<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <meta content="urn:uuid:0b97bf63-bfc3-42c6-8745-323d54857716" name="Adept.expected.resource" />
  <meta content="urn:uuid:130cf0d7-5bac-4fa1-b668-632b6f9571ff" name="Adept.expected.resource" />
</head>

<body class="calibre">
  <h1 class="kitapickapak2" id="calibre_toc_6"><br class="calibre3" />
  <br class="calibre3" />
  <br class="calibre3" />
  <span class="kitapickapak3">Ali Şen</span></h1>

  <p class="normal1">&nbsp;</p>

  <p class="h2baslik">“Adam gâvur deyince manavlığı bıraktım”</p>

  <p class="normal1">&nbsp;</p>

  <p class="normal1"><span class="idebold">Çocukluğunuzun geçtiği Kosova’dan ne tür yemekler hatırlıyorsunuz?</span></p>

  <p class="normal1">Rumeli mutfağına unlu yemekler hâkimdir. Bölge savaşlarla yoksul düştüğü için mutfakta en çok kullanılan madde undur. Rumeli böreği vardı, rahmetli annem çok yapardı. Boşnak böreği farklıdır, hep karıştırırlar. Rumeli böreği, Kosova’da yapılan tam Osmanlı böreğidir; ıspanaklısı, peynirlisi, kıymalısı ve kabaklısı vardır. Ben en çok ıspanaklı, kabaklı sonra peynirli severdim. Tepsi böreği, kolböreği müthiş lezzetlidir ama çok kalorilidir. Bir de tatlıları vardır; tezpişte tatlısı, Üsküp tatlısı... Bunlar, bizdeki ekmekkadayıfının hafifidir. Rumeli böreği kâğıt gibi ince açılan 45 yufkadan yapılır. Evimizdeki ve teknedeki aşçılar da Rumeli’deki akrabalarımızdan ders aldı. Şimdi onlar da çok güzel börekler yapıyorlar.</p>

  <p class="normal1">&nbsp;</p>

  <p class="normal1"><span class="idebold">Anneniz iyi aşçı mıydı?</span></p>

  <p class="normal1">Benim annem iyi değil çok iyi bir aşçıydı. Ayrıca Kosova’da kadınların pek çoğu iyi aşçıdır. Benim babam Hasan Mağa, toprak ağasıydı, insanın gözünün gördüğü kadar geniş toprakları vardı. İkinci Dünya Savaşı’ndan sonra krallık gitti, komünistler geldi ve tarım reformu yapıldı. Tarım reformuyla birlikte babamın da toprakları elinden alındı. Neyse yemeklere dönelim tekrar, bizde bir de paşa köftesi çok ünlüdür. Paşa köftesi kıyma, ıspanak ve yumurtadan yapılır. Sinan Paşa varmış; ıspanak, yumurta ve kıymayı çok severmiş, bu köfte ismini bu paşadan almış. İnce, çok lezzetli bir köftedir. Paşa köftesi, ıspanak böreği, bir de sebze favori yemeğimizdir. Sebze yemeği nedir dersen, tepsiye tavuk, pirinç, soğan, domates suyu konur fırına verilir, bu Kosovalıların kıymetli misafirlerine yaptıkları sebze yemeğidir. Çocukluğumda bu üç yemeği çok severdim, hâlâ da seviyorum.</p>

  <p class="normal1">&nbsp;</p>

  <p class="normal1"><span class="idebold">Babanızın mutfakla arası nasıldı?</span></p>

  <p class="normal1">Babam dışarıdan mutfağa bakardı sadece. O dönemdeki Kosovalı erkeklerin mutfakla alakası yoktu. Rumeli’deki Türkler tam Osmanlı terbiyesiyle yetişmişlerdir, bu terbiyeyle yetişmiş erkeklerin kadınların yaptığı işlerle ilgisi yoktur.</p>

  <p class="normal1">&nbsp;</p>

  <p class="normal1"><span class="idebold">Çocukluk döneminizde, evde yemek pişiren birileri var mıydı?</span></p>

  <p class="normal1">Büyükannem, teyzem, bir de çalışan kadınlar vardı. Mutfağımız büyüktü ve bahçedeydi, ocaklarda odun kullanılırdı. Tam bir Osmanlı evi ve Osmanlı mutfağıydı.</p>

  <p class="normal1">&nbsp;</p>

  <p class="normal1"><span class="idebold">Türkiye’ye geldiğinizde neden başka işi değil de manavlığı tercih ettiniz?</span></p>

  <p class="normal1">Hikâye uzun, şöyle özetleyeyim; Türkiye’ye gitmek için yaptığımız başvurunun cevabı geldi. Sabaha kadar uyumadık, sevinçten ağladık. Abim, karısı, annem, babam ve ablam hep beraber geldik. Türkiye sınırına geldiğimiz zaman annem, babam toprağı öptüler. Abim, Unkapanı’ndaki meyve halinde muhasebeci olarak işe girdi. Abimi ziyarete gittiğimde halde domates 20 kuruşken manavda iki liraydı. Bu farkı görünce “Bir manav dükkânı açıp zengin olacağım” dedim. Fatih Malta semtinde Atikali var, orada manav dükkânı açtım. Sebze satıyoruz, babam zaten bahçıvan, manavda o duruyor. Ben sabah eşek arabasıyla meyve halinden sebze, domates getirip ev ev dolaşarak self servis satıyorum. İşe başlamamdan tam yirmi üç gün sonra, çaldığım bir kapıyı bıyıklı, çizgili pijamalı bir adam açtı, “Ulan gâvurlar, bizim karılara asılıyorsunuz” dedi. Ben karı kelimesini bilmiyorum, bizde kadına hanımefendi, ya da sadece hanım derler. Gâvur kelimesi beni yıktı, hüngür hüngür ağladım ve manav dükkânını kapattım. Benim manavlık hayatım bu kadar sürdü.</p>

  <p class="normal1">&nbsp;</p>

  <p class="normal1"><span class="idebold">Danimarka’daki yaşamınız damak tadınızı nasıl etkiledi?</span></p>

  <p class="normal1">Danimarka’ya 1961 yılının Ekim ayında işçi olarak gittik. Petrol rafinerisi kuruyorduk. On dört kişiydik, Danimarka’ya giden ilk Türk işçisi bizlerdik. Danimarka’daki yemekler bizden çok uzaktı, Osmanlı mutfağıyla uzaktan yakından alakası yoktu. Ekmeğin üzerine tereyağı süreceksin, onun üzerine biraz mayonez, sonra balık veya karides koyacaksın, işte sana Danimarka yemeği. Danimarka’nın en ünlü yemeği, ortasında soğan olan büyükçe bir köftedir. Danimarka’da deniz mahsullerinden yapılan birçok yemek vardır. Ben her türlü mutfakla barışık olduğum için problem yaşamadım, ama birçok arkadaşımız Danimarka yemeklerini yemekte zorluk çekti. Orada en fazla balık, tavuk yerdim, eti ise korka korka yerdim, çünkü domuz yemiyordum.</p>

  <p class="normal1">&nbsp;</p>

  <p class="normal1"><span class="idebold">Sizin mutfakla aranız nasıl?</span></p>

  <p class="normal1">49 yıllık evliyim, çok güzel menemen yaparım, menemen zor bir şey değil, ayrıca krep de yaparım. Evliliğimin ilk yıllarında mutfağa çok girdim, ama çok usta değilim.</p>

  <p class="normal1">&nbsp;</p>

  <p class="normal1"><span class="idebold">Çocuklarınızın ve gelinlerinizin mutfakla arası nasıl?</span></p>

  <p class="normal1">Benim karım çok iyi aşçıdır, kendisi Danimarkalı ama Türk yemeklerini çok güzel öğrendi. Hâlâ zaman zaman Danimarka yemeği de yapar. Kızım çok lezzetli yemek yapar, annesinden öğrendi. Oğullarımın mutfakla alakaları yok, bana çektiler. Gelinlerimin her ikisi de iyi yemek yapar. Adnan’ın eşi İzmirli, Aslı ise daha fazla Karadeniz yemekleri yapar. Allah’a çok şükür, ben mutlu bir kayınpeder ve mutlu bir babayım.</p>

  <p class="normal1">&nbsp;</p>

  <p class="normal1"><span class="idebold">Bir günlük yemek maceranızı anlatır mısınız?</span></p>

  <p class="normal1">Çok değişik yiyorum, çünkü Bodrum’da yaşıyorum. Bodrum’da yediklerimin hepsi organik. Çiftlikte karpuzdan tutun, brokoliye, domatese ve patatese kadar her şeyi organik üretiyoruz. Sabah kalktığım zaman, üç çorba kaşığı kendi üretimimiz zeytinyağını, kekik ve limonla karıştırıp içerim. Sonra domates, keçi peyniri, salatalık, kızarmış kahverengi ekmek, yeşil çay, dört tane zeytin yerim, benim kahvaltım bu kadardır. Saat on birde bir tane elmam var. Saat 14.00’te balık ya da tavuk yerim, akşam da haşlanmış sebze, sonra da bir elma yerim.</p>

  <p class="normal1">&nbsp;</p>

  <p class="normal1"><span class="idebold">Yemekle birlikte ne içersiniz?</span></p>

  <p class="normal1">Sadece su içerim. Alkol çok az kullanırım, arkadaşlarla balık yersem rakı içerim, kırmızı şarabı severim. Ne içeceğim o günkü ruh halime ve gelen dostlarıma bağlıdır; zaten içtiğim içki bir iki kadehle sınırlıdır. Gelen dostum şarap seviyorsa şarap, rakı seviyorsa rakı içerim. Yalnızken alkol aklıma bile gelmez; su çok içerim.</p>

  <p class="normal1">&nbsp;</p>

  <p class="normal1"><span class="idebold">Gezilerinizde ilginç yemek yerleri bulmayı sever misiniz?</span></p>

  <p class="normal1">Dünyada gitmediğim yer hemen hemen yok; o yerlerin ünlü yemeklerinin ne olduğunu sorar ve mutlaka yerim. Japon yemeği de, Uzakdoğu yemeği de bizden çok uzak olan yemekler. Afrika’ya gittiğim zaman hijyenik yönden çekindiğim için sokakta yemek yemem. Fakat beş yıldızlı otellerdeki restoranlarda ise mönüler hep uluslararası yiyeceklerdir. Buna rağmen lokal yemeklerden mutlaka bazıları yer alır. Ben o lokal yemekleri seçer, denerim, bazen çok enteresan tatlarla karşılaşıyorum. Bence Çin mutfağı, Japon mutfağından daha çeşitli ve lezzetli. Japonlar, daha fazla çiğ deniz ürünlerini yemeye alışmışlar; ben de yiyorum, şimdiye kadar bir şey olmadı, yeni tatlara çok da meraklıyımdır. Karayip Adaları’nda da ne kadar meyve varsa yerim, tatmadığım meyve yoktur.</p>

  <p class="normal1">&nbsp;</p>

  <p class="normal1"><span class="idebold">Geceleri kalkıp buzdolabından bir şeyler tırtıklıyor musunuz?</span></p>

  <p class="normal1">Geçmişte çok tırtıklardım. Onun için çok kilo almıştım, şimdi o günlerden 18 kilo daha zayıfım. On dört yıl önce Fenerbahçe başkanlığı görevim bittiği zaman, günde iki paket sigara, beş tane de puro içiyordum. Hiç unutmam, 1998 yılının 15 Şubat günü eşimle Bodrum’dan dönüyoruz, havaalanında kahveyle sigara içiyordum, birden eşime dönüp, “Bu sigarayı söndürüyorum ve bir daha içmeyeceğim” dedim ve sözümde durdum on dört yıldır tütünle ilişkimi kestim. Fazla kilolarım için de ertesi gün diyete başladım, 18 kilo verdim.</p>

  <p class="normal1">&nbsp;</p>

  <p class="normal1"><span class="idebold">Tanınmış olmak size lokantalarda ne gibi avantaj sağlıyor?</span></p>

  <p class="normal1">Kapılarda karşılanıyorsunuz, en iyi masaya oturtuluyorsunuz. Yemek sonunda hesap istediğimde, “Aman Başkan, bizim misafirimizsiniz” diyorlar; ben itiraz edip, “Hesap almazsanız bir daha buralara gelmem” diye tehdit ediyorum. Ben başkan olmadan önce de toplumda bilinen, tanınan bir insandım, dolayısıyla başkanlık benim günlük hayatımı pek etkilemedi. Fenerbahçe başkanlığı sırasında pek çok başbakandan daha ünlüydüm. Başkan olmak daha fazla yemek yememe neden oldu, o yüzden de uzun yıllar fazla kilolu oldum.</p>

  <p class="normal1">&nbsp;</p>

  <p class="normal1"><span class="idebold">Kimlerle yemek yemek size keyif verir?</span></p>

  <p class="normal1">Çocukluk arkadaşlarım ve dostlarımla. Benim ilkokuldan 70 yıllık arkadaşlarım var, onlarla buluşuruz, yemek yeriz, çok sık görüşürüz. Benim çok arkadaşım var, çevrem çok geniş, Allah’a çok şükür, sevenim de çok, ben de insanları çok severim. Spor camiasında, basında, gazete patronlarından tut, genel yayın yönetmenlerine kadar hemen hemen hepsi arkadaşımdır. Bu dostlarımla zaman zaman restorana gidiyoruz, Türkiye’yi, sporu konuşuyoruz, yemekleri konuşuyoruz. Bu insanlar bana çok keyif veriyor. Yemek masasında sadece yemek yemek, futbol sohbeti yapmak değil de, Türkiye’nin geleceğini, dününü, yarınını konuşmak benim daha çok hoşuma gidiyor. Değişik konularda konuşabilecek bir kişiyim, o bakımdan sohbetli yemekleri severim.</p>

  <p class="normal1">&nbsp;</p>

  <p class="normal1"><span class="idebold">Türkiye’de en çok hangi bölgenin yemeğini seversiniz?</span></p>

  <p class="normal1">Her tarafta sevdiğim yemekler var. Hatay’ın künefesi güzel, Tekirdağ’ın köftesi güzel, Bursa’nın İskender’i güzel, Adana’nın kebabı enfes, Ege’nin balık ve otları, Antep’in çeşit çeşit lezzetli yemekleri, Karadeniz’in hamsili pilavı... Say say bitmez, bizim ülke yemek konusunda gerçekten çok zengin.</p>

  <p class="normal1">&nbsp;</p>

  <p class="normal1"><span class="idebold">Tüm aile hep birlikte yemek yemeye vakit buluyor musunuz?</span></p>

  <p class="normal1">Yaz olduğu zaman çoluk çocuk Bodrum’a geliyorlar, orada her gün birlikte yemek yiyoruz. Ayrıca her ayın ilk pazar günü, çoluk çocuk, torunlar, yani bütün aile Bebek’te Koru diye bir yerde buluşup brunch yapıyoruz. Bayramlarda mutlaka beraber yiyoruz, Rumeli’den kalma bir alışkanlıktır bu. Torunlar büyüyor, çocukların yeni arkadaşları oluyor, geçen senelerle birlikte kopuyorsunuz. Ben de hepsiyle mümkün olduğunca birlikte olmak konusunda rica ediyorum. Benim için hayatımdaki en önemli şey önce aile ve sağlık, sonra dünya işleri.</p>

  <p class="normal1">&nbsp;</p>

  <p class="normal1"><span class="idebold">Unutamadığınız bir yemek anınız var mı?</span></p>

  <p class="normal1">Danimarka’da yeni evliydik, karım bir gün, “Eğer kızmazsan bir gün sana domuz eti yapacağım, farkına bile varmayacaksın” dedi. Ben kendimden emin olarak, “Kokusunu bile anlarım” dedim. Aradan birkaç ay geçti, akşam sofraya bir et yemeği geldi, bir lezzetli bir lezzetli ki sorma. Karıma dönüp, “Sen kasabı mı değiştirdin?” dedim. Eşim, “Sana söylemiştim, işte bu domuz eti” diye cevap verdi. O benim ilk ve son yediğim domuz eti oldu.</p>

  <p class="normal1">&nbsp;</p>

  <p class="normal1"><span class="idebold">Favori yemek mekânlarınız nerelerdir?</span></p>

  <p class="normal1">Park Fora’yı, Sunset’in mutfağını çok seviyorum, Papermoon’u, bir de bütün Borsa restoranlarını... Hangi Borsa Lokantası’na gidersem gideyim hep aynı lezzeti buluyorum.</p>

  <p class="sagnormal">(23 Ekim 2011)</p>

  <div class="calibre1" id="calibre_pb_13"></div>
</body>
</html>
