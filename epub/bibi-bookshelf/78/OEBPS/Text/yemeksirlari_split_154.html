<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <meta content="urn:uuid:0b97bf63-bfc3-42c6-8745-323d54857716" name="Adept.expected.resource" />
  <meta content="urn:uuid:130cf0d7-5bac-4fa1-b668-632b6f9571ff" name="Adept.expected.resource" />
</head>

<body class="calibre">
  <h1 class="kitapickapak2" id="calibre_toc_77"><br class="calibre3" />
  <br class="calibre3" />
  <br class="calibre3" />
  <span class="kitapickapak3">Vahide</span><br class="calibre3" />
  &nbsp;<br class="calibre3" />
  <span class="bolum">Gördüm</span></h1>

  <p class="normal1">&nbsp;</p>

  <p class="h2baslik">“Mutfakta başarılı olan erkek her şeyi başarır”</p>

  <p class="normal1">&nbsp;</p>

  <p class="normal1"><span class="idebold">Çocukluğunuzun mutfağından aklınızda kalan görüntüler neler?</span></p>

  <p class="normal1">Bir kere, anne ve baba tarafımla yan yana yaşardık. Babaannem çok iyi bir aşçıydı. Annem 14 yaşında gelin gelmiş eve, bütün yemekleri babaannemden öğrendiğini söylerdi. Bizde otla birlikte et pişerdi, babam etsiz yemek yemezdi. Kuzu etiyle pişen arapsaçı, yine kuzu etiyle pişen enginar en sevilen yemeklerdi. Babaannemin pişirdiği kurabiyeye bayılırdım. Eti hiç sevmezdim, hâlâ da sevmem. Babaannem kuyrukyağını dondurur, onu hamurun içine rendeler ve tuzlu kurabiye yapardı; olağanüstü bir lezzetti o. Kıtır kıtır yediğim, çok sevdiğim kurabiyelerin içine kuyrukyağı katıldığını çok sonra öğrendim. Yine babamın kahvaltılarda haşlama etin üzerine kırdığı yumurta yemeğini, babaannemin tereyağını eritip içine bir kaşık şeker koyduktan sonra kırdığı yumurta yemeğini unutamam. Çok enteresan yiyeceklerdi ve aklımda kalan bunlar.</p>

  <p class="normal1">&nbsp;</p>

  <p class="normal1"><span class="idebold">Çocukluğunuzda mutfağın hâkimi kimdi?</span></p>

  <p class="normal1">Babaannemdi. Zaten annem rahatsızdı, uzun yıllar hastanede yattı, ama annem evde olsa da eminim ki babaannem olurdu, çünkü babaannem halamın mutfağına da hâkimdi.</p>

  <p class="normal1">&nbsp;</p>

  <p class="normal1"><span class="idebold">Yanya göçmeni bu ailede, pişen yemeklerin hepsi sınır ötesinden miydi?</span></p>

  <p class="normal1">Böreklerimiz, çöreklerimiz, tatlılarımız öyleydi. Bunun dışında ne vardı; belki sarma, ama o da babaannemin usulüyle yapılırdı. Babaannem sarmayı limon ve yumurtayla terbiye ederdi; bizde sarma beyaz pişerdi. Bu, kerevize yaptığımız bir terbiye gibi bir terbiyeydi.</p>

  <p class="normal1">&nbsp;</p>

  <p class="normal1"><span class="idebold">Çocukluk yıllarınızda en çok hangi yemekleri severdiniz?</span></p>

  <p class="normal1">Yumurtalı pırasa kavurmasını çok severdim. Ben bir türlü babaannem gibi yapamıyorum. İçine biraz kimyon koyduğunu söylerdi, en sevdiğim şey oydu. Ben et sevmiyorum, yiyorum ama tercih etmiyorum. Kızıma hamileyken yemeyi düşündüm, kızıma örnek olayım istedim. Kızım bir Adanalı olarak doğduğu için eti sevdi. Ama ben çocukluğumdan beri hep sebze ağırlıklı beslendim. Babaannem çok güzel köfte yapardı, komşuların çocukları bize köfte yemeye gelirdi, o kadar ünlüydü köftesi ama ben pek rağbet etmezdim.</p>

  <p class="normal1">&nbsp;</p>

  <p class="normal1"><span class="idebold">İştahlı bir çocuk muydunuz, yoksa mızmız mı?</span></p>

  <p class="normal1">Mızmız sayılırdım, abime göre ben daha mızmızdım. O et yerdi, önüne konan her şeyi yerdi ama benim her zaman seçiciliğim vardı.</p>

  <p class="normal1">&nbsp;</p>

  <p class="normal1"><span class="idebold">Eti sevmemenizin sebebi ne?</span></p>

  <p class="normal1">Sebebi yok, kendimi bildim bileli bana “Et mi, sebze mi?” dediklerinde “Sebze” derdim. Babam bizi sinemaya götürürdü, sonra bizi bir köfteciye sokardı, ben o köfteden asla yemedim; ama çok pişmanım, keşke o köftelerden yeseydim de babamı üzmeseydim. Çünkü şimdi yiyorum, ama o dönemde galiba annemin yokluğunu protesto ediyordum.</p>

  <p class="normal1">&nbsp;</p>

  <p class="normal1"><span class="idebold">Babanızın hep yollarda olduğunu biliyorum; evde olduğunda mutfağa girer miydi?</span></p>

  <p class="normal1">Evet, balık yapardı. Balığı hep soslu yapardı, ben de bundan şikâyet ederdim. İzmir Limanı’nda çok güzel balıklar çıkardı, tuttuğu balıkları ya da arkadaşlarının tuttuğu balıkları eve getirirdi. Bizde en fazla balık tüketilirdi, çünkü babam balığı çok sevdiğimi bilirdi. Bir de babaannemin memleketten gelme gelenekleri vardı; balığı tütsülerdi, tuzlardı. Babaannemle birlikte bir somyada yatardık, o odada bir teldolap vardı ve o teldolabın içinde mutlaka tuzlu balığımız, likörümüz, şarabımız olurdu. Onun için evimiz garip bir kokardı. Şarabı da, likörü de babaannem yapardı. Halamı iki yıl önce kaybettim, oraya gittiğimde babaannemin yaptığı likörlerin hâlâ halamın evinde durduğunu gördüm.</p>

  <p class="normal1">&nbsp;</p>

  <p class="normal1"><span class="idebold">Sizin mutfakla aranız nasıl?</span></p>

  <p class="normal1">Ben hep okudum, üniversiteler filan, çok okuduğum için ve yine babaannemin çok kıymetlisi olduğum için bana çok fazla bir şey öğretilmedi. Prenses gibi değildi tabii ki; evin kömürünü de taşımışımdır, badana da yapmışımdır ama “Bu yemek nasıl yapılır?” diye de hiç sormadım. Çünkü onların hiç ölmeyeceklerini sanıyordum. Evlendiğim zaman çok fazla yemek bilmiyordum. Ama eşim Adanalı olduğu için boğazına düşkündür, olağanüstü damak zevki olan birisidir, anlayacağınız zamanla öğrendim.</p>

  <p class="normal1">&nbsp;</p>

  <p class="normal1"><span class="idebold">Erkekler de mutfağa girmeli mi?</span></p>

  <p class="normal1">Tabii girmeli, bu estetik anlayış gibi; hem damak zevkleri hem de sunumları gelişir. Mutfakta başarılı erkeğin, her işte başarılı olabileceğine inanıyorum.</p>

  <p class="normal1">&nbsp;</p>

  <p class="normal1"><span class="idebold">İyi yemek yapanlardan etkilenir misiniz?</span></p>

  <p class="normal1">Çok etkilenirim, beni en çok etkileyen başta babaannemdir. Yine babaannemin yeğenleri vardı, onlar çok başarılıydı. Eşim de beni çok etkiler, çünkü çok iyi yemek yapar.</p>

  <p class="normal1">&nbsp;</p>

  <p class="normal1"><span class="idebold">Siz yaptığınız yemekle birilerini etkilediniz mi?</span></p>

  <p class="normal1">Yaptığım yemekle pek etkilediğimi düşünmüyorum, ama ben çok iyi pasta, çörek yapıyorum, onunla çok etkilediğim insan oldu. Ama yemek konusunda eşim o kadar başarılı ki, ben sönük kalıyor olabilirim.</p>

  <p class="normal1">&nbsp;</p>

  <p class="normal1"><span class="idebold">Eşiniz ve kızınız sizin yemeklerinizi seviyor mu?</span></p>

  <p class="normal1">Evet. Ben çok yoğun yaşıyorum ve evde yemek yapamıyorum, yardımcımız yapıyor. Geçenlerde kızım telefon etti,“Yemek yedin mi yavrum?” diye sordum, “Yedim anne” dedi ama çok memnun olmadığını söyledi. “Ben gelince yaparım” dediğimde, “Anne senin yemeklerini o kadar çok özlüyorum ki, o kadar farklı ki senin yemeklerin” dedi, çok ama çok şaşırdım. Yemekleri özlenen bir anne olmuşum meğer, bu çok güzel bir şey; o gece mutluluktan uyuyamadım.</p>

  <p class="normal1">&nbsp;</p>

  <p class="normal1"><span class="idebold">Eşiniz Altan Bey’in mutfakla arası nasıl?</span></p>

  <p class="normal1">Olağanüstü. Çok iyi yemek yapar, zeytinyağlıları ben daha iyi yapıyorum ama öğreniyor, öğrenmeye çok açık. Olağanüstü et ve balık yapar; mutfağı da toplar, temizler, öyle bırakır.</p>

  <p class="normal1">&nbsp;</p>

  <p class="normal1"><span class="idebold">En iyi yaptığı yemekler hangileri?</span></p>

  <p class="normal1">Dana etini ince ince doğranmış havuç ve soğanla derin tavada pişiriyor, bu yemek eşimin buluşu, kızım ve ben bayılıyoruz. Yine deniz mahsullü makarnası çok başarılı. Kayınvalidem yemek konusunda çok becerikli; o da aslında İzmirli, Adana ve Suriye karışımı bir aileye gelin gitmiş. Onun için kayınvalidemin de yeteneği ve gurmeliği var. Altan da ondan almış bu yeteneğini sanırım.</p>

  <p class="normal1">&nbsp;</p>

  <p class="normal1"><span class="idebold">Eşiniz sık sık mutfağa girer mi?</span></p>

  <p class="normal1">Tabii, tabii, yani ben çok hızlı ve yoğun yaşıyorum, Altan bize yemek yapar. Bizde “Sadece evin kadını yemeği yapar” diye bir kural yok, kim eve önce gelirse o yapar yemeği.</p>

  <p class="normal1">&nbsp;</p>

  <p class="normal1"><span class="idebold">Kızınız Alize’nin mutfağa ilgisi var mı?</span></p>

  <p class="normal1">Evet, bu konuda çok becerikli. Galiba benim çocukluğumda yaşadığım şeyi şimdi o yaşıyor. Zamansızlıktan onunla fazla bir şey paylaşamadığım için bir araya geldiğimizde ona hizmet edeyim istiyorum. Hep “Sen otur, ben yaparım” diyorum. Hal böyle olunca, onun hevesini de kursağında bırakıyorum bazen. Ama mutfağa ilgisi var.</p>

  <p class="normal1">&nbsp;</p>

  <p class="normal1"><span class="idebold">Karşınıza geçip “Anne ben aşçı olmak istiyorum” derse onu destekler misiniz?</span></p>

  <p class="normal1">Hem de bayılırım. Ben de zaten zaman bulursam kesinlikle yemek kursuna gideceğim. Kızımı da bu konuda desteklerim.</p>

  <p class="normal1">&nbsp;</p>

  <p class="normal1"><span class="idebold">Adana’daki tiyatro yılları damağınızı nasıl etkiledi?</span></p>

  <p class="normal1">Zaten kayınvalidemden dolayı Adana mutfağını çok iyi biliyordum. Beni daha çok mayhoş, naneli, bulgurlu çorbaları çekiyordu. Yine de etine çok da dönüp bakmadım. Adana’ya bayılırım, ama özellikle kebaplar konusunda beni çok etkilediğini söyleyemem.</p>

  <p class="normal1">&nbsp;</p>

  <p class="normal1"><span class="idebold">“Aşk mideden geçer” sözüne inanır mısınız?</span></p>

  <p class="normal1">Güzel yemek yapan bir kadını bence kimse reddedemez. Yemeğe özen göstermek, karşısındaki insana verdiği değeri ve kıymeti göstermektir. Çok özel bir yetenektir bu, oyunculuk gibi bir şey. Herkes malzemeleri aynı oranda koyuyor, ama birinin eli var ki onun yemeği bambaşka oluyor. İyi bir yemeğe hiç kimse “hayır” diyemez.</p>

  <p class="normal1">&nbsp;</p>

  <p class="normal1"><span class="idebold">Bir günlük yemek maceranızı anlatır mısınız?</span></p>

  <p class="normal1">Kahvaltıyı çok severim, özellikle peynirler özel ilgi alanıma girer, zeytini ve zeytinyağını da çok severim. Bizde her öğünde masaya mutlaka zeytin ve zeytinyağı konur. Ayrıca domatesin de âşığıyım; zaman zaman yumurta da yerim. Zeytinyağına ekmek banmayı çok severim. Masada taze nane, maydanoz ve biber de eksik olmaz. Pazar günleri mönü biraz değişir, çünkü aile bir arada olur. O zaman kızımın isteği üzerine pastırmalı ya da sucuklu yumurta, geceden yapmaya çalıştığım börekler ve çörekler eklenir kahvaltı sofrasına. Öğlen çok yemek yiyen biri değilimdir, çocukluğumda da böyleydim. Belki bir salata ya da zeytinyağlı yerim. Akşam yemeklerinde daha da az yerim, eğer evdeysem sebze yemeği yerim. Yanında mutlaka salata ya da yoğurt bulunur.</p>

  <p class="normal1">&nbsp;</p>

  <p class="normal1"><span class="idebold">Gece buzdolabından bir şey tırtıklama huyunuz var mı?</span></p>

  <p class="normal1">Hiç yok, ama babam öyleydi, gece yarısı kalkar yerdi. Bazen karşılaşırdım onunla “Baba nereye?” dediğimde “Yemek saati” diye yanıt verirdi.</p>

  <p class="normal1">&nbsp;</p>

  <p class="normal1"><span class="idebold">Sakatat sever misiniz?</span></p>

  <p class="normal1">Severim. Kokorece bayılırım, midye severim, işkembe çorbasına bayılırım. Kokoreç ve midyeye asla “hayır” diyemem. İzmir Karşıyaka’da kokoreççimiz var, olağanüstü yapıyor; aklıma geldikçe ağzım sulanıyor.</p>

  <p class="normal1">&nbsp;</p>

  <p class="normal1"><span class="idebold">Tatlıyla aranız nasıl?</span></p>

  <p class="normal1">Babaannemin yaptığı çok güzel tatlılar vardı, böreğe benzerdi. Nişastayı muhallebi gibi pişirip kendi açtığı yufkanın arasına sarar, hafif fırına gösterirdi ve üzerine limonlu şerbet dökerdi, işte buna bayılırdım. Unlu tatlılıları pek sevmiyorum, muhallebi, sütlaç gibi sütlü tatlıları yiyebiliyorum.</p>

  <p class="normal1">&nbsp;</p>

  <p class="normal1"><span class="idebold">Ailece bir arada yemek yemeye fırsat buluyor musunuz?</span></p>

  <p class="normal1">Bunu yaratmaya çalışıyoruz. Bir de arkadaşlarımız gelsin, kalabalık olalım istiyoruz. Evin mutfağını, açık mutfak yaptırdım. Altan buna çok karşıydı, ama ben yemek yaparken konuşayım, bir şeyleri tattırayım, hayatıma dahil olsunlar istiyorum.</p>

  <p class="sagnormal">(17 Temmuz 2011)</p>

  <div class="calibre1" id="calibre_pb_155"></div>
</body>
</html>
