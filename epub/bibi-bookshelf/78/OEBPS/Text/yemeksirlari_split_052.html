<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <meta content="urn:uuid:0b97bf63-bfc3-42c6-8745-323d54857716" name="Adept.expected.resource" />
  <meta content="urn:uuid:130cf0d7-5bac-4fa1-b668-632b6f9571ff" name="Adept.expected.resource" />
</head>

<body class="calibre">
  <h1 class="kitapickapak2" id="calibre_toc_26"><br class="calibre3" />
  <br class="calibre3" />
  <br class="calibre3" />
  <span class="kitapickapak3">Deniz</span><br class="calibre3" />
  &nbsp;<br class="calibre3" />
  <span class="bolum">Seki</span></h1>

  <p class="normal1">&nbsp;</p>

  <p class="h2baslik">“Beyin hariç her şeyi yerim”</p>

  <p class="normal1">&nbsp;</p>

  <p class="normal1"><span class="idebold">İştahlı biri misiniz?</span></p>

  <p class="normal1">Kesinlikle çok iştahlıyım. Lezzetten anlarım.</p>

  <p class="normal1">&nbsp;</p>

  <p class="normal1"><span class="idebold">Çocukluğunuzda nasıl beslenirdiniz?</span></p>

  <p class="normal1">Ben iki buçuk yaşına kadar emmişim, bebekken hiçbir yemeği ayırt etmezmişim. Bir tek on aylıkken annem sebze çorbasının içine beyin rendelemiş, onun tadını sevmemişim. Bu yüzden hayatımda ağzıma sürmediğim tek şey beyindir. Onun dışında hiçbir şeyi ayırt etmeden yerim.</p>

  <p class="normal1">&nbsp;</p>

  <p class="normal1"><span class="idebold">Anneniz lezzetli yemek pişirir miydi?</span></p>

  <p class="normal1">Ben annemden daha güzel yemek yapıyorum. Rahmetli babam da öyle söylerdi, ama annemin köftesi ve patates kızartması üzerine tanımıyorum. Anne köftesi yani, annelerin köfteleri çok özeldir ya.</p>

  <p class="normal1">&nbsp;</p>

  <p class="normal1"><span class="idebold">Babanız mutfağa girer miydi?</span></p>

  <p class="normal1">Babam muhteşem bir aşçıydı; alinazik ve kâğıtta pastırma yapardı. İnanılmaz et marine ederdi. Boğazına çok düşkün biriydi. Akşamları mutlaka zeytinyağlılar, et yemeği ve salata olmadan sofraya oturmazdı. Yemekleri annem yapardı, ama babam hep benim yemeklerimi tercih ederdi. On iki yaşında babama etli taze fasulye pişiriyordum. Yemek yapmayı kendim öğrendim, kimse bir şey öğretmedi. Yemeklerde baharat kullanmayı çok seviyorum, baharatın yemeğe lezzet kattığına inanıyorum. Malzemeyi de bol kullanmayı tercih ediyorum.</p>

  <p class="normal1">&nbsp;</p>

  <p class="normal1"><span class="idebold">Çocukken en sevdiğiniz yemekler hangileriydi?</span></p>

  <p class="normal1">Kesinlikle köfte, patates ve makarna. Ben bir yoğurt canavarıyım, yoğurtsuz hiçbir şey yemem. Deniz mahsulünün yanında bile yoğurt yiyebilirim. Döner çok severim, yani genelde et yemekleri tercih ederim. Sebze olarak da ıspanak ve semizotunu çok severdim.</p>

  <p class="normal1">&nbsp;</p>

  <p class="normal1"><span class="idebold">Babanızın mutfağa merakı nereden geliyordu?</span></p>

  <p class="normal1">Babam akşamcıydı, mutlaka bir duble rakısını içerdi ve yanında mutlaka mezesi olurdu. Bir gurmeydi diyebilirim, birçok şeyi ondan öğrendim.</p>

  <p class="normal1">&nbsp;</p>

  <p class="normal1"><span class="idebold">Sizin mutfakla maceranız nasıl ve ne zaman başladı?</span></p>

  <p class="normal1">Ortaokul yıllarında annem ve babam mutfaktayken, aşçı yamağı olarak mutlaka yanlarında bulunurdum. Kimi insan kapalıdır, tatmadığı yemeği ya da alışık olmadığı şeyi yemek istemez. Benim bütün dünya mutfaklarıyla da aram iyidir. Her şeyi çekinmeden tadarım. Japon mutfağına bayılıyorum, İtalyan mutfağı zaten bize çok yakın.</p>

  <p class="normal1">&nbsp;</p>

  <p class="normal1"><span class="idebold">Bildiğim kadarıyla, sizin lokanta açma hayaliniz var...</span></p>

  <p class="normal1">Yemek yemeyi seven insanların kilo sorunu oluyor ya, ben diyet yemekleri servis eden bir lokanta hayal ediyorum. Diyet yemeği demek illaki tatsız tuzsuz yemek demek değildir, çok lezzetli şeyler yapılabilir. Bir diyet restoranı açma fikrim vardı, ama şimdilik askıya aldım. Çünkü şu sıralar çok yoğunum, ama bir on sene sonra niye olmasın.</p>

  <p class="normal1">&nbsp;</p>

  <p class="normal1"><span class="idebold">Neler hayal ediyorsunuz bu restoranla ilgili?</span></p>

  <p class="normal1">Sunumu çok güzel, renkleri ve tatları birbiriyle uyumlu, organik ürünlerin kullanıldığı bir mutfak düşlüyorum. Bu mutfak, mutlaka bir diyetisyen eşliğinde olacak. Çok şık, insanların kendilerini iyi hissedeceği, saatlerce yemek yese de oradan çıktığı zaman çok huzurlu olacağı, “Hayır, bugün kilo almadan, çok lezzetli yemeklerle doydum” diyebileceği bir mekân hayallerimi süslüyor.</p>

  <p class="normal1">&nbsp;</p>

  <p class="normal1"><span class="idebold">Sizce yemek ve aşk arasında bir bağlantı var mı?</span></p>

  <p class="normal1">Kesinlikle var, yemek yemek de bir aşk çünkü. Aşk insanın ağzında nasıl bir tat bırakıyorsa, acısına, hüznüne rağmen yine de akıllanmayıp o aşkın peşinden gidiyorsak, yemek yemek de onun gibi bir şey. Çok sevdiğin bir yemeği kilo alma korkusuna falan kapılmadan iştahla yersin, onu yemekten asla vazgeçmezsin ya, aşta da ne olursa olsun sevdiğinden ayrılamazsın. Sevdiğin şeylerden vazgeçmek çok zordur zaten.</p>

  <p class="normal1">&nbsp;</p>

  <p class="normal1"><span class="idebold">İyi yemek yapan bir erkek sizi etkiler mi?</span></p>

  <p class="normal1">Etkiler tabii ki. Ben erkeğin hamaratını severim, beceriksiz erkek sevmem. Çünkü mutfakta beceriksiz olan adamın, hayatta da beceriksiz olacağını düşünüyorum. Yemek yapmıyorsa bile yemek kültürü olmalı bir erkeğin. En azından yemekten bahsetmeli. Yemeğe çıkacaksak nereye gideceğimizi ben düşünmeyeyim. Bana değişik lezzetler tattırsın, bazı tatları birlikte keşfedelim; hayatın anlamı öyle güzel.</p>

  <p class="normal1">&nbsp;</p>

  <p class="normal1"><span class="idebold">Sizin yemek yaparak etkilediğiniz erkek oldu mu?</span></p>

  <p class="normal1">Yok galiba. Zannediyorlar ki biz sanatçılar yirmi dört saat robot gibi sadece şarkı söylüyoruz. Sadece giyiniyor, süsleniyor, sahneye çıkıyoruz, evde hiçbir şey yapmıyoruz. Hiç de öyle değil, biz sanatçıların içinde de çok gizli cevherler var. Mesela, ben çok hamarat biriyimdir. Benim bu özelliğimi bilmeyen bir erkek, yaptığım yemeği, hazırladığım sofrayı görünce mutlaka etkileniyordur.</p>

  <p class="normal1">&nbsp;</p>

  <p class="normal1"><span class="idebold">Son zamanlarda kalbinizin aşka kapalı olduğunu söylüyorsunuz; onu açma konusunda yemek bir işe yarar mı?</span></p>

  <p class="normal1">Hayır, yaramaz. Çünkü zayıflamakla meşgulüm şu anda, sıkı bir diyet yapıyorum. Onun için yemekle arama mesafe koydum. Birinin kalbimi kazanması çok zor, ama büyük konuşmamak lazım, ne olacağı hiç belli olmaz.</p>

  <p class="normal1">&nbsp;</p>

  <p class="normal1"><span class="idebold">Şarkı sözü yazarken bir şeyler atıştırıyor musunuz?</span></p>

  <p class="normal1">Atıştırırım, mesela erik hastasıyım, bir kilo eriği söz yazarken yerim, farkına bile varmam. Şarkı sözü yazdığım zaman yemek saatlerinin düzeni bozuluyor. Neden? Çünkü geç saatlerde yazıyorum, gecenin karanlığı ve hüznü bana ilham veriyor. Normalde sekizden sonra yemek yememek gerekiyor. Geç saatlere kadar oturunca, ister istemez bir şeyler atıştırıyorsunuz.</p>

  <p class="normal1">&nbsp;</p>

  <p class="normal1"><span class="idebold">Kalmış yemekleri değerlendirme metodunuzdan söz eder misiniz?</span></p>

  <p class="normal1">Mesela, bir makarna kaldığı zaman, ertesi gün çok da güzel tat vermez. Kalan makarnayı ertesi gün turşu, bezelye ve mayonez koyarak bir makarna salatasına dönüştürüyorum. Yine bir veya iki günlük nohut yemeğini sıcak sudan geçirip humus haline getiriyorum. Pilav kalırsa yayla çorbası harika olur. Kahvaltı tabağından peynir kalmışsa, bol dereotu ve maydanozla nefis bir börek içi olabilir, şahane omlet olabilir ya da peynirle makarnayı şenlendirebilirsiniz. Ben bunları hep yapıyorum, benim evimde asla yemek atılmaz. Ekmek eğer kalmışsa, bayatlamışsa ya buzluğa atılır köfte için kullanılır ya da harika yumurtalı ekmek yapılır.</p>

  <p class="normal1">&nbsp;</p>

  <p class="normal1"><span class="idebold">Pilav seviyor musunuz?</span></p>

  <p class="normal1">Pilavın buharda pişmişinden tutun da tereyağlı, zeytinyağlı, bademli, şehriyeli, havuçlu ve zeytinli her çeşidini severim. Çok da güzel pilav yaparım. Pirinci kavururum ve suyunu ölçüyle eklerim. Pilavda göz kararına inanmıyorum, çünkü her pirincin kendine göre su miktarı vardır. Eğer sıcak suda bekletiliyorsa bire bir ölçü koyarım, yok sadece pirinci soğuk sudan geçirip kavuruyorsam bire iki ölçü koyarım. Pirinci mutlaka tuzuyla birlikte kavururum, sonra suyunu ölçüyle koyarım ve kapağını kapatırım. Önce harlı ateşte, sonra çok kısık ateşte demlenmeye bırakırım. Ateşten indirmeden önce bir kere karıştırırım.</p>

  <p class="normal1">&nbsp;</p>

  <p class="normal1"><span class="idebold">Rejim yaptığınız dönemler oldu mu, oluyor mu?</span></p>

  <p class="normal1">Olmaz mı, oluyor tabii ki. Allah’tan bu konuda bir diyetisyen kadar bilgiliyim. Neyin neyle yeneceğini, neyin neyle yenmeyeceğini, protein ile karbonhidrat karışırsa bunun yağa dönüşeceğini, şarap içiyorsan yanında meyve ve peynir yememem gerektiğini biliyorum. Aslında birbirine yakışan şeylerin, diyet yaparken birbirine yakışmadığını öğrendim. Eğer bir gece yemeği fazla kaçırdıysam, yediklerime iki gün mutlaka dikkat ediyorum, bu şekilde dengeliyorum. Haftanın yedi günü çok katı bir şekilde rejim yapmıyorum. Bunu diyetisyenler de çok doğru bulmuyor, “Bir gün kendini ödüllendir” diyor. Ama o bir gün bende bazen üç gün oluyor.</p>

  <p class="normal1">&nbsp;</p>

  <p class="normal1"><span class="idebold">Hiç sevmediğiniz yemek hangisi?</span></p>

  <p class="normal1">Kapuska; zannedersem yatılı okulda çok yemekten bıktım. Bir de lahana haşlanırken etrafa yayılan kokusuna tahammül edemiyorum.</p>

  <p class="normal1">&nbsp;</p>

  <p class="normal1"><span class="idebold">Asla “hayır” diyemeyeceğiniz yemek hangisi?</span></p>

  <p class="normal1">Etli ve zeytinyağlı yaprak sarması. Çok lezzetli sarma yaparım. Kıyması çok önemli, kıymayı iki kere çektiririm; bol nane, tuz, karabiber, sarmısakla uzun uzun karıştırırım. Yaprağın incecik ve tuzsuz olması lazım. İnanın zevkle sararım; kalem gibi olur...</p>

  <p class="normal1">&nbsp;</p>

  <p class="normal1"><span class="idebold">Sahneye aç mı, tok mu çıkarsınız?</span></p>

  <p class="normal1">Sahneye aç çıkılır, çünkü diyaframın çalışması için rahat olman gerekiyor. Eğer saat 22.00’de sahneye çıkacaksam, saat 19.00’da yemeğimi yemiş olurum. Sahneden inince kurt gibi acıktığım için mutlaka bir çorba içerim, ama fazla da bir şey yiyemem. Sanatçı sahneye çıkmadan önce, bir sporcunun maça hazırlandığı gibi potasyumu, karbonhidratı mutlaka alması gerekir. Bunun için makarna biçilmiş kaftandır; hem hazmı kolaydır, hem çok severim. Sahneye çıkmadan önce makarna yerim, eğer diyetteysem yağsız yerim. Diyette değilsem soslu, acılı makarnayı tercih ederim.</p>

  <p class="normal1">&nbsp;</p>

  <p class="normal1"><span class="idebold">Baharatla aranız nasıl?</span></p>

  <p class="normal1">Muhteşemdir; ben çok iyi bir aktar müşterisiyim. Baharat bir yemeğin aksesuarıdır. Biz sadece tuz, karabiber, nane, kekik biliyoruz. Arap mutfağı, Lübnan mutfağı ve Hint mutfağında baharatları ne kadar güzel kullanıyorlar. Zerdeçalı, kişnişi, zencefili, biberiyeyi çok seviyorum, kimyona bayılıyorum. Bazen balık yerken bile kimyon kullanıyorum. Izgara balığın üstüne biraz zeytinyağı, biraz kimyon, biraz limon çok yakışıyor. Evimde mutlaka baharat bulunur, kahvaltıda baharatlı omlet yaparım.</p>

  <p class="normal1">&nbsp;</p>

  <p class="normal1"><span class="idebold">Gönül acısının dışında ne tür acıları seviyorsunuz?</span></p>

  <p class="normal1">Dilimi, damağımı çok yakmayacak ama ağzımda güzel bir lezzet bırakacak acıyı severim. Kırmızı sivribiberin acısı bana çok fazla geliyor, orta kararlı acıları tercih ediyorum. Ayrıca acının zayıflamaya da iyi geldiği söyleniyor.</p>

  <p class="normal1">&nbsp;</p>

  <p class="normal1"><span class="idebold">Diyet yapmadığınız dönemlerde sabah, öğlen, akşam ne yiyorsunuz?</span></p>

  <p class="normal1">Bir kere kahvaltı olmazsa olmazlarımdandır. Diyette dahi olsam kahvaltıda çeşidi çok severim. Kahvaltıda mutlaka omlet olur. Üç yumurta beyazı, bir sarısı, rendelenmiş kabak ve patates, çok az baharat, çok az yağ ve bol dereotuyla harika omlet yaparım. Yanında bir tatlı kaşığı keçiboynuzu pekmezi, bir dilim ekmek, domates, salatalık, semizotu, zeytin, beyazpeynir ve eski kaşar da olur. Kahvaltıda yeşil çay ya da yasemin çayı içerim, normal çay sevmem. Kahvaltım bittikten sonra gazetemi okurken Türk kahvesi içerim. Saat 14.30-15.00 gibi yediğim öğle yemeğinde ızgara et, salata gibi şeyler olur. Akşamüzeri bitki çayı içerim, kırk yılda bir de diyet kola... Akşam yemeğim şölen gibi olur. Evde tek başıma da olsam misafir varmış gibi masayı donatırım. Ana yemek olarak ızgara et ya da balık, zeytinyağlı bir yemek yanında da salata ve yoğurt olur. Köfteyi çok iyi yaparım. Kıymayı bir kere çok güzel yoğururum, içine biraz da soda koyarım. Kimyon, yenibahar, sarmısak ve bol maydanozla köfte harika olur.</p>

  <p class="normal1">&nbsp;</p>

  <p class="normal1"><span class="idebold">Pazar günleri bu kahvaltı değişiyor mu?</span></p>

  <p class="normal1">Ben çok fazla kahvaltı müşterisi değilim, kahvaltıyı evde yapmayı sevenlerdenim. Çünkü evde rahat rahat kahvaltı yapmak çok güzel. Öbür türlü koştur koştur, giyin evden çık... Pazar günleri ekstradan sucuk, kâğıtta pastırma, krep olur.</p>

  <p class="normal1">&nbsp;</p>

  <p class="normal1"><span class="idebold">Tatlıyla aranız nasıl?</span></p>

  <p class="normal1">Sütlü tatlıcıyım ben. Saray’ın kazandibi ve tavukgöğsü tatlısı beni mahveder. Afyon’nun kaymaklı ekmekkadayıfına, çok iyi yapılmış çıtır çıtır bol cevizli baklavaya da bayılırım. Ama tatlı olmasa da olur hayatımda. Ben tatlıyı aç karnına yemeyi seviyorum.</p>

  <p class="normal1">&nbsp;</p>

  <p class="normal1"><span class="idebold">Gece buzdolabından bir şeyler tırtıklar mısınız?</span></p>

  <p class="normal1">Stresli dönemdeysem, evet. Peynir, galeta, o akşam varsa bir iki tane zeytinyağlı dolma. Ama gece yemenin çok zararlı olduğunu bildiğim için vicdan azabı çekiyorum. Onun için çok açsam bir elma, bir salatalıkla geçiştiriyorum. Çok uzun zamandır tırtıklayamıyorum.</p>

  <p class="normal1">&nbsp;</p>

  <p class="normal1"><span class="idebold">Dünya mutfağıyla aranız nasıl?</span></p>

  <p class="normal1">Çin ve İtalyan mutfağını çok seviyorum. İtalyanların makarnaları ve pizzaları beni baştan çıkarır. Çin mutfağından ise Pekin ördeğine, soslu bonfileye, buharda pişen mantılara bayılırım. Japon mutfağının da o değişik balıklarını keşfetmek hoşuma gider. Bunlardan başka İspanyol pilavının hastasıyım, iyi yapılmışsa ölürüm yani.</p>

  <p class="normal1">&nbsp;</p>

  <p class="normal1"><span class="idebold">Sakatatla aranız nasıl?</span></p>

  <p class="normal1">Süperdir, kokoreç için ölürüm. Kokoreci öyle kuşbaşı kuşbaşı, küçük küçük sevmem, böyle dilim dilim kızaracak, bol kekik ve ekmek arası olacak. Arnavutciğerini çok severim, çok da iyi yaparım. Una buladıktan sonra elekten geçirmeniz ve çok kızgın yağda kızartmanız gerekiyor. Yanında mutlaka sumakla harmanlanmış kırmızı soğan olmalı, o zaman tadından yenmez. Ben arnavutciğerini sıcak severim. Yürek çok severim. İşkembe, tuzlama ve bol taneli olacak. Hatta ben ekstra tane konmasını isterim.</p>

  <p class="normal1">&nbsp;</p>

  <p class="normal1"><span class="idebold">Hiç unutamadığınız bir yemek maceranız var mı?</span></p>

  <p class="normal1">Yedi yaşına kadar annem arkamdan dolaşarak yedirirdi yemeğimi. Düz yolda yürümeyi bilmeyen, mızmız bir çocuktum. Beni yatılı okula verdiler. Zil çalar, millet yemekhaneye koşturur, ben kırıta kırıta gittiğim için sıra bana gelince yemek biter, aç kalırdım. Baktım, bu iş böyle olmayacak, zil çalar çalmaz yemekhaneye ilk koşan ben olmaya başladım. Hatta karavanın başına geçip insanlara yemek bile dağıtırdım. Ondan sonra yemek konusunda hep girişken oldum.</p>

  <p class="normal1">&nbsp;</p>

  <p class="normal1"><span class="idebold">Kimlerle yemek yemek size keyif verir?</span></p>

  <p class="normal1">Birincisi, yemekten anlayan insanlarla. Yemek seçen insanlarla yemek yemek çok sıkıcı oluyor; onu yemem, bunu yemem diyen insanlara sinir olurum. Sadece salata yiyen kızlardan olmadım hiçbir zaman. Sohbeti güzel insanlarla yemek yemeyi severim.</p>

  <p class="normal1">&nbsp;</p>

  <p class="normal1"><span class="idebold">İstanbul’daki favori mekânlarınız nereler?</span></p>

  <p class="normal1">Beyti, Hilton’daki Dragon, Art Cafe, Park Fora, Arnavutköy Balıkçısı, Çengelköy Balıkçısı ve Yakamoz. Tatlıses Lahmacun’a bayılıyorum. Günaydın, Tike, Etiler Gelik döner favorilerim.</p>

  <p class="sagnormal">(22 Mayıs 2011)</p>

  <table class="generictable">
    <tr class="calibre7">
      <td class="calibre8"><span class="idebold">DENİZ SEKİ'DEN KREMALI TAVUK TARİFİ</span><br class="chapter" />
      &nbsp;<br class="chapter" />
      Bir miktar kremanın içine biraz karabiber, pulbiber, bira, tuz, yarım diş de sarmısak koyuyoruz. Tavuğu bu sosa buladıktan sonra un haline getirilmiş kornfleksle bir güzel etrafını kaplıyoruz. Sonra tepsiye diziyoruz. Çok az kaşar rendeleyip fırına veriyoruz. Yarım saat sonra dünyanın en lezzetli yemeği oluyor.</td>
    </tr>
  </table>

  <div class="calibre1" id="calibre_pb_53"></div>
</body>
</html>
