<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <meta content="urn:uuid:0b97bf63-bfc3-42c6-8745-323d54857716" name="Adept.expected.resource" />
  <meta content="urn:uuid:130cf0d7-5bac-4fa1-b668-632b6f9571ff" name="Adept.expected.resource" />
</head>

<body class="calibre">
  <h1 class="kitapickapak2" id="calibre_toc_14"><br class="calibre3" />
  <br class="calibre3" />
  <br class="calibre3" />
  <span class="kitapickapak3">Ayşenur</span><br class="calibre3" />
  &nbsp;<br class="calibre3" />
  <span class="bolum">Arslan</span></h1>

  <p class="normal1">&nbsp;</p>

  <p class="h2baslik">“Mutfak kadını olamadım”</p>

  <p class="normal1">&nbsp;</p>

  <p class="normal1"><span class="idebold">Çocukluk yıllarından aklınızda hangi kokular ve tatlar kaldı?</span></p>

  <p class="normal1">Babamın görevi nedeniyle Anadolu’nun hemen yer yerinde yaşadık. Bu yüzden kokular da tatlar da çok zengin ve katman katman. Ama nedense, aklıma ilk gelen mis gibi hakiki yoğurt kokusu oldu.</p>

  <p class="normal1">&nbsp;</p>

  <p class="normal1"><span class="idebold">Annenizin mutfağından aklınızda hangi görüntüler kaldı?</span></p>

  <p class="normal1">Kuru köfte ve kızarmış patates. Patates hiç yağ çekmezdi ve kıtır kıtır olurdu. Hafta sonlarının en özel yemeklerinden biriydi. Annem çok iyi yemek yapar. Karnıyarık, zeytinyağlı biber dolması ve çerkeztavuğu gibi bazı yemekleri “en çok istek alanlar” listesinin başında gelir. Ancak yemek yapmayı çok sevdiğini söyleyemem. Hamur işlerine de hiç bulaşmamayı tercih etmiştir! Bir yandan çalışıp bir yandan da üç çocuk büyütmek ve çamaşır makinesi, bulaşık makinesi gibi çağdaş yardımcılardan yoksun bir şekilde evi idare etmek hiç kolay değildi kuşkusuz. Bu yüzden hiç yakınmazdık.</p>

  <p class="normal1">&nbsp;</p>

  <p class="normal1"><span class="idebold">Babanız mutfağa girer miydi?</span></p>

  <p class="normal1">Babam özellikle emeklilik sonrası mutfağa girer oldu. Doğrusu, artık yemek daha çok onun görevi. Çünkü babam hem çok güzel yemek yapıyor hem de yemek yapmayı seviyor. Çeşit çeşit pilavları ve aşuresi meşhurdur!</p>

  <p class="normal1">&nbsp;</p>

  <p class="normal1"><span class="idebold">Siz ilk kez ne zaman mutfağa girdiniz ve hangi yemeği yaptınız?</span></p>

  <p class="normal1">Kuşağımın tüm kız çocukları gibi mutfakla ilkokul öncesinden tanışıklığım var. Ama tek başıma ve hatta annemlere sürpriz olarak pişirdiğim ilk yemek patlıcan ve biber kızartmaydı. Dokuz yaşındaydım. Sos hazırlamış mıydım, hatırlamıyorum.</p>

  <p class="normal1">&nbsp;</p>

  <p class="normal1"><span class="idebold">Yıllarca medya mutfaklarında haber pişirdiniz. Evinizin mutfağı mı, medya mutfağımı daha zor?</span></p>

  <p class="normal1">Galiba evin mutfağı daha zor. Çünkü medya mutfağının tükettiği enerjiyle giriyorsunuz o mutfağa. Bunu her gün ve “Bu akşam ne pişirsem?” sorusunun sonsuz tekrarıyla yapınca hele... Buna bir de kirlettiğim her şeyi anında yıkamak gibi bir temizlik obsesyonu da eklerseniz! Mutfak kadını olduğumu söyleyemeyeceğim doğrusu!</p>

  <p class="normal1">&nbsp;</p>

  <p class="normal1"><span class="idebold">En çok sevdiğiniz yemekler hangileridir?</span></p>

  <p class="normal1">Annemin en iyi yaptıkları, benim de en sevdiklerim sayılabilir. Buna bir de muhtelif makarna çeşidini ve zeytinyağlı baklayı ekleyebilirim. Sanırım çok yağlı, salçalı yemeklerle genel olarak börek dışında hemen her şeyi sevdiğimi söyleyebilirim.</p>

  <p class="normal1">&nbsp;</p>

  <p class="normal1"><span class="idebold">En lezzetli pişirdiğiniz yemeğin tarifini verebilir misiniz?</span></p>

  <p class="normal1">Patatesli ve bezelyeli fırında tavuk ograteni galiba iyi yapıyorum. Yaprak sarma konusunda da fena olmadığım söylenir. Ama şimdi bana tarif verdirmeyin lütfen! Her ikisini de belki beş yıldır yapmıyorum.</p>

  <p class="normal1">&nbsp;</p>

  <p class="normal1"><span class="idebold">Oğlunuz yemeklerinizi seviyor mu?</span></p>

  <p class="normal1">Oğlumun sözlüsü ve müstakbel eşi çok şanslı.Çünkü oğlumdan hiçbir zaman “Annem şu yemeği şöyle yapardı, bu yemeği böyle şahaneydi” sözlerini duymayacak. Oğlum çok özel durumlarda yaptığım özel yemekleri sever belki, ama onun dışında iltifat almayacağımdan eminim. Tek tesellim, buna rağmen beni sevmesi.</p>

  <p class="normal1">&nbsp;</p>

  <p class="normal1"><span class="idebold">“Medya Mahallesi”nde hep “sert” konulara değiniyorsunuz. Yemek, içmek, eğlenmek bu mahallenin ilgi alanına girmiyor mu?</span></p>

  <p class="normal1">Türkiye gibi bir ülkede mi? Günün birinde konuşabilirsem memleketin hali ya hayallerimizdeki gibi düzelmiş demektir ya da –daha büyük ihtimalle– hiçbir şey konuşamaz hale geldiğimizi gösterir. Aslında ben bunların bir insanı ve toplumu yansıttığını, hatta insanlık tarihinin yemeğin serüveniyle de anlatılabileceğine inanırım. Zaten 1980’lerin sonunda TRT’de “Lezzetin Serüveni” diye altı bölümlük bir drama/belgesel hazırlamıştım. O serüvenin izini sürmek, bana doğrusu yemek yapmaktan daha büyük bir zevk vermişti.</p>

  <p class="normal1">&nbsp;</p>

  <p class="normal1"><span class="idebold">İyi yemek yapanlar sizi etkiler mi?</span></p>

  <p class="normal1">Elbette. Çünkü bir yanıyla, yemek yapmanın bende olmayan bir yetenek olduğunu düşünüyorum. O yeteneğe sahip kişileri kıskanmasam da yaptıklarından etkileniyorum. Örneğin oğlum, babam gibi yemek yapmayı seven erkeklerden.</p>

  <p class="normal1">&nbsp;</p>

  <p class="normal1"><span class="idebold">Siz pişirdiğiniz yemeklerle birilerini etkilediniz mi?</span></p>

  <p class="normal1">İlk yaprak sarma denememde yaprakların sıcak suda yıkanıp tuzunun alınması gerektiğini bilmediğim için ortaya çıkan yemek ailemi çok etkilemişti. Bir gün de çorbayı yakarak arkadaşlarımı etkilediğimi hatırlıyorum.</p>

  <p class="normal1">&nbsp;</p>

  <p class="normal1"><span class="idebold">Sizce erkekler de evde mutfağa girmeli mi?</span></p>

  <p class="normal1">Evinde babası ve şimdi oğlu mutfağa giren bir kadın olarak, “erkeğin yeri mutfaktır” desem yeridir!</p>

  <p class="normal1">&nbsp;</p>

  <p class="normal1"><span class="idebold">Neden önemli sorunlar “iş yemeklerinde” çözülür?</span></p>

  <p class="normal1">Bence yemekte buluşmak zaten “anlaşma/çözüm” mesajı vermektir. Çünkü yemek, bir yanıyla mahrem bir eylem. Yerken kendinizi fazlasıyla ele verirsiniz. Bunu paylaşıyorsanız, karşınızdakine bilinçli ya da bilinçsiz yakınlık işareti gönderiyorsunuzdur. Yani bana göre sorunlar yemekte çözülmez. Ama yakınlık mesajı çözümü kolaylaştırır.</p>

  <p class="normal1">&nbsp;</p>

  <p class="normal1"><span class="idebold">Sizin mahallenin ünlü damakları kimlerdir?</span></p>

  <p class="normal1">Kesinlikle Ferhat Boratav ve Şirin Payzın. Ferhat güzel yemeği sever. Şirin de güzel ve ilginç yemekler yapmayı. Hatta Şirin adına konuşmuş olmayayım ama hayattaki B planı bunun üzerine. Ama umarım, A planı günümüzdeki pek çok gazeteci için olduğu gibi tükenmez!</p>

  <p class="normal1">&nbsp;</p>

  <p class="normal1"><span class="idebold">Bir zamanlar simit ve çayla yetinen medya mahallesi mensuplarının masasında şimdi ne tür yemekler var?</span></p>

  <p class="normal1">Bildiğim kadarıyla en az on yıldır gazeteciler Papermoon’da randevulaşıyor. Son yıllarda da Nişantaşı moda oldu. Oralardaki yemekler de malum! Ancak elbette bunlar sadece medyanın belirli bir kesimi için söz konusu. Kalanı için simit ve çay modası devam ediyor.</p>

  <p class="normal1">&nbsp;</p>

  <p class="normal1"><span class="idebold">Türkiye’nin hangi yöresinin mutfağı ağzınızı sulandırır?</span></p>

  <p class="normal1">Karadeniz’in mıhlaması... Güneydoğu Anadolu’nun ve Adana’nın kebapları. Ama ille de Ege’nin zeytinyağlıları ve memleketim Aydın’ın mis gibi kokan sarı tereyağı. Anneannem sıcak ekmeğin üzerine sarı terayağı sürer, bir parça da tozşeker serperdi. Yediğim en güzel şeylerden biridir bu.</p>

  <p class="normal1">&nbsp;</p>

  <p class="normal1"><span class="idebold">Dünya mutfaklarıyla aranız nasıl?</span></p>

  <p class="normal1">Tümüyle mutfakları değil ama belirli yemekleri ve tatları severim, ararım. Örneğin, İspanya’dan paella ya da İtalya’dan ara sokaklardaki pizzacıların her yemeği, düşünürken bile beni mahveder. Hint mutfağından acılı tandoori veya Tayland mutfağından özel soslu et yemekleri de listemin başındadır. Genellikle gittiğim ülkelerde ara sokaklarda “oralıların” yediklerini denemeye çalışırım. Tabii bu bazen, örneğin Kamboçya dönüşü olduğu gibi bir hafta hasta yatmakla da sonuçlanabilir. Yine de denemeyi severim. Sadece Çin ve Japon mutfağında ne yiyeceğimi iyice anlamadan asla harekete geçmem!</p>

  <p class="normal1">&nbsp;</p>

  <p class="normal1"><span class="idebold">Hangi malzemeler yan yana gelirse ortaya muhteşem bir lezzet çıkar?</span></p>

  <p class="normal1">Yağ, süt, yumurta, un; yani beşamel sos denilen olağanüstü icat... Dünyanın en tatsız tuzsuz malzemesinin üzerine dökün. Bir parça peynirin de yardımıyla lezzet garantidir. Zaten “sos” yemeğin serüveninde başlı başına bir devrim. Bildiğimiz anlamda lezzet, ancak soslarla mümkün oldu. “Beyaz sos ya da beyaz salça” anlamına gelen beşamel sos da onların başında gelir. Ben bizim mutfağımızda en önemli eksiğin de sos olduğunu düşünürüm. Dünyada yemek kültürü artık neredeyse bunun üzerine. Televizyondaki yabancı yemek programlarını izleyince de görüyorsunuz. Hiç aklınıza gelmeyecek malzemeleri buluşturup sos yapıyorlar. Yoksa eti haşla veya kızart... Sebzeyi sotele veya püre haline getir... O kadarını ben bile yaparım!</p>

  <p class="normal1">&nbsp;</p>

  <p class="normal1"><span class="idebold">Çarşıya pazara gidip bir şeyler satın aldığınız oluyor mu?</span></p>

  <p class="normal1">Aşk olsun! Yemek yapmakla ilgim sınırlı desem de o kadar değil! Özellikle Şile’nin cuma pazarını geç saatte de olsa yakalarım. İstanbul’da da gözde manavlarım, şarküterilerim vardır.</p>

  <p class="normal1">&nbsp;</p>

  <p class="normal1"><span class="idebold">Televizyonlardaki yemek programlarını izliyor musunuz, eleştirileriniz var mı?</span></p>

  <p class="normal1">Türk kanallarında benim anladığım anlamda yemek programı çok az. Senin programın onların başında geliyor. Çünkü yemekle yerel ve evrensel kültür arasındaki ilişkiyi de arıyorsun. Kadın programlarına monte edilmiş yemek bölümlerini ise anlamsız buluyorum. Onları izleyen kadınların da birkaçı dışında yapılan yemeklere dikkat etttiğini, not alıp uyguladığını düşünmüyorum. O kadar sıradan yemekler yapılıyor ki... Benim mutfağımın da demirbaşlarından Gönül Candaş’ın kitabına bakınca bu tarifleri üstelik daha pratik biçimde yapıyorsunuz. Ama yabancı programları, özellikle “Master Chef”i kaçırmamaya çalışıyorum. O program bir gölün kıyısında otururken okyanusa açılmak gibi bir şey.</p>

  <p class="normal1">&nbsp;</p>

  <p class="normal1"><span class="idebold">Yemek kültürüyle ilgili haber yapmayı Ankaralı gazeteciler neden küçümser?</span></p>

  <p class="normal1">Ben de Ankara kökenli bir gazeteciyim. Başkentin o yoğun siyasi atmosferinde insan sadece yemeği değil, hayata dair başka güzellikleri de ıskalıyor galiba. Ankaralı gazetecilere kızmayın lütfen! Onlara şefkat gösterin. Sevgili arkadaşlarım yemek bile yiyemiyor o gri bulutların arasında. Nerede kaldı haberini, programını yapmak...</p>

  <p class="normal1">&nbsp;</p>

  <p class="normal1"><span class="idebold">Unutamadığınız bir yemek anınız var mı?</span></p>

  <p class="normal1">20 yaşındayken ilk kez yurtdışına çıktım. İtalya’ya gittim ve haftalarca tek başıma dolaştım. Tabii listenin başında Venedik vardı. Küçük bir otele yerleştim. Üç gün kalacaktım. Ama o kadar az param vardı ki, üç gün otelde kalabilmek için yemeğe neredeyse hiç para ayıramıyordum. İlk iki gün birer tost yiyebildim. Üçüncü gün keşfettim ki, meğer otellerde sabah kahvaltısı bedavaymış. Daha önce hiç tek başıma otelde kalmadığım için bilmiyordum. Öğrendiğimde şok geçirdim.Ve üçüncü günün sabahı, iki günün açlığıyla tıka basa kahvaltı ettim. Sofradaki mütevazı ama benim için unutulmaz malzemeyi hâlâ hatırlarım.</p>

  <p class="normal1">&nbsp;</p>

  <p class="normal1"><span class="idebold">En favori yemek mekânlarınız?</span></p>

  <p class="normal1">Balık için hafta sonlarında Şile’deki şahane balıkçılar: İyot ve İskandil, hafta içi Arnavutköy’deki Eftelya. Kebap için Levent’teki Köşebaşı... İtalyan mutfağı için Yeniköy’deki Vagabondo, bir de elbette, Bağcılar’daki DTV Center’da her öğlen yemek yediğimiz sevgili lokantamız!</p>

  <p class="sagnormal">(5 Şubat 2012)</p>

  <div class="calibre1" id="calibre_pb_29"></div>
</body>
</html>
