<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <meta content="urn:uuid:0b97bf63-bfc3-42c6-8745-323d54857716" name="Adept.expected.resource" />
  <meta content="urn:uuid:130cf0d7-5bac-4fa1-b668-632b6f9571ff" name="Adept.expected.resource" />
</head>

<body class="calibre">
  <h1 class="kitapickapak2" id="calibre_toc_38"><br class="calibre3" />
  <br class="calibre3" />
  <br class="calibre3" />
  <span class="kitapickapak3">Hakan</span><br class="calibre3" />
  &nbsp;<br class="calibre3" />
  <span class="bolum">Aysev</span></h1>

  <p class="normal1">&nbsp;</p>

  <p class="h2baslik">“Aşk yemekten daha zararlı”</p>

  <p class="normal1">&nbsp;</p>

  <p class="normal1"><span class="idebold">Çocukluğunuzda da iştahlı mıydınız?</span></p>

  <p class="normal1">Çocukluğumda çok iştahlıydım, ama o yıllarda profesyonel basketbolcu olduğum için iştahımla ilgili çok büyük problemler yaşamazdım. Pazar günleri, annemin hazırladığı pide içini büyük bir keyifle fırına götürürdüm. Öğleye doğru gelen misafirler, hep birlikte yenen sıcak pideler; patlıcan, biber, kabak kızartması ve yanında harika sosu... Bunlar aklımdan hiç çıkmaz. Baba tarafından Adanalıyım, anne tarafından İstanbulluyum; Ankara’da doğdum, büyüdüm. Selim Sırrı Tarcan Spor Salonu’nda maç yapardık. Maçtan sonra eve yürürken, tren yolu üzerindeki köfteciden nefis köfteler yer, sonra eve giderdik. Ankara’da büyümem bir şans, çünkü orada her çeşit yemeğin nedense en iyisi yapılır. En iyi balıkçılar Ankara’dadır, en iyi kebap nedense Ankara’da yapılır. Bundan dolayı damağım o zamanlardan gelişti. Bunun yanında yemek zevkimin gelişmesinde evimizin mutfağı da önemli bir rol oynamıştır. Güney mutfağının ekşili patlıcan dolmalarından tutun içliköftelere kadar, İç Anadolu’nun mantısından tutun hamur işlerine kadar evde pişen yemeklerin damağımın gelişmesinde çok büyük etkisi vardır.</p>

  <p class="normal1">&nbsp;</p>

  <p class="normal1"><span class="idebold">Annenizin mutfağından neler hatırlıyorsunuz?</span></p>

  <p class="normal1">Annem benim her şeyimdir. Opera sanatçısı olmamda annemin büyük bir katkısı olmuştur. Ben Atatürk Lisesi’nde, orta bir ve orta ikide müzik dersinden kalan bir öğrenciydim. Annem bir şekilde kabiliyetimi fark edip beni konservatuvar sınavlarına soktu ve arkasından bir dünya kariyeri geldi. Ama anneme kızdığım bir konu var, beni çocukluğum boyunca mutfağa hiç sokmadı. Yani yemeğin bitmiş hallerini gösterdi bana. Bu yüzden yemek yapmayı öğrenmek zorunda kaldım. Yurtdışında, Viyana’da yaşadığım yıllarda bir gün canım pufböreği istedi. Oklava olmadığı için süt şişesiyle yedi kat hamur açıp börek yaptığımı anımsıyorum.</p>

  <p class="normal1">&nbsp;</p>

  <p class="normal1"><span class="idebold">Çocukluk yıllarınızda en sevdiğiniz yemekler hangileriydi?</span></p>

  <p class="normal1">Tabii ki dışarıda yapılan İskender kebap, daima hayalimi süslerdi o dönemlerde. Ankara’da da çok güzel yaparlardı. Hâlâ da ne zaman Ankara’ya ya da Bursa’ya gitsem hemen yerim. Makarnayı çok fazla sevmezdim, makarnayı yıllar sonra hastalık halinde sevdim.</p>

  <p class="normal1">&nbsp;</p>

  <p class="normal1"><span class="idebold">Babanız mutfağa girer miydi?</span></p>

  <p class="normal1">Girmezdi. Aslında ailede usta aşçılar vardı. Rahmetli babam bir gün inanılmaz güzel kadayıf tatlısı yapmıştı, çok şaşırmıştım. Hiç mutfağa girme, sonra da kalk kadayıf yap. Babamın bizi böyle şaşırttığı günler olurdu, ama çok yemek yapan biri değildi.</p>

  <p class="normal1">&nbsp;</p>

  <p class="normal1"><span class="idebold">Sizin mutfakla ilk tanışmanız, mutfağa ilk girişiniz nasıl oldu?</span></p>

  <p class="normal1">İlk mutfağa girdiğimde yirmili yaşlarımdaydım, Viyana’da yalnız yaşıyordum. Tabii ilk zamanlar biraz zorlandım, ama elim çok yatkındır; her seferinde ortaya çıkan işe şaşırıyordum. Son zamanlarda mutfağa girmiyorum, çünkü çok iyi yemek yapan bir eşim var. Çok iyi yemek yapan bir anneden, çok iyi yemek yapan bir eşe transfer olduktan sonra, bu konuda kendimi şanslı hissediyorum. Uydurduğum spagetti soslarım var. Ananas ve incir kavurmalı spagetti sosunu çok severim. Yağ ile sarmısağı karıştırıp cevizi, daha sonra da ananası koyup beraber pişiririm, ardından küçük doğranmış kuru incirleri ilave ederim; çok güzel bir sos olur.</p>

  <p class="normal1">&nbsp;</p>

  <p class="normal1"><span class="idebold">Pavarotti, müziğin dışında damağınıza da bir şeyler ekledi mi?</span></p>

  <p class="normal1">Pavarotti’yle anılarımın yüzde sekseni yemekle ilgili. İlk tanışmam çok etkileyiciydi. Pavarotti o dönem benim için ulaşılmaz bir isimdi. Viyana’da tanıştığımızda ilk etapta sadece gözlerine baktım. Çok iyi bir insandı, bence de iyi bir sanatçı olabilmek için önce iyi bir insan olmak gerekiyor. Derslerden sonra onun çok sevdiği bir pizzacı vardı, oraya giderdik. Ben o zaman spagettiyi çok fazla bilmiyordum, bana spagetti soslarını anlatırdı. Yemeğe çok düşkün biriydi.</p>

  <p class="normal1">&nbsp;</p>

  <p class="normal1"><span class="idebold">Sesinizin kalitesini koruyabilmek için özel bir beslenme programı uyguluyor musunuz?</span></p>

  <p class="normal1">Önceleri çok uygulardım. 21 yaşında Viyana Devlet Operası’nda söyleyen ilk Türk’üm. O zamanlar yediğime çok dikkat ederdim, alkol kullanmazdım, evden çıkmazdım ama artık öyle yaşamıyorum, özel hayatıma daha çok önem veriyorum. Yemeğimi yiyorum, puromu içiyorum, içkimi içiyorum. Ses için en önemlisi bol sıvı tüketmek ve düzenli uyumaktır. Onun dışında ekstra bir özene gerek yoktur. Pavarotti sesini korumak için buz yerdi, hep yapmak istedim ama beceremedim.</p>

  <p class="normal1">&nbsp;</p>

  <p class="normal1"><span class="idebold">Neden tenorlar ya da sopranolar kilolu olurlar?</span></p>

  <p class="normal1">“Şişman kadın veya şişman erkek daha iyi şarkı söyler” diye bir durum yok. İyi şarkı söylemek için gerekli olan şeyler, iyi bir diyafram ve nefestir. Diyafram da midenin üzerindeki ince bir zardır. Bu 45 kilo birinde de, 150 kilo birinde de aynıdır. Göğüs kafesinin genişliğinin ve sinüs boşluklarının bu işe yatkın olması gerekir. “Büyük göbekliler iyi şarkı söyler” diye bir kural yoktur. Yapılan araştırmalara göre, dünyanın en zor meslekleri sıralamasında, birinci sırada maden işçiliği, ikinci sırada opera sanatçılığı, üçüncü sırada da beyin cerrahlığı var. Çok stresli bir iş; kaslarınızla yapıyorsunuz ve iki tane ses teliniz var. Bu ses telleri soğuktan, sıcaktan, tozdan, dumandan, çok gülmekten veya ağlamaktan kısacası her şeyden etkileniyor. Bunu koruyabilmek için enerjiye ihtiyacınız var. Bu enerjiyi de ilaçlardan ya da doğal besinlerden alacaksınız.</p>

  <p class="normal1">&nbsp;</p>

  <p class="normal1"><span class="idebold">Konserlere aç mı çıkarsınız?</span></p>

  <p class="normal1">Aslında böyle bir olay var, ama ben bunu hiç beceremedim. Konserden üç dört saat önce aç olmak gerekiyor ve bir opera konserinin üç dört saat olduğunu düşünürsek yedi saatlik bir açlık dönemi söz konusu. Ben ancak kan vermeye giderken bunu yapabiliyorum.</p>

  <p class="normal1">&nbsp;</p>

  <p class="normal1"><span class="idebold">Konserden sonra bir şeyler yer misiniz?</span></p>

  <p class="normal1">İşte biraz önceki “Neden tenorlar ya da sopranolar kilolu olurlar?” sorusunun cevabı bu. Düşünün ki dört perdelik bir <span class="ideitalik">Othello</span> oyunu oynadıktan sonra saat oluyor on iki; oradan eve gidip biraz brokoli haşlaması, havuç ya da kıvırcık salatayla gece geçmiyor. Sofralar kuruluyor ki en hak ettiğiniz sofradır bunlar. Bazen sahnede daha üçüncü perdede ne yiyeceğimin planını yaparım. O yüzden kilolar oralarda alınıyor genellikle.</p>

  <p class="normal1">&nbsp;</p>

  <p class="normal1"><span class="idebold">Zayıflama çabalarınız sonuç verdi mi? Hedeflediğiniz yerlere geldiniz mi?</span></p>

  <p class="normal1">Hedeflediğim yerlere arada bir geliyorum, ama oradan çok çabuk uzaklaşıyorum. Ben hayatı çok keyifli ve pozitif yaşamayı seviyorum ve keyfin her tarafında yemek var. Bence hayatın en güzel şeylerinden biri, sevdiğiniz bir dostla güzel tatları paylaşmak. Bunu da sık sık yapıyorum, o yüzden hiçbir zaman da zayıflamayacağım sanırım. Ama biraz daha dikkatli olup, biraz daha hareket ederek hayatı böyle geçirmeye devam edeceğim. Bu zevklerden mahrum kalmak istemiyorum, kalmayacağım da.</p>

  <p class="normal1">&nbsp;</p>

  <p class="normal1"><span class="idebold">Sizce yemek ve aşk arasında bağlantı var mı?</span></p>

  <p class="normal1">Yemek daha az zarar veriyor insana. Aşk bir saplantı, bir hastalık. Aslında yemek aşka döndüğünde, yemek de zarar veriyor. O yüzden yemek çoğunlukla bana aşktan daha tatlı ve zararsız gibi geliyor.</p>

  <p class="normal1">&nbsp;</p>

  <p class="normal1"><span class="idebold">İyi yemek yapan kadınlardan etkilenir misiniz?</span></p>

  <p class="normal1">Çok etkilenirim; gerçekten “Kalbe giden yol mideden geçer” deyişi çok doğrudur. Ama gerçekten kadın bunu iyi sunmalı, çok da lezzetli ve keyifle yapmalıdır diye düşünüyorum. Bir kadının en etkilendiğiniz üç şeyini say deseniz, birinci sırada yemek yapması diyebilirim. Aslında bu, hayatımdaki arkadaş ve dostlarımda da böyledir. Yemek sevmeyen, yemek yapmayan, yemeği sadece karın doyurmak olarak algılayan biriyle dost olamam. Çünkü benim sofrada çok zamanım geçer.</p>

  <p class="normal1">&nbsp;</p>

  <p class="normal1"><span class="idebold">Gece buzdolabından bir şeyler tırtıklar mısınız?</span></p>

  <p class="normal1">Devamlı olarak. Genelde, bir gün önce yapılmış soğuk köfteyi çok severim. Özellikle buzdolabının bir bölümünde dört-beş çeşit peynir vardır, o peynirleri ekmeğin arasına koyup yemeyi çok severim. Onun dışında buzdolabını çok fazla açmam.</p>

  <p class="normal1">&nbsp;</p>

  <p class="normal1"><span class="idebold">Tatlıyla aranız nasıl?</span></p>

  <p class="normal1">Tatlıyı çok fazla aramam. Özel tatlıları seviyorum, mesela ev baklavasına hiç dayanamam. Çocukken annem çok lezzetli baklava yapardı ve benden saklardı. Yalandan saklardı, çünkü benim bulacağımı bilirdi. Tepsiyi genellikle yatağının altına koyardı, ben de o tepsiyi bulur, neredeyse baklavanın yarısını yerdim.</p>

  <p class="normal1">&nbsp;</p>

  <p class="normal1"><span class="idebold">Sakatat sever misiniz?</span></p>

  <p class="normal1">Severim, çocukken çok yerdim. Eskiden sakatatçılar vardı, o dükkânlardan en iyisini alacağınızı bilirdiniz. Şimdi sakatatçılar kapandı, sakatatı alma keyfi de kalmadı, bu yüzden de az yemeye başladım. Beyin severim, bumbar çok severim, ama artık her yerde yiyemiyorum.</p>

  <p class="normal1">&nbsp;</p>

  <p class="normal1"><span class="idebold">Hangi yörenin yemekleri ağzınızı sulandırır?</span></p>

  <p class="normal1">Tabii ki güneyin yemekleri. Geçenlerde Mersin’de konser verdim ve hayatımın en güzel tantunisini yedim. Ben nereye gidersem gideyim, taksiye biner ve taksiciye, “En lezzetli yemeği nerede yiyorsunuz?” diye sorarım. Onlar beni götürür. Gittiğim yer küçücük bir dükkândı, orada tantuninin en lezzetlisini yedim. Urfa’da, Bayburt’ta, Adıyaman’da, Adana’da, Mersin’de çok lezzetli yemekler yedim.</p>

  <p class="normal1">&nbsp;</p>

  <p class="normal1"><span class="idebold">Dünya mutfağıyla aranız nasıl?</span></p>

  <p class="normal1">Çok ülke dolaştığım için çoğunun en iyi restoranlarını ziyaret ettim. Asya mutfağını çok severim. Arjantin’de çok güzel etler yedim, Arjantin et konusunda inanılmaz bir yer. Çin ve Japon yemeklerini çok seviyorum, ama asla değişmeyeceğim yemekler Türk yemekleri ve makarnadır.</p>

  <p class="normal1">&nbsp;</p>

  <p class="normal1"><span class="idebold">Bir günlük yemek maceranızı anlatır mısınız?</span></p>

  <p class="normal1">Kahvaltı benim için inanılmaz bir keyiftir. Eskiden sabahları çok büyük bir kahvaltı yapardım. Ezine peyniri, Kars gravyeri, sahanda yumurta, sucuk, reçel (özellikle portakal ve gül), yeşil ve kırma zeytin. Bu şekilde kahvaltımı yaparken baktım ki bu iş böyle olmuyor, çünkü günün geri kalan kısmında da yemek yiyorum, bu da bana kilo aldırıyor. Şimdi biraz daha dikkatli kahvaltı ediyorum; iki tane tost, yanında birkaç zeytin, salata, domates yiyorum. Haftada en az üç gün balık yiyorum; balık benim için vazgeçilmez bir şey. Çok sıkışık trafikte arada bir kaçamak yapıp ekmek arası kokoreç veya Adana dürüm yiyorum. Akşam yemeği genelde uzun sürer. Eşim daha çok et yemekleri yapar. Biraz Malatya yöresinden, biraz Avrupa mutfağından bir şeyler hazırlarız.</p>

  <p class="normal1">&nbsp;</p>

  <p class="normal1"><span class="idebold">Favori mekânlarınız?</span></p>

  <p class="normal1">İstanbul’da Fishmekan, Villa Bosphorus. Ocakbaşı konusunda Bayram Usta’nın üstüne kimseyi tanımam. Kuruçeşme’de Kafes muhteşemdir. Avrupa yakasında ise Set Balık Lokantası.</p>

  <p class="sagnormal">(8 Mayıs 2011)</p>

  <div class="calibre1" id="calibre_pb_77"></div>
</body>
</html>
