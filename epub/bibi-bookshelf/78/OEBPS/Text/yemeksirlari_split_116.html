<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <meta content="urn:uuid:0b97bf63-bfc3-42c6-8745-323d54857716" name="Adept.expected.resource" />
  <meta content="urn:uuid:130cf0d7-5bac-4fa1-b668-632b6f9571ff" name="Adept.expected.resource" />
</head>

<body class="calibre">
  <h1 class="kitapickapak2" id="calibre_toc_58"><br class="calibre3" />
  <br class="calibre3" />
  <br class="calibre3" />
  <span class="kitapickapak3">Metin</span><br class="calibre3" />
  &nbsp;<br class="calibre3" />
  <span class="bolum">Akpınar</span></h1>

  <p class="normal1">&nbsp;</p>

  <p class="h2baslik">“Mecburen sağlıklı besleniyorum, çünkü bütün riskleri taşıyorum”</p>

  <p class="normal1">&nbsp;</p>

  <p class="normal1"><span class="idebold">Metin Bey sohbetimize, çocukluğunuzun geçtiği Çingene Hakkı’nın konağındaki mutfaktan başlayalım...</span></p>

  <p class="normal1">Efendim, orası hem bina hem de yaşayanlar açısından gerçekten çok enteresan bir popülasyondu. Orta ya da ortanın altında gelir ve eğitim seviyesindeki insanlar yaşardı. Geldikleri yörelerin örfünü taşırlardı, hem de geldikleri yerde bulduklarıyla da haşır neşir olur, kaynaşmaya çalışırlardı. Bulgur Erzincan’dan, kuru fasulye Erzurum’dan, dövme biber Maraş’tan gelirdi. O zamanlar market falan yoktu. Bakkallar bir anlamda mini market gibiydi ve her türlü yörenin ürünü de bakkallarda olurdu. Tren yolunun aşağısı, Yenikapı’dan Yeşilköy’e kadar bağlık, bahçelik ve bostanlıktı. Domates oradandı. Ben bir domates tutkunuyum ve domatesim öldü diye de çok üzülüyorum. Bugün yediğimiz domatesin atıklarını SEKA’ya göndersek kâğıt yaparlar. Kır domatesi vardı, annem keserdi, koklardık. Marulun en iyisi, en yağlısı Kazlıçeşme’de olurdu. Konakta her hanenin mutfağı ayrıydı, ama komşular bir şey yaptıkları zaman birbirlerine gönderirlerdi. Haftada bir de olsa müşterek sofralar kurulur, herkes ne yaparsa getirir, birlikte yenilir içilirdi.</p>

  <p class="normal1">&nbsp;</p>

  <p class="normal1"><span class="idebold">Anneniz usta bir aşçı mıydı?</span></p>

  <p class="normal1">Evet ben de karım da yemek yapmayı ondan öğrendik. Karım usta bir aşçı oldu, işte mal meydanda... O zamanlar buzdolabı yoktu, teldolap vardı. Et mutlaka kavrulup saklanırdı. Üzeri yağla kaplanırdı, daha dayanıklı olsun diye içine biraz kekik ve tuz konurdu. Annem yemeklerin içine birer ikişer kaşık bu kavurmadan koyardı. Annem Balıkesirli, babam Erzincanlı, annemin annesi Karadenizli; yani ben kırmayım. Babam içpilavı, bulgur pilavını ve salatayı çok güzel yapardı. Bir de kuzu mevsiminde, can ciğer kuzu sarması hazırlardı. Kurban Bayramı’nda genellikle kuyrukyağı eve ayrılırdı. Kuyrukyağı, kaynatılır eritilir ve saklanırdı. Para durumu iyiyse Urfa yağı alınır, kuyrukyağıyla karıştırılarak yemek yağı sağlanırdı. Benim en sevdiğim ise kuyrukyağı kaynadıktan sonra geride kalan kıkırdaktı. Taze ekmeğin kabuğunu bu kıkırdağa batırıp yerdim, bu lezzeti unutamam. Annem kıkırdaklı poğaça yapardı, o da müthiş lezzetli bir şeydi. Damarlarımızın tıkanması işte bu beslenmeye bağlı.</p>

  <p class="normal1">&nbsp;</p>

  <p class="normal1"><span class="idebold">Damağınıza düşkün biri olacağınız o günlerden belli miydi?</span></p>

  <p class="normal1">Hayır, hayır, tam tersine zorla yemek yedirilen bir çocukmuşum. Bana domates yedirmek için ablam peşimde koşarmış. Çok sonraları böyle oldum. Yıllarla birlikte hormonal dengem de değişti herhalde. Ayrıca spor yapmaya başladım, sporla beraber beslenmem de değişti. Halter çalıştım, bu ağır spor biraz daha fazla beslenmeyi gerektirdi. Sonra da beslenmenin dozunu kaçırdık. Devreye alkol de girince bu durum ortaya çıktı.</p>

  <p class="normal1">&nbsp;</p>

  <p class="normal1"><span class="idebold">Yani sizin gurmeliğiniz, mideye düşkünlüğünüz daha ileri yaşlarda mı oldu?</span></p>

  <p class="normal1">Gurmelik bana fazla gelir, ama bu düşkünlük daha ileri yaşlarda oldu. Şunu da söyleyeyim; yemek yeme işi paraya da bağlıdır. Parayı kazandıktan sonra iyi yerde yemek yersiniz. Benim şöyle bir şansım da vardı: Rahmetli hocam Ulvi Uraz, neyin nerede iyi olduğunu bilirdi. Anadolu turnelerinde “Burada büryan yenir”, “Burada köfte yenir” diye götürürdü bizi. Biraz da bu yüzden hem Anadolu mutfağı hakkında bilgi sahibi oldum hem de damak zevkim gelişti. Ben etçi ve balıkçıyımdır.</p>

  <p class="normal1">&nbsp;</p>

  <p class="normal1"><span class="idebold">Diyelim ki size geldim ve balık sevmiyorum; bana nasıl bir et yapacaksınız?</span></p>

  <p class="normal1">Eti doğal seviyorsanız ızgara yaparım. Ama illa oyuncaklı bir şey seviyorsanız, Arap pilavı yaparım. Bonfile ya da hafif yağlı antrkot da yaparım. Etleri yağda kızartırım, ama kızgın yağda çok kısa süre altüst edip iki yanını mühürlerim. Patlıcanları zeytinyağı, ayçiçeği yağı karışımıyla kızartırım. Tepsinin altına etleri, onun üzerine patlıcanları koyarım, pirinci ekleyip, suyunu salarım. Et ve patlıcanla birlikte pişer. Pişerken karıştırılmaz. Sonra tencereyi bir tepsiye ters çevirdiğinizde ortaya bu muhteşem pilav çıkar.</p>

  <p class="normal1">&nbsp;</p>

  <p class="normal1"><span class="idebold">En sevdiğiniz yemekleri sıralar mısınız?</span></p>

  <p class="normal1">Ben küçüklüğümden beri köfte, patatesçiyim. Yani köftenin her türlüsünü, patatesin her türlüsünü severim. Köfte severim, ama iyi köfteye rastlamıyorsunuz. Köfteyi çatalla ikiye böldüğünüzde suyu akmalı. Zannedersem bu kıvam, kuzu eti ile dana eti karıştırıldığı zaman yakalanıyor. Kuzu gerdan, belki böbrek yatağı, öyle bir şeyler katmak lazım köfteye. Tanelilerin hepsini severim; kuru fasulye, nohut, bakla, mercimek. Benim galiba sevmediğim yemek yok. Çocukluğumda kereviz benim için düşman gibiydi. Evde kereviz pişse eve girmezdim. Şimdi kolonyası olsa sürerim. Çünkü kereviz erkek için ve karaciğer için yaratılmıştır.</p>

  <p class="normal1">&nbsp;</p>

  <p class="normal1"><span class="idebold">Meşhur sofranıza konuklarınızı siz mi seçersiniz, yoksa onlar tesadüfen mi gelir?</span></p>

  <p class="normal1">Zaten böyle bir grup oluştu. İşadamı da, sanatçı da, yazar da var. Bizim soframız sadece yemek için değil, sohbet etmek içindir de. Siyaset de, ekonomi de, seks de, sosyal şeyler de tartışılır. Şişelerin sonuna doğru konularda dağılma olursa, bu sadece müzik adına olur. Yani sofralarımız keyiflidir, biz bunu Mustafa Kemal’den öğrendik.</p>

  <p class="normal1">&nbsp;</p>

  <p class="normal1"><span class="idebold">Sohbetlerinizin favori içkisi?</span></p>

  <p class="normal1">Sofrada rakı içerim, onun dışında viski ve Rus votkası severim. Onu da hocam Ulvi Uraz’dan öğrendim. Hocam yalnız buzla votka içerdi, içine başka hiçbir şey koymazdı. Onun yanında deniz ürünleri olursa keyifli olur. Hiçbir şey yoksa eski kaşar ve salatalık turşusuyla mükemmel olur. Viskiyi çamfıstığı ve kavrulmuş kahveyle severim. Rakıda ölçüm üçte bir rakı, üçte iki sudur. Önce mezeyle içerim, ana yemeğe çok geç geçerim.</p>

  <p class="normal1">&nbsp;</p>

  <p class="normal1"><span class="idebold">Ne tür lokantaları seversiniz?</span></p>

  <p class="normal1">Her türlü lokantayı severim. Saydığımız yemekleri iyi yapan, benim için iyi lokantadır. Kanaat vardı, Hünkâr vardı. İzmir’de Şükran Lokantası vardı, ama sonra bitti.</p>

  <p class="normal1">&nbsp;</p>

  <p class="normal1"><span class="idebold">Hangi yörenin yemeği sizin ağzınızı sulandırır?</span></p>

  <p class="normal1">Gaziantep... Gaziantep mutfağında İtalya’nın güneyi de vardır, Afrika’nın kuzeyi de vardır, bizim güneydoğumuz da vardır. Gaziantep mutfağında et, karbonhidrat, sebze ve baharat çok ustaca kullanılır. Antep mutfağı benim için en iyi mutfaktır. Ben Karadeniz mutfağını da severim.</p>

  <p class="normal1">&nbsp;</p>

  <p class="normal1"><span class="idebold">Sağlıklı beslenmeye dikkat ediyor musunuz?</span></p>

  <p class="normal1">Son on yıldır mecburen sağlıklı besleniyorum. Çünkü bütün risk faktörlerini taşıyorum. Sağlıklı beslenmede miktar önemli. Ben de hiçbir şeyin azı olamıyor. Sanatta öyle, neşede öyle, öfkede öyle, yemekte öyle. Herkesin normal tabağı vardır, benimki büyükçe bir kâsedir. Sabahleyin ne yenir, mesela kibrit kutusu kadar beyazpeynir. Ben kalorifer kibriti büyüklüğünde yerim. Bu peynire ilaveten sabah salatası: Dört tane iri domates, iki-üç tane salatalık, ya kırmızı dolmalık biber ya yeşil biber. Az zeytinyağı, bol limon, zencefil ve pulbiber. Simit varsa simit, yoksa kepek ekmeği, çavdar ekmeği.</p>

  <p class="normal1">&nbsp;</p>

  <p class="normal1"><span class="idebold">Bir günlük yemek maceranızı anlatır mısınız?</span></p>

  <p class="normal1">Sabah almam gereken ilaçlarımı aç karnına bol suyla içerim. Yarım saat sonra yukarıda saydığım kahvaltıyı yaparım. Ben eski kaşar severim. Peynir, simit, salata... Keçi peyniri ya da çökelek varsa üzerine bal koyup simidin son lokmasını onunla yerim. Öğlen genellikle kıymalı bir sebze yerim. Patates musakkayı çok severim. Şimdi bir de ara öğünler çıktı. Ben maalesef önceden meyveyi çok az yerdim, şimdi bu ara öğünlerde mevsimine göre meyve yiyorum. Akşam yemeği yine aynı, ama muhabbet varsa uzun ve kötü bir yemek oluyor. Çünkü ipin ucunu kaçırıyoruz. Bu sofralarımız, tanıdık lokantalarda gerçekleşir. Çünkü bizim kahrımızı kimse çekmez.</p>

  <p class="normal1">&nbsp;</p>

  <p class="normal1"><span class="idebold">Gece buzdolabından bir şeyler tırtıklar mısınız?</span></p>

  <p class="normal1">Ben gece kalkar, mutfağa girer, yemek yapar yerim. Niye çalayım, adam gibi yapar yerim. Eşim bir şey demez, beraber büyüdüğümüz için artık alıştı. Bazen istemediği halde bana katılır. Dolapta o kalmış bu kalmış, onlara tak diye çorba yaparım. Hiçbir şey yoksa mutlaka sucuğum vardır. Sucuklu yumurta yaparım. Bu durum çok sık olmaz ama.</p>

  <p class="normal1">&nbsp;</p>

  <p class="normal1"><span class="idebold">Arada bir rejim yaptığınız oluyor mu?</span></p>

  <p class="normal1">Tabii... En çok 154 kilo oldum. Şimdi 145-147 arasında idare ediyorum, daha da fazlası olmuyor. Spor da yapıyorum. Yarım saat yürüyorum, ama günde 7.000 kaloriyle beslenirseniz, ne kadar yürürseniz yürüyün, geçmiş olsun.</p>

  <p class="normal1">&nbsp;</p>

  <p class="normal1"><span class="idebold">Sokak yemekleri ve sakatatla aranız nasıl?</span></p>

  <p class="normal1">Biz mahalle çocuğuyuz, öyle büyüdük. Esnaf lokantasında da yeriz, en lüks yerlerde de. Nohutlu pilavlar falan bize geç geldi. Zannedersem 20-21 yaşlarındaydım, Beyoğlu’nda Atlantik Büfe vardı. Porsiyon sosis yerdik. Pilav da, Yeni Melek Sokağı’nın yanında satılırdı. Önceleri sakatatlarla aram çok iyiydi. Küçüklüğümde beyin yemezmişim ama daha sonra beyin alıp salatasını yapmaya başladım. Annem beyin tava yapardı. Ama maalesef artık yiyemiyoruz. İşkembeyi de kokoreci de severim ama İstanbul’da iyi kokoreççi yoktur. Kokoreci İzmir’de yiyeceksiniz. Hatta İzmir’de, Alsancak’ta, bir yazlık sinemanın önünde bir kokoreççi vardı. Görseniz, kokoreççi demezsiniz. Kimyager gibi beyaz önlük giyer, beyaz şapkasını takardı. Kuyrukyağı ve uykulukla özel sarardı kokoreci. Kokoreç piştikçe, yağ içinde erir, uykuluğu da pişirirdi. Bizdeki kokoreçlerin üstü pişer yanar, içi pişmez. Sizinle bir şeyi daha paylaşmak istiyorum, balık lokantaları da bozuldu. Balık kokoreç, balık pastırması diye iğrenç bir şeyler çıkardılar. Gittiğim balık lokantaları bunu teklif ettiği zaman “Bir daha gelmem” diye tehdit ediyorum.</p>

  <p class="sagnormal">(3 Ekim 2010)</p>

  <table class="generictable">
    <tr class="calibre7">
      <td class="calibre8"><span class="idebold">METİN AKPINAR’DAN BUĞULAMA TARİFİ</span><br class="chapter" />
      &nbsp;<br class="chapter" />
      Buğulama balığı seçmekle başlar ve beyaz balıktan olur. Balık önce az suyla etler kemiklerinden ayrılıncaya kadar haşlanır. Sonra etler bir kenara ayrılır, suyu süzülür ve saklanır. Soğan halka halka doğranır, tepsinin altına döşenir. Sarmısaklar da diş diş ilave edildikten sonra, ayıklanan balığın eti bunun üzerine döşenir. Daha sonra yeşil biberlerin çekirdekleri çıkartılıp ortadan ikiye bölünür. Domateslerin kabukları soyulur ve halka halka doğranır. Biberler ve domatesler balığın üstüne döşenir. Sonra bir kat daha aynı şekilde yapılır. Limonların çekirdekleri çıkarıldıktan sonra en üste limon dilimleri ilave edilir. Aslında buğulama tereyağıyla yapılır, ama ağır olmasın diye zeytinyağıyla yapılıp, üzerine aroma olsun diye biraz tereyağı konur. Balık suyu da üzerine dökülerek, fırında ya da ocakta pişirilir. Eğer buğulamayı çok sulu değil de yoğun seviyorsanız, bunun içine iki tane de patates rendelemeniz gerekir. Patates fazla suyu çeker.</td>
    </tr>
  </table>

  <div class="calibre1" id="calibre_pb_117"></div>
</body>
</html>
