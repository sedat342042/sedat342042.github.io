<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <meta content="urn:uuid:0b97bf63-bfc3-42c6-8745-323d54857716" name="Adept.expected.resource" />
  <meta content="urn:uuid:130cf0d7-5bac-4fa1-b668-632b6f9571ff" name="Adept.expected.resource" />
</head>

<body class="calibre">
  <h1 class="kitapickapak2" id="calibre_toc_28"><br class="calibre3" />
  <br class="calibre3" />
  <br class="calibre3" />
  <span class="kitapickapak3">Dilek</span><br class="calibre3" />
  &nbsp;<br class="calibre3" />
  <span class="bolum">Hanif</span></h1>

  <p class="normal1">&nbsp;</p>

  <p class="h2baslik">“Restoranda tek başıma yemek yemeye bayılırım”</p>

  <p class="normal1">&nbsp;</p>

  <p class="normal1"><span class="idebold">Mankenler hep sıska mı olmalı?</span></p>

  <p class="normal1">Bence öyle olmalı. Moda dünyası diye bir şey var ve bu dünyanın içinde fotomodellerin ve kıyafetleri taşıyan mankenlerin muhakkak zayıf olması gerek. Aşırı zayıflıktan bahsetmiyorum, ama hani normal insanlar gibi kilolu olmaması lazım.</p>

  <p class="normal1">&nbsp;</p>

  <p class="normal1"><span class="idebold">Yaptığınız bir elbiseyi gerçek ölçülerde bir kadın giydiği zaman onun üzerinde de aynı durur mu?</span></p>

  <p class="normal1">Bütün modacılar bu şekilde çalışırken, sizin “Hayır, bu böyle değil” deyip, sistemin karşısında durmanıza imkân yok. Ama ben koleksiyonumun provalarını 38 beden, kendi standartlarımızdaki bir Türk kadını üzerinde yapıyorum. Fakat daha sonra defileleri zayıf mankenlerle gerçekleştiriyoruz.</p>

  <p class="normal1">&nbsp;</p>

  <p class="normal1"><span class="idebold">Moda ve yemek arasında ne tür benzerlikler var?</span></p>

  <p class="normal1">Bence ikisi de yaratıcılıkla alakalı. Ben mutfakta birtakım şeyleri karıştırarak yemek yaratabilirim. Sunum bölümünde bir şeyler yaratabilirim; iyi bir masa hazırlamak da bence çok önemli. O sunumda ve yemek hazırlarken yaratıcı olmak çok önemli. Modada da öyle, ikisinde de böyle bir benzerlik var.</p>

  <p class="normal1">&nbsp;</p>

  <p class="normal1"><span class="idebold">Evinize gelen konuklara yemeği siz mi yapıyorsunuz?</span></p>

  <p class="normal1">Yapmayı tercih ediyorum, hepsini ben hazırlamıyorum ama ana yemek neyse (makarna türü şeyleri çok güzel yaparım) onu ben yapmaya çalışırım. Mesela, hamsi yemeğim vardır; arkadaşlarım bayılır. İki hamsiyi birbirine yapıştırıp kepekli una veya mısır ununa bulayıp fırına atıyorum, çıtır çıtır oluyor. Yanına da bir salata ve birkaç tane meze hazırlarsanız çok güzel bir davet yemeği olur. Birçok şeyi bir arada servis etmeyi de, yemeyi de sevmiyorum; benim için lezzetler karışmayacak. Hamsi, makarna dışında bir yemeğim daha var. Somonu ızgarada pişirip üzerine kişniş, biberiye, sarmısak, zencefil, soya sosu ve zeytinyağından oluşan sosu döküyorum. Bunun yanında fırında patates ve roka salatası servis ediyorum. Arkasından meyvelerle yapılmış hafif bir tatlı ikram edince herkesin yüzü gülüyor.</p>

  <p class="normal1">&nbsp;</p>

  <p class="normal1"><span class="idebold">Kimlerle yemek yemek size keyif verir?</span></p>

  <p class="normal1">Çocuklarımla yemek yemekten inanılmaz keyif alıyorum. Onun dışında arkadaşlarımla yemek yiyip sohbet etmekten de çok keyif alırım. Ben yalnız başıma yemek yemeyi de çok severim. Özellikle yurtdışına gittiğimde, güzel bir restoranda yer ayırtıp tek başına yemek yemek beni keyiflendirir. Evde yalnız olduğum zamanlarda da, sanki evde misafir varmış gibi sofra kurulur, servis açılır.</p>

  <p class="normal1">&nbsp;</p>

  <p class="normal1"><span class="idebold">Yaptığınız yemeklerle etkilediğiniz insanlar oldu mu?</span></p>

  <p class="normal1">Benim yemeklerimi herkes çok beğenir. Masalarım ve yemeklerim hep çok övgü almıştır. Ben, bunun için hakikaten emek harcarım, uğraşırım. Misafir ağırlamayı da, yemek yapmayı da çok severim, dolayısıyla bazılarını etkilemişimdir diye düşünüyorum.</p>

  <p class="normal1">&nbsp;</p>

  <p class="normal1"><span class="idebold">İyi yemek pişiren insanlardan etkilenir misiniz?</span></p>

  <p class="normal1">Etkilenirim, çünkü herkes iyi yemek yapamaz; iyi yemek pişirmek önemli bir şeydir.</p>

  <p class="normal1">&nbsp;</p>

  <p class="normal1"><span class="idebold">Sizce erkekler mutfak konusunda neden beceriksiz?</span></p>

  <p class="normal1">Bence işlerine geldiği için beceriksiz olmayı tercih ediyorlar, çünkü aslında en iyi aşçılar erkekler. Annelerden başlayan ve eşlere devredilen bir sistem ama bence beceriksiz değiller. Bir erkeğin mutfağa girip yemek yapabiliyor olması çok keyifli bir şey bence. Yeni nesilde böyle bir ışık görüyorum.</p>

  <p class="normal1">&nbsp;</p>

  <p class="normal1"><span class="idebold">Zeytinyağı hayranı olduğunuzu biliyorum, bunun bir nedeni var mı?</span></p>

  <p class="normal1">Nedenini bilmiyorum ama çok seviyorum. Zeytinyağına küçüklüğümden beri bir sempatim var. Organik bir ekmekle zeytinyağı, benim için inanılmaz bir öğündür.</p>

  <p class="normal1">&nbsp;</p>

  <p class="normal1"><span class="idebold">Hangi bölgenin ya da bölgelerin yemekleri sizi baştan çıkarır?</span></p>

  <p class="normal1">Akdeniz mutfağı gerçekten beni başkan çıkartır, özellikle de mezeleri. Yunan mutfağını da çok seviyorum, çünkü ikisi bir arada bulunuyor. Onun dışında da Uzakdoğu mutfağını seviyorum. Zaman zaman kebap da yiyorum, ama bu tip şeyleri her zaman tüketmiyorum. Geçenlerde Konya’ya gittim, beni etli ekmek yapan bir yere götürdüler, müthiş lezzetliydi.</p>

  <p class="normal1">&nbsp;</p>

  <p class="normal1"><span class="idebold">Sakatat ve sokak yemeklerini yer misiniz?</span></p>

  <p class="normal1">Yerim, hiç öyle mızmızlığım yoktur. Sokak köftesine, dürüme bayılırım.</p>

  <p class="normal1">&nbsp;</p>

  <p class="normal1"><span class="idebold">Tatlıyla aranız nasıl?</span></p>

  <p class="normal1">Aslında tatlıyı çok seviyorum, fakat maalesef çok fazla tatlı yememeye gayret gösteriyorum. Her türlü tatlıyı çok severim, hatta atölyeye çok sık tepsiyle baklava gelir. Ben, ucundan yarısının yarısını yerim. Sütlü tatlıları, kabak ve ayva tatlısını çok seviyorum. Milföyü, limonlu tartı çok severim. Sevdiğim şeylerden kendimi mahrum etmiyorum, ama dengeli ve aşırıya kaçmadan yiyorum.</p>

  <p class="normal1">&nbsp;</p>

  <p class="normal1"><span class="idebold">İçki tercihiniz?</span></p>

  <p class="normal1">Beyaz şarabı da severim, ama kırmızı şarabı çok daha fazla severim. Bu konuda uzman değilim ama iyi anlarım. Ben “ya hep ya hiç” diye düşünürüm. Bir şeyin hakikaten en iyisini yiyip içmeyi severim. Laf olsun diye de kırmızı şarabın kötüsünü içmekten hoşlanmam.</p>

  <p class="normal1">&nbsp;</p>

  <p class="normal1"><span class="idebold">Kilo sorununuz oluyor mu?</span></p>

  <p class="normal1">Biraz kilo aldığım zaman, rahatsız oluyorum; fazla kilo enerjimi düşürüyor. Haftada üç gün sabahları yulaflı bir kahvaltı, geri kalan üç günde de kızarmış, kepekli organik ekmek, yağlı olmayan peynir yiyorum. Hatta lor peynirimi evde kendim yapıyorum. Sütü kaynatıyorum, sonra içine yarım limon sıkıp sütü kesiyorum. Kesilen sütü toplayıp, soğutuyorum. İçinde hiçbir maya, katkı maddesi yok, çok sağlıklı. İçine de biraz pulbiber, kekik gibi tatlandırıcı şeyler koyuyorum.</p>

  <p class="sagnormal">(11 Mart 2012)</p>

  <div class="calibre1" id="calibre_pb_57"></div>
</body>
</html>
