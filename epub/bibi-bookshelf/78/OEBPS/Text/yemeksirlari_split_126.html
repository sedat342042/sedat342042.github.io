<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <meta content="urn:uuid:0b97bf63-bfc3-42c6-8745-323d54857716" name="Adept.expected.resource" />
  <meta content="urn:uuid:130cf0d7-5bac-4fa1-b668-632b6f9571ff" name="Adept.expected.resource" />
</head>

<body class="calibre">
  <h1 class="kitapickapak2" id="calibre_toc_63"><br class="calibre3" />
  <br class="calibre3" />
  <br class="calibre3" />
  <span class="kitapickapak3">Nazlı</span><br class="calibre3" />
  &nbsp;<br class="calibre3" />
  <span class="bolum">Ilıcak</span></h1>

  <p class="normal1">&nbsp;</p>

  <p class="h2baslik">“Cezaevinde şaplı ekmeği ağzıma sürmedim”</p>

  <p class="normal1">&nbsp;</p>

  <p class="normal1"><span class="idebold">Çocukken evinizin yemek ortamı nasıldı?</span></p>

  <p class="normal1">Biz Ankara’da doğduk, Atatürk Bulvarı’nda oturuyorduk. Babam yüksek bürokrattı. Annem hep sefaretlerle ilişki kurmuş, onların sofrasını, mutfağını görmüş bir kadındı. Aslında o dönemde bu ikram mevzuunu oralardan öğrenmiş. Mesela, misafir geldiğinde masaya çiçekler, gümüş şamdanlar, mumlar konurdu. Annem çok güzel sofra hazırlar, çok güzel misafir ağırlardı. Evimizin şartları mütevazıydı. Aşçımız vardı. Annem, Üsküdar Amerikan Koleji’nde 10. sınıfı bitirene kadar okumuştu. Orada yemek yapmayı da öğrenmişti. Dolayısıyla okuldan ve sefaretlerden öğrendikleriyle çok güzel şeyler yapardı. O günlerden düzgün beslenelim diye sevmediğim birçok şeyi yediğimi hatırlıyorum. Mesela, bizim zamanımızda süt de yoğurt da kokardı, bunları sevmeyerek tükettiğimi hatırlıyorum. Yine domates suyunu da sevmeyerek içerdim; istemeyerek ıspanak, pırasa yerdim. Annem Rumelili, babam Arnavut kökenli, dolayısıyla evimizde börek ve zeytinyağlı çok pişerdi.</p>

  <p class="normal1">&nbsp;</p>

  <p class="normal1"><span class="idebold">Ailenizin evinde verilen davetlerden neler hatırlıyorsunuz?</span></p>

  <p class="normal1">Atatürk Bulvarı’ndan sonra Ankara’da İzmir Apartmanı’na taşındık. O dönem tiyatro, opera meselesi çok önemliydi; bizi sürekli tiyatroya, operaya götürürlerdi. Abim Ömer, operayı seviyordu, ama ben nefret ediyordum. Bizim evde de sanatçılar olurdu, mesela Belkıs Oran gelirdi, Leyla Gencer annemin dostuydu. Bizim eve gelirler, opera şarkılarını bizim evde okurlardı. Batı özentisi bir yaşantı vardı. Bu bizim öz musikimiz değildi, annem ve babam alaturkayı pek sevmezlerdi. Güzel yemekler yenilirdi, ama alafranga yemek olduğunu sanmıyorum. Bu durum bizde de aynı şekilde devam ediyor.</p>

  <p class="normal1">&nbsp;</p>

  <p class="normal1"><span class="idebold">İştahlı bir çocuk muydunuz?</span></p>

  <p class="normal1">Önüme konulanı belirli ölçüler dahilinde yerdim. O zaman içliköfte kubbe biçiminde yapılırdı. İçliköfteye bayılırdım. İnce açılmış olması ve içinin malzemesi çok önemliydi. Annem, sefirleri falan evde ağırlardı. Bir de Celal Bayar, Mükerrem Sarol gibi kişiler gelirdi. Annemin ve babamın cemiyet içinde çok dostları vardı, Kadir Has, Süleyman Demirel bunlardan bazılarıydı. Demokratlar, Sadettin Bilgiç’e karşı Süleyman Demirel’i desteklediler. Babam, burada önemli bir rol oynadı ve Süleyman Bey’i çok destekledi. Dolayısıyla babamın onunla ilişkisi çok iyiydi.</p>

  <p class="normal1">&nbsp;</p>

  <p class="normal1"><span class="idebold">Gençken cezaevine girdiniz; orada nasıl beslendiniz?</span></p>

  <p class="normal1">Ne siz sorun ne ben söyleyeyim... Orada çok büyük bir beslenme sorunu vardı. Ben orada sadece 10 gün kaldım. Cezaevinde gündüzleri çıkmak kaydıyla ya üç ay kalacağım ya da iki ay gece-gündüz yatacağım. Ben “Gece-gündüz yatayım da bir anda bitsin” dedim. Fakat kendime yemek hazırlayayım falan alışmamışım. Sabah kalkıyorsun problem daha o sırada başlıyor. Yemek dağıtılan yerin önünde uzun bir kuyruk vardı, o kuyruğa girip kendine yemek alacaksın. Orada edindiğim Sema diye bir arkadaş vardı, sözde bana o yemek alacaktı. Gidiyor, bir türlü gelmiyordu, orada zaman yavaş akıyor. İki saat sonra uyduruk korkunç bir şeye kavuşuyorsun. Bir de “Ekmeklere şap koyuyorlar” diye bir söylenti çıktı, bana fenalık geldi. Şap konulursa ne olacak, ama bana çok büyük bir korku geldi. Sağlığıma meraklıyım. Bu şap dedikodusundan sonra ekmeği ağzıma almadım, hatta cezaevi müdürüne yazılar yazdım. Öğlen yemeği yenecek gibi değildi. Kantinden bir şeyler satın alabilmek için gardiyana sipariş veriyordum, üç gün sonra geliyordu.</p>

  <p class="normal1">&nbsp;</p>

  <p class="normal1"><span class="idebold">Mutfağa ne zaman girdiniz ve ilk ne pişirdiniz?</span></p>

  <p class="normal1">Şimdi ayıp bir şey ama ben mutfağa hiç girmedim. İsviçre’de okurken evde kalıyorduk. Sözüm ona yemek pişiriyorduk, neydi derseniz; sosis alıyorduk, kaynatıyorduk yanına da salata gibi bir şey yapıyorduk. Hep sosis yiyorduk, bir de konserve... Ziyafet dediğimiz, Uzakdoğu’nun bir konservesi vardı onu yiyorduk. Bunların haricinde omlet ve makarna pişiriyorduk. Bir de özel pirinçler var hiç lapa olmayan, onu yapıyorduk. Sebzeleri hiç tanımıyorduk, aldığımız şeyin ıspanak mı, marul mu olduğuna karar veremiyorduk. Pek güzel yemek pişirdiğim söylenemez. Mutfağa, misafire bayılırım ama çok üzgünüm ki yemek yapamam.</p>

  <p class="normal1">&nbsp;</p>

  <p class="normal1"><span class="idebold">En çok sevdiğiniz ve hiç sevmediğiniz yemekler hangileri?</span></p>

  <p class="normal1">Ben genelde çok yemek severim ama alaturka, yani alıştığım yemekleri severim. Avrupa tipi soslu yemekleri çok sevmiyorum. Bir de istiridyeyi, kaz ciğerini yiyemem. Balık çok severim, eti pek sevmem. Ama mesela Paris’te yapılan soslu antrkota, yanında bol kızarmış patatese bayılırım. Balığın tavada pişmişini severim; gümüşün, hamsinin, tekirin tavasına bayılırım. Sağlık nedeniyle pek yediğim söylenemez doğrusu. Böreğe bayılırım, simit ve kaşarpeynirini çok severim.</p>

  <p class="normal1">&nbsp;</p>

  <p class="normal1"><span class="idebold">Hangi siyasetçinin sofrasını seversiniz?</span></p>

  <p class="normal1">Tansu Çiller’in ikramı iyidir, misafirlere de özen gösterir. Yaşantısı da bizim yaşantımıza benziyor. Yalının alt katında ayrı ayrı masaları vardır, çok özen gösterir. Tansu’nun sosyal ilişkileri var. Süleyman Demirel derseniz, öyle evinde ziyaretine çok gitmişliğim yok, bir kere sabah kahvaltısına gitmiştim. Hayrünnisa Gül’ün sofrası çok çok iyidir. Kayserili ya, bütün Kayseri yemeklerini yapmasını bilir. Ben milletvekiliyken Hayrünnisa Hanım’la akşamları yürüyüşe çıkardık, sitede hem yürür hem konuşurduk, yürüyüşten sonra bir çay içmeye ona uğrardım. O zaman çayın yanında kuruyemiş, kek, kurabiye gibi şeyler ikram ederdi. Yürüyüşten sonra bu ikramlar çok hoşuma giderdi, evlerine yemeğe de gittim. Abdullah Gül’ün evinde daha çok Kayseri mutfağı hâkimdi ve çok lezzetliydi. Hayrünnisa Hanım çok güzel mantı yapar, kendi servis eder; evde yardımcı görmedim o zaman, kızı yardım ederdi. Ayakkabını çıkarıp içeri girersin, Abdullah Bey terliği getirirdi. Erbakan da öyleydi, kapılara kadar geçirirdi. Bir kere de Tayyip Erdoğan’ın evine gittim, genel başkandı o zaman. Emine Hanım çayı hazırlamış, masayı donatmış, o da çok meraklı bir insan. Hayrünnisa Hanım da Emine Hanım da masalarında eskileri yaşatmak istiyorlar.</p>

  <p class="normal1">&nbsp;</p>

  <p class="normal1"><span class="idebold">Evinizdeki davetlerde yemeği kim yapar?</span></p>

  <p class="normal1">Ben çok fazla insan davet etmekten hoşlanırım. Kişi sayısını sınırlayamam. Misafir geldiğinde içimi bir sevinç kaplar. Davet olduğunda etrafı kontrol etmekten evde yemek yiyemem. Kalabalık davetlerde mönü klasiktir; fırında kuzu, içpilav, börek, bol malzemeli bir salata (kayısılı, avokadolu), kuru fasulye, pilav, karides güveç... Çerkeztavuğu ve mantı çok ikram edilir bizde. Davetten sonra iki gün aynı yemekleri yediğim olur.</p>

  <p class="normal1">&nbsp;</p>

  <p class="normal1"><span class="idebold">İyi yemek yapanlar sizi etkiler mi?</span></p>

  <p class="normal1">İyi ikram eden, iyi yemek yapan kişiler tabii ki hoşuma gider. Bazı evler var güzel yemek yiyorsunuz, mesela Canan-Mehmet Barlas, Rauf-İlkay Tamer, onlar da misafirden çok hoşlanırlar. Onların ikram tarzı beni çok etkiler, onlara gitmekten hoşlanırım. Bilge Soyak yemeğe çok özen gösterir, çok lezzetli yemekler yapar.</p>

  <p class="normal1">&nbsp;</p>

  <p class="normal1"><span class="idebold">Erkekler mutfağa girmeyi neden sevmez?</span></p>

  <p class="normal1">Bazı erkekler tam tersine, mutfağı sever. Belki kadınlar da elinden gelse kaçacaklar, ama mutfak sorumluluğu onlara kalmış. Gençlerde düzen farklı; erkekler hem mutfağa daha fazla giriyorlar, hem çocukların bakımında rol oynuyorlar.</p>

  <p class="normal1">&nbsp;</p>

  <p class="normal1"><span class="idebold">Hangi yörelerin yemekleri ağzınızı sulandırır?</span></p>

  <p class="normal1">Ben kebap severim, etin en lezzetli halidir. Kızarmış patatesi çok severim, ama onun tadını unuttum diyebilirim. Adana’da Adana kebabını severim. Antep yemeklerini severim. Pideye bayılırım, en büyük zaafım ekmektir. Sıcak ekmeğin arasında peyniri çok severim. Enginarı, kabağı çiğ yerim, hem sağlıklı hem de lezzetlidir. Zeytinyağlı enginarı severim, ama artık çiğ tercih ediyorum.</p>

  <p class="normal1">&nbsp;</p>

  <p class="normal1"><span class="idebold">Türk mutfağı dünyada yeteri kadar tanınıyor mu sizce?</span></p>

  <p class="normal1">Bence hiç tanınmıyor. Bu benim için büyük bir üzüntü kaynağı. İnanın, bizim mutfağınız kadar çeşitli ve lezzetli başka mutfak bilmiyorum. Osmanlı’dan, Türklerden, Araplardan gelmiş ve kaynaşmış muazzam bir mutfak. Hiç tanınmıyor, sanki biz sadece kebaptan anlarız, özel yemeğimiz kebapmış gibi bir durum var. Belki Türkiye tanındıkça, yemekleri daha bilinir hale gelir.</p>

  <p class="normal1">&nbsp;</p>

  <p class="normal1"><span class="idebold">Yazı yazarken bir şeyler atıştırır mısınız?</span></p>

  <p class="normal1">Kahve ve çay içerim, bir de meyve yerim. Kahvemin yanında koyu renk kayısı ya da altın çilek severim. Çikolatayı tercih etmeme rağmen onu yemeyip, bunları yiyerek kendimi tatmin ediyorum. Meyve yerim, nar zamanı mutlaka nar yerim, nar olmadığı zaman portakalın yüzüne bakarım. Portakalı dörde böldürür, kabuğuyla birlikte ısırarak yerim.</p>

  <p class="normal1">&nbsp;</p>

  <p class="normal1"><span class="idebold">Tatlı ve sakatatla aranız nasıl?</span></p>

  <p class="normal1">Paça, ciğer hiç sevmem, işkembe yemem. Tatlıyla aram iyidir, yiyebilsem ne tatlılar yerim. Tahin helvasına bayılırım, balıktan sonra bir kalıp tahin helvası yiyebilirim ama yemem. Onun haricinde üzeri frambuaz soslu veya kavrulmuş fındıkla kaplı sakızlı muhallebiye bayılırım. Çikolatalı sufleyi, çikolata esaslı tatlıları severim. Maalesef fıstıklı baklava da çok güzeldir; yesen bir türlü, yemesen bir türlü. Künefeyi severim; özetle tatlıyı çok severim.</p>

  <p class="normal1">&nbsp;</p>

  <p class="normal1"><span class="idebold">Yemeğin yanında ne içmeyi tercih edersiniz?</span></p>

  <p class="normal1">Su içerim, yalnızken hiç içki içmem. Çalışan insan olduğum için ertesi gün beni etkilemesini istemem. Normalde kırmızı şarap içmeyi tercih ederim. Eskiden beyaz şarabı çok severdim, ama şimdi bana su gibi geliyor.</p>

  <p class="normal1">&nbsp;</p>

  <p class="normal1"><span class="idebold">Bir günlük beslenme programınız nasıldır?</span></p>

  <p class="normal1">Sabah kahvaltısına önem veririm. Bir gece öncesinden suyun içine ceviz koyarım; kolesterole büyük faydası var. Dış kabuğuyla değil iç tahtasıyla koyacaksınız, sabaha kadar duracak. Önce onun suyunu içerim, cevizi de dayanamayıp yerim, aslında yememem lazım. Bir de bir kaşık ketentohumunu sütle karıştırıp içerim. Kahvaltıda mutlaka beyazpeynir, en âlâsından bal, onun haricinde domates, salatalık, maydanoz ve iki dilim ekmek yerim. Antakya’dan gelen yeşil zeytinden yerim. İki bardak da çay içerim; bayat çay asla içemem, ben kalkınca hemen çayı demlerler. Öğle yemeğinde enginar zamanı, enginar salatası ile balık yerim. Haftada bir gün tavada yağsız bonfile yerim. Bazen bonfileyi bol sebzeyle haşlatırım. Makarna, pilav hiç yemem, çok severim ama günlük hayatımda ağzıma sürmem. Cacığı, kışın çorbayı çok severim.</p>

  <p class="normal1">&nbsp;</p>

  <p class="normal1"><span class="idebold">Favori yemek mekânlarınız nerelerdir?</span></p>

  <p class="normal1">Del-Mare’yi çok severim. Bir kere balıkçıları daha çok sevdiğimi söyleyeyim, mesela Kıyı, İskele ve Uskumru çok güzeldir, çok lezzetlidir. Kebapçıya gitmem. Meksika lokantaları çok güzel olmaya başladı. Tansu Çiller’in oğlunun Atiye Sokak’ta açtığı Hardal diye bir yer var, çok güzel, 29’da da köfteler çok güzel; Park Şamdan kalitesini hiç bozmayan bir yer, servisi, yemeği çok güzel.</p>

  <p class="sagnormal">(20 Mayıs 2012)</p>

  <div class="calibre1" id="calibre_pb_127"></div>
</body>
</html>
