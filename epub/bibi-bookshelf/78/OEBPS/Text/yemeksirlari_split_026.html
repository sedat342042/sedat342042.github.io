<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <meta content="urn:uuid:0b97bf63-bfc3-42c6-8745-323d54857716" name="Adept.expected.resource" />
  <meta content="urn:uuid:130cf0d7-5bac-4fa1-b668-632b6f9571ff" name="Adept.expected.resource" />
</head>

<body class="calibre">
  <h1 class="kitapickapak2" id="calibre_toc_13"><br class="calibre3" />
  <br class="calibre3" />
  <br class="calibre3" />
  <span class="kitapickapak3">Ayşegül</span><br class="calibre3" />
  &nbsp;<br class="calibre3" />
  <span class="bolum">Aldinç</span></h1>

  <p class="normal1">&nbsp;</p>

  <p class="h2baslik">“Erkeğin yemek yapması çok seksidir”</p>

  <p class="normal1">&nbsp;</p>

  <p class="normal1"><span class="idebold">Boşnak ailenizin mutfağından neler hatırlıyorsunuz?</span></p>

  <p class="normal1">Her şeyden önce Boşnak böreğini hatırlıyorum. Sabah kahvaltılarında acıka yerdik. Acıka şimdi kavanozlarda satılıyor, ama babaannemin yaptığı gibi değil tabii. Babaannem sabah kahvaltısında peynirin yanında haşlanmış küçük patatesler yerdi, şimdi bazen ben de kendime yapıyorum. Boşnak böreği yapıyorum, ama yufka açamıyorum, hazır yufka kullanıyorum. Babaannem böreğin yufkasını kendi açardı. Boşnak böreği, mantı vakit ve özveri isteyen yemekler. Benim çocukluğumda yaşamla yemek arasında çok yakın bir ilişki vardı.</p>

  <p class="normal1">&nbsp;</p>

  <p class="normal1"><span class="idebold">Baba tarafınız Boşnak; annenizin Boşnak yemekleriyle arası nasıldı, kendine has yemekleri var mıydı?</span></p>

  <p class="normal1">Annem zeytinyağlı yemekleri çok güzel yapardı, o yetenek bana da geçti. Annem Boşnak böreği de yapardı ama yufkayı kendi açmazdı. Annem öğretmendi, çalışan insanların öyle hamur açma falan gibi lüksleri olmuyor. Babaannem Adapazarı’nda oturuyordu, ona gittiğimizde mutlaka böreklerle karşılardı bizi. Böreksiz bir bayram düşünemiyorum. O yemekler, sizin tabirinizce “damak çatlatan lezzetlerdi.” Başka yerde o lezzeti bulamıyorsun. Annem, İstanbul doğumlu, anneannem Bursalı. Küçükken yemek yapmanın çok zor olduğunu düşünürdüm. Annemle mutfakta çok vakit geçirdiğim için özellikle sebze yemeklerinin mantığının aynı olduğunu kavradım. İçine et koyarsan etli sebze yemeği oluyor, içine zeytinyağını, şekerini koyarsan zeytinyağlı oluyor. Ben bunun ilmini küçük yaşlarımda kavradım. Bir yemek defterim vardır, sevdiğim yemeklerin tariflerini kesip yapıştırırım, arada bir ona başvururum.</p>

  <p class="normal1">&nbsp;</p>

  <p class="normal1"><span class="idebold">Babanız mutfağa girer miydi?</span></p>

  <p class="normal1">Babam mutfağa girerdi, yahni ya da sote yapmayı çok severdi. Çin yemeğinde olduğu gibi koca koca doğrardı soğanları. Bu annemle benim çok tuhafımıza giderdi, küçük doğraması gerektiğini düşünürdük. Sonraları dünya mutfaklarında da böyle doğrandığını, bunun lezzeti artıran bir şey olduğunu öğrendik.</p>

  <p class="normal1">&nbsp;</p>

  <p class="normal1"><span class="idebold">O yıllarda en sevdiğiniz yemekler hangileriydi?</span></p>

  <p class="normal1">Tüm küçük çocuklar gibi kuru köfte, patates benim de vazgeçilmezimdi. Kuru köfte ve patates soğuk olsa bile yenebilir. Babamın Adapazarlı olmasıyla ilgisi var mı yok mu bilmiyorum ama biz patatesi çok seviyorduk. Domatesi de çok severim, neredeyse salça kullanmam. Annem domates zamanında bana kavanozlara domates koyar verir, ben de onları kullanırım.</p>

  <p class="normal1">&nbsp;</p>

  <p class="normal1"><span class="idebold">Mutfağa girip neler pişiriyorsunuz?</span></p>

  <p class="normal1">Çok sıklıkla zeytinyağlılar yapıyorum, bazen Boşnak böreği pişiriyorum. Boşnak böreği benim spesiyalim oldu. Ayrıca değişik ne yapabilirim diye defterime başvuruyorum. Soframın zengin olmasını isterim ve buna çok dikkat ederim. İnsanlar ızgarada et yapıp yanında bir salatayla konuklarını ağırlayabiliyorlar. Ben asla böyle bir şey yapamam; benim soframın zengin olması, çeşidin olması lazım.</p>

  <p class="normal1">&nbsp;</p>

  <p class="normal1"><span class="idebold">Sizin sofranızda neler olur?</span></p>

  <p class="normal1">Zeytinyağlı mutlaka olur. Çok güzel dalyan köfte yaparım. Değişik salatalar ve börek mutlaka bulunur. Benim sofram biraz eski usul sofradır. Çok kuş kondurmam, ama soframın hoş olmasına dikkat ederim. Mesela renk uyumuna dikkat ederim. Zarafete dikkat ederim, takımlarda beyazı tercih ederim.</p>

  <p class="normal1">&nbsp;</p>

  <p class="normal1"><span class="idebold">Makarna tutkunuz biliniyor; bu nasıl başladı ve hâlâ devam ediyor mu?</span></p>

  <p class="normal1">Çocuklar makarna, köfte, patates ve pilav severler. Annem sık sık domatesli makarna yapardı, bir de makarnanın üzerine maydanozla karıştırılmış beyazpeynir serpiştirirdi. Ben şimdi, kilo almamak için makarnanın pişirme suyuna biraz yağ ilave ediyorum. Annemin bana hazırladığı kavanozlardaki sahici domatesi pişirip sos olarak makarnanın üstüne koyuyorum. O zaman makarnayı istediğin kadar ye hiçbir şey olmuyor. Makarnayı şişmanlatıcı kılan onun sosu, kreması. Bunu da itiraf edeyim ki, İtalyan restoranlarına gittiğimde kremalı, bol parmesan peynirli öldürücü lezzete “hayır” diyemem. Bir de pizzayı çok severim, bayılırım.</p>

  <p class="normal1">&nbsp;</p>

  <p class="normal1"><span class="idebold">Hep rejimde misiniz, kilonuzu nasıl koruyorsunuz?</span></p>

  <p class="normal1">Rejimde değilim, rejim yanlış bir kelime, sadece dikkat ediyorum. Rejim bırakılır, rejim diye bir şey yok, ben bunu yaşam biçimi haline getirdim. Rejim yapıyor duygusu olduğu zaman, onu bırakmak duygusu da hemen arkasından geliyor. Ben belli bir biçimde beslenmeyi alışkanlık haline getirdim. Ama damağı gayet gelişkin biri olarak da her şeyi tadıyorum. Az ye, kararında ye; belli bir süre sonra beyin yeter diyor zaten.</p>

  <p class="normal1">&nbsp;</p>

  <p class="normal1"><span class="idebold">Bir günlük yemek programınızı anlatır mısınız?</span></p>

  <p class="normal1">Sabahları bir ya da iki dilim Halk Ekmek ekmeği yiyorum. Mutlaka peynir yiyorum. Tatsız tuzsuz peynir hiç sevmem. Siyah ve yeşil zeytini çok severim; maydanoz, köy biberi, küçük domatesler mutlaka olur kahvaltıda. Pazar kahvaltılarında bal-kaymak yiyorum. Yumurta çok severim, menemene bayılırım. Bazen sucuklu yumurta yerim. Pazara ağırlık vermekte fayda var. Öğle yemeğinde sebze, salata, çorba, akşam balık veya et. Eti çok severim, balığa bayılırım. Az pişmiş et bana göre değil, orta kıvamda pişecek. Balık da kurutulmadan kıvamında pişmiş olacak. Mevsim balıklarını seviyorum, kızartma balık çok lezzetli oluyor ama benim midem kaldırmıyor.</p>

  <p class="normal1">&nbsp;</p>

  <p class="normal1"><span class="idebold">Bir ara biraz kiloluydunuz, nasıl kilo verdiniz?</span></p>

  <p class="normal1">Hemen söyleyeyim, ben bir ara barlara gidiyordum, içki insanı çok şişmanlatıyor. Zayıflayamadığını söyleyen kadın ya da erkek kim olursa olsun içkiyi bırakacak. Ben bir şişe şarabı rahatlıkla içebilirdim; hiçbir zaman bir bardak içki içmedim. “İnsan bir bardak içkiyle nasıl tatmin olur” diye düşünüyordum. Şimdi bir bardağı zor içiyorum.</p>

  <p class="normal1">&nbsp;</p>

  <p class="normal1"><span class="idebold">Bu manken görüntünüzü koruyabilmek için spor ya da yürüyüş yapıyor musunuz?</span></p>

  <p class="normal1">Çok da manken görünüşlü değilim açıkçası, balıketli manken diyebiliriz. Bunu sporla ve beslenme biçimimi değiştirmekle gerçekleştirdim Bu kiloları on yılda verdim, büyük söylemeyeyim ama artık almam. Spor salonuna gidiyordum, yüzüyordum fakat klorla ilgili problemlerim oldu. Evimde bir spor salonundaki kadar alet edevatım var; hiç aksatmadan sporumu yapıyorum.</p>

  <p class="normal1">&nbsp;</p>

  <p class="normal1"><span class="idebold">Türkiye’deki hangi yörelerin yemekleri daha çok hoşunuza gidiyor?</span></p>

  <p class="normal1">Güney mutfağı benim sevdiğim tatları barındırıyor. “Hamur yiyen hamur kafalı olur” diyorum ya sen ona bakma; karbonhidratı çok severim. Güney mutfağındaki haşlama içliköfteyi, analı-kızlı yemeğini çok severim. Bakliyatın her türlüsüne bayılırım.</p>

  <p class="normal1">&nbsp;</p>

  <p class="normal1"><span class="idebold">Dünya mutfağıyla aranız nasıl?</span></p>

  <p class="normal1">Çok ülke gezdim, spesiyallerini birinci elden tatma fırsatım oldu. Mesela, Çin’de pişirilen yemekler ile burada bize sunulan Çin yemeklerinin birbirine hiç benzemediğini gördüm. Gerçek Çin mutfağını birebir yapan çok az yer var. Baharatlı Hint mutfağını da çok seviyorum. Brezilya’da sürekli et getiriyorlar ya onu seviyorum. İtalyan mutfağını seviyorum ama çok yaratıcı bulmuyorum.</p>

  <p class="normal1">&nbsp;</p>

  <p class="normal1"><span class="idebold">Sakatat ve tatlı sever misiniz?</span></p>

  <p class="normal1">Ciğeri çok severim, Savoy’da yapıyorlar, soyalı falan, bayılıyorum. Arnavutciğeri de çok güzel olur. Kokoreç, işkembe severim; kelleyi pek sevmem, dalağı hiç sevmem. Arada ciğer yiyorum. Kokoreci belki on yıldır yememişimdir. Özlediğim lezzetleri yiyorum, bunları kendimden esirgemiyorum, çünkü mutlu olmak istiyorum. Ama mutlu olmak için sürekli yemek yersen sonra mutsuz olursun. Eskiden çok daha fazla tatlı severdim, şimdi sadece sütlü tatlıları seviyorum.</p>

  <p class="normal1">&nbsp;</p>

  <p class="normal1"><span class="idebold">Aşk mideden mi geçer?</span></p>

  <p class="normal1">Çok önemli bir bağlantı olduğunu düşünüyorum. Çünkü terk edilen ya da sevgilisi olmayan insanlar teselliyi yemekte arıyorlar. Aşkın salgıladığı mutluluk hormonu ile yemeğin verdiği mutluluk hissi arasında çok yakın bir bağlantı var. Yalnız bunu sporla dengeleyebiliyorsun. Aşk acısı çekenlerin spora yönelmelerini öneririm.</p>

  <p class="normal1">&nbsp;</p>

  <p class="normal1"><span class="idebold">İyi yemek yapan erkeklerden etkilenir misiniz?</span></p>

  <p class="normal1">Kim etkilenmez ki! Bence erkeğin yemek yapması çok seksi bir şey. Bütün aşk filmleri bu temayı işlemez mi? Yemek ve seks ilişkisi, yemek yaparak kadının tavlanması falan.</p>

  <p class="normal1">&nbsp;</p>

  <p class="normal1"><span class="idebold">Yemeğinizle etkilediğiniz kimse oldu mu peki?</span></p>

  <p class="normal1">Yemek yapabiliyor olmam ya da lezzetli yemek yapabilmem mutlaka birilerini etkilemiştir. Hani, “Bir yumurta bile kıramam” diyenler vardır ya, bir de bunu bir marifetmiş gibi söylerler, halbuki bir kadın yemek yapabilmelidir. Bence yemek yapmamayı bilmemek ayıptır. Beni ilk görenler hoş kadın, şöyle kadın böyle kadın, muhtemelen dışarıda yemek yemekten hoşlanıyor diye düşünüyordur. Ama yemek yaptığımı öğrendiklerinde etkilendiklerini görüyorum.</p>

  <p class="normal1">&nbsp;</p>

  <p class="normal1"><span class="idebold">Gittiğiniz restoranlarda neler ararsınız?</span></p>

  <p class="normal1">Her şeyden önce hijyen ararım. Gittiğim restoranlarda mutfağa girip denetleme şansımız yok. Bazı mutfaklar açık oluyor, görüyorsunuz ama bu bile yeterli değil. Hayatımda çok az yemekten zehirlendim. Sunuşa çok dikkat ederim, lezzet ön planda tabii ki. Her yerde her şeyi yiyemem, o yüzden de benim restoran defterim de vardır. En azından notlar alırım, sizin ya da diğer arkadaşların önerilerini not ederim, bir bilenin sözünü dinlemek de yarar vardır.</p>

  <p class="normal1">&nbsp;</p>

  <p class="normal1"><span class="idebold">Yeni yerleri denemek mi işinize gelir, yoksa bildik yerlere takılıp kalır mısınız?</span></p>

  <p class="normal1">Deli gibi aç değilsem yeni yerler denemek hoş olabilir ama açsam bildik yerleri tercih ediyorum. Bu kan şekeri düşünce insan biraz asabi olabiliyor. Bu durumda maceraya gelemem.</p>

  <p class="normal1">&nbsp;</p>

  <p class="normal1"><span class="idebold">Kiminle ya da kimlerle yemek yemek hoşunuza gider?</span></p>

  <p class="normal1">Yemek yemekten zevk alan insanla yemek yemek çok hoşuma gider. Etrafımdaki insanlar çok ağır yemek yerler, sadece ben hızlı yiyorum. Yavaş yavaş, keyfini çıkararak yemek yemeyi bir türlü öğrenemedim. Bunu da öğrenirsem şu anki kilomun yarısı kadar olacağımdan emin olabilirsiniz. Fırt diye yiyorum, bir bakıyorum beynim doymamış. Mızmız olmayan insanlarla yemek yemeyi tercih ederim.</p>

  <p class="normal1">&nbsp;</p>

  <p class="normal1"><span class="idebold">Favori mekânlarınız?</span></p>

  <p class="normal1">Karaköy’deki Maya’nın favori mekânım olacağını ilk seferde hissetmiştim. Tepebaşı’ndaki Aliye’nin yerini (Bird) seviyorum. Türk yemekleriyle dünya yemeklerini akıllıca birleştirmiş ve minimal dekoru olan yerlere gitmek istiyorum. Çok büyük mekânları sevmiyorum, daha alçakgönüllü şartlarda takılıyorum ben. Michelin yıldızlıları takip edeyim diye özel bir merakım yok açıkçası.</p>

  <p class="sagnormal">(10 Nisan 2011)</p>

  <div class="calibre1" id="calibre_pb_27"></div>
</body>
</html>
