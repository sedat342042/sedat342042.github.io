<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <meta content="urn:uuid:0b97bf63-bfc3-42c6-8745-323d54857716" name="Adept.expected.resource" />
  <meta content="urn:uuid:130cf0d7-5bac-4fa1-b668-632b6f9571ff" name="Adept.expected.resource" />
</head>

<body class="calibre">
  <h1 class="kitapickapak2" id="calibre_toc_55"><br class="calibre3" />
  <br class="calibre3" />
  <br class="calibre3" />
  <span class="kitapickapak3">Mehmet</span><br class="calibre3" />
  &nbsp;<br class="calibre3" />
  <span class="bolum">Gürs</span></h1>

  <p class="normal1">&nbsp;</p>

  <p class="h2baslik">“Türk mutfağı dünyada henüz keşfedilmedi”</p>

  <p class="normal1">&nbsp;</p>

  <p class="normal1"><span class="idebold">Çocukluğunuzda iştahlı mı, yoksa mızmız mıydınız?</span></p>

  <p class="normal1">Mızmız değildim, ama yemek yemeyen bir çocuktum. Herkes sofradan kalkar, ben hâlâ pilavımın içinde tüneller, köftelerle tren yapardım. Sofrada o kadar çok konuşurdum ki, herkes yemeğini bitirir, ben hâlâ devam ediyor olurdum.</p>

  <p class="normal1">&nbsp;</p>

  <p class="normal1"><span class="idebold">Finlandiya’da annenizin mutfağından neler hatırlıyorsunuz?</span></p>

  <p class="normal1">En çok hatırladığım geyik ya da somon yemekleri değil, kıymalı makarnası. Çocukken en çok annemin yaptığı kıymalı makarnayı ve tavuğu severdim. Anneannemin mutfağı ise çok farklıydı. Noel’i, Paskalya’yı genellikle anneannemin evinde kutlardık. Dünyanın değişik yerlerinde yaşayan annemin kardeşleri, bütün akrabalar oraya akardı. Kocaman bir yemek masasının etrafına dizilirdik. Dedem oturmadan kimse oturamazdı, dedem kalktığı zaman da herkes kalkardı. Sofradaki her şeyi tatmak zorundaydık, tatmayana Noel hediyesi yoktu. Finlandiya biraz daha köylü bir ülke, daha toprağa yakın bir memleket. Şehir falan değil orası, küçük bir kasaba, köy sanki. Orada herkes doğaya dönük yaşadığı için avlanır, balık tutar. Bankacılar, sigortacılar yani ofis çalışanları hafta sonundan sonra işe döndüklerinde tırnaklarının altında toprak yoksa adamdan sayılmazlar.</p>

  <p class="normal1">&nbsp;</p>

  <p class="normal1"><span class="idebold">Sizin yemek merakınız ne zaman ve nasıl başladı?</span></p>

  <p class="normal1">Aslında bu merak bende küçük yaşlarda başladı, ama nedenini bilmiyorum. O dönemlerde ekmek, kurabiye gibi kolay şeyleri yapardım, sonra da mahallede satardım, güzel de para kazanırdım. Ama bunun çok farkında değildim. Asıl merakım İsveç’te otururken başladı. İsveç’te, 13 yaşına gelmiş bütün çocukların yaz tatillerinde bir süre çalışma zorunlulukları vardı. Değişik meslek dallarını dener, gelecekte ne olmak istediklerine karar verirlerdi. 12 yaşında sörf dergisinde çalıştım, 13 yaşındayken de bir Fransız lokantasında yamaklık yaptım. Profesyonel olarak mutfağa ilk girişim böyle başladı, sonra da yavaş yavaş devam etti. Hafta sonları, tatillerde çalıştım. Annem ve babam bir sanat galerisi açtılar. Sanat galerisinin içinde küçük bir kafe vardı, orada onlara yardım ettim. Ardından İstanbul’a taşındık ve yaklaşık üç sene çalışmadım. Liseyi bitirdikten sonra Kalyon Otel’e girdim.</p>

  <p class="normal1">&nbsp;</p>

  <p class="normal1"><span class="idebold">Kuzey mutfağı ve Amerika’daki eğitim yılları damağınızı nasıl şekillendirdi?</span></p>

  <p class="normal1">Kuzey mutfağı farkına varmadan damak tadımı şekillendirdi. Kolay yemekler, basit pişirme yöntemleri, kuvvetli tatlar, av etleri... Bunlar normal hayatın doğal yemekleriydi ve beni çok etkiledi. Her türlü kök sebzenin çok çok lezzetli olacağının farkına orada vardım. Baharın ne kadar değerli olduğunu, biraz güneş gören bitkinin nasıl kendini toparladığını gördüm. Amerika’ya ise gastronomi kültürünü öğrenmek için değil, yiyecek içecek endüstrisinin nasıl çalıştığını görmek için gittim.</p>

  <p class="normal1">&nbsp;</p>

  <p class="normal1"><span class="idebold">En çok hangi yemekleri seviyorsunuz?</span></p>

  <p class="normal1">Sebze, her türlü sebze... Enginar mevsiminde her gün enginar yerim. Bezelyeyi, havucu çok severim. Bakliyatın her türlüsünü severim, gittikçe etten uzaklaşıyorum. Daha hafif yemeye başladım; akşamları et yemiyorum, salataya bayılıyorum.</p>

  <p class="normal1">&nbsp;</p>

  <p class="normal1"><span class="idebold">Sevmediğiniz yemek var mı?</span></p>

  <p class="normal1">İşkembe, paça sevmem; kokoreç sevdiğim bir şey değil ama yine de yerim. Bağırsağı sos yapımında kullanırım. Sakatat yenmez diye bir derdim yok. Zaten yemek yapan bir insanın öyle bir derdi olmamalı. Ama sakatat karşısında çok heyecanlanmam. Mesela, gerçek bir kaz ciğerinin tadına doyum olmaz diyorum, ama yedikten sonra kendimi iyi hissetmiyorum. Kazların nasıl beslendiklerini gördükten sonra bu yemeği yemeye gerek olmadığını düşünüyorum.</p>

  <p class="normal1">&nbsp;</p>

  <p class="normal1"><span class="idebold">Siz şef misiniz yoksa aşçı mı?</span></p>

  <p class="normal1">Hem şef hem aşçıyım. Şefler mutfağı yönetirler. Bana sorarsanız, aşçılar şeflerden daha iyi yemek yaparlar. Anneler de aşçılardan daha iyi yemek yaparlar. Ama bir anneyi elli-yüz kişiye yemek yapılan bir yere bıraksanız dağılır, orada bir aşçıya ihtiyaç vardır. Bu aşçıları da yöneten bir şefe ihtiyaç vardır. Kendim mutfağa girip yemek yaparken aşçıyım, ama ağırlıklı olarak mutfağı yönettiğim için şeflik giriyor işin içine.</p>

  <p class="normal1">&nbsp;</p>

  <p class="normal1"><span class="idebold">Yemek konusunda ne tür eğitimler aldınız?</span></p>

  <p class="normal1">Üniversitede büyük kurumlar ile restoran, otel vb gibi yerlerin yiyecek içecek yönetimi eğitimini aldım. Genelde üniversitede ilk iki yıl tarih, matematik, coğrafya, Fransızca, İngilizce gibi klasik dersler alırsınız, son iki yıl seçtiğiniz meslek ve sektörle ilgili eğitime geçersiniz. Benim gittiğim okuldaysa durum tam tersiydi. Birinci gün bize aşçı bıçağı verdiler, beyaz önlükleri giydik. Aynı zamanda restoran yönetimi ve otel mühendisliğiyle ilgili dersler almaya başladık. Diğer klasik dersler hep daha sonraya kaldı. Böyle olunca da ilk iki yıl o işi sevip sevmediğinize karar verebiliyorsunuz. Sektörde çalışmak için de dersler haftada sadece dört gündü.</p>

  <p class="normal1">&nbsp;</p>

  <p class="normal1"><span class="idebold">Mutfaktan çıkmıyorsunuz ama tığ gibisiniz; bunun sırrı nedir?</span></p>

  <p class="normal1">Az ve dengeli yiyorum. Tadım mönüsünü seviyorum. Acıyı acı, tatlıyı tatlı olarak seviyorum; o yüzden Anadolu tatları bana uyuyor. Onları biraz Kuzey mutfağıyla sulandırıyorum. Doğru beslenme konusunda eşim Asena bana yol gösteriyor. Çok az et yiyor. Salata ya da zeytinyağlı sebze yemekleri yiyoruz, bir kâse de lezzetli bulgur pilavı, hepsi bu kadar. Oğlum Bora’ya özel olarak pişiriyoruz tabii ki.</p>

  <p class="normal1">&nbsp;</p>

  <p class="normal1"><span class="idebold">Hangi yörenin mutfağı ağzınızı sulandırır?</span></p>

  <p class="normal1">Ege ayrı, güneydoğu ayrı. Ege’de çoğu yerde çok nadiren lezzetli ot yiyorum. Çoğu zaman otun üstüne bolca sarmısak, biraz zeytinyağı koyuyorlar; bir de çok haşladıkları için, otun gerçek tadını çok zor alabiliyorum. Ege’de bir huzur var, yemeğin keyfinin yarısı da oradan geliyor. Ege’de pazarlarda dolaştığım zaman, elimi nereye atsam içinden lezzet fışkırıyor. Mesela, balığı pişiren ustalar o gün günündeyseler balık tadından yenmiyor. Güneydoğuya da bayılıyorum. Kebap var, ama kebaptan çok malzemeler beni büyülüyor. Tuzlu yoğurt, nar ekşisi, biber salçası, kurutulmuş sebzeler...</p>

  <p class="normal1">&nbsp;</p>

  <p class="normal1"><span class="idebold">Yöresel mutfaklara yıllar sonra merak sardınız; bu merakı ne tetikledi?</span></p>

  <p class="normal1">Yöresel mutfak yerine yöresel malzeme demek daha doğru olur. Öğrendikçe insan daha da merak ediyor, biraz daha öğrenmek istiyor. Malzemelere sınırlardan, etnik kökenden, dinden arınmış bir bakış açısıyla bakmayı tercih ediyorum. Anadolu, Tanrı’nın kutsadığı topraklara sahip. Parmağımı toprağa sokayım ben de lezzetli olurum. Müthiş bir ürün zenginliği var ve bu ürünlerde gerçek lezzetleri bulabiliyorsunuz.</p>

  <p class="normal1">&nbsp;</p>

  <p class="normal1"><span class="idebold">Türk mutfağını yorumlamak gerekiyor mu, gerekiyorsa neden?</span></p>

  <p class="normal1">Türk mutfağı nedir? Başkent mutfağı mıdır, saray mutfağı mıdır? İstanbul mutfağı bambaşka, Anadolu halk mutfakları bambaşka; dipsiz kuyu gibi. Ben tarih araştırmacısı değilim, yemeklerin geçmişinin değil hammaddelerinin peşindeyim. Oradaki teyzenin günlük alışkanlıklarının peşindeyim.</p>

  <p class="normal1">&nbsp;</p>

  <p class="normal1"><span class="idebold">Yabancıların Türk mutfağına yaklaşımı nasıl?</span></p>

  <p class="normal1">Şu ana kadar negatif bir tepki duymadım. Kimisi “Ağır geldi” diyor, ama genel olarak herkes, “Bu çok lezzetli” lafında birleşiyor. Yurtdışına sık sık gidip yemek yapıyorum. Bugünün değil, yarının Anadolu mutfağından bahsediyorum oralarda. Yemeklerimi tadanlar genelde çok pozitif tepki veriyorlar. Türkiye henüz keşfedilmemiş bir yer. Mutfağın oluşumunda din de çok önemli. Din orada bambaşka yemekler, burada bambaşka yemekler yaratmış. Bu bölgenin mutfağı henüz patlamadı, ama yakında patlayacak, hem de müthiş patlayacak. Burada en önemli şey köylünün, çiftçinin korunması. Mutfağımızın patlayabilmesi için, çiftçinin o malzemeleri üretiyor olabilmesi gerek.</p>

  <p class="normal1">&nbsp;</p>

  <p class="normal1"><span class="idebold">Mektepli aşçılar mı yoksa alaylı aşçılar mı daha iyi?</span></p>

  <p class="normal1">İkisi de olmazsa olmaz, birbirlerini tamamlıyorlar. Her mutfakta dünyanın her yerinde bu böyledir. Sadece mektepli aşçıların olduğu bir mutfağı hayal bile edemiyorum. Ama sadece alaylıların olduğu bir mutfak hayal edebiliyorum. Alaylıların olduğu yerlere bir mektepli aşçı koyduğunuz zaman çok başka yerlere gidilebiliyor. Dünyanın en baba şeflerinden birçoğu aşçılık okuluna gitmemiştir, ama müthiş yeteneklidirler ve zihinlerini açık tutmuşlardır.</p>

  <p class="normal1">&nbsp;</p>

  <p class="normal1"><span class="idebold">Bolulu aşçılar dönemi bitti mi?</span></p>

  <p class="normal1">Uzun bir dönem daha bitmez, zaten bitmemeli de. Türkiye aşçılık mesleğinin aile geleneği olarak sürdürüldüğü nadir yerlerden biridir. Birbirini koruyorlar diye eleştiriyorlar, korusunlar da, hiçbir sıkıntım yok bu konuda. Özellikle yeni mektepli aşçılar onları hor görüyorlar. Bu durum tecrübesizlikten kaynaklanıyor olabilir. Bolulu aşçıların tecrübesi, mektepli aşçılarda yok.</p>

  <p class="normal1">&nbsp;</p>

  <p class="normal1"><span class="idebold">Özyeğin Üniversitesi’nde neler öğretiyorsunuz?</span></p>

  <p class="normal1">Bir şey öğretmiyorum, otelcilik programının danışma kurulundaki on beş-yirmi kişiden biriyim. Ders vermiyorum, ama gençlere destek oluyorum. Mesela, liseli yemek meraklılarına bir aktivite düzenlediler. Konu şuydu: “Kendi yemeğini yarat, sofra düzenini kur.” İnternet üzerinden yapılan oylamayla en iyi on beş çocuk seçildi. Onlarla sohbet ettim. Onlara sektörü, kendilerini nelerin beklediğini anlattım. Canavar gibiler, aşçı olmayı kafalarına koymuşlar. Onlara bir iki ay gidip bir yerlerde çalışmalarını önerdim. Çünkü birçoğu mutfak görmemiş, televizyonda gördüğü kadarıyla aşçı olmak istiyor.</p>

  <p class="normal1">&nbsp;</p>

  <p class="normal1"><span class="idebold">Sizi yemeğiyle etkileyen bir kadın oldu mu?</span></p>

  <p class="normal1">Amerikalı şef, yazar, aktivist Alice Waters beni etkiledi, Allah’tan karım onu kıskanmıyor. Yaklaşık on yıl önce Piemonte’ye yemek yapmaya gitmiştik. Alice Waters bütün ekibiyle birlikte California’dan gelmişti. O sabah köyün pazarında ne bulduysa almış ve onlarla yemek pişirmişti. Sihir dolu bir yemekti. Huzur içinde, ışıldayan bir kadındı, çok hoşuma gitmişti. Hem müthiş lezzetli bir yemek, hem arkasında fikri olan bir yemek yapmıştı; hepimiz parmaklarımızı yemiştik.</p>

  <p class="normal1">&nbsp;</p>

  <p class="normal1"><span class="idebold">Aşçı adaylarına ne önerirsiniz?</span></p>

  <p class="normal1">Mümkünse dil eğitim alsınlar, dil bilmiyorlarsa zaten piyasaya çıkmasınlar. Dünya küçük bir yer, yerel mutfak yapacak olsalar da dünyayı gezmek, görmek gerekiyor. “Ben bir teknikten çok iyi anlıyorum, daha fazla tarif biliyorum” demekle aşçı olunmaz. Gençlerin yaşadıkları toprağın farkına varmaları, sabırlı olmaları, tecrübelenmeleri, eğitim almaları lazım. Türkiye’de de çok iyi kurslar var, ama hayat tecrübesi kazanmaları için yurtdışına gitmeleri gerekiyor. Eğer siz gerçek bir suşi yemediyseniz tadını bilemezsiniz. Bütün bunları tecrübe etmek gerekir ki kendisi de bir şey katabilsin. Sadece üretim hattının bir parçası değil, aynı zamanda yaratan biri de olmak lazım.</p>

  <p class="sagnormal">(5 Haziran 2011)</p>

  <div class="calibre1" id="calibre_pb_111"></div>
</body>
</html>
