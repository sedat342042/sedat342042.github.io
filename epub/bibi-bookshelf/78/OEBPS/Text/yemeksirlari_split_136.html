<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <meta content="urn:uuid:0b97bf63-bfc3-42c6-8745-323d54857716" name="Adept.expected.resource" />
  <meta content="urn:uuid:130cf0d7-5bac-4fa1-b668-632b6f9571ff" name="Adept.expected.resource" />
</head>

<body class="calibre">
  <h1 class="kitapickapak2" id="calibre_toc_68"><br class="calibre3" />
  <br class="calibre3" />
  <br class="calibre3" />
  <span class="kitapickapak3">Sadettin</span><br class="calibre3" />
  &nbsp;<br class="calibre3" />
  <span class="bolum">Cesur</span></h1>

  <p class="normal1">&nbsp;</p>

  <p class="h2baslik">“250 aşçımız 146 restorana yemek yetiştiriyor”</p>

  <p class="normal1">&nbsp;</p>

  <p class="normal1"><span class="idebold">Yemekle kişisel ilişkiniz ne âlemde?</span></p>

  <p class="normal1">Gaziantepli bir ailenin çocuğuyum, dedem bizleri bu terbiyeyle yetiştirdi. Karaköy’de Öztürk Lokantası’nın yanında, Gaziantepli Mehmet Usta adlı çok güzel bir lokantası vardı. Bizim aile bizi boş tutmazdı, ilkokuldayken yaz aylarında bu lokantada çalışırdık. Benim bu meslekle tanışmam o yıllara dayanır; bu işe rahmetli dedemin lokantasında başladım. Dedem lokantayı sabahın erken saatlerinde açar, 14.00’te de kapatırdı. Dedem vefat edinci lokanta kapandı. Ben bu işi daha iyi öğrenebilmek için otelcilik okuluna girdim. Yurtiçi ve yurtdışında eğitimler aldım. Önce Çınar Oteli’nde komi olarak işe başladım, daha sonra Hilton, Conrad ve Four Seasons’da çalıştım.</p>

  <p class="normal1">&nbsp;</p>

  <p class="normal1"><span class="idebold">Binlerce kişiye servis hazırlayan bu koca mutfaklara girip çıkıyor musunuz?</span></p>

  <p class="normal1">Evet, güne erken başlıyorum ve özellikle bizim temel saydığımız bu mutfaklara uğruyorum. Ustalarım, orada çalışan arkadaşlarım benim için işin çok önemli parçasıdır. Güne onlarla başlıyorum. Sabah bana bir gurme tepsisi yapıyorlar; ilkönce o tepsideki yemekleri tadıyorum. Bunun sistem üzerinde psikolojik bir etkisi olduğunu düşünüyorum.</p>

  <p class="normal1">&nbsp;</p>

  <p class="normal1"><span class="idebold">Günde kaç kişiye yemek yediriyorsunuz?</span></p>

  <p class="normal1">Günde 37 bin kişiye yemek yediriyoruz. Bunun için gıda sağlığı, hijyen, bilinçli personel ve birtakım belgelerin olması gibi çok ciddi temel kriterler söz konusu. Avrupa Hava Birliği’nin uyulması gereken önemli belgeleri var, yani işin görünen ve görünmeyen yüzü var. Mal teslim aşamasından tedarikçiye kadar, tedarikçiden son noktaya kadar çok büyük bir emek ve dikkat sarf ediyoruz.</p>

  <p class="normal1">&nbsp;</p>

  <p class="normal1"><span class="idebold">Kaç lokantanız var?</span></p>

  <p class="normal1">Dokuz havalimanında 146 restoranımız var, yurtiçi ve yurtdışında 2.450 çalışanımız var.</p>

  <p class="normal1">&nbsp;</p>

  <p class="normal1"><span class="idebold">Aşçılarınız okullu mu, alaylı mı?</span></p>

  <p class="normal1">Aşçı arkadaşlarımızda aradığımız kriterler şunlar: Konusunda deneyimli olmak, beş yıldızlı bir otel ve turistlik tesiste en az iki yıl çalışmış olmak. Dolayısıyla garsonlarımız en az lise ve üniversite mezunu, İngilizce biliyorlar. Fakat alaylı, mesleği yutmuş ustalarımızı da kesinlikle göz ardı etmiyoruz, onlar hocalık yapıyor diğer arkadaşlarımıza. Bu arada eğitime de önem veriyoruz ama üstatları da kaçırmıyoruz. 250 aşçımız var, yardımcılarla bu rakam 300-320’yi buluyor.</p>

  <p class="normal1">&nbsp;</p>

  <p class="normal1"><span class="idebold">Genç aşçılara şans tanıyor musunuz?</span></p>

  <p class="normal1">Kesinlikle. Özellikle bu, benim için çok önemli. Bizde çırak olarak işe başlayıp şu an şef olan ustalarımız, garsonluktan başlayıp işletme müdürü olan arkadaşlarımız var.</p>

  <p class="normal1">&nbsp;</p>

  <p class="normal1"><span class="idebold">Türkiye’de servis elemanı sıkıntısı var. 146 restorana servis elemanı nereden buluyorsunuz?</span></p>

  <p class="normal1">Çok büyük insan kaynakları ağımız var. İnsan kaynakları birimimiz iki psikolog, üç eğitimci ve diğer yetkililerden oluşuyor. Başvuranlar arasından seçtiklerimizi kendi bünyemizde yetiştiriyoruz. İç eğitim veriyoruz. Bizimle çalışmak için araya ciddi torpiller koymaya çalışanlar olduğunu duyuyorum ve bu beni gerçekten gururlandırıyor.</p>

  <p class="normal1">&nbsp;</p>

  <p class="normal1"><span class="idebold">Mönüleri kim hazırlıyor? Mönülerin hazırlanmasına katkıda bulunuyor musunuz?</span></p>

  <p class="normal1">Bir kere yolcuyu çok iyi tanımanız gerekiyor; yolcunun profili, değişkenliği, mevsime göre değişimi söz konusu. Bunları 12 yılda çok iyi analiz ettik. Şeflerimiz, gıda mühendislerimiz, üretim departmanındaki arkadaşlarımız ve biz yöneticiler mönüyü hazırlarken birlikte çalışıyoruz.</p>

  <p class="normal1">&nbsp;</p>

  <p class="normal1"><span class="idebold">Mönüleriniz ne sıklıkta değişiyor?</span></p>

  <p class="normal1">Mevsim geçişlerinde mutlaka değişiyor. Aynı zamanda personel lokantalarımız var. Buralarda da günde yaklaşık 7-8 bin çalışanımız yemek yiyor. Bu lokantaların mönüleri aylık değişiyor. Tencere yemekleri günlük değişiyor. Biz burada bir karmaşayı yönetiyoruz, bu bizim için aslında büyük bir keyif, her gün değişik bir heyecan. Düşünebiliyor musunuz, her gün değişik 37 bin müşteri; tüm müşterileri de memnun etmek zorundasınız.</p>

  <p class="normal1">&nbsp;</p>

  <p class="normal1"><span class="idebold">Mutfaktan çıkan yemekleri tatmak size kilo aldırmıyor mu?</span></p>

  <p class="normal1">Bunu bana herkes soruyor. Biz ailecek çok hareketliyiz. Havaalanı çok geniş, 1.000 metrekare, gittiğim yerlerde tatmayı, sohbet etmeyi ve arkadaşlarımın nabzını tutmayı çok severim; bu bize dedelerimizden kalma bir yadigâr. Günde 17 restoran dolaşıyorum, gittiğim her yerde bir porsiyon yemiyorum tabii ki, her şeyi sadece tadıyorum. Havaalanının bir ucundan bir ucuna 3,5 kilometre, iki kere gitseniz spor yapmanıza gerek kalmıyor.</p>

  <p class="normal1">&nbsp;</p>

  <p class="normal1"><span class="idebold">Günde kaç çeşit yemek çıkıyor?</span></p>

  <p class="normal1">Mutfaklara göre değişiyor, mesela sırf personel lokantaları, kafeteryalar ve alakartlara baktığınızda 180’nin üzerinde çeşit var. Tabii ki bunların hepsini tatmak mümkün değil ama her birimin şefi, ustası hep tadarlar, koklarlar. Koklayarak yediğimiz zaman kızarlar, ama yemeğin her duyuya hitap etmesi gerekir.</p>

  <p class="normal1">&nbsp;</p>

  <p class="normal1"><span class="idebold">Aylık tüketim rakamlarınızı öğrenebilir miyim?</span></p>

  <p class="normal1">Her gün 5.000 porsiyon sıcak yemek çıkar. Ayda 40 ton sebze, 10 ton tavuk, 10 ton bakliyat, 5.000 ekmek,190 ton su, 1,4 ton kahve tüketiyoruz.</p>

  <p class="normal1">&nbsp;</p>

  <p class="normal1"><span class="idebold">“Tadında Anadolu” konsepti nasıl ortaya çıktı, buradaki mönüleri nasıl hazırlıyorsunuz?</span></p>

  <p class="normal1">Bu bizim için çok özel bir durum. “Medeniyetlere ev sahipliği yapmış Anadolumuzun tarih kokan yemeklerini, baharatlarını, hatta sizin tabirinizle ‘damak çatlatan’ lezzetlerini neden yeterince tanıtamıyoruz?” diye sorarım kendime. BTA, hayallerimizi gerçekleştirdiğimiz yer oldu. Burayı açarken hiçbir ticari kaygı gütmedik. Atatürk Havalimanı’ndan 37 bin yolcu geçiyor, her gün binlerce yolcuya yiyecek servis ediyoruz. “Neden bundan faydalanıp Türk mutfağını dünyaya tanıtmıyoruz?” diye düşündük. Çok değerli danışmanlarımızla oturduk, kafa patlattık ve Erzincan tulumpeynirinden tutun İzmir’in dibek kahvesine kadar, Türkiye’nin çok özel tatlarını tespit ettik ve bu tatları özel paketlere soktuk. Yani yemeğin yanına bir de satış reyonu ekledik. Anadolu mutfağının ürünlerini tanıttık. Ürünlerin yanı sıra yöre yemekleriyle lezzetli bir mönü hazırladık.</p>

  <p class="normal1">&nbsp;</p>

  <p class="normal1"><span class="idebold">Tencere yemeklerinde neye dikkat ediyorsunuz?</span></p>

  <p class="normal1">Öncelikle mevsim sebzelerine göre ayarlıyoruz. Ayrıca çok ciddi bir satın alma ve depo ağımız var, yani Türkiye’nin en önemli firmalarından ürün alıyoruz. Anadolu’yu dolaşıyoruz ve nerede ne çıkmış araştırıp buluyoruz. Tencere yemeklerimiz haftalık, aylık, günlük değişiyor.</p>

  <p class="normal1">&nbsp;</p>

  <p class="normal1"><span class="idebold">Yöre yemeklerini gerçek reçeteleriyle mi yapıyorsunuz yoksa yorumluyor musunuz?</span></p>

  <p class="normal1">Bir kere yorumladığınız zaman gerçek lezzetlerden uzaklaşmış oluyorsunuz. Burada baharatından çeşnisine, otundan yağına ve pişirme tekniğine kadar her şey orijinal.</p>

  <p class="normal1">&nbsp;</p>

  <p class="normal1"><span class="idebold">Hangi bölgenin yemeklerine daha çok rağbet ediliyor?</span></p>

  <p class="normal1">Güneydoğu Anadolu mutfağı çok ses getiriyordu, ama son zamanlarda Orta Karadeniz tahminimden çok daha fazla gidiyor; ona ağırlık veriyoruz. Ege’nin yemekleri de herkese hitap ediyor. Ama biz hiçbir bölgeye torpil yapmıyoruz, bütün mutfakları aynı ölçüde tanıtıyoruz.</p>

  <p class="normal1">&nbsp;</p>

  <p class="normal1"><span class="idebold">Yabancıların tepkisi nasıl oluyor?</span></p>

  <p class="normal1">Yabancılar başlangıçta çok şaşırıyorlardı, çünkü Türk mutfağında bu kadar çok lezzetin olduğunu bilmiyorlardı. Biz onlara tadım köşeleri yaptık. Gurme tabaklarımızda Anadolu’ya özgü lezzetleri küçük küçük tattırdık ve hikâyelerini anlattık. Çoğuna hediyeler verdik, biz bunu milli bir servet olarak gördük, nazar boncuğu hikâyesini anlattık. Ben her bir aşçı ve garsonun birer kültür ve turizm elçisi olduğu kanaatindeyim.</p>

  <p class="normal1">&nbsp;</p>

  <p class="normal1"><span class="idebold">Cakes and Bakes nedir?</span></p>

  <p class="normal1">Cakes and Bakes bizim için çok önemli bir başarı hikâyesi. Her gün 37 bin kişiye yemek yediriyoruz, bu da 37 bin ekmek demektir. Ayrıca sandviçi, tatlısı, hamur işleri yani tüm unlu mamulleri var. Yani biz yıllarca tedarikçileri zengin etmişiz. Bu yüzden kendi üretim tesisimizi kurmaya karar verdik. İkitelli Organize Sanayi Bölgesi’nde, 2.500 metrekare büyüklüğünde bir unlu mamul ve pasta fabrikası kurduk. Sonra bizim havalimanındaki dünya fast food zincirlerine ve kahve markalarına da, “Sizin ekmeğinizi ve sandviçinizi biz verelim” dedik. Fabrikada ekmek, unlu mamul, poğaça, simit, börek çeşitleri, salatalar, unlu mamul ve pastacılık adına aklınıza ne geliyorsa yapıyoruz.</p>

  <p class="normal1">&nbsp;</p>

  <p class="normal1"><span class="idebold">Kilosuna dikkat eden yolcular için özel diyet mönünüz var mı?</span></p>

  <p class="normal1">Mönülerimizde düşük kalorili ürünlerimiz var. Özellikle kadın çalışanlarımız ve kadın yolcularımız çok fazla olduğu için yemeklerimizin düşük kalorili, az yağlı olmasına dikkat ediyoruz. Bizim mönülerimizde yeşil gülücük işareti olan yiyecekler düşük kalorilidir.</p>

  <p class="normal1">&nbsp;</p>

  <p class="normal1"><span class="idebold">Siz hiç yemek pişirdiniz mi?</span></p>

  <p class="normal1">Evet, pişirdim. Yeni evlendiğimde, evde bulduğum malzemelerle pasta yapardım. Hatta bir Sevgililer Günü’nde evdeki malzemelerle kalpli bir pasta yapmıştım. Çok iyi alinazik yaparım, onun dışında tencere yemeklerini iyi beceririm. Reçete kullanmam, o an ki duygum ve damağım nereye götürürse ona göre yaparım.</p>

  <p class="normal1">&nbsp;</p>

  <p class="normal1"><span class="idebold">En sevdiğiniz yemek hangisi?</span></p>

  <p class="normal1">Yuvalamayı, analı-kızlıyı severim, Hatay mutfağı mezeleri beni çok mutlu eder. Uzakdoğu mutfağını da çok severim.</p>

  <p class="normal1">&nbsp;</p>

  <p class="normal1"><span class="idebold">Yemek görmekten bıktığınız oluyor mu?</span></p>

  <p class="normal1">Ben yemeğin nimet olduğunu düşünüyorum. Ben yemeğe asla “kötü” demem; “İyi pişmemiş, daha dikkat edilmesi lazım” gibi şeyler söylerim. O yüzden yemeği görmekten bıkmam, yemeği gördüğümde de yemeği göremeyenleri düşünürüm. Bu konu benim için çok hassas.</p>

  <p class="sagnormal">(27 Mayıs 2012)</p>

  <div class="calibre1" id="calibre_pb_137"></div>
</body>
</html>
