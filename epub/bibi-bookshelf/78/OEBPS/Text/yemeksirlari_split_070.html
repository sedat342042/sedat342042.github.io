<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <meta content="urn:uuid:0b97bf63-bfc3-42c6-8745-323d54857716" name="Adept.expected.resource" />
  <meta content="urn:uuid:130cf0d7-5bac-4fa1-b668-632b6f9571ff" name="Adept.expected.resource" />
</head>

<body class="calibre">
  <h1 class="kitapickapak2" id="calibre_toc_35"><br class="calibre3" />
  <br class="calibre3" />
  <br class="calibre3" />
  <span class="kitapickapak3">Erol</span><br class="calibre3" />
  &nbsp;<br class="calibre3" />
  <span class="bolum">Evgin</span></h1>

  <p class="normal1">&nbsp;</p>

  <p class="h2baslik">“O kadar iştahlıyımdır ki on günde on kilo alırım”</p>

  <p class="normal1">&nbsp;</p>

  <p class="normal1"><span class="idebold">Yemeğin yaşamınızda önemli bir yeri var mı?</span></p>

  <p class="normal1">Yemek yemeyi hep çok sevdim ve büyük bir iştahla yedim, ama kilo almamak için de kendimi hep tuttum. O kadar iştahlıyımdır ki, on günde on kilo alabilirim. Onun için hep dikkat etmek zorunda kaldım. Sahnede şarkı söyleyen adamın yakışıklı, ince olması gerekli gibi geliyor bana. Tabii tersi de olabilir, ama ben sesin fizikle desteklenmesine inanıyorum. Bu nedenle lokmalarımı hep sayarak yiyorum.</p>

  <p class="normal1">&nbsp;</p>

  <p class="normal1"><span class="idebold">Çocukluğunuzun yemek maceralarından ilk hatırladıklarınız neler?</span></p>

  <p class="normal1">Biz beş erkek kardeştik, babamla altı erkek. Annem bizi doyurmak için mutfak ile yemek odası arasında mekik dokurdu. Annem genellikle bizden sonra yemek yerdi. Bunu düşündükçe hep içim titrer. Çünkü “Anne ekmek, anne su, anne yemek” derdik sürekli. Kadın oturmaya fırsat bulamazdı. Pilavı çok lezzetliydi. Annem Rizeli, babam Vanlı. Iğdır’da yaşamışlar. Iğdır, Azeri etkileri olan bir yer. Onun için Azeri pilavı yapardı annem. Tencerenin altına yuvarlak doğranmış patates dizilir, sonra patatesin üstüne koyduğu özel bir pirinçle, süzme pilav yapardı. Pilav pişince tencere bir tepsiye ters çevrilirdi. Üzeri nar gibi kızarmış patateslerle çok güzel bir pilavdı hâlâ evde yaptırırım. Bir de patlıcanlı köftesi vardı. Onun nasıl yapıldığını bilmiyorum ama çok lezzetliydi. Belki patlıcanı çok sevdiğim için bana öyle geliyordu. Bu iki yemek favorilerimdi.</p>

  <p class="normal1">&nbsp;</p>

  <p class="normal1"><span class="idebold">Çocukluğunuzda yemediğiniz, nefret ettiğiniz yemek var mıydı?</span></p>

  <p class="normal1">Çocuklukta yemediğim şey pek olmadı. Çünkü İstanbul Erkek Lisesi’nde yatılı okudum. Her şeyi yerdim, bir tek fırın makarna sevmezdim, 300 kişilik yemekhanede erken servis edildiği için soğuk ve yağları donmuş olurdu. Cumartesi günleri de pilav, köfte veya tavuk but, pilav, tulumba tatlısı olurdu. Eve gönderirken bize ziyafet verirlerdi. Annem diyelim ki köfteyi belli sayıda pişirirdi, sürpriz bir misafir geldiği zaman hemen bizi “Az yiyin” diye tembihlerdi. Sofrada da servis yaparken bize az verir, “Bizim çocuklar sevmezler” derdi. Yıllarca annemin bu sözüne çok gülmüşüzdür.</p>

  <p class="normal1">&nbsp;</p>

  <p class="normal1"><span class="idebold">Babanızın mutfakla arası nasıldı?</span></p>

  <p class="normal1">Tatillerde annem beni alıp bazen annesine giderdi. O zaman babam ve ağabeylerim yalnızca ve yalnızca menemen yapabilirlermiş. Bir gün domatesli yumurta, bir gün yumurtalı domates yaparak, bir hafta-on gün geçirirlermiş. Babamın bir tek çiğköfte yoğurduğunu hatırlıyorum.</p>

  <p class="normal1">&nbsp;</p>

  <p class="normal1"><span class="idebold">Modalısınız; Koço Meyhanesi yemek tarihinizde yer aldı mı?</span></p>

  <p class="normal1">Koço ilk rakı içtiğimiz yer. Delikanlılığa ilk adım attığım yıllarda, Koço’nun ve Kalamış’taki Todori’nin anılarımda önemli yeri vardır. Orada o yıllarda Rum garsonlar vardı ve hepsini isimleriyle tanırdık. Todori’nin ambiyansı çok başkadır. Çocukluğumuzda Selahattin Pınar’ın orada öldüğü anlatılırdı bize. Bir masada ölmüş ve o gece üzerine bir şey örtüp, içmeye devam etmişler. Moda’da iki tane kulüp vardı. Moda Deniz Kulübü (hâlâ var), bir de Lozan Kulübü. Arada bir de buralara yemeğe giderdik.</p>

  <p class="normal1">&nbsp;</p>

  <p class="normal1"><span class="idebold">Sizin mutfakla aranız nasıl?</span></p>

  <p class="normal1">Babama çekmişim galiba. Yemek yapma konusunda hiç yeteneğim yoktur. Babam gibi çiğköfte de yoğuramam. Ama çok güzel bir tüketiciyimdir.</p>

  <p class="normal1">&nbsp;</p>

  <p class="normal1"><span class="idebold">Eşiniz yemek yapıyor mu?</span></p>

  <p class="normal1">Eşim Karamanlıdır; Karaman’ın mutfağı çok ünlüdür. Annesi, anneannesi çok iyi aşçılardır, dolayısıyla eşim de güzel yemek yapar, mutfağa hâkimdir. Çorbalarına doyum olmaz. Zeytinyağlıları da çok lezzetli yapar. Bir de Karamanlıların arabaşı dedikleri çorbaları vardır, hindi suyuyla yapılan. Onu pişirdiği zaman tabak tabak içerim.</p>

  <p class="normal1">&nbsp;</p>

  <p class="normal1"><span class="idebold">Ailece yemek yemeye vakit bulabiliyor musunuz?</span></p>

  <p class="normal1">Akşam yemekleri benim için çok önemli, çocukluğumda da beş kardeş akşam yemeklerinde buluşurduk. Bu alışkanlığı hep sürdürmeye çalıştım. Çalışmadığım akşamlarda, akşam yemeklerinde hep bir arada olmanın çok önemli olduğunu düşünüyorum.</p>

  <p class="normal1">&nbsp;</p>

  <p class="normal1"><span class="idebold">Torunlarınızla da yapıyor musunuz bu keyfi?</span></p>

  <p class="normal1">Kızım doğduğu zaman her gece çalışıyordum. Geç saate eve geldiğimde eşimin notunu buluyordum: “Süt şurada hazır, gece yarısı ver.” Kızıma sütünü verirken bir ara parmağıma yapıştı. O an bir sevgi akımı oldu aramızda. Müthiş bir şeydi. O anı hiç unutamıyorum. Torunlarımı da zaman zaman besliyorum. Onlardan aldığım keyfi anlatamam.</p>

  <p class="normal1">&nbsp;</p>

  <p class="normal1"><span class="idebold">Kimlerle yemek yemek hoşunuza gider?</span></p>

  <p class="normal1">Tabii ailemle. Sevdiğim dostlarımla sessiz ortamlarda yemek yemeyi severim, yemek yerken canlı müzikten hoşlanmam. Hafif bir müzik olabilir, çünkü öbür türlü sohbet edilmiyor. Ayrıca sahnedeki sanatçıya ilgi göstermek gerekiyor. Böyle olunca yemeğe ve sohbete konsantre olamıyorsunuz.</p>

  <p class="normal1">&nbsp;</p>

  <p class="normal1"><span class="idebold">Evinize dostlarınızı davet eder misiniz?</span></p>

  <p class="normal1">Pazar günleri bahçede barbekü rahat oluyor, biraz zeytinyağlılar ve salatalar... Kadıköy’de Yalçınlar Et var; eşim oradan sipariş veriyor, etleri çok güzeldir. Davetlerde yemekleri genellikle eşim yapar, ben sadece barbekü başında eti kızartırım ve servise yardım ederim.</p>

  <p class="normal1">&nbsp;</p>

  <p class="normal1"><span class="idebold">Formunuzu nasıl koruyorsunuz?</span></p>

  <p class="normal1">Çok iştahlı biriyim. Çok iyi yemek yerim. Onun için yediğim şeylerdeki kalorilere dikkat ederim. Bir dilim ekmekte 200 kalori var, bunu yakabilmek için 25 dakika bisiklet çevirmeniz gerekiyor. Refleks olarak yediklerimizi yememeye çalışıyorum, bu önemli bence. Her lokmanın hesabını vermek lazım. Bir kere yavaş yemek ve yemekten önce su içmek lazım. Ayrıca sık ve az yemek çok önemli. Uzun zaman aç kaldığınızda hain planlar yapıyorsunuz, yemekler gözlerinizin önünde uçuşuyor. Sık ve az yediğinizde haince planlardan uzaklaşıyorsunuz. Arabada da fındık ve badem oluyor, acıktığım zaman beş tane badem ya da on tane fındık yiyorum, bu biraz bastırıyor. Yürüyüşler yapıyorum, yazın her gün bir kilometre yüzerim.</p>

  <p class="normal1">&nbsp;</p>

  <p class="normal1"><span class="idebold">Bir günlük yemek maceranızı anlatır mısınız?</span></p>

  <p class="normal1">Kahvaltı mutlaka yapıyorum. Masada domates, salatalık, yeşillikler, yağsız beyazpeynir olur. Kiloma dikkat etmek için reçel yemiyorum ama bazen bal yerim. Peynirin her çeşidini severim ama yağsız olmasına dikkat ediyorum. İki dilim kızarmış kepek ekmek ve mevsimine göre meyve oluyor. Zeytini çok severim. Ege’de çok sevdiğim bir arkadaşım var, o bana Küçükkuyu’nun kırma zeytinini getirir. Pazar günü bir sucuklu yumurta takviyesi yaparım... “Kolesterol yapıyor” diyorlar, bence stres daha çok kolesterol yapıyor. Ölümüne diyet yapsan, kolesterolün ancak yüzde yirmisi düşüyor. Bu topraklarda yetişen nimetler hem lezzetli hem de taze. Onu bunu yemem dememek lazım. Annemin dediği gibi: “Taştan yumuşağını yemek gerekir.” Ara öğünüm var; sekreterim ofiste badem, fındık filan verir ya da galeta ile yağsız peynir ve çay servis eder. Ofisteysem öğle yemeği pek yemem, atıştırırım. Ofiste değilsem öğle yemeği yerim. Haftada iki-üç gün et yerim. Dünyanın hiçbir yerinde bizdeki gibi kuzu pirzolası yemedim. Akşam yemeğini erken yediğim zaman çok iyi oluyor, rahatsızlık vermiyor. Haftada bir iki gün balık yerim.</p>

  <p class="normal1">&nbsp;</p>

  <p class="normal1"><span class="idebold">Hangi bölgelerin yemekleri ağzınızı daha çok sulandırır?</span></p>

  <p class="normal1">Güney ve güneydoğu yemekleri; lezzet bakımından, baharatlarıyla, her şeyiyle damağımda lezzet patlaması yaratan yemekler. Adana’nın, Urfa’nın kebabı, Diyarbakır’ın, Mardin’in yemekleri başka türlü lezzetli. Karadeniz’in mıhlaması da muhteşem olur. Aslında çok bölge ayırmam, nerede ne lezzetliyse bulur yerim. Trabzon’da konser veriyordum, baktım yerel gazetede “Hamsi çıktı” diye manşet atmışlar. Hamsinin çıkması orada manşetlik, çok önemli haber. Hemen lokantaya gittik; mısır ununda hamsi kızarttılar, çok lezzetli olmuştu.</p>

  <p class="normal1">&nbsp;</p>

  <p class="normal1"><span class="idebold">Ne tür restoranlara gidersiniz?</span></p>

  <p class="normal1">Bir kere balık yemek için Boğaz’da çok güzel restoranlar var, onlara giderim. Kebap yemek için yine güzel kebapçılar var, onlara giderim. Borsa’nın lokantaları her zaman bankodur, bizleri hiçbir zaman şaşırtmaz, yemeklerin tümü çok lezzetlidir. Moda Deniz Kulübü’nün yemekleri güzeldir. Anadolu yakasındaki Del-mare’de balık yemekten keyif alırım. Mabeyin’de çok lezzetli Antep yemekleri yerim. Acarlar Günaydın Et Lokantası’nda et yemeyi tercih ederim.</p>

  <p class="normal1">&nbsp;</p>

  <p class="normal1"><span class="idebold">Dünya mutfaklarıyla aranız nasıl?</span></p>

  <p class="normal1">Fransız mutfağı, İsviçre mutfağı güzeldir, ama Uzakdoğu mutfağı çok değişik lezzetler içerir. İlk defa 80’lerin başında Çin restoranına gitmiştim, çok beğendim. O zamandan beri Çin, Tayland, Japon mutfağı ilgimi çekiyor.</p>

  <p class="normal1">&nbsp;</p>

  <p class="normal1"><span class="idebold">Sokak yemekleriyle aranız nasıl?</span></p>

  <p class="normal1">Gençliğimde severdim. Maksim Gazinosu’ndan gece yarısı çıkardık. O zaman köprüler yok, karşıya geçmek için arabalı vapurda sıra beklemek lazım. Beklerken seyyar satıcıdan kokoreç yerdik. Bülent Ersoy bir gün kokoreci fazla kaçırınca rahatsızlanmıştı. Sokak yemeklerinde farklı tatlar vardır, ama artık yemiyorum, herhalde midem hassaslaştı.</p>

  <p class="normal1">&nbsp;</p>

  <p class="normal1"><span class="idebold">Sakatat sever misiniz?</span></p>

  <p class="normal1">İşkembe çorbası çok lezzetlidir, arada sırada içerim. Cumartesi geceleri, The Plaza Oteli’ndeki programımdan sonra işkembe çorbası getirirler, onu iştahla içerim. Çünkü bir şey yemeden sahneye çıkıyorum. Program 23.00’te başlıyor, gece 02.00’de bitiyor, acıkmış oluyorum, o zaman işkembe çorbası çok iyi geliyor, çok da güzel yapıyorlar. Eskiden kokoreç yiyordum, şimdi yemiyorum; beyin hiç yemiyorum. Paçayı da çok severim, arada sırada yerim. Tanrı’nın yarattığı her şeyin yararı olduğuna inanıyorum.</p>

  <p class="normal1">&nbsp;</p>

  <p class="normal1"><span class="idebold">İçki ve tatlıyla aranız nasıl?</span></p>

  <p class="normal1">Çocukken tatlıyı çok severdim, ama bir dilim baklavayı iştahla yiyorum, ikinciyi almıyorum. Balık olduğu zaman bir kadeh rakı çok güzel oluyor, sohbetle de çok iyi gidiyor. Kırmızı şarabı gençlik yıllarımda pek içmedim. Çünkü bugünkü gibi kaliteli değildi. Güzel Marmara diye bir şarap vardı, 225 kuruştu. Bazı arkadaşlarımız ondan içerdi. Son yirmi yıldır şarap kültürünü öğrendik. Türk şaraplarını çok beğenirim ve yemeklerde tercihim genelde Türk şaraplarıdır. Uzun saatler boyu, yavaş içildiği zaman, bütün geceye bir keyif yayan, sarhoşluğu rakıdaki gibi olmayan bir içkidir. Sahneye çıkmadan bir kadeh viski içerim, kendimi sahneye atarım. Ses tellerimi gerdiğini düşünüyorum.</p>

  <p class="sagnormal">(21 Ocak 2011)</p>

  <div class="calibre1" id="calibre_pb_71"></div>
</body>
</html>
