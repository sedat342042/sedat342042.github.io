<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <meta content="urn:uuid:0b97bf63-bfc3-42c6-8745-323d54857716" name="Adept.expected.resource" />
  <meta content="urn:uuid:130cf0d7-5bac-4fa1-b668-632b6f9571ff" name="Adept.expected.resource" />
</head>

<body class="calibre">
  <h1 class="kitapickapak2" id="calibre_toc_59"><br class="calibre3" />
  <br class="calibre3" />
  <br class="calibre3" />
  <span class="kitapickapak3">Musa</span><br class="calibre3" />
  &nbsp;<br class="calibre3" />
  <span class="bolum">Dağdeviren</span></h1>

  <p class="normal1">&nbsp;</p>

  <p class="h2baslik">“Bekletilmiş içle lahmacun yapılmaz”</p>

  <p class="normal1">&nbsp;</p>

  <p class="normal1"><span class="idebold">Beş yaşında Nizip’te fırıncı çırağı olarak işe başlamışsınız; çok erken değil mi?</span></p>

  <p class="normal1">Dedem, dayılarım ve ağabeylerim yani tüm aile fırıncı neredeyse; fırıncı kökenli bir aileden geliyorum. Fırının içinde doğdum diyebilirim. Beş yaşında para kazanmaktan çok meslek öğrenmek amacıyla başladım. İşim, tırnaklı ekmeklerin altını süpürmekti.</p>

  <p class="normal1">&nbsp;</p>

  <p class="normal1"><span class="idebold">Yemekle dostluğunuz nasıl başladı?</span></p>

  <p class="normal1">Benim büyüdüğüm ev hayatlı, avluluydu. Biz mutfağa ocaklık deriz; hemen hemen bütün her şey o evin hayatında ve ocaklığında dönerdi. Nizip’te fırın, kasap, manav, ciğerci, nohutçu hep yan yanadır. Bunları birbirinden ayıramazsınız, hepsi birbirini tamamlar. Canınız et istediği zaman kasaptan ister kıymayı, ister parça eti alırsınız; tenekenin üstünde, yağlı kâğıdın içinde fırında pişirirsiniz. İyi ekmek ve pide yapan fırının önünde mutlak seyyar nohutçu olur. Fırının tırnaklı ekmeği kötüyse, önünde duran nohutçunun nohudu da kötüdür. Nohut, gece saat 24.00’te kısık ateşte, ilik ve kemikle pişirilir. Kabuğu çıkarılır, ahşaptan bir dolabın içine konur, sabah 4-5 civarında fırının önüne gelir. İnsanlar saat 08.00’e kadar fırından aldıkları sıcak dürümün içine bu nohudu koyup yerler. Bir anlamda sabah kahvaltısıdır bu. Biz, zeytinyağının çıkarıldığı yere masmana deriz. Burada sıcak tırnaklı dürümleri, masmanadan ilk zeytininyağının sızdığı çukura atar bir güzel yerdik.</p>

  <p class="normal1">&nbsp;</p>

  <p class="normal1"><span class="idebold">Yemek yapmayı kimlerden öğrendiniz?</span></p>

  <p class="normal1">İlk ustam annemdi diyebilirim. Dayılarım, ağabeylerim, gittiğim her bölgede tanıdığım yaşlı insanlar da bu ustalardan bazılarıdır. İstanbul’da ise Domates Muhammet ile Ankaralı Mehmet ilk ustalarımdır. Çorba yapma tekniğini, ruhunu, anlayışını Domates Muhammet’ten öğrendim.</p>

  <p class="normal1">&nbsp;</p>

  <p class="normal1"><span class="idebold">Sizin evde mutfağın hâkimi kimdi?</span></p>

  <p class="normal1">Bizim evde mutfağın hâkimi annemdi. Annemden çok önemli teknikler öğrendim. Bunun üstüne binlerce anneden de binlerce şey öğrendim, ama el aldığım ilk kişi annemdir.</p>

  <p class="normal1">&nbsp;</p>

  <p class="normal1"><span class="idebold">Babanızın mutfakla arası nasıldı?</span></p>

  <p class="normal1">Babam aslında aşıcıydı. Bağ bahçe dolaşıp dururdu. Mutfakla çok alakası yoktu. Nizip’ten Sivas’a, Tokat’a, Rize’ye, oradan Siirt’e kadar çoğu yerden gelip babamı aşı yapması için götürürlerdi. Onun için mutfağa girecek zamanı yoktu zaten.</p>

  <p class="normal1">&nbsp;</p>

  <p class="normal1"><span class="idebold">Annenizin mutfağından neler hatırlıyorsunuz?</span></p>

  <p class="normal1">Annem birkaç sene önce öldü. Bizim memlekette, şubatın sonuyla mart arasında taze bakla çıkar ve bununla yumurtalı, yeşil soğanlı bakla kavurması yaparlar. Annemin cenazesini buradan memlekete götürdük. O sırada bizim doğup büyüdüğümüz evde, yeğenimin eşi yumurtalı bakla kavurması yapmıştı. Bir parça aldım ve o anda bir ses “Bundan böyle asla lezzetli yumurtalı bakla kavurması yiyemeyeceksin” der gibi geldi bana. İşte o an annemin öldüğünü hissettim. Sarsıldım, gelinimize “Biz artık asla yumurtalı bakla kavurmasını yapamayacağız. Ne sen ne de ben yapabileceğim” dedim. Çünkü o tadın annemle birlikte kaybolduğunu biliyordum.</p>

  <p class="normal1">&nbsp;</p>

  <p class="normal1"><span class="idebold">İlk lokantacılık deneyiminiz ne zaman başladı, ne kadar sürdü?</span></p>

  <p class="normal1">İlk lokantacılık deneyimim, 1978’de başladı, dört ay falan sürdü. Çünkü bir köyün yol boyunda, petrol istasyonunun yakınında bir yer tutmuştuk. Kurnaz işletmeciler bu yolun artık kapandığını, trafiğin yeni yoldan geçeceğini bize söylememişlerdi. Onun için orayı lokanta olarak pek kullanamadık, daha çok köylülerin tepsiyle getirdiği yemekleri pişirdik fırınımızda. Ufak tefek yemekler yaptık, ama daha çok üç arkadaş kendimiz yedik, gelene geçene ikram ettik.</p>

  <p class="normal1">&nbsp;</p>

  <p class="normal1"><span class="idebold">Ustalık stajınızı nerede ve kimlerin yanında yaptınız?</span></p>

  <p class="normal1">Özellikle aile büyüklerimin, dayılarımın, ağabeylerimin yanında yaptım. Ben ailenin en küçüğüyüm, bütün ağabeylerim fırıncı kökenli lokantacılardır. Benim üzerimde en çok İsmet Dayımın emeği vardır. Feriköy, Şişli, Kurtuluş ve Çağlayan İstanbul’daki ilk çalıştığım semtlerdi. Ustalar işe geç geldiği zaman çok sevinirdim. Çünkü mutfağa girip yemeği yapardım. Dayım ustalar yapıyor zannederdi, bu çok hoşuma giderdi. Yaklaşık iki-üç yıl sonra dayım yemekleri benim yaptığımı fark etti.</p>

  <p class="normal1">&nbsp;</p>

  <p class="normal1"><span class="idebold">Önce iyi bir pide ve lahmacun ustası oldunuz galiba...</span></p>

  <p class="normal1">Fırıncılıkta pişirici, tırnakçı, tapçı, hamurkâr gibi tanımlamalar vardır. Mesela pişirici, tırnak vurmasını bilmeyebilir. Ben pişirici ve hamurkâr kısmında iyiyimdir, tırnak vururum ama zayıftır. Tırnakçılığın en büyük özelliği, vurduğun nakışın makineden çıkmış gibi düzgün olmasıdır. Büyük ağabeyim tırnak vurmada efsane gibi anlatılır. On iki çuval undan yapılan hamurda, büyük ağabeyim sadece bir yumağı küçük kesmişti. Kalfası, o küçük yumağı ceza olsun diye ağabeyimin ağzına sokmuştu. Ben de fırına ekmekleri atarken yanlış yaptım diye kalfam beni küreğin üstüne oturttu, fırının içine sokmaya kalktı. Böyle dikkatli ustaların yanında yetişince insan ister istemez iyi usta oluyor.</p>

  <p class="normal1">&nbsp;</p>

  <p class="normal1"><span class="idebold">İyi bir lahmacun nasıl olmalı?</span></p>

  <p class="normal1">İyi bir lahmacunun etiyle birlikte sebzesi taze olmalı; hamurunun mayası ne fazla, ne eksik olmalıdır. Kıyması hazırlandığı anda yapılmalıdır. Bekletilmiş içle yapılmış lahmacunun tadı iyi olmaz. Şimdi lahmacunun içine çeşitli atık yağlar, soya kıyması, kalan mercimeği, bulguru bile koyuyorlar. Onun için bilmedik yerde lahmacun yememek gerekir.</p>

  <p class="normal1">&nbsp;</p>

  <p class="normal1"><span class="idebold">Çiya’nın anlamı ne ve Çiya macerası nasıl başladı?</span></p>

  <p class="normal1">Biz aslında ilk başta Çiya’nın anlamını bilmeden koyduk. Bir arkadaşımızın babası bize “dumanlı dağlar” anlamına gelen bir isim önermişti, ama çok uzun bir kelimeydi. Birkaç isim daha vardı, Marak, Özdek, Bakhele, Çiya. Daha kısa diye Çiya koyduk. Müşterilerimizin bazıları, Çiya’nın anlamı için “kiraz ağacının yanarken çıkardığı kıvılcım” dedi. Gürcüler, “horon teperken ayaklarımızı vurduğumuzda çıkan ses” diye açıkladılar. Karadenizli müşterilerimiz, “balık ağı için düğüm atarken çıkan ses” anlamına geldiğini söylediler. Farsçada bir dağın tepesinde yetişen bir çiçek; eski Rumcada, yemeğin pişirildiği ocak gibi birçok anlam yüklendi. Hatta Sadettin Kaynak’ın bir taş plağının adı olduğunu gördük. İlk başta burası altı-yedi masalı bir yerdi. Fırın ve kebap ağırlıklı yemekler ve kelle-paça çorbası çıkıyordu. Üç ortaktık; arkadaşlar burayı açar açmaz para basacak bir yer gibi algıladılar. O yüzden ortaklık on beş günde bitti. Daha sonra ben burada tencere yemekleri, vejetaryenler için etsiz lahmacun, etsiz karnıyarık ve özel sipariş yemekler yapmaya başladım.</p>

  <p class="normal1">&nbsp;</p>

  <p class="normal1"><span class="idebold">Mönünün oluşum aşaması nasıl başladı?</span></p>

  <p class="normal1">Benim yıllardan beri mutfakla ilgili alan çalışmalarım var. Moğolistan’dan Gürcistan’a tüm Orta Asya’yı dolaştım. Aydın’dan Kars’a kadar çalışmalar yaptım. Burada sadece işin yemek boyutu değil, folklor de vardı. Benim amacım, bu çalışmaları kitaba dökmekti. 1998 yılında bir arkadaşımın işe ihtiyacı vardı, onun için bir dükkân aldık. Orası pizzacıydı. Arkadaşım dükkânı devraldığımız gün ortadan kayboldu, sonra bulduk, “Ben kendime güvenemiyorum” falan dedi, bizden de özür diledi. Eşimle birlikte burayı ne yapacağımızı düşünmeye başladık. Eşim, “Bunca yıl yaptığın çalışmaların uygulamasını burada yap” dedi. Eşimin annesinin, benim annemin, ağabeylerimin büyük emekleri vardır. Herkes kolları sıvadı, dört-beş ay daha pizza sattıktan sonra birdenbire pizza işine son verdik, ismini değiştirdik.</p>

  <p class="normal1">&nbsp;</p>

  <p class="normal1"><span class="idebold">Çiya’da ağırlıklı olarak hangi yörenin mutfağından yemekler var?</span></p>

  <p class="normal1">Aslında Çiya tam Türkiye’nin mutfağını yansıtıyor. İstanbul mutfağı da var, Kars mutfağı da var, Sivas da var, Antep de var. Mesela, uskumrunun taze olduğu dönemlerde uskumru dolması yapılır ki, bu yemek İstanbul mutfağının gözdesidir.</p>

  <p class="normal1">&nbsp;</p>

  <p class="normal1"><span class="idebold">Kaç çeşit yemek var? Her gün aynı yemekler mi çıkıyor?</span></p>

  <p class="normal1">Ortalama her gün zeytinyağlı, salata ve tatlıyla birlikte altmışın üzerinde yemek oluyor. Her gün çıkan belli yemekler var. Onlara mevsim malzemesiyle yapılan yemekler de ekleniyor. Yani her gün bir sürprizle karşılaşabilirsiniz.</p>

  <p class="normal1">&nbsp;</p>

  <p class="normal1"><span class="idebold">Siz en çok hangi yemekleri seviyorsunuz?</span></p>

  <p class="normal1">Bitlis, Muş bölgesinde yapılan çorti aşını ya da şekalok yemeğini ve özellikle sarmısakla yapılan Antep yemeklerini çok severim. Aslında Türkiye’deki her bölgedeki yemeğin kendine özgü özellikleri var. Onun için ayrım yapmak oldukça zor. Kastamonu’da, orman yaprağından yapılan kabalak dolması var. Dolmanın içi sadece un, soğan, karabiber, süt ya da yoğurtla hazırlanıyor. “Bulgursuz dolma nasıl olur” diye düşünüyorsunuz, ama öylesine lezzetli ki. Coğrafyanın karakteristik özellikleriyle değerlendirdiğin zaman bütün yemekler birbirinden lezzetli.</p>

  <p class="normal1">&nbsp;</p>

  <p class="normal1"><span class="idebold">Yurtdışında Türk mutfağının tanıtımıyla ilgili çalışmalar yeterli mi?</span></p>

  <p class="normal1">Kesinlikle değil, çünkü bu iş doğru ellerde değil. Şu anda bir madalya hastalığı sarmış etrafı, yarışma sevdalısı olup çıkmışız. Devletten ya da çeşitli sponsorluklardan çok ciddi paralar alınmasına rağmen Türk mutfağı doğru şekilde tanıtılmıyor. Bu paralar yalan yanlış etkinliklerde ziyan olup gidiyor.</p>

  <p class="normal1">&nbsp;</p>

  <p class="normal1"><span class="idebold">Türk mutfağı dünyaya daha iyi nasıl anlatılır?</span></p>

  <p class="normal1">Türk mutfağı, kendi literatürünü oluşturmadan asla ve asla iyi anlatılamaz. En basitinden şu örneği verebilirim: İstanbul’daki restoranlarda mönüde, krep yatağında soğanla sote edilmiş porçini mantarı falan gibi garip tanımlamalar var. Şimdi porçini dediğiniz mantar bu coğrafyada var mı, İstanbul’da var mı, İstanbul çevresinde buna ne derler? Aynısını Egeli yapsa, eminim ismi şöyle olacaktır: “Akıtma yatağında, soğanla kavrulmuş ayı mantarı.” Doğrusu bu, ama bundan para kazanamaz kimse. Kendi coğrafyamıza yabancılaştığımız müddetçe, asla mutfak literatürüne sahip olma şansımız yok; bu da olmadan dünyaya açılamayız.</p>

  <p class="normal1">&nbsp;</p>

  <p class="normal1"><span class="idebolditalik">Yemek ve Kültür</span> <span class="idebold">adlı dergiyi ne zamandan beri çıkartıyorsunuz?</span></p>

  <p class="normal1">Yaklaşık yedi yıl oldu. Üç ayda bir çıkıyor. Burada bir mutfak literatürü özelliklerini oluşturmak, coğrafyamızdaki teknikleri, özgün adlarıyla kullanmak ve bunları kayıt altına almak, yemek kültür bankası oluşturmak gibi amaçlarımız var.</p>

  <p class="normal1">&nbsp;</p>

  <p class="normal1"><span class="idebold">Gençlere aşçılık mesleğini öneriyor musunuz?</span></p>

  <p class="normal1">Aşçılık mesleğini tabii ki öneririm. Michelin yıldızı almak gibi sevdalara hiç gerek yok. Mutlak olarak her işte olduğu gibi bu işte de çıraklığını yapmayan kişinin usta olma olasılığı sıfırdır. Gençlerin mutlak ve mutlak en alttan başlamaları kaydıyla bu işi yapmalarını öneririm. Taklitçi değil, araştırmacı aşçı olacak. Mutfağa girdiği anda okuyacak, alan çalışması yapacak. Ben bile henüz ustalığın başındayım, “Ben yaptım ettim” demekle hemen aşçı olunmaz.</p>

  <p class="sagnormal">(16 Mayıs 2011)</p>

  <div class="calibre1" id="calibre_pb_119"></div>
</body>
</html>
