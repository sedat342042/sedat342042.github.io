<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <meta content="urn:uuid:0b97bf63-bfc3-42c6-8745-323d54857716" name="Adept.expected.resource" />
  <meta content="urn:uuid:130cf0d7-5bac-4fa1-b668-632b6f9571ff" name="Adept.expected.resource" />
</head>

<body class="calibre">
  <h1 class="kitapickapak2" id="calibre_toc_70"><br class="calibre3" />
  <br class="calibre3" />
  <br class="calibre3" />
  <span class="kitapickapak3">Selçuk</span><br class="calibre3" />
  &nbsp;<br class="calibre3" />
  <span class="bolum">Yöntem</span></h1>

  <p class="normal1">&nbsp;</p>

  <p class="h2baslik">“Yemekte başarılı olan aşkta da başarılı olur”</p>

  <p class="normal1">&nbsp;</p>

  <p class="normal1"><span class="idebold">Annenizin mutfağından neler hatırlıyorsunuz?</span></p>

  <p class="normal1">İlk aklıma gelen annemin köftesi, patates kızartması ve pilavı. Bu üçlü benim ana yemeğim. Annem bunu ne zaman yapsa yerim ve her gün de yiyebilirim. Aklıma ilk gelen bu, ama tabii ki bununla sınırlı değil. Annemin kuru fasulyesi, makarnası, domatesli pilavı da muhteşemdir. Annemin mutfağının doğallığını ve sadeliğini severim.</p>

  <p class="normal1">&nbsp;</p>

  <p class="normal1"><span class="idebold">Babanızın mutfakla arası nasıldı?</span></p>

  <p class="normal1">Çok iyiydi. Midesine çok düşkündü rahmetli. Sofranın düzenli olmasını isterdi. Biz beş kardeşiz; babam hepimizin sofrada olmasını isterdi. Kimse önden yiyip kalkamazdı; babam sofraya çok özen gösterirdi. Şöyle bir düşünüyorum da, babamın mutfak becerisi yoktu galiba. Ben de bu anlamda babama çekmişim; sofra benim için bir şölendir.</p>

  <p class="normal1">&nbsp;</p>

  <p class="normal1"><span class="idebold">Yemek konusunda mızmız bir çocuk muydunuz?</span></p>

  <p class="normal1">Hayır, değildim; her türlü yemeği yerdim, hiç ayırt etmezdim. Hâlâ da öyleyim. Karın doyurma duygusunu ben kutsal bir uğraş olarak görüyorum. Bu yüzden de hiçbir zaman şu yemek olsun, bu yemek olsun diye bir ayrım yapmam.</p>

  <p class="normal1">&nbsp;</p>

  <p class="normal1"><span class="idebold">Çocukken sevdiğiniz ya da sevmediğiniz yemekler hangileriydi?</span></p>

  <p class="normal1">En sevdiğim yemek, yoğurtlu yaprak sarmasıydı. Biraz önce söylediğim gibi annemin köftesini, patates kızartmasını, pilavını çok severim. Çocukluğumda balığa düşkünlüğüm yoktu, ama artık çok seviyorum. Şimdi de balık yemeden duramıyorum. Çocukken kebap yemeyi çok severdim. Hiç unutmuyorum, babam küçükken bana beş lira vermişti, ben o parayla arkadaşlarıma kebap ısmarlamıştım. Bu bana büyük bir yaşam zenginliği vermişti, “Param var ve yemek yiyorum.” Bunu düşündüğümde daha ilkokuldaydım. Genel olarak baktığımda, nefret ettiğim bir yemek yoktu. Sebze yemeği çok severdim, ıspanak, taze fasulye... Bunları hâlâ çok severim.</p>

  <p class="normal1">&nbsp;</p>

  <p class="normal1"><span class="idebold">Gözünüzü kapattığınızda, çocukluğunuzdaki evinizin mutfağından neler görüyorsunuz?</span></p>

  <p class="normal1">Her şeyin yerli yerinde olması. Neyi isterseniz bulabileceğiniz bir sıcaklığın olması. Kalabalık bir aile olduğumuz için, gece acıktığım zaman neyi nereden alacağımı bilirdim. Işığı bile yakmadan bulabilirdim istediklerimi. O zamanlar her evde buzdolabı yoktu, teldolaplar vardı. Buzdolabı o dönemler çok önemliydi.</p>

  <p class="normal1">&nbsp;</p>

  <p class="normal1"><span class="idebold">Sizin mutfakla aranız nasıl?</span></p>

  <p class="normal1">Benim mutfakla aram çok iyi, ama yaptığım şeyler çok kısıtlıdır. Domates soslu makarna yaparım, çobansalatası yaparım, patates kızartması yaparım. Makarnayı çok seviyorum, makarnanın verdiği enerjiyi de seviyorum. Bir dönem eşim Roma’da kalmıştı, ben de gidip geliyordum. Orada yediğim makarnanın lezzetini, o lokantada keyifle yemek yiyen insanları hiç unutmuyorum.</p>

  <p class="normal1">&nbsp;</p>

  <p class="normal1"><span class="idebold">Hangi ülke sizin favoriniz?</span></p>

  <p class="normal1">İtalyan, Çin, Japon mutfağı. Tabii ki zengin Türk mutfağı da.</p>

  <p class="normal1">&nbsp;</p>

  <p class="normal1"><span class="idebold">Karıkoca sanatçısınız ve yoğun bir tempoda çalışıyorsunuz. Bu durumda mutfağın hâkimi kim?</span></p>

  <p class="normal1">Esasında mutfağın hâkimi yok, ama yine de eşim daha fazla söz sahibi. Bu yoğun tempo yüzünden dışarıda yemek yeme alışkanlığı oluştu maalesef. Ama evde olduğumuz zaman, eşimin yaptığı yemekleri büyük bir keyifle yiyorum. Evde ızgara et, salata, pilav, makarna türü şeyler yiyoruz. Öyle tencere yemekleri pek yapılmıyor. Eşim her şeyi yapabilir, ama zamansızlıktan dolayı mutfağa pek giremiyor.</p>

  <p class="normal1">&nbsp;</p>

  <p class="normal1"><span class="idebold">Kızınız mutfağa giriyor mu?</span></p>

  <p class="normal1">Müthiş, çok güzel yemek yapıyor. Her şeyi çok güzel yapıyor; pilav, etli yemekler, biber dolması, mantı... Bu konuda müthiş bir becerisi var. Yemekleri çok da lezzetli oluyor. Biz bazen ona müracaat ediyoruz, o da gelip bize yemek yapıyor ve birlikte yiyoruz.</p>

  <p class="normal1">&nbsp;</p>

  <p class="normal1"><span class="idebold">Aşk gerçekten mideden geçer mi?</span></p>

  <p class="normal1">Geçer, bu söze inanırım. Çünkü insan için yeme duygusu çok önemlidir. Tanrı’nın bize bahşettiği en önemli duygulardandır; doyma ve yeme duygusu. Yemekte başarılı olan, ilişki kurmakta da başarılı olur doğal olarak. Kişiler arasında biçimsel ve ruhsal olarak da bir anlaşma varsa, yemek bence bunun en büyük süsü olur. Ama tabii ki sadece bu değil, yemeğin de önemli bir fonksiyonu var.</p>

  <p class="normal1">&nbsp;</p>

  <p class="normal1"><span class="idebold">Yoğun çalışma temponuz içinde sağlıklı beslenmeye nasıl fırsat buluyorsunuz?</span></p>

  <p class="normal1">Onu hiç ihmal etmem. Mutlaka kahvaltımı yaparım. Yumurtası, cevizi, peyniri, reçeli, balıyla dört dörtlük bir kahvaltıdır benimki. Kendimi bildim bileli de kahvaltıdan sonra muhakkak taze sıkılmış portakal suyu içerim. Kan şekerim hemen düştüğü için, açlığa dayanamam. Onun için ara öğünlerde muhakkak ağzıma bir şeyler atarım. Kendimi eleştirdiğim nokta ise yeteri kadar meyve yememek. Onun dışında kendimi asla ihmal etmem.</p>

  <p class="normal1">&nbsp;</p>

  <p class="normal1"><span class="idebold">Çekimler arasında düzenli yemek yiyebiliyor musunuz?</span></p>

  <p class="normal1">Zaten çekimlerde düzenli besleniyoruz. Ekip olarak enerjimizi almak için sabah, öğlen, akşam düzenli olarak yemek yiyoruz. Bütün sanatçılar sette, çekimlerde kilo alırlar. Sabah, öğlen, akşam yiyorsunuz, aralarda bir şeyler atıştırıyorsunuz. Çekim 24.00’e kadar sürüyorsa o saatte de yemek geliyor. O yüzden çekim süresince çok düzenli yiyorum.</p>

  <p class="normal1">&nbsp;</p>

  <p class="normal1"><span class="idebold">Bir günlük yemek maceranızı anlatır mısınız?</span></p>

  <p class="normal1">Kahvaltıyı yaptıktan sonra, öğle yemeğine kadar pek bir şey yemem. Öğle yemeğinde mahalledeysek ev yemeği yerim, sebze yerim. Akşamüzeri beni ayakta tutabilecek bir şeyler atıştırırım, bu bir tost olabilir. Akşam yemeğinde balık yerim. Haftanın beş günü balık yiyebilirim.</p>

  <p class="normal1">&nbsp;</p>

  <p class="normal1"><span class="idebold">Sokak yemekleriyle aranız nasıl?</span></p>

  <p class="normal1">Sirkülasyonu olan yerlerde sokak yemeklerini çok severim. Sanayi bölgesinde ya da yoğun işyerinin olduğu yerde herkes yediği için her şey taze ve temizdir. Oraların köftesi, pidesi çok güzeldir. Böyle bir yer gördüğüm zaman muhakkak değerlendiririm.</p>

  <p class="normal1">&nbsp;</p>

  <p class="normal1"><span class="idebold">Sakatatlarla aranız nasıl?</span></p>

  <p class="normal1">Pek aram yok, ama kokoreci severim. Maçlara gittiğimde yerim. Arada sırada işkembe çorbası da içerim.</p>

  <p class="normal1">&nbsp;</p>

  <p class="normal1"><span class="idebold">Kimlerle yemek yemek hoşunuza gider?</span></p>

  <p class="normal1">Ailem ve dostlarımla yemek yemek hoşuma gider. Yemekte onlarla sohbet etmek bana büyük bir keyif verir. Sanat dünyasını konuşuruz, yeni yapılan film ve dizileri konuşuruz, hayata dair konuşuruz. Türkiye’nin politik durumu hakkında değerlendirme yaparız ve kendi aramızda espriler yapıp kahkaha atarız. Geniş bir çevremiz var, ama genel olarak bu yemeklere katılanlar sekiz-on kişidir ve her yemekte masaya oturanlar değişir.</p>

  <p class="normal1">&nbsp;</p>

  <p class="normal1"><span class="idebold">Ne tür lokantaları tercih ediyorsunuz?</span></p>

  <p class="normal1">Salaş lokantaları tercih ediyorum. Doğal olduğu için, sade olduğu için. Tabii bu demek değil ki lüks bir restoranda yemek yemek hoşuma gitmiyor. Ama o tür yerlere gitmek bir hazırlık, plan program gerektiriyor. Ama bir meyhaneye, balık yemeye gitmek için plana programa gerek olmuyor. “Hadi gidelim” diyorsunuz ve gidiyorsunuz. Doğal ortamlarda bulunmak bana daha iyi geliyor.</p>

  <p class="normal1">&nbsp;</p>

  <p class="normal1"><span class="idebold">Şöhretli olmak, restoranlarda size ne gibi avantajlar sağlıyor?</span></p>

  <p class="normal1">Çok güzel avantajlar sağlıyor tabii ki. Daha çok özen gösteriliyor, daha sıcak bir ortam oluşuyor, bu da sizin ruhunuzu okşuyor. Ama ben gittiğim yerlerden ayrıcalıklı davranışlar bekleyen biri değilimdir.</p>

  <p class="normal1">&nbsp;</p>

  <p class="normal1"><span class="idebold">Asla “hayır” diyemeyeceğiniz yiyecek?</span></p>

  <p class="normal1">Annemin köftesi, patates kızartması ve pilavı.</p>

  <p class="normal1">&nbsp;</p>

  <p class="normal1"><span class="idebold">Tatlıyla aranız nasıl?</span></p>

  <p class="normal1">Severim, ama dengeli yerim. Keşkül gibi hafif tatlılar hoşuma gider. Ama kaymaklı ekmekkadayıfına dayanamam. Ankara’da Hacıbaba baklavası vardı, onun lezzetini hiç unutamam.</p>

  <p class="normal1">&nbsp;</p>

  <p class="normal1"><span class="idebold">Boğaz’ı seyrederek akşam yemeği yemeyi çok seviyormuşsunuz...</span></p>

  <p class="normal1">Hem de çok seviyorum. Günün batması, o dingin hava ve deniz beni daima etkiliyor. Boğaz’ın o hareketli hali, iki yanındaki o manzaranın, yeşilin zenginliği, bir kadeh rakı ve balıkla birlikte benim için çok büyük bir anlam kazanıyor. Bu duygu beni çok mutlu ediyor.</p>

  <p class="normal1">&nbsp;</p>

  <p class="normal1"><span class="idebold">Hangi yörenin yemekleri ağzınızı daha çok sulandırır?</span></p>

  <p class="normal1">İllaki şu ya da bu yörenin yemeği diye tutturmam. Ama mesela Adana kebabını çok seviyorum, ama Hatay’a gittiğim zaman da oranın yemekleri hoşuma gidiyor. Benim favori yemeklerim kebap ve balık ağırlıklı. Karışık ve değişik tatlar bana iyi gelmiyor. Ayrıca lezzetli bir böreğe ve mantıya kim “hayır” diyebilir ki?</p>

  <p class="normal1">&nbsp;</p>

  <p class="normal1"><span class="idebold">Sık sık Berlin’e gidiyorsunuz; tercihiniz ne tür lokantalar oluyor?</span></p>

  <p class="normal1">Berlin’de benim can dostum var, adı Tamer Akkılınç. Orada beş tane restoranı var. Yani Alman mutfağı, Meksika mutfağı, İtalyan mutfağı, Japon mutfağı, her türlü yemeği orada yiyebiliyorum. Bir de bizi çok güzel yerlere götürüyor, Çin mutfağının en hakikisini, İtalyan mutfağının en lezzetlisini onun sayesinde yiyoruz. Berlin’de bir de çok eski bir tavukçu var. Tarihi bir binada bu işi yapıyor. Orada sadece tavuk ve bira var. Oraya gitmeyi çok seviyoruz.</p>

  <p class="normal1">&nbsp;</p>

  <p class="normal1"><span class="idebold">Yemekle birlikte hangi içkiyi tercih edersiniz?</span></p>

  <p class="normal1">Ben genelde viski içerim, sonra rakıya geçerim. İçki zevkim dönem dönem değişir. Bazen beyaz şarap içerim. Viski ile balık denedim, muhteşem oluyor. Bunu Mustafa Denizli’de görmüştüm, sahiden de çok güzel uyuştu.</p>

  <p class="normal1">&nbsp;</p>

  <p class="normal1"><span class="idebold">Uzun Bodrum tatillerinizde daha değişik bir beslenme söz konusu oluyor mu?</span></p>

  <p class="normal1">Orada hep balık yiyoruz. Arkadaşım Faik, her gün denizden yeni çıkmış balık alıp getiriyor. Haftanın beş günü balık oluyor. Öğlenleri de onun bahçesinde yetişen domatesleri, fasulyeyi, bamyayı toplayıp yiyoruz. Sabahları yine onun tavuklarının yumurtasını, bahçenin salatalığını, domatesini ve biberini yiyoruz. Bodrum’da çok güzel, çok taze, organik ve dengeli besleniyoruz.</p>

  <p class="normal1">&nbsp;</p>

  <p class="normal1"><span class="idebold">En sevdiğiniz restoranlar ve lokantalar hangileri?</span></p>

  <p class="normal1">İzmir’de Deniz Restoran, Ankara’da Kebap 49, Adana’daki tüm kebapçılar, İstanbul Kuruçeşme’de Marina, Cihangir’de Savoy Balık.</p>

  <p class="sagnormal">(24 Ekim 2010)</p>

  <div class="calibre1" id="calibre_pb_141"></div>
</body>
</html>
