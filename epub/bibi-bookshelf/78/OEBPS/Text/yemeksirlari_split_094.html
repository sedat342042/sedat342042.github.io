<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <meta content="urn:uuid:0b97bf63-bfc3-42c6-8745-323d54857716" name="Adept.expected.resource" />
  <meta content="urn:uuid:130cf0d7-5bac-4fa1-b668-632b6f9571ff" name="Adept.expected.resource" />
</head>

<body class="calibre">
  <h1 class="kitapickapak2" id="calibre_toc_47"><br class="calibre3" />
  <br class="calibre3" />
  <br class="calibre3" />
  <span class="kitapickapak3">Kadir</span><br class="calibre3" />
  &nbsp;<br class="calibre3" />
  <span class="bolum">Topbaş</span></h1>

  <p class="normal1">&nbsp;</p>

  <p class="h2baslik">“Lezzet son lokmadadır”</p>

  <p class="normal1">&nbsp;</p>

  <p class="normal1"><span class="idebold">Yemek hakkında ne düşünüyorsunuz?</span></p>

  <p class="normal1">Yemek yapmak bir sanattır, yemek yemek bir zevktir.</p>

  <p class="normal1">&nbsp;</p>

  <p class="normal1"><span class="idebold">Siz yaşamak için mi, yemek için mi yiyorsunuz?</span></p>

  <p class="normal1">Ben hayatımda hiç yemek seçmedim, ama yemeğin iyisinden anlarım. Çünkü 1860’lardan beri gıda sektörünün içinde yer alan bir aileden geliyorum. Ama yemek için yaşayanlardan değilim, yaşamak için yemeye çalışıyorum. Seçici değilim ama vücudu yoran yemekleri sevsem de çok yemem. Bir örnek vereceğim, ramazanda herkes kilo alır, ben üç dört kilo veririm. İftarda çorbamı içerim, hafif bir yemekle geçiştiririm, sahurda kahvaltı yaparım. Aç kalacağım korkusu ve endişesi yaşamam. İnsanın beslenmesi çok fazla yemek yemekten geçmiyor aslında. Yemek iyi çiğnenerek, tadını alarak, damak ile beyin arasındaki iletişimi kurarak, kokusunu alarak, hissederek yenilmelidir. Yemek yemek bir keyiftir diyorum ya işte o zaman daha faydalı hale de geliyor. Vücudunuz gerektiği kadarını alıyor, fazlasını da istemiyor zaten. Marifet o tadı ve zevki alabilmeyi başarabilmek. Ara öğünleri, atıştırmaları çok doğru bulmuyorum. Asrımızın baş belası obezite. Bu geleneksel mutfakların terk edilmesinden kaynaklanıyor. Geç saatte yemek yemem ben. Akşam 20.00’den sonra hiçbir şey yememeye özen gösteririm. Belki bir bardak süt, bir çilek, karpuz veya bir elma... Kalorisi düşük şeyler yerim. Beslenme alışkanlıklarını bozmamak gerekiyor.</p>

  <p class="normal1">&nbsp;</p>

  <p class="normal1"><span class="idebold">Manken gibi görünüyorsunuz. Kilo almaya karşı bir önlem alıyor musunuz?</span></p>

  <p class="normal1">Yediklerinizi yakamıyorsanız, enerjinizi kullanamıyorsanız, o zaman tabağınızdakileri azaltacaksınız. Ben hiçbir şey seçmeden yiyorum; tatlı da, hamur işi de, kuzu eti de yiyorum, ama kararında yiyorum. Şunu biliyorum ki, on kalem pirzola da yersem bir kalemin tadını alacağım. Bu yüzden bir iki kalemi tadıyla yemek bana yetiyor. Bir öğünde fazla kaçırırsam, diğer öğünde bunu telafi ediyorum.</p>

  <p class="normal1">&nbsp;</p>

  <p class="normal1"><span class="idebold">İstanbul’daki anılarınız, hatırladıklarınız nedir?</span></p>

  <p class="normal1">İstanbul bir ülke özelliği gösteriyor. İstanbul’un iklimi birçok ürünün yetişmesine neden oluyor. Tabii geçmişte İstanbul kendine yeten, insanların tatil yaptığı, denize de girdiği, meyve sebzesini yetiştirdiği bir şehirdi. Arnavut bahçıvanların, Beyoğlu Balık Pazarı’ndaki manav tezgâhlarına, sabahın erken saatlerinde beygirleriyle zerzevat getirip sattıklarını çok iyi bilirim. O satıcılar evlerde nelerin piştiğini, insanların neleri sevdiğini bilirlerdi. Yoğurtçu tablanın içinde yoğurdu kapıya getirdiğinde, biz hemen koşup üzerindeki kaymağı yemek için yarışırdık. Bozacıların bağırdığı kış gecelerini çok iyi hatırlıyorum. Tabii İstanbul elli yılda 12 milyon göç aldı, büyüdü, tarım alanları bitti. İstanbul’un tarımı kendisine yetişirken, sebze alanlarının, bahçelerin olduğu bölgeler bitti gitti. Bayrampaşa’nın enginarıyla, Çengelköy’ün bademiyle, Arnavutköy’ün çileğiyle, Küçüksu’nun, Alibeköy’ün mısırıyla, Göksu’nun patlıcanıyla İstanbul kendi kendini doyuran bir kentti. Hasköy, has bahçelerin bulunduğu, meyve ve sebzenin yetiştiği bir yerdi. Bunların hepsi bitti. İstanbul’un her ilçesinin de ayrı bir özelliği vardı. Şile’de Şile bezi diyorsak, Silivri’de yoğurt diyorsak, Bakırköy’de ceviz veya Maltepe’de, Bakırköy’de zeytinlik bölgeleri vardı diyorsak, bunları tekrar ihya etmek lazım.</p>

  <p class="normal1">&nbsp;</p>

  <p class="normal1"><span class="idebold">Böyle bir hayaliniz var mı?</span></p>

  <p class="normal1">Arkadaşlarımızla zaman zaman bu konuda ne yapabileceğimizi konuşuyoruz. İlçe başkanlarıyla birlikte, “Acaba geçmiş değerleri tekrar canlandırabilir miyiz? Örneğin Beykoz’un kundurasını, cam işçiliğini, paçasını, Çengelköy’ün bademini tekrar ön plana çıkartabilir miyiz?” diye konuşuyoruz.</p>

  <p class="normal1">&nbsp;</p>

  <p class="normal1"><span class="idebold">Çocukluğunuzda en çok hangi yemeği severdiniz?</span></p>

  <p class="normal1">En sevmediğim yemeği söyleyeyim. Çocukluğumda patlıcan yiyemezdim. Ama şimdi en çok patlıcan yemeklerini seviyorum. O zamanlar imambayıldı, karnıyarık çok hoşuma gitmezdi.</p>

  <p class="normal1">&nbsp;</p>

  <p class="normal1"><span class="idebold">Patlıcanın en çok neyini seversiniz?</span></p>

  <p class="normal1">İyi yapıldıkça her şeyini severim. Kızartmaya çok yaklaşmak istemem. Çiğden yapılan güveci daha lezzetli olur. Çocukluğumda Artvin’e gittiğimizde orada yediğim yemeğin, yeşil soğan ve kavurmayla yapılan yahninin tadı damağımdadır hâlâ. Eşime tarifini verdim, şimdi sık sık yapıyor. Bol miktarda taze soğanı doğrayacaksın, içine biraz taze fesleğen ve bir avuç pirinç koyup kuzu etiyle kavuracaksın. Ortaya müthiş bir lezzet çıkıyor. Bizim çocukluğumuzda bütün semt, tavada veya ızgarada kızaran uskumrunun kokusuyla kaplanırdı. Ne biçim bir tattı o. Uskumru mevsimi geldiği zaman, İstanbul’un sokaklarına gerilen iplere uskumrular asılır, çirozlar yapılırdı.</p>

  <p class="normal1">&nbsp;</p>

  <p class="normal1"><span class="idebold">İstanbul’un hangi semtinde büyüdünüz?</span></p>

  <p class="normal1">On yaşına kadar Kasımpaşa’da büyüdüm. Ondan sonra 38 yıl Aynalıçeşme’de oturdum. Şimdi Bakırköy’de oturuyorum. Tesadüf eşim de Kasımpaşalı, ailesi de oradan.</p>

  <p class="normal1">&nbsp;</p>

  <p class="normal1"><span class="idebold">Evde yemeği kim pişirirdi?</span></p>

  <p class="normal1">Annem pişirirdi. Bize göre iyiydi. Abartılı şeyleri sevmezdik, geleneksel Türk mutfağı yemekleri pişerdi.</p>

  <p class="normal1">&nbsp;</p>

  <p class="normal1"><span class="idebold">Annenizin en çok hangi yemeğini severdiniz?</span></p>

  <p class="normal1">En çok pilavın üstüne kuru fasulyeyi severdim. Gençlik yıllarımda en çok sevdiğim yemek zeytinyağlı taze fasulyeydi. Buzdolabında varsa, hemen bir tabak doldurur, yanına soğanı kırar, tuzla ovarak sırf domatesle bir salata yapardım. Zeytinyağı, domatesin kokusuyla birleşince ortaya müthiş bir lezzet çıkardı. Su gibi fasulyenin yanında bu salatanın suyuna ekmek banarak yerdim. Bunun kokusu hâlâ burnumdadır.</p>

  <p class="normal1">1955’te Aynalıçeşme’ye taşındığımızda, evimizin önündeki arsayı bostana çevirdik. Bir kapıcımız vardı, bahçeye o bakıyordu. Patlıcanımızı, domatesimizi oradan topluyorduk. Tavuklarım vardı. Çok meraklıydım, kümeslerini kendim yapardım. Bahçeye çok merakım vardı. Babama yardım ederdim, güllere aşı yapmayı bile öğrenmiştim. Bahar geldiği zaman bahçeye çiçek, soğan, biber, domates dikerdim. Toprakla ilişkiyi çok severdim.</p>

  <p class="normal1">&nbsp;</p>

  <p class="normal1"><span class="idebold">Anladığım kadarıyla Türk mutfağını çok seviyorsunuz; peki başka ülke mutfaklarıyla aranız nasıl?</span></p>

  <p class="normal1">Bunların hepsi tabii beslenme alışkanlıkları. Görev itibariyle misafir olarak dünyanın birçok ülkesine gidiyoruz, yemekler bize takdim ediliyor. Ama “Ya şu kaçırılmaz” diyebileceğim bir yemekle henüz karşılaşmadım. Belki de damak alışkanlıklarımız yüzünden bana çok enteresan gelmedi oralarda yediğim yemekler.</p>

  <p class="normal1">&nbsp;</p>

  <p class="normal1"><span class="idebold">Türkiye’de hangi yörenin yemeklerini beğenirsiniz?</span></p>

  <p class="normal1">Türkiye’nin kıta özelliği ve her bölgenin de kendine göre özellikleri var. Ben Karadeniz’in iyi yapılmış lahana çorbasına bayılırım. Antep’in soğan kebabını çok severim. Konya’nın iyi yapılmış etli ekmeği güzeldir.</p>

  <p class="normal1">&nbsp;</p>

  <p class="normal1"><span class="idebold">Peki, memleketiniz Artvin civarının yemekleri?</span></p>

  <p class="normal1">Bizim orası dağlık arazi olduğu için, sebze çeşitleri çok fazla değildir. Mutfak daha çok et, yağ ve peynir ağırlıklıdır.</p>

  <p class="normal1">&nbsp;</p>

  <p class="normal1"><span class="idebold">Anadolu’ya gittiğinizde yemek yiyeceğiniz lokantayı nasıl seçiyorsunuz?</span></p>

  <p class="normal1">Benim lokanta seçme şansım yok. Gittiğimiz yerde davetlere katıldığımız için, o yörenin özgün yemeklerini yiyebiliyoruz. Hiç unutmuyorum, Giresun’da Alucra’ya davet edilmiştik. Misafir olduğumuz evde, sabah kahvaltısında önümüze birçok şey kondu. “Peynir nerede?” diye sordum? “Marketten.” “Yumurta nereden?” “Marketten.” “Bir tek su sizden galiba” dedim. Bunu her yerde görmeye başladık maalesef. Eşim, bizim belediyenin organik unundan alıyor. Köye, tanıdığı kadınlara gönderip erişte yaptırıyor. Mis gibi erişte geliyor.</p>

  <p class="normal1">&nbsp;</p>

  <p class="normal1"><span class="idebold">En sevdiğiniz öğün hangisi?</span></p>

  <p class="normal1">Benim için her öğün önemli, ama öğünüm yok ki. Genelde sabahları bir bardak su içerim, aradan 10-15 dakika geçtikten sonra bir tane hafif ekşi elma yerim. Onu da mümkünse köylerden getirtiyorum ve kabuğuyla yiyorum. Eğer zamanım varsa evde kahvaltı yaparım. Tam buğday unundan yapılmış bir dilim ekmek, yanında bir parça peynir ve ceviz yerim. Cevizi Erzincan’dan getirtiyoruz. Bir bahane olursa öğle yemeği yerim. Bir davetteysem akşam yemeğini orada geçiştiririm. 19.00-20.00’den sonra hiçbir şey yemem. Gece 00.01’den önce de yatmam, sabahları erken kalkarım.</p>

  <p class="normal1">&nbsp;</p>

  <p class="normal1"><span class="idebold">Fast food’la aranız nasıl?</span></p>

  <p class="normal1">Hiç yok, sevmem. Ben, kola türü içecekler içmem, çocuklarım da içmez. Hoşaf veya komposto suyunu tercih ederiz. Geçenlerde grip oldum; evde ne varsa, elma kurusu, üzüm kurusu, dut kurusu karıştırıp kaynattılar, şeker koymadan içtim. Çok iyi geldi. Bu tip rahatsızlık hissedenler, akşam yemekten epey sonra, yatmaya yakın bir saatte, bir çorba kaşığı saf bir balla birlikte bu tarz kuru meyve sularından içerlerse, vücutlarındaki toksinleri atarlar. Ayrıca çok acı yerim, acıyı hissetmeyecek kadar acı yerim. Karadenizlilerin pek acı yeme özelliği yoktur, ama ben severim.</p>

  <p class="normal1">&nbsp;</p>

  <p class="normal1"><span class="idebold">Yemek yapar mısınız?</span></p>

  <p class="normal1">Yalnız kalırsam yaparım. Ailem tatildedir, evde değildir, kendime bir şeyler yaparım. Salatamı yaparım, oturur yerim.</p>

  <p class="normal1">&nbsp;</p>

  <p class="normal1"><span class="idebold">Vaktiniz olsa mutfağa girer misiniz?</span></p>

  <p class="normal1">Anneme misafir geldiğinde çok yardım ederdim. Özellikle güzel salata yapardım. Elim mutfağa yatkındır, aileden gelen bir şey. Eşime de yardım ederdim ilk evlilik yıllarımızda. Eşim çok iyi yemek yapar, annesi de çok güzel yemek yapardı.</p>

  <p class="normal1">&nbsp;</p>

  <p class="normal1"><span class="idebold">Ne yapardı?</span></p>

  <p class="normal1">Benim hiç sevmediğim yemeklerden biri kerevizdi. “Kereviz nasıl yenir” diye düşünürdüm. Nişanlılık döneminde kayınvalidem öyle mükemmel yapardı ki, beni kerevize alıştırdı.</p>

  <p class="normal1">&nbsp;</p>

  <p class="normal1"><span class="idebold">Eşiniz nereli?</span></p>

  <p class="normal1">Eşim İstanbullu. Babası Ankara’da doğmuş, çok küçük yaşta İstanbul’a gelmiş. Çankırı kökenli. Annesi Rize kökenli. Annesi İzmit’te büyümüş ve İstanbul’a gelin gelmiş.</p>

  <p class="normal1">&nbsp;</p>

  <p class="normal1"><span class="idebold">Eşiniz bu kadar güzel yemek yapıyor, ama siz evde yoksunuz. Bozulmuyor mu?</span></p>

  <p class="normal1">O da yemek yapmıyor artık. O da sosyal sorumluluk projelerinin içinde, koşturuyor. Tabii evdeki yardımcılar yemeklerimizi yapıyorlar, bu konuda oldukça başarılılar. Eşim iyi bir gurmedir, lezzetten anlar. Artık evde yemek yeme şansımızı şu anlık yitirdik. Bazen pazar günleri torunlarla bir araya geliyoruz. O da her zaman değil. Haftada ya da on beş günde bir, sabah kahvaltısında buluşuyoruz evde. Çocuklar, torunlar, 10.00-11.00’den önce gelmiyorlar. Ben o saate kadar suyumu içip elmamı yediğim için rahatça bekliyorum. Onlarla beraber keyifle, o gün masada ne varsa hiç kısıtlamadan yiyorum. Bütün peynir çeşitleri, el yapımı reçeller, Halk Ekmek Fabrikası’nın organik unuyla yapılmış tereyağlı katmer, bir de mıhlama. Güzel bir katmerin üzerine mıhlamayı sürdükten sonra, üzerine kızarmış sucuk ya da iyi bir pastırma koyup dürüm yaparsanız, onun tadına doyum olmaz. Onu bile fazla yemem, ölçüyü kaçırmam.</p>

  <p class="normal1">&nbsp;</p>

  <p class="normal1"><span class="idebold">Hamur işi yiyor musunuz?</span></p>

  <p class="normal1">Tabii yiyorum... Zeytinyağında kızarmış ev lokmasını sıcak sıcak bala batırdınız mı tadı başka oluyor.</p>

  <p class="normal1">&nbsp;</p>

  <p class="normal1"><span class="idebold">Gece yarısı buzdolabından bir şeyler tırtıkladığınız oluyor mu?</span></p>

  <p class="normal1">Kasımpaşa’da çocukluğumda annem vişne reçeli yapar, toprak kaplara dökerdi. Kışlıktı bunlar. Dolapta duran bu kaba dalar, vişneleri teker teker yerdim. Rahmetli annem, “Bunun içine o kadar vişne koyuyorum, taneleri nereye gidiyor” diye şaşırırdı. O tırtıklamanın başka bir tadı vardı, ondan çok zevk alırdım. Şimdi gece yarısı buzdolabından en fazla süt içiyorum.</p>

  <p class="normal1">&nbsp;</p>

  <p class="normal1"><span class="idebold">Ne zamandan beri beslenmenize çok dikkat ediyorsunuz?</span></p>

  <p class="normal1">Çok eskiden beri var bu alışkanlık. Ama başkanlık dönemimde daha da arttı. Çünkü birçok davete gidiyorum, orada ikramlar fazla oluyor. Bir kere yemekten sonra prensip olarak tatlı ve meyve yememeye özen gösteriyorum. Yemekte hiç su içmiyorum. Yemek arası su içmenin çok sağlıklı olmadığını söylüyorlar, öyle alıştım. Yemekte su içme ihtiyacı hissedersem limonlu ılık su veya limonlu soda içiyorum.</p>

  <p class="normal1">&nbsp;</p>

  <p class="normal1"><span class="idebold">Et mi, sebze mi, hamur işi mi, balık mı?</span></p>

  <p class="normal1">Hepsinin yeri farklı. Güzel bir pirzolaya, önkoldan kuzu inciğe “hayır” denebilir mi? Dediğim gibi, soğan yahnisinin tadı başka oluyor. Balık olarak da İstanbul balıklarını tercih ediyorum.</p>

  <p class="normal1">&nbsp;</p>

  <p class="normal1"><span class="idebold">Tabağınızı ekmekle sıyırır mısınız?</span></p>

  <p class="normal1">Sıyırırım, genelde tabağımda yemek bırakmam. Buna özen gösteririm, “Bereket son lokmadadır” derler. Lezzet son lokmadadır.</p>

  <p class="normal1">&nbsp;</p>

  <p class="normal1"><span class="idebold">Kiminle yemek yemek size keyif verir?</span></p>

  <p class="normal1">Dostlarla, tabii ki eşimle. Ama artık birlikte yemek yeme olanağımız pek kalmadı.</p>

  <p class="normal1">&nbsp;</p>

  <p class="normal1"><span class="idebold">Yemekte ne konuşuyorsunuz eşinizle?</span></p>

  <p class="normal1">Genelde çocukları... Her gece yatağa girdiğimde şükrederim; “Bir gün daha kazasız belasız geçirdim, aile fertlerimde, çevremde bir sıkıntı yaşamadım, inşallah sabaha kalkabilirim” diye. Bu çok önemli bir şey. Tabii eşimle baş başa kaldığımda, çocuklarımızın durumlarını gözden geçiririz, insanlara yaptığımız hizmetleri konuşuruz. Eşim gittiği yerlerde karşılaştığı olayları anlatır; sıkıntıları, bunları telafi etmenin yollarını, yapmamız gerekenleri konuşuruz.</p>

  <p class="normal1">&nbsp;</p>

  <p class="normal1"><span class="idebold">Tatlıyla aranız nasıl?</span></p>

  <p class="normal1">Tatlıyı çok severim. Eskiden bir porsiyon ekmekkadayıfı kesmezdi, iki porsiyon yerdim. Bir porsiyon baklava yetmezdi, iki porsiyon yerdim. Burma tatlısını, tulumba tatlısını yarım kilo yerdim, hem de bayıla bayıla. Yine yiyebilirim ama yemiyorum. Sütlü tatlıları seviyorum.</p>

  <p class="normal1">&nbsp;</p>

  <p class="normal1"><span class="idebold">Sizin muhallebici yemekleriyle aranız nasıl? Mesela, tavuk suyuna şehriye çorbasını, pilavlı tavuğu sever misiniz?</span></p>

  <p class="normal1">Ben bu kokuların, bu tatlıların içinde büyüdüm. Bir çorba, arkasından bir tavuklu pilav, hele yanında manda yoğurdu olursa müthiş bir zevktir, çok severim. Sumuhallebisini İstanbul’da bilmiyorlar; en güzel, en hafif tatlıdır aslında. Bizimki tamamen manda sütü, pirinç unu ve gülsuyuyla yapılır. Çok hafif ve sağlıklıdır, onu çok severim. Bir de Saray’ın suböreği meşhurdur.</p>

  <p class="normal1">&nbsp;</p>

  <p class="normal1"><span class="idebold">Sizin hiç muhallebiciyle ilgili anılarınız var mı, çalıştınız mı, mutfağında bulundunuz mu?</span></p>

  <p class="normal1">Tabii öğrencilik yıllarımda, tatillerde bazen kasada, bazen tezgâhta çalıştım. Gençliğimde, hafta sonları iş yoğun olduğu zaman yardımcı olmak için garsonluk yaptım. Tezgâhta çalıştım, yardımcı oldum. Zaman zaman yetişemediğimiz durumlarda imalathaneye girdim, çok iyi profiterol yaparım.</p>

  <p class="normal1">&nbsp;</p>

  <p class="normal1"><span class="idebold">Sokak yemekleriyle aranız nasıl?</span></p>

  <p class="normal1">Kokoreç yerim. Balık Pazarı’nda, köşede babamın çok sevdiği temiz birisi kelle söğüş yapardı. Onu çok severdim. Yanında soğanıyla filan müthiş bir şeydi. Kokoreç güzel yapılmışsa çok lezzetli olur. Hele kelle-paça çorbasına dayanamam. Ama şimdi bu lezzeti bulamıyorsunuz; kalmadı.</p>

  <p class="sagnormal">(30 Mayıs 2010)</p>

  <div class="calibre1" id="calibre_pb_95"></div>
</body>
</html>
