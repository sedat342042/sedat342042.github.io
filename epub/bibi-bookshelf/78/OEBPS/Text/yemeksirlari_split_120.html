<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <meta content="urn:uuid:0b97bf63-bfc3-42c6-8745-323d54857716" name="Adept.expected.resource" />
  <meta content="urn:uuid:130cf0d7-5bac-4fa1-b668-632b6f9571ff" name="Adept.expected.resource" />
</head>

<body class="calibre">
  <h1 class="kitapickapak2" id="calibre_toc_60"><br class="calibre3" />
  <br class="calibre3" />
  <br class="calibre3" />
  <span class="kitapickapak3">Mustafa</span><br class="calibre3" />
  &nbsp;<br class="calibre3" />
  <span class="bolum">Denizli</span></h1>

  <p class="normal1">&nbsp;</p>

  <p class="h2baslik">“Bir oturuşta altı tabak İran pilavı yedim”</p>

  <p class="normal1">&nbsp;</p>

  <p class="normal1"><span class="idebold">Yemekle olan dostluğunuzun anlatımına çocukluğunuzdan başlayalım...</span></p>

  <p class="normal1">Hemen aklıma kahvaltı geliyor. Tarhana çorbası, üzerine acı biberli tereyağı, içine bayat ekmek... Elli yıl öncesinin tarhana çorbasından bahsediyorum. Şimdi o tarhana çorbası var mı bilmiyorum. Bizim evde babamdan dolayı Girit mutfağı yemekleri pişerdi. Ege’de yetişen bütün otlar bizim mutfaktan geçerdi. Tabii kendi topladığın otları pişirmek çok farklı oluyordu. Evde pişecek bir şeyi gidip manavdan almak başka bir şey, küçük testerelerle tarladan, bayırdan, çayırdan toplamak ayrı bir şey.</p>

  <p class="normal1">&nbsp;</p>

  <p class="normal1"><span class="idebold">Anneniz iyi yemek yapar mıydı?</span></p>

  <p class="normal1">Annem börek çeşitlerini, pilavı, makarnayı çok iyi yapardı. Annem Selaniklidir, eli çok bereketliydi. Kuru fasulyeyi, nohudu da çok lezzetli pişirirdi. Aile, sofranın başında toplanırdı. Şimdi aileler yemeklerde bir araya pek gelemiyor. Bizim zamanımızda mutlaka biz üç kardeş, annem, babam akşam sofrasında buluşurduk. Börek tepsisini fırına ben götürürdüm, almaya da ben giderdim, dayanamaz yolda yemeye başlardım. Annem ıspanaklı, otlu ve peynirli kolböreği yapardı. Çok lezzetliydi. Bir de o zamanlar her şeyi taze yiyebiliyordunuz, işin keyfi oradaydı.</p>

  <p class="normal1">&nbsp;</p>

  <p class="normal1"><span class="idebold">Annenizin hangi yemeklerini hiç unutamadınız?</span></p>

  <p class="normal1">Annem harika bamya yapardı. Ben otuz sene bamya yemedim, sonra yemeye başladım. O otuz yılı nasıl boşa harcadığımı hep anneme anlatırdım. İzmir’de bir gün, ev yemekleri yapan bir lokantada, ateşin üzerinde pişen bamyayı gördüm. Ağzıma sürmediğim bamyayı o gün canım yemek istedi. Orada o bamyayı yedikten sonra bir daha vazgeçemedim. Şimdi her gün bamya yapsalar “hayır” demem. Hele Çeşme’ye gittiğim zaman hem zeytinyağlısını hem yemeğini yerim.</p>

  <p class="normal1">&nbsp;</p>

  <p class="normal1"><span class="idebold">Peki, Giritli babanızın yemekle arası nasıldı?</span></p>

  <p class="normal1">Babama ot dediniz mi akan sular dururdu. Babam doğada yetişen her şeyi yerdi. Özellikle radika, turpotu mevsiminde evden eksik olmazdı. Muhteşem ot yemekleri yapardı, anneme bırakmazdı. Ama en güzel radika ile turpotunu yapardı. Babamın ot pişirme tekniği vardır. Bir kere ot çok iyi temizlenmez, otu tarladan topladığın haliyle kaynatırsın. Tencereye, kapak izahına dört santimetre kalana kadar su koyarsın. Bu suyun kaynama payıdır. Su fokur fokur kaynamaya başlayınca tuzunu koyarsın, biraz üzüm sirkesi, bol zeytinyağı, bol tuz ve otu koyarsın. Kaynar suyun içinde, otun üzerindeki toz toprak ottan ayrılır ve tencerenin dibine çöker. Haşlanan otu ve üst taraftaki suyu alırsın, haşlamaya başka bir tencerede devam edersin. Sebzeler yıkanırken, bir kısım minerallerini kaybederler. Babamın metoduyla o mineraller kaynama suyuna karışır. Ot, kaynar suda yaklaşık on beş dakika kalır. Daha sonra çıkartırsın, süzüp, sızma zeytinyağını üstüne dökersin, sonra da limonunu sıkarsın. Otun üstüne asla önceden sıkılmış limon suyunu dökmem.</p>

  <p class="normal1">&nbsp;</p>

  <p class="normal1"><span class="idebold">Sizin mutfakla ilişkiniz nasıl? Hangi yemekleri pişiriyorsunuz?</span></p>

  <p class="normal1">Yoğun bir tempoda çalıştığım için, mutfağa girmeye pek vaktim olmuyordu. Malzemeleri Çeşme’den getirtip arkadaşlarımın restoranlarında aşçıya tarif edip istediğim yemeği pişirtiyordum. Artık kendim yapıyorum. Evime her hafta Çeşme’den koli gelir. Domates, biber, taze soğan, çeşit çeşit otlar, balıklar. Biz Çeşme’de tekire “badem” deriz; kayalık bölgede çıkar, ama nar gibidir. O gelince bayram ederim.</p>

  <p class="normal1">&nbsp;</p>

  <p class="normal1"><span class="idebold">Bir süre Almanya’da kaldınız. Bu süre içinde tercihiniz Alman yemekleri mi oldu, Türk yemekleri mi?</span></p>

  <p class="normal1">Dünyanın her tarafını dolaştım, gidilebilecek ne kadar ülke varsa gittim, hayatımda hiç Türk restoranı aramadım. Türk restoranı arayacaksam, memleketimde adım başı var zaten. Onun için Almanya’da Türk restoranına hiç gitmedim Almanların zengin bir mutfağı olmamasına rağmen Alman mutfağını tercih ettim. Gittiğim restoran bir Türk’ün restoranıydı, ama Alman mutfağını yapardı. Döner yapardı ama bizdekine benzemezdi, çünkü domuz eti karıştırırlardı. Domuz çok ayrı bir lezzet verirdi. Almanya’da çalışırken ayrıca bir Hollanda restoranının da müdavimiydim. Restoranda sadece geyik eti yapılıyordu ve muhteşem oluyordu. Fakat yer bulabilmek için üç hafta önceden rezervasyon yaptırmak gerekiyordu.</p>

  <p class="normal1">&nbsp;</p>

  <p class="normal1"><span class="idebold">İran’da yaşarken İran mutfağıyla aranız nasıldı?</span></p>

  <p class="normal1">Gittiğim yerlerde mutlaka enternasyonal mutfaklar olurdu. İran’da, Tahran’da en az İstanbul kadar dünya mutfaklarını sunan lokantalar var. İran’ın kendine özgü et yemekleri var ve bu yemekler bizdeki kebaba benziyor. Ev yemekleri yapan restoranlar vardı. Taze fasulyeyle yaptıkları bir pilav vardı, hayatta bu kadar lezzetli bir pilav olamaz. Yakın bir arkadaşım beni yemeğe davet etti; altı tabak pilav yedim, utanmasam daha da yiyebilirdim.</p>

  <p class="normal1">&nbsp;</p>

  <p class="normal1"><span class="idebold">Hangi yemekler sporcunun performansını artırır ya da öyle bir şey var mıdır?</span></p>

  <p class="normal1">Sporcunun demeyelim ona, çünkü sporcuya sadece bizim konuştuğumuz yemek türleri yetmez. Bunun mutlak surette dışarıdan desteklenmesi lazım. Bu destek içecek ya da tablet biçiminde olur. Sporcuya, hafta başı protein ağırlıklı, B, C ve hatta D vitaminleri içeren yiyecekler, hafta sonu ise müsabakaya yakın şeker ve karbonhidratlı yiyecekler verilir. Haftada en az bir kez de balık verilir. Sporcunun kahvaltısı fevkalade önemlidir. Kahvaltıda taze meyve suyundan bala, reçele ve peynir çeşitlerine kadar her şey mutlaka olmalıdır.</p>

  <p class="normal1">&nbsp;</p>

  <p class="normal1"><span class="idebold">Tatlıyla aranız nasıl?</span></p>

  <p class="normal1">Eski beni mi soruyorsun, yoksa yeni beni mi? Alışveriş merkezlerinde İstanbullular Özsüt diye bir tatlıcı görürler. İşte bu Özsüt, gençliğimde benim mekânımdı. Kemeraltı’nda, küçük bir dükkâna sahipti. Bir masa içeride, iki masa da dışarıda olmak üzere toplam üç masası vardı. Günde 500 ila 1.000 tepsi arası kazandibi ve peynir tatlısı yapardı. Haftanın iki günü oraya giderdim, orada sandviç yerdim. Sandviç bildiğiniz sandviçlerden değildi. Altta kazandibi ortada peynir tatlısı, üstte yine kazandibi. Bundan altı tane yerdim, üç günlük de eve getirirdim. Bunların erbabı Sefer Usta’ydı.</p>

  <p class="normal1">&nbsp;</p>

  <p class="normal1"><span class="idebold">Sadece sütlü tatlıları mı yerdiniz?</span></p>

  <p class="normal1">Tatlının her türüyle inanılmaz sevgi bağım vardı. Kadayıf ve cezerye Mersin’den, fıstık ezmesi Antep’ten gelirdi; hâlâ da geliyor, ama ben eski ben değilim. Bazen çikolataya sarardım, günde bir kiloya yakın çikolata yediğim olurdu. Keşkül üstü dondurmayla günde üç seans beraber olurdum. Çalışırdım, bütün paramı dondurmaya verirdim. Ama artık tatlıyla aram pek iyi değil. Uzak durmaya çalışıyorum.</p>

  <p class="normal1">&nbsp;</p>

  <p class="normal1"><span class="idebold">Eşinizin yemekle, mutfakla arası nasıl?</span></p>

  <p class="normal1">Eşim güzel yemek yemeyi sever. Mutfakta belli şeyleri kendisi yapar, ama ben mutfağa çok fazla girmesini istemiyorum. Çünkü çoğunlukla yemeğe dışarı gideriz, bazen dışarıdan söylüyoruz. En çok suşi yemeye gideriz.</p>

  <p class="normal1">&nbsp;</p>

  <p class="normal1"><span class="idebold">Hangi yemek sizi mutlu eder?</span></p>

  <p class="normal1">Ben sebzeciyim ama balığı da çok severim. Ama bu sevgi dönemseldir. Bu sıralar balıkla aram çok iyi değil.</p>

  <p class="normal1">&nbsp;</p>

  <p class="normal1"><span class="idebold">Hangi yörelerin yemekleri sizin ağzınızı sulandırır?</span></p>

  <p class="normal1">Tabii ki Ege’nin. Karadeniz yemeklerini de severim. İstanbul’da mezgidi pek yapmazlar, mezgit benim için çok ayrı bir yerdedir. İri olan değil, ufak yumurtalı mezgit. Bunu bir de mısır ununa bulayıp kızartırlarsa kırk tane rahat gider. Trabzon’da, Samsun’da yediğim mezgidin tadı bir başka olurdu. Çok fazla değil, ama kebabı da severim.</p>

  <p class="normal1">&nbsp;</p>

  <p class="normal1"><span class="idebold">Dünya mutfaklarıyla aranız nasıl?</span></p>

  <p class="normal1">Çin mutfağı, olmazsa olmazlarımdandır. İtalyan mutfağı da öyle. Çin lokantasına sık gideriz. Şimdi haftada iki kez balığın yerini Pekin ördeği aldı. Onu dürüm yapıp yemeye bayılıyorum.</p>

  <p class="normal1">&nbsp;</p>

  <p class="normal1"><span class="idebold">Sokak yemeklerini sever misiniz?</span></p>

  <p class="normal1">Gençliğimde ekmek arası köfte ve kokoreç olmazsa olmazlarımdı. Futbolcuyken, maç yemeklerini bir hayli erken yerdik. Stada gelip soyunma odasına giderken seyyar köftecilerin arasından geçerdik. O koku, maça çıkıncaya kadar bizi bayıltırdı. Maçtan çıkar çıkmaz o köftecilere giderdik. Bir ekmeğin içini boşalttırıp ızgaranın üstünde ne kadar köfte varsa doldurturdum. Yanında yumurtayla İzmir’in ünlü boyozu, kumrusu tabii ki vazgeçilmezdi.</p>

  <p class="normal1">&nbsp;</p>

  <p class="normal1"><span class="idebold">Sakatatla aranız nasıl?</span></p>

  <p class="normal1">Sakatat yenmez mi!.. Kemik suyu ve ilikle bir işkembeli nohut yaparız ki, böyle bir lezzet olamaz. Bunu yıllarca İstanbul’dan Kocaeli’ne taşıdık. Koca Kafa Erhan diye bir arkadaşımız var, kendisi hazırlar hepsini. Kışın sakatat, yazın balık yumurtası ve balık sütü. Balık sütü erkek balıktan çıkar, balığın koç yumurtasıdır. Bunu hem ızgara yaparlar hem de buğulama. Çok lezzetli yemeklerdir. Geçen yıla kadar haftada asgari iki kez paça içerdim, şimdi uzaktan bakıyorum.</p>

  <p class="normal1">&nbsp;</p>

  <p class="normal1"><span class="idebold">Bir günlük yemek maceranızı anlatır mısınız?</span></p>

  <p class="normal1">Çok keyifli kahvaltı yaparım. Bir bardak nar suyu, taze soğan, Çeşme balı, Çeşme zeytini, Çeşme zeytinyağı, Çeşme yumurtası, Çeşme peyniri. Evvelden kara taşımacılığı bu kadar gelişmemişti, uçak kargoyla getirtiyordum. Hâlâ her hafta üç beş koli gelir, bizim şoför almaya gider. Bir gün beni kargodan aradılar, “Hocam hakikaten siz misiniz?” diye sordular. Meğer manavlara bile bana gelen meyve sebze kadar gelmiyormuş. Sabah önce çay, sonra dört kahve. Sabah kahvaltısı yıkıcı, öğlen yemeği orta şiddette, akşam da artçı deprem gibi yemek lazım. Akşam tercihimi balıktan yana kullanırım, ama bu dönem ete çevirdim.</p>

  <p class="normal1">&nbsp;</p>

  <p class="normal1"><span class="idebold">Favori yemek mekânlarınız nerelerdir?</span></p>

  <p class="normal1">Çeşme’de Körfez, İzmir’de Deniz, sonra Türkiye’deki bütün restoranlar...</p>

  <p class="sagnormal">(23 Ocak 2011)</p>

  <table class="generictable">
    <tr class="calibre7">
      <td class="calibre8"><span class="idebold">MUSTAFA DENİZLİ'DEN MENEMEN TARİFİ</span><br class="chapter" />
      &nbsp;<br class="chapter" />
      Menemenin esas lezzetini soğan verir. Malzemeler; rende soğan, yeşil acı biber, ona takviye olarak tatlı yeşil biber. Kızgın yağda önce biber öldürülür, soğan ve domates biberin üzerine ilave edilir. Domates kendi suyunda pişer. Kişi sayısına göre yumurta ilave edilir. Yumurta çalkalanmaz, sarısı hafif pişirilir. Pişmesinden birkaç dakika önce çok az su ilave edilir. Yumurta pelte haline gelince menemen pişmiş demektir.</td>
    </tr>
  </table>

  <div class="calibre1" id="calibre_pb_121"></div>
</body>
</html>
