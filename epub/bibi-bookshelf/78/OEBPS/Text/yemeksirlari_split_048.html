<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <meta content="urn:uuid:0b97bf63-bfc3-42c6-8745-323d54857716" name="Adept.expected.resource" />
  <meta content="urn:uuid:130cf0d7-5bac-4fa1-b668-632b6f9571ff" name="Adept.expected.resource" />
</head>

<body class="calibre">
  <h1 class="kitapickapak2" id="calibre_toc_24"><br class="calibre3" />
  <br class="calibre3" />
  <br class="calibre3" />
  <span class="kitapickapak3">Cüneyt</span><br class="calibre3" />
  &nbsp;<br class="calibre3" />
  <span class="bolum">Asan</span></h1>

  <p class="normal1">&nbsp;</p>

  <p class="h2baslik">“Eve et girsin diye kasap oldum”</p>

  <p class="normal1">&nbsp;</p>

  <p class="normal1"><span class="idebold">Etle dostluğunuz ilk ne zaman başladı?</span></p>

  <p class="normal1">10 yaşında, Bostancı Kasaplar Çarşısı’nda ihtiyaçtan dolayı başlayan bir serüven benimkisi. Eve et girmiyor, paraya ihtiyacımız var, okulda herkes simit yiyip gazoz içiyor, ben bakıyorum. Para kazanmam lazımdı ve kasap dükkânına çırak olarak girdim, giriş o giriş...</p>

  <p class="normal1">&nbsp;</p>

  <p class="normal1"><span class="idebold">Ailede meslekten kişiler var mıydı?</span></p>

  <p class="normal1">Hayır yok. Kasaplığı seçmemin en büyük nedeni, harçlığımın yanı sıra eve et götürebilmekti. Ama ne olduysa oldu, o işe girdikten sonra hem patronumu hem o dükkânın havasını, suyunu, üzerime sinen et kokusunu bile çok sevdim. O işle özdeşleşmiştim ki, o iş beni aldı buralara kadar getirdi.</p>

  <p class="normal1">&nbsp;</p>

  <p class="normal1"><span class="idebold">Et konusunda herhangi bir eğitim aldınız mı?</span></p>

  <p class="normal1">Tanrı’nın beni bu iş için gönderdiğini düşünüyorum ve bunu her fırsatta söylüyorum. İnanılmaz bir ustam, patronum vardı. Bilgisi, kafa yapısı, ruh yapısı çok farklı bir adam olduğu için ufkumu ve yönümü açtı. O günden beri kendimi geliştiriyorum. 30-40 yıl önceki müşterilerim hep kaliteli insanlardı, bütün dünyayı geziyorlar, orada gördüklerini bana anlatıyorlardı. Ben de bütün bunları yaşamışım gibi dükkânımda uyarlardım. O yıllarda Avrupa’ya giden insan çok azdı, ben nasıl gidebilirdim ki, birde 365 gün çalışan biriydim, hâlâ da böyleyim, ölünceye kadar da böyle olacak. Ama şimdi tüm dünyayı geziyorum, bilgilerime bilgi katıyorum, çünkü artık bunu yapacak imkânım var.</p>

  <p class="normal1">&nbsp;</p>

  <p class="normal1"><span class="idebold">Bir zamanlar tezgâhın arkasındaydınız, şimdi daha çok önündesiniz; etle oynamayı özlediniz mi?</span></p>

  <p class="normal1">Et ile bıçak, benim için hobi, eğlence, oyuncak. Eti ve bıçağı masada gördüğüm zaman hâlâ ilk günkü gibi heyecanlanıyorum. Sadece Türkiye’de değil, dünyada eti benim kadar iyi, benim kadar şık, benim kadar artistik kesemez, bu da bir iddiadır.</p>

  <p class="normal1">&nbsp;</p>

  <p class="normal1"><span class="idebold">Kurban Bayramı’nda sabahları yenen, taze etle yapılan kurban kavurması sert olmaz mı?</span></p>

  <p class="normal1">Sert olur tabii, mümkünse yapmamak lazım ama böyle bir âdetimiz var. Kurban kesildiği an, oda sıcaklığında etin içindeki, damarındaki kan soğuyuncaya kadar bütün olarak durmalı ve buzdolabında en az bir gün bekletildikten sonra tüketilmelidir. Kurban Bayramı’nda bu mümkün olmadığı için et oda sıcaklığında tamamen soğuyuncaya kadar bekletilmeli, kavurma yapmak için kurbanın kol kısmı kullanılmalıdır, çünkü burası diğer kısımlara oranla daha yumuşaktır. Etin sinirlerini mümkün olduğu kadar ayıklamak gerekir. Kurbanın kendi yağı doğranır, eritilir, posası atılır, geriye kalan yağın içine kavurma atalır, inanın bu kavurma çok daha güzel olur. Biraz ağır olacağı için kavurmaya bir tane ayva atılır ve bu ayvayla birlikte çevrilir, böylece etin ağırlığı ve kokusu azalır.</p>

  <p class="normal1">&nbsp;</p>

  <p class="normal1"><span class="idebold">Kuru dinlendirme (“dry aged”) deden şey nedir, evlerde bu işlemi yapabilir miyiz?</span></p>

  <p class="normal1">Dry aged, 80 yıldan beri Amerika’da yapılmakta olan et dinlendirme sistemidir. Bunun adı kuru dinlendirme, yani kuru yaşlandırmadır. Bu işlem, bugün ülkemizde birçok restoranda yapılıyor ama evlerde yapılamaz. Bu etlerin farklı aroması, lezzeti vardır ve daha yumuşak olur. Biz bu yaşlandırma sistemini daha da bir geliştirdik, asırlık Himalaya tuzunu biz kurutma işleminde kullanmaya başladık. Bu tuzlar dinlendirme dolaplarımızın içindeki nemi ve etteki nemi alıyor. Yani tuz, ete lezzet veriyor ve nemi de emiyor.</p>

  <p class="normal1">&nbsp;</p>

  <p class="normal1"><span class="idebold">Türkiye’nin en lezzetli kuzuları hangi bölgede yetişiyor?</span></p>

  <p class="normal1">Türkiye’nin değil, dünyanın en iyi kuzusu, Trakya Tekirdağ kıvırcığı dediğimiz kuzudur. İki numara Yeni Zelanda olabilir; yani dünyanın en iyisiyiz.</p>

  <p class="normal1">&nbsp;</p>

  <p class="normal1"><span class="idebold">Türkiye’de en çok hangi hayvan tüketiliyor?</span></p>

  <p class="normal1">Şu anda dana, büyükbaş çok tüketiliyor. Türkiye inanılmaz gelişiyor, hem nüfus hem de milli gelir artıyor. Bunun için de deli gibi bir et tüketimi söz konusu. Bugün bu et sıkıntımızın nedeni de, bu büyümeye karşı, hayvancılığın gelişmeye ayak uyduramamasıdır.</p>

  <p class="normal1">&nbsp;</p>

  <p class="normal1"><span class="idebold">Türkiye’de koyun eti neden makbul değil?</span></p>

  <p class="normal1">Doğu ve Güneydoğu Anadolu aşağı yukarı sırf kuzu tüketiyor. Kuzu eti, dana eti gibi çok kullanışlı bir malzeme değil, imalat sektöründe kullanılmıyor, kullanılamaz. Çünkü yapısı, dokusu ve yağı buna müsait değil. Oysa imalat sektörü binlerce ton hayvan tüketiyor. Kuzu ve koyunu sadece evlerimizde tükettiğimiz için sayı az gibi görülüyor, yoksa sevilmediğinden değil.</p>

  <p class="normal1">&nbsp;</p>

  <p class="normal1"><span class="idebold">Keçi eti ishal yapar mı?</span></p>

  <p class="normal1">Keçi eti ishal yapmaz, keçi kılı yutulursa ishal yapar. Onun ayıklanması çok zordur, çok yapışkan bir özelliği var, derisinden ayrılırken ne yaparsanız yapın mutlaka yapışır. Öyle de bir yapışır ki yürür, etin orasına burasına gider, yıkansa bile çıkmaz, dolayısıyla çok dikkat etmek gerekir. Ancak yeni doğmuş oğlak güzel olur, onu da bütün olarak fırın, tandır, haşlama yapmak gerekir.</p>

  <p class="normal1">&nbsp;</p>

  <p class="normal1"><span class="idebold">En lezzetli et hayvanın neresinden elde edilir?</span></p>

  <p class="normal1">Yapacağınız yemeğe göre etin şekli, yeri değişir. Izgara yapacaksanız, en lezzetli kısım hayvanın sırtından çıkan antrkot kısmıdır, çünkü o kısım yağı kendi içinde, kendi bünyesinde bulundurur. Kendi yağıyla piştiği için et daha lezzetli olur. Bonfile, en yumuşak ettir ama en lezzetli et değildir. Kontrfile, ikisinin ortasındadır. Lezzetli bir et yemek istiyorsanız, ızgarada yapacaksanız antrkot kısmını tercih etmelisiniz. Antrikot her türlü yemeğe ve her türlü lezzete uyan bir yapıya sahiptir. Ama bir kıyma yapacaksanız, dananın kaburgasından almanız lazım. Kuzunun budundan ve kolundan incik kısmı çıkar; o da haşlama, fırın, tandır gibi kısımlar için doğru yerlerdir. Tencerelik yemekler için, mümkün olduğu kadar kuzunun kol kısmını tercih etmeliyiz.</p>

  <p class="normal1">&nbsp;</p>

  <p class="normal1"><span class="idebold">Bu lezzet farklılıkları nereden kaynaklanıyor?</span></p>

  <p class="normal1">Bu, enteresan ve mucizevi bir olaydır. Aynı hayvan olmasına rağmen, her kısmın tadı, tuzu, lezzeti farklıdır. Çünkü hayvanın her bölümü farklı çalışır. Çok fazla çalışan kısmı var, az çalışan kısmı var, yorulan kısmı var, yağ tutan kısmı var, yağ tutmayan kısmı var. Mesela bonfile, hayvanın çalışmayan bölgesinden elde edilen tek ettir.</p>

  <p class="normal1">&nbsp;</p>

  <p class="normal1"><span class="idebold">Hazır kıyma almak sakıncalı mı?</span></p>

  <p class="normal1">Önceden çekilmiş kıyma, asla ve asla alınmamalıdır. Et, dünyada en çok hile kaldıran malzemelerden biridir. Onun içine birçok madde katılabiliyor (tavuk, böbrek, yürek, dalak, tavuğun taşlığı, göğsü, soya kıyma, vb), onun için daima gözünüzün önünde çekilmiş kıymayı almalısınız. Dananın kaburga kısmından çekilen kıyma çok lezzetli olur. Bir de mümkünse hep aynı kasaptan alınmalıdır.</p>

  <p class="normal1">&nbsp;</p>

  <p class="normal1"><span class="idebold">Kekik otlamış hayvanların eti gerçekten lezzetli mi, yoksa bu bir efsane mi?</span></p>

  <p class="normal1">Kekik, hayvana inanılmaz yakışan bir ottur. Hayvan eğer kekikle beslenirse, kekik mutlaka aroma olarak ete işler. Hayvana ne yedirirseniz onu alırsınız, süt olarak da, et olarak da. İneğe pırasa yedirin sütü pırasa kokacaktır.</p>

  <p class="normal1">&nbsp;</p>

  <p class="normal1"><span class="idebold">En iyi köfte kıyması hangi karışımdan olur?</span></p>

  <p class="normal1">Kıyma dananın kaburgasından olmalıdır. Kuzu aromalı isteniyorsa, içine biraz kuzu konabilir. İçine yenibahar, kimyon, karabiber, ekmek, maydanoz, soğan koyarak yoğurmalıyız. En lezzetli köfte böyle yapılır bence.</p>

  <p class="normal1">&nbsp;</p>

  <p class="normal1"><span class="idebold">Kıymanın içine kuzu gömleği konursa daha lezzetli olur mu?</span></p>

  <p class="normal1">Kuzunun değil, dananın gömlek yağı olabilir. Kuzunun aroması çok yüksek olduğu için kuzunun gömlek yağının aroması da çok yüksek olur. Bugün Türkiye’de birçok yerde köftelere dananın gömlek yağı kullanılır. Bu köfteyi daha parlak gösterir, biraz daha lezzetli yapar doğrudur, kullanılmasında fayda vardır. Ama miktarını iyi ayarlamak gerekir, çünkü o yağ donar, aynı zamanda bünye için zararlıdır.</p>

  <p class="normal1">&nbsp;</p>

  <p class="normal1"><span class="idebold">Türk insanı az pişmiş et sevmiyor; bu nedenle etin gerçek tadını almıyor mu?</span></p>

  <p class="normal1">Et çok pişirilirse gerçek tadı anlaşılmaz. Özellikle ızgara yapılan etler için söz konusudur bu durum. Fırınlık ve ızgaralık et, mutlak suretle az pişirilmelidir. Özellikle dinlendirilmiş et doğal olarak piştiğinden ateşin üzerinde fazla bekletilmemelidir.</p>

  <p class="normal1">&nbsp;</p>

  <p class="normal1"><span class="idebold">Türk insanı tabağında kanlı et görmekten hoşlanmıyor; onun için etin tadını kaçırmadan bir pişirme yöntemi geliştirilemez mi?</span></p>

  <p class="normal1">O da mümkün. Şu andaki dry ageing sisteminde, et 25-30 gün dinlenirken kanını kaybeder, sadece suyu kalır. Izgara yaptığınızda, az pişirseniz bile kan görmezsiniz. Ama o kan görüntüsünü yok etmek için, ızgara yapılan eti, hemen kızgın bir fırına kısa süreliğine sokup çıkartmak gerekir ki içi pişsin. Ama bütün bu işlemleri yaparken etin kanını, suyunu yok ettiğimizde, etin ruhunu da yok etmiş oluruz.</p>

  <p class="normal1">&nbsp;</p>

  <p class="normal1"><span class="idebold">Satır etle yapılan etin köftesinin daha lezzetli olduğu söyleniyor, neden?</span></p>

  <p class="normal1">Doğrudur, çünkü satırla kıyılan etin suyu ette kalır. Kıyma makinesi eti âdeta limon gibi sıkar ve suyunu yok eder. Onun için satır kıymasıyla yapılan köfte daha lezzetlidir.</p>

  <p class="normal1">&nbsp;</p>

  <p class="normal1"><span class="idebold">Siz günde ne kadar et tüketiyorsunuz?</span></p>

  <p class="normal1">İnanın, her gün bir kilo et kesin yerim, çünkü başka bir şey yemiyorum. Balık da yesem üzerine et yemeliyim, et yemeden inanın doymuyorum; beden olarak doyuyorum, ama ruhen aç kalıyorum. Doya doya et yemem lazım, her gün bir kilo et yiyorum.</p>

  <p class="normal1">&nbsp;</p>

  <p class="normal1"><span class="idebold">Kolesterol ya da gut hastalığı korkunuz yok mu?</span></p>

  <p class="normal1">Bu kadar et tüketince, tabii ki böyle bir sıkıntı var, ancak yediğini yakan insan için böyle bir problem yok. Günde sadece üç dört saat uyuyorum, 18 saat hareket halindeyim, doktora hiç gitmem, hiçbir rahatsızlığım yok.</p>

  <p class="normal1">&nbsp;</p>

  <p class="normal1"><span class="idebold">Kasapların birçoğu pirzolayı kâğıt gibi döver, Batı’da ise hiç dövülmez; hangisi doğru?</span></p>

  <p class="normal1">Hangi güzeli dövmeye kıyabilirsiniz ki! Etin güzeli de dövülmez, hiç öyle bir şey yok. İstediğiniz incelikte kesebilirsiniz ama dövmek yok, dövdüğünüz an et gider, bütün özelliği kaybolur, ruhu kaybolur, geriye posası kalır. Dövülmüş et ızgarada suyunu tamamen kaybeder, kupkuru olur.</p>

  <p class="sagnormal">(6 Kasım 2011)</p>

  <div class="calibre1" id="calibre_pb_49"></div>
</body>
</html>
