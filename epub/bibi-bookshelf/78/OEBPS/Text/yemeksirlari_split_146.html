<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <meta content="urn:uuid:0b97bf63-bfc3-42c6-8745-323d54857716" name="Adept.expected.resource" />
  <meta content="urn:uuid:130cf0d7-5bac-4fa1-b668-632b6f9571ff" name="Adept.expected.resource" />
</head>

<body class="calibre">
  <h1 class="kitapickapak2" id="calibre_toc_73"><br class="calibre3" />
  <br class="calibre3" />
  <br class="calibre3" />
  <span class="kitapickapak3">Seyfi</span><br class="calibre3" />
  &nbsp;<br class="calibre3" />
  <span class="bolum">Dursunoğlu</span></h1>

  <p class="normal1">&nbsp;</p>

  <p class="h2baslik">“Sağlığımı karalahanaya borçluyum”</p>

  <p class="normal1">&nbsp;</p>

  <p class="normal1"><span class="idebold">Yemekle aranız nasıl?</span></p>

  <p class="normal1">Her normal insan gibi iyi tabii ki, ama elimden geldiği kadar az yemeye çalışıyorum. Sanatçı olduğum için görselliğimi elimden geldiği kadar korumaya gayret ediyorum. Hele bu yaştan sonra başlayan karaciğer yağlanması, belin kalınlaşması gibi sorunlarla uğraşmak istemiyorum. Bunların hepsi erken gitme nedenleri. Onun için yediklerime çok dikkat ediyorum.</p>

  <p class="normal1">&nbsp;</p>

  <p class="normal1"><span class="idebold">Yani yemek konusunda biraz huysuzsunuz...</span></p>

  <p class="normal1">Huysuz değilim, sadece sağlığıma dokunacak, estetiğimi bozacak çok yağlı, ağır yemekleri yemiyorum.</p>

  <p class="normal1">&nbsp;</p>

  <p class="normal1"><span class="idebold">Rejim kaygısı değil herhalde...</span></p>

  <p class="normal1">Hayır hayır, sadece sağlıklı olma kaygısı. Biz Karadenizliyiz. Bütün bahçelerde karalahana vardır. Bugünkü sağlığımı karalahanaya borçluyum galiba. Buradaki evimin bahçesine de karalahana ektim. Bizim evimizde her gün karalahana ve paça çorbası pişer. Paçanın etini yiyemem, ekmek doğrayıp suyunu yerim. Jölesi kemiklere çok iyi gelir.</p>

  <p class="normal1">&nbsp;</p>

  <p class="normal1"><span class="idebold">Çocukluktan aklınızda kalan yemek anılarınız neler?</span></p>

  <p class="normal1">Bahçemiz vardı, bahçıvanımız vardı, sürekli bahçe sebzeleri yerdik. Manavdan çok az alışveriş yapardık. Benim çok ilginç bir yemeğim vardır. Fasulyeyi, patlıcanı, kabağı, yeşil biberi, bezelyeyi ayıklıyorsunuz. Tencereye biraz yağ koyuyorsunuz. Domatesle birlikte fasulyeleri atıyorsunuz. Bir bütün soğan koyuyorsunuz –ben bütün zeytinyağlı yemeklere soğanı bütün koyarım, çünkü soğanın lezzetidir mühim olan, o lezzeti de bu şekilde veriyor. Biraz da salça ilave ediyorsunuz. On dakika pişiyor. Ardından bezelyeyi, yeşil biberi, patlıcanı, kabağı koyuyorsunuz. En üstüne de malzemelerin üstünü kapatacak kadar domates dilimlerini sıralıyorsunuz. Karabiberi, tuzu serptikten sonra kapağı kapatıp pişmeye bırakıyorsunuz. Pişmeye yakın on-on beş diş sarmısak atıyorsunuz. On dakika da bu şekilde pişiyor. Ortaya muhteşem bir türlü çıkıyor. Bu Karadeniz’den, Bayburt’tan gelmiş bir yemek olabilir. Annemden öğrendiğim bir yemekti.</p>

  <p class="normal1">&nbsp;</p>

  <p class="normal1"><span class="idebold">Çocukluğunuzda yemek seçer miydiniz?</span></p>

  <p class="normal1">Seçerdim. Mesela, lahana çorbası sevmezdim. Evde her gün lahana çorbası pişerdi. Çorbanın içine bir de barbunya fasulyesi koyarlardı. İkisini birlikte yiyemezdim, fasulyeleri ayıklardım. Babamın masadan kalmasına yakın otururdum ki babam kızmasın. Ama öyle huysuz bir çocuk da değildim. Semizotuna bayılmazdım ama şimdi yemeğini, salatasını yapıp yiyorum. Bahçenin her tarafında çıkıyor zaten.</p>

  <p class="normal1">&nbsp;</p>

  <p class="normal1"><span class="idebold">Evde mutfağın hâkimi anneniz miydi?</span></p>

  <p class="normal1">Mutfağın hâkimi annem, ablam, zaman zaman da bendim. “Niye sen?” diye soracak olursanız; o zamanlarda Boğaziçi Lisesi’nde yatılıydım. Hafta sonu eve gelirken kasaba uğrayıp köftelik kıyma alırdım. Elimi yıkayıp mutfakta kuru köfte yapardım, patatesleri soyup kızartırdım. Daha sonra yumurtayla revaniyi hazırlar, tepsiyi yüklenip doğru fırına giderdim. O zamanlar evde fırınımız yoktu. Babam revanime bayılırdı. Ama bilmiyorum nedendir, o revaninin bir tarafı acayip kabarır, bir tarafı ise ince kalırdı.</p>

  <p class="normal1">&nbsp;</p>

  <p class="normal1"><span class="idebold">Yemek merakı nereden geldi? İlkokul çocukları pek yemek yapamaz...</span></p>

  <p class="normal1">Bu merakın nereden geldiğini bilemiyorum ama evde en küçük bendim, beni çırak gibi kullanırlardı; soğanı getir, patatesi götür, soğanı soy, bilmem ne yap falan. Kahveyi ben pişirirdim. Öyle hazır kahveden yapmazdım. Çiğ taneler alınır, kavrulur, değirmenin içine atılır, çekilir ondan sonra pişirilirdi. O değirmen hâlâ bende, kahve için değil ama karabiber için kullanıyorum. Maalesef karabiberin çoğuna toz karıştırıyorlar. Ben de tane alıyorum, kahve değirmeninde çekiyorum.</p>

  <p class="normal1">&nbsp;</p>

  <p class="normal1"><span class="idebold">Annenizin veya ablalarınızın yaptığı yemeklerden en çok hangisini severdiniz?</span></p>

  <p class="normal1">Mantıyı, suböreğini... Bizim evde yufka elle açılırdı. Ben de açarım. Bazı kadınlar “Ben yufka açmasını bilmem” diye böbürleniyorlar. Kadın olup da yufka açmasını bilmemek var mı? Yanımda çalışan kadın da bilmiyordu. Uğraştım, öğrettim yufka açmayı. Şimdi ben yapmaya üşendiğim zaman o yapıyor.</p>

  <p class="normal1">&nbsp;</p>

  <p class="normal1"><span class="idebold">Mutfak sırlarınız var mı?</span></p>

  <p class="normal1">Var tabii. Daha doğrusu bunlar sır değil herkesin riayet etmesi gereken bir şey. Ben bir eve misafir gittiğim zaman mutfaktaki elbezine bakarım. Eğer onlar mavi, yeşil, kahverengi, bejse, pek rahat yemek yemem. Mutfaktaki her şey, hele elbezleri bembeyaz olmalı. Ev sahibinin tırnakları kesilmiş olmalı. Mutfak laboratuvar gibi olmalı.</p>

  <p class="normal1">&nbsp;</p>

  <p class="normal1"><span class="idebold">Dışarıda yemek yemeyi seviyor musunuz?</span></p>

  <p class="normal1">Çok meşhur biri iki yere gittim. Buralar pahalı yerler. İsim vermeyeceğim, ama sosyetenin uğrak yerleri olduğu bilinsin. Bir ara tuvalete gitme ihtiyacı hissettim. Bir de baktım ki tuvalet mutfağın hemen yanında. Mutfağa bir göz attım leş gibi. Bütün gece hiçbir şey yemedim. Bir lokantaya gittiğim zaman, elimi tabağın dışında gezdiririm. Eğer dışında elime bir şey gelmezse o tabak temizdir. Bu biraz hastalık halinde bende.</p>

  <p class="normal1">&nbsp;</p>

  <p class="normal1"><span class="idebold">Oldukça titizsiniz diyelim...</span></p>

  <p class="normal1">Pis bir şeyi yemek istemiyorum. O yüzden pek dışarıda bir şeyi yemeyi tercih etmiyorum. Izgara olabilir, salatayı zaten söğüş isterim, ezik şeyleri yemem.</p>

  <p class="normal1">&nbsp;</p>

  <p class="normal1"><span class="idebold">Sokak yemekleriyle aranız nasıl?</span></p>

  <p class="normal1">Tabii ki evi tercih ederim. Pizzayı evde yapmayı tercih ederim. Kokoreç filan kesinlikle yemem, bana yediremezsiniz. Ciğeri severim, fakat çok zararlı. Ciğeri de benim gibi kimse pişiremez. Kızartırken iki tane tencere kullanırım. İkisinde de yağ bulunur. Ciğerleri unlayıp önce birinci tencereye atarım. Biraz kızarınca alıp ikinci tencereye atarım. Yanmış un birinci tencerede kaldığı için ciğerler çok lezzetli olur. Benim geliştirdiğim bir teknik.</p>

  <p class="normal1">&nbsp;</p>

  <p class="normal1"><span class="idebold">Özlediğiniz bir yemek var mı?</span></p>

  <p class="normal1">Öyle özlediğim bir yemek yok, çünkü bütün yemekleri severim. Şöyle bir düşününce patlıcan kebabını özlediğimi hatırladım. Kebap yapmak için bahçemdeki patlıcanların yetişmesini bekliyorum. Çünkü onlar organik. Kebap için dana etini tercih ederim. Kuzu yemeyeli seneler oldu. Geçenlerde bir doktor, yağı olmadığı takdirde en sağlıklı etin kuzu eti olduğunu söyledi. Eti pek sevmem.</p>

  <p class="normal1">&nbsp;</p>

  <p class="normal1"><span class="idebold">Et mi, hamur mu, sebzemi, balık mı?</span></p>

  <p class="normal1">Sıralama yaparsak, sebze, balık, tavuk, et. Aman hamuru atlamışım, hamur sevilmez mi hiç! Onu da sıralamaya koymak lazım, ama çok ön sıralara değil.</p>

  <p class="normal1">&nbsp;</p>

  <p class="normal1"><span class="idebold">İyi börek yapar mısınız?</span></p>

  <p class="normal1">Yaparım tabii ki. Hadi bir tanesinin tarifini vereyim: Yufkalar üst üste konup yuvarlak bir bardakla kesilir. Bir tarafta da peynir, yumurta, maydanoz veya dereotu karıştırılarak iç hazırlanır. En alta bir tane yuvarlak yufka konur, tam ortasına iç yerleştirilir. Üstüne bir yuvarlak yufka tekrar iç konur. Üç dört kat olunca kızgın yağa atılır. Kızarırken gül gibi şekil alır. Çok lezzetli bir rakı mezesidir bu.</p>

  <p class="normal1">&nbsp;</p>

  <p class="normal1"><span class="idebold">En son nerede, hangi yemeği keşfettiniz?</span></p>

  <p class="normal1">Yeğenim geçenlerde tahinli bir kek yaptı getirdi. Çok güzeldi, ama henüz nasıl yapıldığını öğrenmedim. Öğrenmekte istemiyorum. Çünkü gittim geldim o keki yedim ve iki kilo aldım. Bir de kendim yaparsam evden hiç eksik olmaz, durmadan yerim; en iyisi öğrenmemek.</p>

  <p class="normal1">&nbsp;</p>

  <p class="normal1"><span class="idebold">Hangi yörenin yemeğini seversiniz?</span></p>

  <p class="normal1">Güneydoğu yemekleri bana çok ağır geliyor. Mesela, Adana’da aç kaldım. Mezelerin kebapların yanında neyse ki bol miktarda salata geliyor. Ben hep salata yedim, kebaplar falan hep geri gitti. Yağlı kebapları asla yiyemiyorum.</p>

  <p class="normal1">&nbsp;</p>

  <p class="normal1"><span class="idebold">Bir günlük yemek maceranızı anlatır mısınız?</span></p>

  <p class="normal1">Kahvaltıda, evde yapılmış domates veya biber salçasını, zeytinyağı ve naneyle karıştırırım ve birkaç tane galetayı bu karışıma batırıp yerim. Haftada bir veya iki kere, kayısı kıvamında pişmiş yumurtaya biraz tuz ve karabiber atıp yerim. Kahvaltıdan önce maydanoz veya kiraz sapının suyundan bir bardak içerim. Ardından bir bardak şekersiz çay içerim. Bu maydanoz veya kiraz sapı suyu bağırsak ve mide için çok faydalı bir şey. Ayrıca brokoli haşlarım, suyunu atmam. Bir sürahiye koyup buzdolabında saklarım. Her gün bir bardak içerim.</p>

  <p class="normal1">Öğlenleri, muhakkak bir sebze yemeği veya balık ve bol salata yerim. Akşamları tamamen mevsim salatası, yanında peynir, kavun ve karpuz yerim.</p>

  <p class="normal1">&nbsp;</p>

  <p class="normal1"><span class="idebold">Yemek yemede bu kadar titizsiniz; turnelerde ne yapıyorsunuz?</span></p>

  <p class="normal1">Anadolu’da çok zorlandım. Orada ev davetleri çok oluyor. Davete gitmeden “Aman bana sebze hazırlayın, ıspanak bile haşlasanız yeter” derim.</p>

  <p class="normal1">&nbsp;</p>

  <p class="normal1"><span class="idebold">Unutamadığınız bir yemek anınız var mı?</span></p>

  <p class="normal1">Var tabii. İlk kez makarna pişirecektim. Tencereye yağı koydum, makarnaları da yağın içine attım. Bir türlü yumuşamadı, tıkır tıkır oldu, çöpe attım tabii ki. Bunu yaparken ilkokul öğrencisiydim, ama sonra öğrendim. Makarnanın içine ne kadar malzeme koyarsanız o kadar güzel olur. Makarnayı haşlayın, bir tarafta yumurta kırın içine peynir, dereotu koyun. Makarnayı bununla iyice karıştırın. Bir tavaya biraz yağ koyun makarnayı tavanın içinde kızartın. Her iki tarafı da nar gibi kızarınca bir tabağa alıp ikram edin. Çok güzel oluyor, millet börek sanıyor.</p>

  <p class="normal1">&nbsp;</p>

  <p class="normal1"><span class="idebold">Duyduğum kadarıyla açık büfelerden nefret ediyormuşsunuz...</span></p>

  <p class="normal1">Doğru nefret ederim. İlk gün bakarsın yoğurtlu karışım masanın sağındadır. Ertesi gün tabak ortaya geçer, sonraki gün solda yer alır. Ben bunu çok takip ediyorum. Kıbrıs’ta büyük otellerden birine gitmiştim. Açık büfeden tabağıma roka aldım. Masada bu rokaları su bardağına daldırdım. Bir süre sonra su çamur rengi oldu. Böyle takıntım olmasaydı, rokaları çamurlu çamurlu yiyecektim. Açık büfede yeni piştiği belli olan sıcak yemeğe doğru giderim. Bir de domates ve salatalık yerim. Aç kalırım ama yine de şişmanım. Bu söylediğim yemekler beni doyurmuyor. O zaman öğünleri çoğaltıyorum. Herkes üç öğün yerken, ben altı öğün yiyorum.</p>

  <p class="normal1">&nbsp;</p>

  <p class="normal1"><span class="idebold">Tatlıyla aranız nasıl?</span></p>

  <p class="normal1">Tatlıyı seviyorum, ama yememeye çalışıyorum. Gelen çikolataları, tatlıları yardımcıma veriyorum. Bütün tatlıları severim, ama en çok sevdiğim tatlı çocukluğumda yediğim tatlıydı. Bayatlamış ekmekleri yumurtalara bulanıp kızartılır, üzerine şerbet gezdirilirdi. Üstüne de fındık fıstık dökülürdü. Bu tatlıyı hiç unutmuyorum.</p>

  <p class="normal1">&nbsp;</p>

  <p class="normal1"><span class="idebold">Gece kalkıp da buzdolabından bir şeyler tırtıkladığınız oluyor mu?</span></p>

  <p class="normal1">Evet, oluyor. Eğer kafama bir şeyi taktıysam, uyuyamıyorsam kalkıp dolaptan bir şeyler yerim. Çorba yemem tabii ki, karpuz ve beyazpeynir olabilir, bir kurabiye olabilir, zeytinyağlı sarma olabilir. Aklıma gelmişken, zeytinyağlı sarmayı iyi yaparım ama hemen hemen üç dört saatimi alır hazırlamam. Çok fazla soğan doğrarım; sekiz-on tane doğradığım olur. Soğanı yağa atıp sürekli çeviririm. Öyle yapmazsam soğanın yarısı yanar, yarısı çiğ kalır. Sonra fıstığını, kuşüzümünü, pirincini, domatesini, nanesini, karabiberini koyar, suyunu da ilave edip pişmeye bırakırım. İç, suyunu çekmeye başlayınca altını kapatır, iki saat demlenmeye bırakırım. Demlendikten sonra ne gerekiyorsa yaparım. En çok patlıcanı severim. Pişirirken hiç su koymam, kendi suyuyla pişer, biraz yağ koyarım. İçinin pilav gibi tane tane olması gerekir. Yağda tercihim zeytinyağıdır. Her şeye zeytinyağı kullanırım. Ancak bakınız, bunları huysuzluk olarak kabul etmeyiniz. 78 yaşındayım ve sıhhatimi yemeklerime borçluyum. Bugün yine beni azdıracak bir televizyon programı teklifi gelsin, “Bu adam bu yaşta nasıl böyle hareket ediyor?” diye şaşıp kalırsınız. Can boğazdan geçiyor, bu yüzden onu biraz tutmak lazım.</p>

  <p class="normal1">&nbsp;</p>

  <p class="normal1"><span class="idebold">Pazar kahvaltıları önemli midir sizin için?</span></p>

  <p class="normal1">Pazar günü bazı arkadaşlarım bana gelirler. Benim hazırladıklarıma ilave olarak onların getirdiği poğaçalar, çörekler masada yer alır. Onların hiçbirini yemem. Pazar kahvaltısında peynir çeşitleri vardır, yumurta vardır, salam sosis vardır, iki-üç dilim sucuk vardır. Haftada bir gün keyif yaparım, sınırları aşarım.</p>

  <p class="normal1">&nbsp;</p>

  <p class="normal1"><span class="idebold">Rejim yapıyor musunuz?</span></p>

  <p class="normal1">Beslenmem zaten rejim gibi. En şişman halim şimdiki halim, bir senedir falan çalışmıyorum. Üstelik yardımcım var. O zaman tembel oluyor insan, elinin altındakileri bile almayıp, “Şunu bana verir misin?” diyorsun. Ulan kalk uzan işte. Rahmetli Zeki Müren böyle yapardı. Okul arkadaşımdı benim. Evine giderdim, her şeyi yardımcısından isterdi, gülerdim. Aynı şeyi ben de yapmaya başladım. Yardımcım dört gün izinliydi, kendi işimi kendim yaptım. Dört gün boyunca ne güzel hareket ettim.</p>

  <p class="normal1">&nbsp;</p>

  <p class="normal1"><span class="idebold">Beğendiğiniz restoranları öğrenebilir miyiz?</span></p>

  <p class="normal1">Borsa’yı pek severim, gönlümce rahat yemek yerim orada. Aslında çok fazla yer bilmediğim için sıralayamıyorum. Borsa’yı çok seviyorum, misafirimlerimi bile oraya götürüyorum.</p>

  <p class="normal1">&nbsp;</p>

  <p class="normal1"><span class="idebold">Eklemek istediğiniz bir şey var mı?</span></p>

  <p class="normal1">Allah kimseyi bazı şeyleri yiyememek cezalandırmasın. Herkes sonuna kadar her şeyi yiyebilsin. Onun içinde her şeyi ölçülü yemek lazım ki sonuna kadar böyle götürebilesin.</p>

  <p class="normal1">&nbsp;</p>

  <p class="normal1"><span class="idebold">Huysuz sarması</span></p>

  <p class="normal1">Parça dana eti alınır, tencereye soğan, yeşil biber ve salçayla birlikte konur. Bir miktar su ilave edilir. Suyu çekinceye kadar pişirilir. Diğer taraftan iki tane hazır yufka üçgen şeklinde sekize bölünür. Hazırlanan iç kesilen yufkanın içine konur ve sigaraböreği gibi sarılır. Fırında, ya da tavada kızartılır, ama çıtır çıtır oluncaya kadar kızartmak gerekir. Kızaran börekler tabağa alınır, üzerine sarmısaklı yoğurt, kırmızıbiberli yağ gezdirilir.</p>

  <p class="normal1">&nbsp;</p>

  <p class="normal1"><span class="idebold">Çimdikli çatal tatlısı</span></p>

  <p class="normal1">Yumurta, sirke, birkaç damla limon, tuz ve suyla hamur yoğrulur. Daha sonra yufka açılır. İki veya üç parmak eninde uzun uzun şeritler halinde kesilir. Diğer tarafta şerbeti hazırlanır. Şerbetin kıvamı çok önemlidir. Soğuduğu zaman iki parmak arasında uzaması gerekir. Şerbet kıvamına gelince altı kapatılıp demlenmeye bırakılır. Sonra kesilen yufka şeritleri ucuna çatal batırılarak kızgın yağda çatala dolaya dolaya kızartılır. Tabağa alınırken ortasına bir çimdik atıp gül görünümü verilir. Kızaran tatlı soğuk şerbete ataılır. Bu tatlının tadına doyulmaz.</p>

  <p class="sagnormal">(11 Temmuz 2010)</p>

  <div class="calibre1" id="calibre_pb_147"></div>
</body>
</html>
