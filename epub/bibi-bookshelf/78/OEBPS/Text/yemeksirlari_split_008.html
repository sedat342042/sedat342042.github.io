<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <meta content="urn:uuid:0b97bf63-bfc3-42c6-8745-323d54857716" name="Adept.expected.resource" />
  <meta content="urn:uuid:130cf0d7-5bac-4fa1-b668-632b6f9571ff" name="Adept.expected.resource" />
</head>

<body class="calibre">
  <h1 class="kitapickapak2" id="calibre_toc_4"><br class="calibre3" />
  <br class="calibre3" />
  <br class="calibre3" />
  <span class="kitapickapak3">Ali</span><br class="calibre3" />
  &nbsp;<br class="calibre3" />
  <span class="bolum">Poyrazoğlu</span></h1>

  <p class="normal1">&nbsp;</p>

  <p class="h2baslik">“Kışın davette, yazın mutfaktayım”</p>

  <p class="normal1">&nbsp;</p>

  <p class="normal1"><span class="idebold">Klasik soruyla başlıyorum, yemekle aranız nasıl?</span></p>

  <p class="normal1">Yemekle aram çok iyi. Bunun iki sebebi var: Bir yemeye bayılırım, iki pişirmeye bayılırım. Benim kırk tane şapkam var; üniversitede hocalık yapıyorum, gazetede yazı yazıyorum, kitap yazıyorum, oyun yazıyorum, çevirmenlik yapıyorum, tiyatroda, sinemada, televizyonda oyunculuk yapıyorum, şirketlere yönetim metotları anlatıyorum. Bütün bunların hepsi palavra. Net bir biçimde söylüyorum: Birinci sınıf bir aşçıyım, usta bir şefim, öbür mesleklerim bundan sonra gelir. Ötekilerde çok iddialı değilim ama şeflikte iddialıyım.</p>

  <p class="normal1">&nbsp;</p>

  <p class="normal1"><span class="idebold">Kimin şefisiniz?</span></p>

  <p class="normal1">Kendimin ve binlerce konuğumun. Bu konuklar şu şekilde ağırlanıyor: Kışın evde kendime yemek pişirmem, bana yemek pişirirler. Evde yardımcım Jale Hanım var. Ben Jale’den çok daha iyi olduğum için oyunculuk yaparım, Jale benden daha iyi çekip çevirdiği için o evi yönetir. Kışın Jale pişirir yemeği, yazın dört ay ben pişiririm. Yani ben yaz şefiyim. Kışın çalıştığım için, devamlı yemek davetlerine giderim. Yeme içme zevki olan, güzel yemeklere, güzel şaraplara meraklı çok arkadaşım var. Çok iyi ağırlanırım bütün kış. Bunların hepsi yazın Bodrum’a gelirler ve ben sabahtan akşama kadar yemek pişiririm, her akşam sofra kurarım. Böylece kışlık borçlarımı ödemiş olurum.</p>

  <p class="normal1">&nbsp;</p>

  <p class="normal1"><span class="idebold">Annenizin mutfağından aklınızda neler kaldı?</span></p>

  <p class="normal1">Annem Cumhuriyet’in heyecanını yaşamış bir kadındı. Selanik’te büyümüş, Zekeriya ve Sabiha Sertel’le dergi çıkarmış, Arapça, Rusça ve Fransızca bilen, o dönemin aydın kişiliklerindendi. O yüzden bizim evin mutfağı karışıktı. Babam ise Karadenizliydi. Onun için ben hem İstanbul, hem Rus, hem Selanik, hem de Karadeniz mutfaklarının tadını çıkararak büyüdüm. Evde bu kadar güzel, özenli yemekler pişirilse de insanın aklı çocukken sokakta kalıyor. Sokaktaki mutfak benim için çok önemliydi. Köşe başındaki poğaçacı, Beyoğlu Parmakkapı’daki poncikçi benim için çok önemliydi. “Nereye gidelim?” diye sorulduğu zaman aklıma gelen ilk yer Beyoğlu’ndaki Atlantik Büfe olurdu. İçinde Rus salatası olan sosisli sandviç evdeki en klas yemeğe on basardı. Bizim evde akşam yemeklerine çok özenilirdi. En çok balık pişerdi. Çünkü oturduğumuz Moda ve Cihangir çevresinde çok iyi balıklar satılırdı. O zaman balığın her çeşidi evde sofraya gelirdi. Bizim evde kızartmadan çok fırında ya da haşlama balık yapılırdı. Balık sebzeyle beraber pişirilirdi. O zaman annem orkinos yapardı. Yemekte balıkla ilgili konuşulurdu.</p>

  <p class="normal1">&nbsp;</p>

  <p class="normal1"><span class="idebold">Çocukken yemek seçer miydiniz?</span></p>

  <p class="normal1">Asla! Her şeyi yerdim. En çok pideye bayılırdım. Bizim Fatsa pidesi Bafra pidesinden daha lezzetlidir. Fatsa’da, pazar sabahları herkes evinde pide içi hazırlar, tepsilere koyup çocuklarla fırına gönderirdi. Bu bizim için çok önemli bir işti. Evde hazırlanmış pide içiyle yapılan pidenin tadına doyum olmaz. Ben biraz suyun içinde, biraz eczanede büyüdüm. Benim yemek kültürümde eczanenin önemini anlatayım. Ben tıpla uğraşan bir aileden geliyorum. Anne tarafım doktor, baba tarafım eczacıydı. Çırak olarak eczanede başladım çalışmaya. O zaman eczacılık farklıydı. İlaçlar havanda ya da eritilerek hazırlanırdı. İşte bu yüzden daha çocuk yaşımda, birbiriyle alakası olmayan şeyleri karıştırıp ortaya güzel tatlar çıkartma, bir sentez yaratma, bir lezzet, bir iyileştirici güç ortaya çıkarma şevki geldi. Çocukken ben eczanede havan döverken bu yavaş yavaş benim içime yerleşti. Bu benim yemek sanatımı da etkiledi. Mutfağımda da birbiriyle alakası olmadığını düşündüğümüz malzemeleri bir arada pişirip farklı lezzetler çıkarmaya başladım. Türk mutfağı da özünde, içinde birçok kültürü barındırır. Bir de İstanbul’dan bütün Türkiye’ye yayılmış Osmanlı mutfağı var. Osmanlı ele geçirdiği bütün ülkelerin mutfağını getirmiş buraya. Bütün bunların nimetlerinden yararlandık biz.</p>

  <p class="normal1">&nbsp;</p>

  <p class="normal1"><span class="idebold">Yani eczaneden çıkıp mutfağa girdiniz...</span></p>

  <p class="normal1">Aynen öyle oldu. Babam yemeye içmeye meraklıydı, her akşam rakısını içerdi. Önemli olan sofrada muhabbet, muhabbetin yanında da yemekler yenirdi. Yemekler az az yenirdi. Hepsi damakta ayrı bir tat bırakırdı. Bu yemeklerin yapılmasına ben de yardımcı olurdum. Farkına varmadan damağım gelişti.</p>

  <p class="normal1">&nbsp;</p>

  <p class="normal1"><span class="idebold">En iyi yaptığınız yemek hangisi?</span></p>

  <p class="normal1">Bütün yemekleri iyi yaparım, ama elma dolması ile kuru fasulyeli ıspanağı kimse benim gibi pişiremez. İkisi de muhteşem olur.</p>

  <p class="normal1">&nbsp;</p>

  <p class="normal1"><span class="idebold">Bir günlük yemek maceranızı anlatır mısınız?</span></p>

  <p class="normal1">Tiyatro, hocalık, seminer vermek kondisyon isteyen işler. Bu nedenle her sabah bir elma yiyerek güne başlıyorum, ardından yüzmeye gidiyorum. Ben 365 gün yüzerim. Bir çay manyağı olduğumu biliyor musunuz? Dünyanın her ülkesinden çay vardır bende. Havuzdan gelirim, gazetelerimi okurum ve kahvaltı yaparım. Çayın yanında azıcık beyazpeynir, kızartılmış domates, iki-üç tane yeşil zeytin (gittiğim her yerden zeytinyağı, zeytin, yani bölgenin malı neyse alırım), iki dilim ekmek yerim. Öğle yemeklerini genellikle lokanta yemekleriyle geçiştiririm. Akşam ise çok güzel yemekler yerim. Akşamları genellikle baba sofraların kurulduğu davetlere giderim. Zeytinyağlının envai türlüsü, et, balık, salatalar, sürpriz yemekler vardır. Kimisi evinde Çin mutfağından bir yemek yapar, kimisi suşi yapar ya da lokantalarda ağırlar. İstanbul’da çok güzel lokantalar var. İstanbul bu konuda cennet...</p>

  <p class="normal1">&nbsp;</p>

  <p class="normal1"><span class="idebold">Kendinize akşam yemeği yapıyor musunuz?</span></p>

  <p class="normal1">Yapmaz olur muyum hiç... Tiyatroda oynarken akşam yemeği yiyemiyorum. Davetlerde yiyorum ama tek başıma eve gittiğim zaman çok hafif şeyler yemeyi tercih ediyorum. Birazcık zeytinyağlı enginar, birazcık fasulye, o kadar.</p>

  <p class="normal1">&nbsp;</p>

  <p class="normal1"><span class="idebold">Buzdolabınızdan eksik olmayan yemek?</span></p>

  <p class="normal1">Mevsiminde enginar buzdolabından hiç eksik olmaz. Benim baş aşkım enginardır. Bizim evin kraliçesidir. Enginar, kuru fasulye, bakla, domates buzdolabının güzelleridir. Enginarı çiğ çiğ doğrar yerim, salatasını ya da pirinçli enginar dolması yaparım. Enginar ilaçtır. Bitkilerin, içlerindeki bileşimlerden dolayı insanın vücuduna iyi gelen özellikleri vardır. Ama bitkilerin bizi iyileştireceğine olan inancımızın yüzde ellisi doğrudur. Yüzde ellisi de, ruhumuza iyi geldiği için çok doğrudur.</p>

  <p class="normal1">&nbsp;</p>

  <p class="normal1"><span class="idebold">Anlaşılan sokak yemekleriyle aranız iyi. En çok sevdiğiniz sokak yemekleri hangileri?</span></p>

  <p class="normal1">İzmir’in çöp kebabına bayılırım. İzmir’de sokakta yemeye bayılırım. Beyoğlu’nda nohutlu pilav yediğim olur. Çeyrek ekmek arası kokoreç de tabii. Siz hiç çeyrek ekmek arası ekmeği duydunuz mu? Öğrencilik yıllarında okuldan kaçar, sinemaya falan giderdik. Yemek yiyecek paramız olmazdı. Paramızın yettiği tek şey fırından çıkmış çeyrek taze francalaydı. O francalanın içini çıkartıp, küçük parçalara ayırır, sonra katık gibi tekrar ekmeğin içine koyardık. O kadar güzel kokardı ki yemeye doyamazdık.</p>

  <p class="normal1">&nbsp;</p>

  <p class="normal1"><span class="idebold">En çok hangi yemeği özlüyorsunuz?</span></p>

  <p class="normal1">Eğer yurtdışındaysam zeytinyağlıların hepsini çok özlüyorum. Ev yemeklerini özlüyorum. Patlıcan ve biber dolmasını özlerim mesela. Ekşili köfteyi düşündükçe ağzım sulanır. Bizim evde pişen ekşili köftenin tadına doyum olmaz.</p>

  <p class="normal1">&nbsp;</p>

  <p class="normal1"><span class="idebold">Favori yöreniz?</span></p>

  <p class="normal1">Karadeniz bir, Antep dolayları iki. Güzel kebaba bayılırım. Bu toprağın üzerindeki bütün yemeklerin tadını çıkarmayı severim. Çok kültürlülüğün sağlıklı bir şey olduğuna inanan, okurken de, yazarken de, oynarken de, anlatırken de, yerken içerken de, çok kültürlülüğün tadını çıkaran bir adamım. Allah’tan bu topraklarda yetişmişim. Ege, Akdeniz, Marmara... Hepsi cennetten bir parça.</p>

  <p class="normal1">&nbsp;</p>

  <p class="normal1"><span class="idebold">En son nerede hangi yemeği keşfettiniz?</span></p>

  <p class="normal1">En son Avustralya’da etli balkabağını keşfettim. Bizim taskebabı gibi yapmışlar, güzel et kavurmuşlar. Daha sonra kabağın içini, kavrulmuş soğanı ve peyniri karıştırıp, kabağın içine doldurmuşlar. Sonra güveçle fırına atmışlar. Bu kadar lezzetli bir şey olamaz. Bizler sadece tatlısını yapıyoruz, bazen de çorbasını. Onlar tatlı dışında her türlü yemeğini yapıyorlar.</p>

  <p class="normal1">&nbsp;</p>

  <p class="normal1"><span class="idebold">Mutfak sırlarınız var mı?</span></p>

  <p class="normal1">Var tabii... Ama açıklayamam, o zaman sır olmaktan çıkar. Sadece şunu söyleyebilirim: Benim sırrım yaratıcılık. Farklı yemekler yaratabilmek için çok uğraşırım. Yemeklerin kimyasını, piştikleri zaman ne hale geleceklerini anlayabilmek için çok araştırma yaparım. Okurum, bilenlere sorarım. En büyük sırrım ise her şeyi tuzsuz pişirmek. İyi aşçılar asla tuz kullanmaz.</p>

  <p class="normal1">&nbsp;</p>

  <p class="normal1"><span class="idebold">Unutamadığınız bir yemek anınız var mı?</span></p>

  <p class="normal1">Askerde kalayhane onbaşısıydım. Orada o kadar lezzetli yemekler yapardık ki. Mesela kalay ateşinin üstünde şişe geçirilmiş sucukları kızartırdık. Nefis salatalar, kebaplar yapardık. Her gece mükellef bir sofra kurardık. Tabii şarabımız da eksik olmazdı. Edremit’teki tugayda kalayhane sofrasına oturabilmek bir ayrıcalıktı. Ben o kalayhanenin aşçıbaşıydım. Orada pişirdiğim yemekleri hâlâ unutmam.</p>

  <p class="normal1">&nbsp;</p>

  <p class="normal1"><span class="idebold">Hep farklılıkların peşinde koşuyorsunuz, neden?</span></p>

  <p class="normal1">Farklı kültürler, farklı şekilde Tanrı’yla buluşmaya çalışma, farklı etnik kökenden gelen insanlar, farklı etnik kökenlerin birbirine karışması, farklı siyasal tercihleri olanlar, farklı cinsel tercihleri olanlar... Bütün bunların bir arada uyum yaratıp yaratmayacağının peşine düştüm hep. Demek istiyorum ki, bir çatı altında farklı yaşamlar, yaşam biçimleri bir arada var olabilmeli. Ben bunun mutfakta da gerçekleşmesi gerektiğini düşündüğüm için, bir araya gelmeyecek malzemelerle farklı yemekler yapmaya çalışırım.</p>

  <p class="normal1">&nbsp;</p>

  <p class="normal1"><span class="idebold">En beğendiğiniz restoranlar hangileri?</span></p>

  <p class="normal1">İzmir’deki Deniz Restoran balık denince aklıma ilk gelen yerlerden biridir. Borsa ve X Restoran yemeklerine doyamadığım mekânlardır. Bodrum’daki Berk Restoran da favorilerimden biridir.</p>

  <p class="sagnormal">(4 Temmuz 2010)</p>

  <p class="normal1">&nbsp;</p>

  <table class="generictable">
    <tr class="calibre7">
      <td class="calibre8"><span class="idebold">ALİ POYRAZOĞLU'NDAN ISPANAKLI FASULYE TARİFİ</span><br class="chapter" />
      &nbsp;<br class="chapter" />
      Kuru fasulye geceden suya konur, sabah haşlanır, suyu süzülür. Tekrar su konur, limon sıkılır ve biraz daha haşlanıp demlendirilir. Diğer tarafta ıspanak, kökleriyle birlikte tencereye atılır. Zeytinyağı, şeker ilave edildikten sonra pişirilir. Ispanak biraz pişince üzerine biraz limon sıkılır ve kuru fasulyenin içine atılır. Çok az su koyup biraz daha pişirilir.</td>
    </tr>
  </table>

  <div class="calibre1" id="calibre_pb_9"></div>
</body>
</html>
