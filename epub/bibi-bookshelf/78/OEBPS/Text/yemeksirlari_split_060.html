<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <meta content="urn:uuid:0b97bf63-bfc3-42c6-8745-323d54857716" name="Adept.expected.resource" />
  <meta content="urn:uuid:130cf0d7-5bac-4fa1-b668-632b6f9571ff" name="Adept.expected.resource" />
</head>

<body class="calibre">
  <h1 class="kitapickapak2" id="calibre_toc_30"><br class="calibre3" />
  <br class="calibre3" />
  <br class="calibre3" />
  <span class="kitapickapak3">Ebru</span><br class="calibre3" />
  &nbsp;<br class="calibre3" />
  <span class="bolum">Cündübeyoğlu</span></h1>

  <p class="normal1">&nbsp;</p>

  <p class="h2baslik">“Plazma TV yüzünden yemek yiyemez oldum”</p>

  <p class="normal1">&nbsp;</p>

  <p class="normal1"><span class="idebold">Çocukluğunuzun mutfağından neler hatırlıyorsunuz?</span></p>

  <p class="normal1">Masa başında bir tabak ve ona bakan hüzünlü bir Ebru. Çok iştahsız bir çocuktum, yemek yemekten nefret ederdim, incecik ve çelimsizdim. Sonra yemeği keşfettim, Allah’tan biraz geç keşfetmişim. Çocukluğumda masa başında hep “Bu yemek nasıl biter?” derdindeydim, o yüzden fazla bir şey hatırlamıyorum. Annemi delirtme noktasına getirdiğim bir anım var, onu hiç unutmam. Temel Reis’i seyrederken “Ispanak yiyeceğim” diye tutturmuştum, annem de “Çocuk bir şey yemiyor” diyerek ıspanağı yapmıştı da sonra, “Bu yoğurtlu, bunu istemem” diye annemi delirtmiştim.</p>

  <p class="normal1">&nbsp;</p>

  <p class="normal1"><span class="idebold">Anneniz güzel yemek pişirir miydi?</span></p>

  <p class="normal1">Annem güzel yemek pişirir, anneannem de çok güzel yemek pişirir, yani aileden geçen bir şeydir el lezzeti. Annem İstanbul doğumlu, ama anneannem de Çerkezlik var. Dede tarafım Arnavut, babamın babası Kayserili. Annem hamur işlerinde çok başarılıdır; çok güzel açma, poğaça, mantı ve gözleme yapar. Çocukluğumuzda daha çok hamur işi yerdik, özellikle hafta sonları evde mutlaka hamur işi yapılırdı. Yağda Kayseri mantısı meşhurdur, annem çok güzel yapar.</p>

  <p class="normal1">&nbsp;</p>

  <p class="normal1"><span class="idebold">Annenizin yaptığı hangi yemeği daha çok seviyorsunuz?</span></p>

  <p class="normal1">Hamur işlerinden haşhaşla yaptığı cevizli bir çörek var, o en favorilerimden biridir. Kalburabastıyı çok güzel yapar, çok severim. Mantıları çok güzel yapar.</p>

  <p class="normal1">&nbsp;</p>

  <p class="normal1"><span class="idebold">Babanız mutfağa girer mi?</span></p>

  <p class="normal1">Babam mutfağa girer, kendisi balığa düşkündür; ben de balığı çok severim, ondan geçmiş olabilir. Balık oldu mu mutfak babamındır. Her türlü balığı yapar, balık tutmaya da gider; yazları en büyük keyfi balık tutmak ve sonrasında pişirmektir. Genellikle balığı ızgara yapar, buğulama da yapar. Bir de pazar günleri kahvaltısı meşhurdur; sucuklu yumurta, kaşarlı-sucuklu tost yapar. Yani babam mutfağa girmeyi sever, eli yatkındır. En son geçenlerde ayva reçeli yaptı.</p>

  <p class="normal1">&nbsp;</p>

  <p class="normal1"><span class="idebold">Siz ilk ne zaman mutfağa girdiniz?</span></p>

  <p class="normal1">Herhalde 13-14 yaşlarındaydım mutfağa girdiğimde ve ilk yaptığım yemek makarnaydı. Mutfak bence çocuklar için de en cazip yer. Artık çok fazla giremiyorum mutfağa, asla bir görev gibi mutfağa girmem, her zaman keyif alarak yemek yaparım.</p>

  <p class="normal1">&nbsp;</p>

  <p class="normal1"><span class="idebold">Kızınız ve eşiniz en çok hangi yemeğinizi seviyor?</span></p>

  <p class="normal1">Eşim sebze çorbamı çok seviyor. İçine kereviz, kabak, yani bütün kış sebzelerini koyuyorum. Tavuk suyuyla ya da bulyonla yapıyorum, çok güzel oluyor. Sebzeyi daha çok çorba olarak tüketiyoruz.</p>

  <p class="normal1">&nbsp;</p>

  <p class="normal1"><span class="idebold">Eşinizin mutfakla arası nasıl?</span></p>

  <p class="normal1">Eşim aslında yemek pişirmeyi pek bilmez ama ilgisi var. Mutfakla yeni yeni ilgilenmeye başladı. Eskiden çok ürkekti, şimdi daha cesur davranabiliyor. O da benim gibi makarnalarla işe başladı, artık çok güzel makarnalar yapabiliyor. Hazır makarna pişirmiyor, hamurunu kendisi hazırlıyor, açıyor ve makarna makinesinde spagetti haline getiriyor.</p>

  <p class="normal1">&nbsp;</p>

  <p class="normal1"><span class="idebold">Televizyon çalışmaları yüzünden mutfağa hiç mi girmiyorsunuz?</span></p>

  <p class="normal1">Neredeyse hiç girmiyorum diyebilirim, sadece hafta sonları. Evde gözbebeğimiz olan yardımcımız Emelimiz var. Emel’in elinin lezzeti, bizim damak tadımıza çok uygun. Hiç yadırgamadan yiyoruz. Genellikle ne pişirileceğine birlikte karar veriyoruz.</p>

  <p class="normal1">&nbsp;</p>

  <p class="normal1"><span class="idebold">Ailecek yemek yemeye ne zaman fırsat bulabiliyorsunuz?</span></p>

  <p class="normal1">Akşamları ve genelde hafta sonları birlikte yiyoruz. Hafta içi her akşam zor oluyor. Eşim Güçlü’nün yayını geç saatte bitiyor, eve gelişi dokuzu buluyor, bu nedenle biz Duru’yu erken yediriyoruz. O daha çok çizgi filminin karşısında yemeyi tercih ediyor. Biz de Güçlü’yle birlikte yiyoruz. Ne kadar zorlasak da beraber yemek yememiz mümkün olmuyor. Hafta sonu dışarıda ya da evde birlikte yemek yiyoruz.</p>

  <p class="normal1">&nbsp;</p>

  <p class="normal1"><span class="idebold">Meşhur olmak lokantalarda size ne gibi avantajlar sağlıyor?</span></p>

  <p class="normal1">Meşhur olmak güzel bir şey, çünkü her şeyi samimileştiriyor ve yakınlaştırıyor. Mahallede yaşamak çok güzel bir şeydir, mahalle kültürü güzeldir. Şimdilerde kalmayan bakkalınız olur, restoranınız olur, manavınız olur, hatırını sorduğunuz bir iki kişi olur; işte şöhret sizin bu sıcaklığı devam ettirmenizi sağlıyor. Türkiye’nin neresine gidersem gideyim bu sıcaklığı buluyorum, bu yüzden kendimi çok şanslı hissediyorum. Dolayısıyla restoranda da kendimi evimde gibi hissediyorum.</p>

  <p class="normal1">&nbsp;</p>

  <p class="normal1"><span class="idebold">En çok sevdiğiniz yemekler hangileri?</span></p>

  <p class="normal1">Domatesli pilavı çok severim, daha çok ızgara balık severim. Levrek alırım, levreği soğan, kekik, kırmızıbiber, dilimlenmiş limon, defne yaprağıyla harmanlarım, birazcık tereyağını balığın şurasına, burasına yerleştiririm, sonra kâğıda sarıp fırına atarım; çok güzel oluyor. Bu da beğendiğim yemekler arasındadır. Mangalı çok severim, mangalda ne olursa olsun yerim. Eti az pişmiş sevmem, iyi pişecek. Bonfileler, biftekler, anne köftesi (yoğun aromalı değil daha sade), yanına makarna, patates kızartması gerçekten çok güzel olur.</p>

  <p class="normal1">&nbsp;</p>

  <p class="normal1"><span class="idebold">Tadına bakmaya korktuğunuz yiyecek var mı?</span></p>

  <p class="normal1">Haşlanmış yumurta soğuduğunda yemekte en zorlandığım şeydir. Bunun da bir sebebi var tabii: İlkokulda beslenme çantalarımız vardı, sıra arkadaşımın babaannesi ona haşlanmış yumurta koyardı. Sabahtan haşlanmış o yumurta öğleye doğru öyle bir kokardı ki, o yüzden uzun bir süre yumurta yiyemedim. İçinde haşlanmış yumurta olan şeyleri sevmem. Onun dışında haşlama et sevmem, bana ağır gelir. Ben daha çok ızgaracıyım.</p>

  <p class="normal1">&nbsp;</p>

  <p class="normal1"><span class="idebold">Bir günlük beslenme maceranızı öğrenebilir miyiz?</span></p>

  <p class="normal1">Tempom ne kadar artarsa maalesef yeme düzenim o kadar bozuluyor. Sabah kalktığımda Ezine peynirsiz bir kahvaltı düşünemem; domates yemekten daha çok yaz aylarında hoşlanıyorum. Çizik yeşil zeytini çok severim, beyaz ekmek genelde çok az yerim, kütür kütür salatalıklara bayılırım. Sabah kahvaltım genellikle bunlardan oluşur. Ara öğünlerde çiğ badem yerim, çağlaya bayılırım, erik çok severim. Öğle yemekleri genelde setlerde ve set yemekleriyle geçiyor. Evdeysem genellikle domatesli makarna olur ya da bir gece önceden ne varsa onu yerim. Evimizde bakliyat eksik olmaz. Nohutlu pilavı severim, arada kuru fasulye-pilav-turşu hoşuma gider. Meyve tatlılarından hoşlanmam. Ben ekşi ve tuzlu tatları severim. Akşam yemeğinde genellikle ızgara ve salata olur, bazen de bakliyat yemeye çalışıyoruz.</p>

  <p class="normal1">&nbsp;</p>

  <p class="normal1"><span class="idebold">Formunuzu korumak için özel bir gayret gösteriyor musunuz?</span></p>

  <p class="normal1">Devamlı diyet yaparsam çok mutsuz olurum, çünkü ben yemek yemeyi çok seviyorum. Yemeği karnımı doyurmak için yiyenlerden değilim. Aklıma takılan yemeklerin peşine düşenlerdenim.</p>

  <p class="normal1">&nbsp;</p>

  <p class="normal1"><span class="idebold">Hangi yemeğin kokusu ağzınızı sulandırır?</span></p>

  <p class="normal1">Patlıcan kızartması ve üzerine konan sarmısaklı, sirkeli domates sosunun kokusu her zaman ağzımı sulandırır.</p>

  <p class="normal1">&nbsp;</p>

  <p class="normal1"><span class="idebold">İyi yemek yapabilen insanlar sizi etkiler mi?</span></p>

  <p class="normal1">İyi yemek pişirmek bence büyük bir sanat. Yemek, hayatımızın en güzel, en özel şeylerinden biri ve bunu yapabiliyorsanız mesele yok, ama bu konuda hep birilerine ihtiyaç duyuyorsanız işiniz zor demektir.</p>

  <p class="normal1">&nbsp;</p>

  <p class="normal1"><span class="idebold">Siz yaptığınız yemekle kimseyi etkilediniz mi?</span></p>

  <p class="normal1">Papazyahnimi, balık buğulamamı, çerkeztavuğumu çok beğenirler. Özellikle annem çok beğenir ve bir annenin çocuğunun yemeğini beğenmesi çok motive edici bir şeydir.</p>

  <p class="normal1">&nbsp;</p>

  <p class="normal1"><span class="idebold">Aşkın mideden geçtiği söylenir; buna inanır mısınız?</span></p>

  <p class="normal1">Aşk her yerden geçer, onun öyle bir pasaportu var ki geçmediği yer yok. İyi yemek, iyi sohbet iki sevgiliyi birbirine daha çok yakınlaştırır.</p>

  <p class="normal1">&nbsp;</p>

  <p class="normal1"><span class="idebold">Gece buzdolabından bir şeyler tırtıkladığınız oluyor mu?</span></p>

  <p class="normal1">Evet. Mesela, gün içinde aklımda bir şeyler kalmışsa tırtıklarım. Geceleri daha çok çikolata tarzı şeyleri yerim. Cips, patlamış mısır, midye dolması gibi muzır yemeklere hiçbir zaman “hayır” diyemem.</p>

  <p class="normal1">&nbsp;</p>

  <p class="normal1"><span class="idebold">Yaz sofralarını mı yoksa kış sofralarını mı seversiniz?</span></p>

  <p class="normal1">Yaz sofralarını daha çok severim, çünkü bana daha uygun. Balık çok seviyorum, yanında yeşil salata; bunu deniz kenarında yemenin keyfi hiçbir şeyde yok. Ayrıca yazın her şey daha taze oluyor, mesela domates lezzetli ve kırmızı oluyor. Mangalları yakalım, dışarıda açık havada yiyelim içelim; bunun keyfi kış sofralarında olmuyor.</p>

  <p class="normal1">&nbsp;</p>

  <p class="normal1"><span class="idebold">Hangi bölgelerin yemekleri ağzınızı sulandırır?</span></p>

  <p class="normal1">Doğuda çok güzel oluyor; Urfa, Hatay, Antep mutfağı çok başarılı ve lezzetli. Ama tabii zaman zaman Ege’nin otlarına “hayır” demek mümkün değil. Etçi olduğum için Doğu mutfağı bana güzel geliyor. Kebabı, güzel bir lahmacunu çok severim.</p>

  <p class="normal1">&nbsp;</p>

  <p class="normal1"><span class="idebold">Sakatat ve tatlıyla aranız nasıl?</span></p>

  <p class="normal1">Sakatat sevmem; ciğer, dalak, beyin, dil hiç yemem. Sadece kokoreci severim, o da sade olacak. İşkembe çorbasını, bin yıl içmesem aklıma gelmez yani. Tatlı deyince önce çikolata ve kakaolu şeyler aklıma geliyor, öyle şerbetli tatlıları çok aramam. Profiterol favori tatlılarım arasında; çikolatalı dondurma, en çok sevdiğim dayanamadığım bir başka tatlıdır. Kilo almama da sebep olan tahin-pekmez vardır, bayılırım. Tahinli şeyleri çok severim, tahinli helvayı da doğal olarak severim. Tahin-pekmez de “hayır” diyemeyeceklerimin arasındadır.</p>

  <p class="normal1">&nbsp;</p>

  <p class="normal1"><span class="idebold">Yemeği biraz fazla kaçırdıktan sonra pişmanlık duyduğunuz oluyor mu?</span></p>

  <p class="normal1">Şu sıralar var, bu tamamen plazma televizyonlarla ilgili. Plazma televizyonlar olmasaydı böyle bir pişmanlığım olmazdı. “Rejime ne gerek var, kilon yerinde” diyenlere “Ben plazma rejimi yapıyorum” diyorum. Malum, plazma televizyonlar insanı kısa ve şişman gösteriyor. Ne yaparsam yapayım bu görüntüden kurtulamıyorum. Ve hemen diyetisyenimin yolunu tutuyorum.</p>

  <p class="normal1">&nbsp;</p>

  <p class="normal1"><span class="idebold">İlginç bir yemek anınız var mı?</span></p>

  <p class="normal1">Bir program nedeniyle iki ay kaldığım Arjantin’de yemek yemekte çok zorlanmıştım. Öğlenleri tavuk gelirdi, fakat çok az pişmiş oluyordu, çatalımla kestiğimde etin pembe rengini görünce yiyemiyordum; onun için orada epey kilo verdim. Yemek yemekte zorlandığım yerler oldu, ama etleri falan süperdi. Eğer et kalın ve pişmemişse geri gönderip, daha ince dilimlenmesini ve iyi pişmesini istiyordum. Bu isteğimi garipsedikleri yüzlerinden belli oluyordu.</p>

  <p class="sagnormal">(29 Ocak 2012)</p>

  <div class="calibre1" id="calibre_pb_61"></div>
</body>
</html>
