<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <meta content="urn:uuid:0b97bf63-bfc3-42c6-8745-323d54857716" name="Adept.expected.resource" />
  <meta content="urn:uuid:130cf0d7-5bac-4fa1-b668-632b6f9571ff" name="Adept.expected.resource" />
</head>

<body class="calibre">
  <h1 class="kitapickapak2" id="calibre_toc_49"><br class="calibre3" />
  <br class="calibre3" />
  <br class="calibre3" />
  <span class="kitapickapak3">Kıraç</span></h1>

  <p class="normal1">&nbsp;</p>

  <p class="h2baslik">“Tereyağımı bile kendim yaparım”</p>

  <p class="normal1">&nbsp;</p>

  <p class="normal1"><span class="idebold">Beste yaparken bir şeyler atıştırır mısınız?</span></p>

  <p class="normal1">Atıştırmam, yemek yerken sadece yemek yiyen bir insanım. Yemeğin lezzetine konsantre olurum, başka bir iş yaparken yemek yemem. Zaten günde iki-iki buçuk kere yemek yerim.</p>

  <p class="normal1">&nbsp;</p>

  <p class="normal1"><span class="idebold">Konsere aç mı, tok mu çıkarsınız?</span></p>

  <p class="normal1">Aç çıkarım, çünkü dolu mide tıkıyor. Teknik olarak çok zor, diyaframa mide baskı yapınca nefes kontrolü çok zorlaşıyor. Konserden sonra köpek gibi acıkıyorum yani.</p>

  <p class="normal1">&nbsp;</p>

  <p class="normal1"><span class="idebold">Konserden sonra, gece yarısı yemek için bir yerlere gider misiniz?</span></p>

  <p class="normal1">Bulunduğumuz yerde neresi varsa oraya. Mesela Antalya’daysak bir paçacımız var, Maraş paçası yapıyor, gelsin kelle-paçalar... Bumbar ve kebap gibi ağır şeyler yiyoruz.</p>

  <p class="normal1">&nbsp;</p>

  <p class="normal1"><span class="idebold">Gece yarısı buzdolabından bir şey tırtıkladığınız oluyor mu?</span></p>

  <p class="normal1">Ne kadar uykum olursa olsun fark etmez, uyumam için tok olmam lazım. Güzel bir yoğurt varsa, yoğurt ekmek, üzerine biraz bal atıyorum. Gecenin bir vakti kavurmalı yumurta yapmışlığım vardır.</p>

  <p class="normal1">&nbsp;</p>

  <p class="normal1"><span class="idebold">Karnınız tok olsa da asla “hayır” diyemiyeceğiniz yemek ya da yiyecek var mı?</span></p>

  <p class="normal1">Yemeği yediğim anda içime mutluluk çöker, bu noktadan sonra da ağzıma hiçbir şey koymam. Çay hariç. Çayı çok içiyorum, günde en az yirmi bardak...</p>

  <p class="normal1">&nbsp;</p>

  <p class="normal1"><span class="idebold">Bir Maraşlıya sorulmaz ama acıyla aranız nasıl?</span></p>

  <p class="normal1">Çok severim! Bir ara çok abartmıştım. Biraz atıyorsunuz, sonra biraz daha atmaya başlıyorsunuz, bir bakıyorsunuz yemeğin içinde biberden başka bir şey yok. Acı yemeyi birdenbire kestim, özellikle çocuk doğduğunda. Ama yine dönmek istiyorum; acısız olmuyor, yemekler tatsız oluyor.</p>

  <p class="normal1">&nbsp;</p>

  <p class="normal1"><span class="idebold">Sakatatla ve tatlıyla aranız nasıl?</span></p>

  <p class="normal1">Sakatat yerim, hiç ayırt etmem, yeter ki temiz olsun. Pasta türü tatlılarla pek aram yoktur. Baklavayı, yerli tatlılarımızı, saray tatlılarımızı seviyorum. Dondurmayla büyüdüğümüz için dondurmayı da seviyorum.</p>

  <p class="normal1">&nbsp;</p>

  <p class="normal1"><span class="idebold">Nefret ettiğiniz bir yemek var mı?</span></p>

  <p class="normal1">Nefret ediyorum demek doğru değil de, kabakla bir türlü barışamadım.</p>

  <p class="normal1">&nbsp;</p>

  <p class="normal1"><span class="idebold">Tabağını ekmeğinle sıyırıp, salatana şamandıra atar mısın?</span></p>

  <p class="normal1">Her şeyi yaparım. Tabağımda hiçbir şey kalmaz.</p>

  <p class="normal1">&nbsp;</p>

  <p class="normal1"><span class="idebold">Favori mekânlarınız?</span></p>

  <p class="normal1">Balık için Uskumru, Hasköy’deki Lale Lokantası, bir de Kanaat Lokantası. İnşallah bozulmazlar, inşallah değişmezler, tam bana hitap ediyorlar.</p>

  <p class="normal1">&nbsp;</p>

  <p class="normal1"><span class="idebold">Çocukluğunuzdan aklınızda kalan yemek anıları neler?</span></p>

  <p class="normal1">Kahramanmaraşlıyım, çocukken en sevdiğim yemek ekşili sulusuydu. Kıymalar küçük küçük yuvarlanarak yapılırdı. Nohutlu, bol ekşili bir yemekti. Bu yemeği çok severdim.</p>

  <p class="normal1">&nbsp;</p>

  <p class="normal1"><span class="idebold">Anneniz iyi bir aşçı mıydı?</span></p>

  <p class="normal1">Anneler hep iyi aşçılardır ya, benim annem de çok iyi bir aşçı ama her zaman iyi yemek yapmaz, dengesi yoktur. Dikkat ettim, çok özenmeden yaptığında, hızlı yaptığında çok lezzetli yemekler çıkar ortaya.</p>

  <p class="normal1">&nbsp;</p>

  <p class="normal1"><span class="idebold">Öğretmen babanızın mutfakla arası nasıldı?</span></p>

  <p class="normal1">Arada bir et pişirmekten başka mutfakla arası yoktu.</p>

  <p class="normal1">&nbsp;</p>

  <p class="normal1"><span class="idebold">Sizin mutfakla aranız nasıl, arada bir mutfağa girip yemek yapıyor musunuz?</span></p>

  <p class="normal1">Yemek yapmayı çok seviyorum, babam gibi değilim, mutfakla ilgilenmeyi severim. Et yemeklerini iyi yaptığımı söylerler. Sac kavurma yaparım, fırında birtakım şeyler yaparım ama genelde sulu, ekmek banılacak yemekler yaparım.</p>

  <p class="normal1">&nbsp;</p>

  <p class="normal1"><span class="idebold">Eşiniz lezzetli yemek pişirir mi?</span></p>

  <p class="normal1">Eşim her yemeği lezzetli pişirir. O da çalışıyor. Bu yüzden dolma, içliköfte gibi uğraş gerektiren yemekleri annelerimize bırakıyoruz. Onun dışında eşim her türlü yemeği pişirir. Kuru fasulyeyi çok güzel yapar.</p>

  <p class="normal1">&nbsp;</p>

  <p class="normal1"><span class="idebold">Güzel yemek yapanlardan etkilenir misiniz?</span></p>

  <p class="normal1">Etkilenirim. Güzel yemek yapmanın ilhamla gerçekleştiğini düşünüyorum. Doyma fikri huzur yaratıyor ve sizi kim doyuruyorsa ona karşı saygı, sempati ve sevgi oluşuyor.</p>

  <p class="normal1">&nbsp;</p>

  <p class="normal1"><span class="idebold">Sizce de aşkın yolu mideden geçer mi?</span></p>

  <p class="normal1">Yemek biraz daha gülen bir yüz, aşksa biraz ihtirastır. Aşkın yemekle alakası olduğunu düşünmüyorum. Ben yemek dediğinizde anne düşünürüm, aklıma aşk gelmez; huzur, esenlik gelir.</p>

  <p class="normal1">&nbsp;</p>

  <p class="normal1"><span class="idebold">Hangi yörenin yemeklerini daha çok seviyorsunuz?</span></p>

  <p class="normal1">Tabii ki kendi yöremin ekşili yemeklerini. Kahramanmaraş biraz reklamsız kalmış bir yer. Kendine özgü değişik yemekleri var, her şeyin ekşilisi var: Koruk ekşisi, nar ekşisi, sumak ekşisi, ekşili turşu... Kastamonuluların sulu yemekleri çok lezzetli yaptıklarını düşünüyorum. Yediğim en iyi döner, kesinlikle Trabzon’daydı. Uşak’ta inanılmaz bir kebap yedim ve Tire’de yediğim Tire köftesinin tadını hiç unutmadım.</p>

  <p class="normal1">&nbsp;</p>

  <p class="normal1"><span class="idebold">Tereyağını evde yaptığınızı duydum. Nasıl yapıyorsunuz?</span></p>

  <p class="normal1">Tereyağımı kendim yapıyorum. İlkönce yağlı sütten yoğurdunuzu yapın, çünkü bakkal yoğurdundan olmaz. Bir pet şişenin yarısına kadar yaptığınız yoğurdu koyun. Bir miktar çok soğuk olmayan su ekleyip yarım saat sallayın, tıpkı ayran çalkalar gibi. Sonra birden durup pet şişeyi çok soğuk bir suyun içine koyun. Soğuttuğunuz anda yukarıda kalan yağı göreceksiniz, süzgeçten geçirdiğinizde yağ elinizde kalacak. Hemen yiyebilirsiniz, çok sağlıklı. Evimizde sekiz tane tavuğumuz var, yumurtamız oradan geliyor. Yağlı etleri yiyorum, mutlu oluyorum, benim vücudum istiyor, ben kolesterol seviyorum, mutluluk veriyor bana.</p>

  <p class="sagnormal">(1 Ocak 2012)</p>

  <div class="calibre1" id="calibre_pb_99"></div>
</body>
</html>
