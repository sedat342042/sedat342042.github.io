<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <meta content="urn:uuid:0b97bf63-bfc3-42c6-8745-323d54857716" name="Adept.expected.resource" />
  <meta content="urn:uuid:130cf0d7-5bac-4fa1-b668-632b6f9571ff" name="Adept.expected.resource" />
</head>

<body class="calibre">
  <h1 class="kitapickapak2" id="calibre_toc_37"><br class="calibre3" />
  <br class="calibre3" />
  <br class="calibre3" />
  <span class="kitapickapak3">Filiz</span><br class="calibre3" />
  &nbsp;<br class="calibre3" />
  <span class="bolum">Akın</span></h1>

  <p class="normal1">&nbsp;</p>

  <p class="h2baslik">“Yemeğe olan ilgim kırkımdan sonra başladı”</p>

  <p class="normal1">&nbsp;</p>

  <p class="normal1"><span class="idebold">Çocukluk yıllarından yemekle ilgili hatırladıklarınız neler?</span></p>

  <p class="normal1">Ben iki-üç yaşına gelene kadar bizimkiler Beypazarı’nda oturmuş, babam orada hâkimmiş. Beypazarlılar eksik olmasınlar beni çok severler, bizim eskiden oturduğumuz sokağa Filiz Akın adını vermişler. Orada her gün “Ne yemek yapalım?” diye sorarlarmış, ben de “Domma” dermişim. Demek o zaman Beypazarı’nın ünlü yaprak dolmasının tadını bilirmişim. Ben yemekle çok haşır neşir bir çocuk değildim. Annem fırında çok güzel mantı yapardı, onu hatırlıyorum. Patatesleri şekilli keser, tavada kızartır, sonra da yumuşak bir omlet yapardı. Ortaokul ve liseyi Ankara Koleji’nde yatılı okudum. Babam soğan yemezmiş, ben de babama çekmişim galiba, o yıllarda soğan görmek istemezdim. Onun için okul döneminde çok zorluk çekmiştim. Sonra öğrendim ki soğansız yemek yokmuş. Okulda cumartesi günleri kuru fasulye, pilav, pişmaniye verirlerdi, onun için hafta sonunu dört gözle beklerdim.</p>

  <p class="normal1">&nbsp;</p>

  <p class="normal1"><span class="idebold">Beypazarı mutfağından sadece yaprak sarmayı mı hatırlıyorsunuz?</span></p>

  <p class="normal1">Kuru denen galeta benzeri bir yiyecekleri var, çok lezzetlidir. O zaman bilmiyordum kuruyu, ama şimdi çok seviyorum, Beypazarlılar sağ olsunlar, oradan bana kuru gönderirler, tencereyle yaprak sarması gönderirler. Benim yemeğe ilgim kırk yaşından sonra başladı.</p>

  <p class="normal1">&nbsp;</p>

  <p class="normal1"><span class="idebold">Annenize hâlâ yemek ısmarlıyor musunuz?</span></p>

  <p class="normal1">Bu patatesli omleti bazen yaptırırız, çünkü annem artık 90 yaşında ve tabii bir güç kaybı var. Patatesi kendi soyup doğrayamıyor, bizim yardımımızla yapıyor. Ama hâlâ çocukluğumdaki gibi lezzetli yapıyor patatesli omleti.</p>

  <p class="normal1">&nbsp;</p>

  <p class="normal1"><span class="idebold">Ankara Koleji’nde yatılı okudunuz; yemekhane yemekleriyle aranız nasıldı?</span></p>

  <p class="normal1">Doğru dürüst yiyemezdim, orada o kadar zorluk çektim ki anlatamam, resmen aç kaldım. Ayla diye bir arkadaşım vardı, babası “Sizi İngiltere’ye tazı yarışlarına göndereceğim” derdi, yani o kadar zayıftık, ip gibiydik. Okulda sadece kantinden sosisli sandviç yemek hoşuma giderdi, fakat annemin durumu iyi olmadığı için haftada bir gün yiyebilirdim, o da benim için bir tören şeklinde olurdu. Artık o kadar çok sevmiyorum sosisli sandviçi, ama Ankara’da bir yer vardır, gittiğimde arabayı durdurup yerim; okul günlerimi hatırlatır bana.</p>

  <p class="normal1">&nbsp;</p>

  <p class="normal1"><span class="idebold">Siz mutfağa ne zaman girmeye başladınız?</span></p>

  <p class="normal1">Annem çok sıkıntılar çekmiş bir kadın; mutfağa girmek zorunda kalmayayım diye beni hiç mutfağa sokmadı. Yatılı okuyunca, insanın gözlem yapma gibi bir şansı da olmuyor. Fransa’ya gittik, Paris’te oturuyoruz, yemek yapmam icap etti. İlk olarak orada yapmaya başladım, kırk yaşlarındaydım. İstanbul’da yaşayan ama Paris’e çok sık gelen arkadaşım Demet’e tarif almak için telefon ederdim. Bana “Domatesleri doğra, patatesleri küp küp kes” derdi, ben de ona “Kaç santim olacak?” diye sorardım. İlk önce telefonla alınan tarifler, sonra yemek kitapları, böyle başladım yemek yapmaya.</p>

  <p class="normal1">&nbsp;</p>

  <p class="normal1"><span class="idebold">Eşinizin mutfakla arası nasıl?</span></p>

  <p class="normal1">O çok anlar, bazen mutfağa girer, beraber yaparız. O hem yemek malzemesinden çok iyi anlar hem de damağı çok gelişmiştir ve meraklıdır. Bana yemek konusunda çok fikir verir ve arada bir kendi yaptığı da olur.</p>

  <p class="normal1">&nbsp;</p>

  <p class="normal1"><span class="idebold">Şu anda en iyi hangi yemeği yapıyorsunuz?</span></p>

  <p class="normal1">En iyi demeyelim de, yaptığım birkaç iyi yemek vardır. Eşim Paris’te büyükelçiyken çok başarılı bulunan bir mönümüz vardı onu anlatayım isterseniz. Başlangıç olarak sunduğumuz yemeğin tarifini bir lokantadan almıştım. Fransa’da, burada görmediğim bazı mantar çeşitleri vardı, onları alıp doğruyordum. Arpacıksoğanlarıyla tereyağında kavurduktan sonra, çok büyük olmayan deniztarağıyla birlikte sote ediyordum. Sonra bunları güveç kaplarına koyuyor, biraz krema ilave edip kapların üzerini milföy hamuruyla kapatıp fırınlıyordum. Gerçekten çok lezzetli oluyordu. Ana yemekte ise o bölgenin çok meşhur olan kuzusunu fırında on iki saat pişiriyorduk, lokum gibi oluyordu. Eğer bunu yabancılara yapıyorsak yanına biraz beğendi koyuyorduk. Ayrıca kadayıf tabağının içinde fıstıklı ve bademli pilav servis ediyorduk.</p>

  <p class="normal1">&nbsp;</p>

  <p class="normal1"><span class="idebold">Sefire olduğunuz dönemde, konuklara sunulacak yemeklere katkınız oluyor muydu?</span></p>

  <p class="normal1">Ben yaptım, ama orada görevli arkadaşların da hakkını unutamam. Ben kendi dokunuşum olsun diye üç ay mutfağa girdim ve oradaki ekiple beraber çalıştım.</p>

  <p class="normal1">&nbsp;</p>

  <p class="normal1"><span class="idebold">Yaptığınız yemeklerin tariflerini nereden alıyordunuz?</span></p>

  <p class="normal1">Şimdi pek hatırlamıyorum. Lokantalardan aldığımız tarifler vardı; yabancı dostlarımızdan, yakınlarımızdan aldığınız tarifler vardı. Ben bu tariflerin hepsini biriktirdim ve yemek kitaplarını roman okur gibi okudum, tarifleri ders çalışır gibi çalıştım. O dönemde bana yemek yapmak sanat gibi geldi ki, zaten öyle görüyorum.</p>

  <p class="normal1">&nbsp;</p>

  <p class="normal1"><span class="idebold">Yemek kitabı çalışmalarınız varmış; biraz ipucu alabilir miyiz?</span></p>

  <p class="normal1">Bu işe emek veren her insan gibi paylaşma duygusu oluyor. Elçilikte yaptığımız yemekleri, yabancı dostlarımdan öğrendiklerimi, yabancı mutfaklardan öğrendiklerimi ve Fransa’da çok beğendiğim lokantalardan aldığım tarifleri koyuyorum kitaba. Ev sahibini yemek davetlerinde en zorlayan şey mönüdür. Kitabımda bu konuda yardımcı olmak istiyorum. Ne zaman bitireceğimi bilemiyorum. En zor kısmı yemeklerin fotoğraflarının çekilmesi. Anneler Günü’nde kitapçılarda olmasını istiyorum.</p>

  <p class="normal1">&nbsp;</p>

  <p class="normal1"><span class="idebold">Paris’te başınızdan ilginç bir yemek olayı geçti mi?</span></p>

  <p class="normal1">Lyon’da Paul Bocuse’un restoranına gitmiştik. Adama bir kere daha hayran oldum, seksen küsur yaşında ayağını sürüyerek geldi, “Merhaba” dedi. Karısı da kapıda karşıladı bizi, fotoğraf çektirdik. Aşçılık tarihinin en önemli isimlerinden biri olan Paul Bocuse ile birlikte olmak beni çok mutlu etti. İnsanlar boşuna bir yere gelmiyor, onu bizim Beyti’ye benzetiyorum. Yine Versailles Sarayı’nın yöneticilerinin, bizim için sarayın bahçesinin en güzel yerinde kurdukları sofrada yediğim çok özel yemeği unutamıyorum. Kendimi kraliçe gibi hissetmiştim.</p>

  <p class="normal1">&nbsp;</p>

  <p class="normal1"><span class="idebold">Yurtdışında Türk mutfağını tanıtmak için çalışmalar yaptınız mı?</span></p>

  <p class="normal1">Yaptık tabii ki. Hepimiz Türk mutfağının çok zengin olduğunu, ancak hak ettiği yeri bulamadığını, hiç tanınmadığını biliyorduk. Ses getirecek bir şey yapmak istedik; biliyorsunuz, orta karar şeyler boşa emek ve para harcamaktır. Çok çarpıcı bir tanıtım yapmazsanız kaynar gider. Sefarette çalışan Kültür Müşaviri Nilgün Pirlot aracılığıyla, <span class="ideitalik">Dünya Mutfağı Ansiklopedisi</span>’ni hazırlayan Mr. Bellehasset’ne ulaştık ve bu kitaba Türk mutfağını soktuk. Eksik olmasın Koç ailesi de çok yardımcı oldular, yemeklerin yapılması için hemen elemanlarını yolladılar. O kadar heyecanlanmıştım ki elimde ne varsa Türk işi tabak, çanak, çini, örtü, cam işi, gümüş yığdım önlerine. Yazarla ahbap olduk, heyecanımız ve tanıtım gayretimiz onu çok etkiledi. Çok iddialı bir proje teklif etti: “Bir Akdeniz Yemek Olimpiyatı yapsak, ülkeler yarışmayla en iyi aşçılarını ve ekibini seçseler, finalini Binbir Gece Masalı gibi İstanbul’da bir organizasyonla gerçekleştirsek, bütün ülkelerin gazetecilerini, televizyoncularını çağırsak. Hem İstanbul’u tanısalar hem de Türk mutfağını.” Böyle bir düşüncemiz vardı, yarım kaldı. Halen de yapılabilir. Kültür ve Turizm Bakanlığı ilgilenirse mutlu olurum.</p>

  <p class="normal1">&nbsp;</p>

  <p class="normal1"><span class="idebold">Yabancı konuklarınızın Türk yemeklerine tepkisi nasıldı?</span></p>

  <p class="normal1">Belki insanlar beni kırmamak için gerçek fikirlerini söylemiyorlardı. Bazen “Biraz yağlı olmuş” diyorlardı. Ben yağsız yemeğe yemek demem, hiç yemem daha iyi. Bizim mutfağımızı tanımıyorlar, bizim yemeklerimiz karşısında yeni bir şey keşfetmiş gibi heyecanlanıyorlardı; çok iltifat aldık. Patlıcanlı yemekler onlarda daha az olduğu için patlıcanlı yemeklere bayılıyorlardı.</p>

  <p class="normal1">&nbsp;</p>

  <p class="normal1"><span class="idebold">Bir günlük beslenme programınızı anlatır mısınız?</span></p>

  <p class="normal1">Sabahları kruvasanın içinde peynir, yanında domates, kavun ya da muz, öğlen balık ya da sebze, akşamüstü sabahki yediğimi yerim. Ama arada dışarıya yemeğe gittiğimizde farklı şeyler yerim.</p>

  <p class="normal1">&nbsp;</p>

  <p class="normal1"><span class="idebold">Hiç kilolu döneminiz oldu mu?</span></p>

  <p class="normal1">Fransa’da oldu, ama o da çok göze batacak kadar değildi. Bir de ben iyi saklıyorum, biraz hilelerim var. Böyle dönemlerde daha çok jarse giyiniyorum, daha esnek kumaş kullanıyorum, çoğunlukla siyah rengi tercih ediyorum.</p>

  <p class="normal1">&nbsp;</p>

  <p class="normal1"><span class="idebold">Hangi yemeğin kokusu ağzınızı sulandırır?</span></p>

  <p class="normal1">Beni görenler sürekli diyette olduğumu düşünüyor, ama ben yemeğin çok büyük bir keyif olduğunu ve yaşamın çok büyük bir kısmını işgal ettiğini düşünüyorum. İstediğim her şeyi, her gün olmamak ve fazla olmamak şartıyla yerim. Böreği, tartı, makarna ve pilavı çok severim.</p>

  <p class="normal1">&nbsp;</p>

  <p class="normal1"><span class="idebold">Tatlıyla aranız nasıl?</span></p>

  <p class="normal1">Çok severim, daha çok tart gibi şeyleri severim. İçinden çikolata sızan tatlıları, dondurmalı tatlıları, meyveli tatlıları severim. Sütlü tatlılara zaafım yok ama severim; fırın sütlacın üzerinde dondurma olursa “hayır” diyemem.</p>

  <p class="normal1">&nbsp;</p>

  <p class="normal1"><span class="idebold">Yemek konusunda kitabın dışında başka bir projeniz var mı?</span></p>

  <p class="normal1">Dünya mutfağını daha eğlenceli bir şekilde anlatabilecek bir program yapmayı isterdim. Yakın ülkelere gidilecek, onların en güzel yerleri tanıtılacak, sokak sokak gezilecek, pazarları dolaşılacak sonunda da yerli bir aşçıyla yemek yapılacak. Böyle bir program için teklif gelirse kabul edebilirim.</p>

  <p class="normal1">&nbsp;</p>

  <p class="normal1"><span class="idebold">İstanbul ya da dünyada favori yemek mekânlarınız?</span></p>

  <p class="normal1">Nar Lokantası, Borsa, Set Balık, Bodrum Leros, Paris’te adını sayamayacağım birçok lokanta.</p>

  <p class="sagnormal">(15 Nisan 2012)</p>

  <div class="calibre1" id="calibre_pb_75"></div>
</body>
</html>
