<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <meta content="urn:uuid:0b97bf63-bfc3-42c6-8745-323d54857716" name="Adept.expected.resource" />
  <meta content="urn:uuid:130cf0d7-5bac-4fa1-b668-632b6f9571ff" name="Adept.expected.resource" />
</head>

<body class="calibre">
  <h1 class="kitapickapak2" id="calibre_toc_72"><br class="calibre3" />
  <br class="calibre3" />
  <br class="calibre3" />
  <span class="kitapickapak3">Serra</span><br class="calibre3" />
  &nbsp;<br class="calibre3" />
  <span class="bolum">Yılmaz</span></h1>

  <p class="normal1">&nbsp;</p>

  <p class="h2baslik">“Annem yemek yapmayı babamdan öğrendi”</p>

  <p class="normal1">&nbsp;</p>

  <p class="normal1"><span class="idebold">Sarayda büyüyen Çerkez kızı anneannenizden konuşmaya başlayalım; mutfağı nasıl yönetirdi?</span></p>

  <p class="normal1">Mutfağa çok hâkimdi ve pek kimseyi de mutfağa sokmazdı. O yüzden annem yemek yapmayı öğrenememiş. Onu hep, “Aaaa eline hiç yakışmıyor, çık çık” diye mutfaktan çıkarırmış. Tabii o zamanlar yardımcı da çokmuş. Annem daha sonra babamdan öğrenmiş yemek yapmayı. Anneannemin çerkeztavuğunun lezzetini hiç unutamam. Ayrıca çok güzel köfte yapardı, inanılmaz lezzetliydi. Zeytinyağlıların da hepsini çok güzel yapardı ve yaptırırdı. Yemeği çok severdi, şeker hastasıydı ve şekerden de öldü. Son zamanlarında, “Ay bu üzüm çok ekşi” diyerek bir kilo üzümü yerdi bir şeker hastası olarak. Hiçbir zaman makul olmayı öğrenemedi, aşırılıkları olan bir kadındı. Anneannemden bana miras kalan şey yenilsin, içilsin. Çok sevdiğim bir şey hayatta.</p>

  <p class="normal1">&nbsp;</p>

  <p class="normal1"><span class="idebold">Saraydaki yemek konusunda bir şeyler anlatır mıydı?</span></p>

  <p class="normal1">Mesela, sarayda siniyle yemek geldiğini, yemekten sonra biraz şekerleme yaptıklarını, kalktıklarında yine acıkıp, saray usulü yumurta istediklerini anlatırdı. Saray usulü yumurtayı biliyorum; soğanları hilal keser, kavurur, kıymayı ekler, soğanlı kıymanın ortasına yumurtaları kırar, üzerine hafif şeker ve sirke koyardı.</p>

  <p class="normal1">&nbsp;</p>

  <p class="normal1"><span class="idebold">Annenizin mutfağa girişi anneannenizin yüzünden biraz gecikmeli olmuş...</span></p>

  <p class="normal1">Annem güzel şeyler yemekten hoşlanan, damak tadı olan biriydi, ama pişirmeyi çok sevmezdi ve bilmezdi. Mesela, pilav yapmayı ona babam öğretmişti. Balıkla hiç uğraşmazdı, çünkü balıkyağı çok içirmişler, onun için bıkmıştı. Genelde balık işiyle babam ilgilenirdi. Annemin mutfağı biraz Batılı tarzda bir mutfaktı. Zeytinyağlı çok olurdu; şnitzel, yanında pilav ve patates salatasıyla yenirdi. Tuhaf bir biçimde, bizde çok fazla etli tencere yemeği yapılmazdı. Ben de hâlâ çok fazla tencere yemeği yemem. Genelde biftek gibi ızgara etleri tercih ederim.</p>

  <p class="normal1">&nbsp;</p>

  <p class="normal1"><span class="idebold">Babanız işten fırsat bulup bir şeyler pişirir miydi?</span></p>

  <p class="normal1">Nadir de olsa pişirirdi, çok da güzel pişirirdi. Mesela, balıktan çok iyi anlardı ve çok güzel balık yapardı. En son bana pişirdiği balığı hatırlıyorum. Ankara’ya İtalyan erkek arkadaşım ve onun kız kardeşiyle gitmiştim. Babam bize buharda harika bir kırlangıçbalığı pişirdi. O arkadaşlarımla hâlâ bu yemeği anarız.</p>

  <p class="normal1">&nbsp;</p>

  <p class="normal1"><span class="idebold">Çocukluğunuzun mutfağından aklınızda kalan objeler, anılar, yemekler neler?</span></p>

  <p class="normal1">Anneannem çok güzel aşure yapardı. Hem çerkeztavuğu hem aşure bayağı bir operasyon gerektirirdi. Çünkü çerkeztavuğu için cevizin yağını kendimiz çıkartıyorduk. Kıyma makinesi gibi bir alet vardı. O masaya monte edilir, altına tas konur, cevizler tek tek kırılır, bu alette çekilerek yağı çıkarılırdı, büyük bir operasyondu. Aşureyi de çok güzel yapardı. Anneannemin köşkündeki o telaşı hiç unutmam. Aşureyi o kadar çok yapardı ki, bütün mahalleye dağıtılırdı, ama yine de bitmezdi.</p>

  <p class="normal1">&nbsp;</p>

  <p class="normal1"><span class="idebold">Sizin ilk mutfağa girişiniz nasıl oldu?</span></p>

  <p class="normal1">Annem beni çok küçük yaşta mutfağa soktu. İşe kek yaparak başladım. İlk zamanlarda birlikte pişirirdik. Benim kendi başına mutfağa girmem şöyle oldu: Omlet yapmaya başladım ve anneannem omletlerimi çok beğendi. Annemin bir arkadaşının aşçısı vardı, saraydan çıkma. Ben o aşçıdan pufböreği yapmayı öğrendim. Hamur benim için çok cazip bir şeydi. Pufböreğini hâlâ da yaparım.</p>

  <p class="normal1">&nbsp;</p>

  <p class="normal1"><span class="idebold">Yemekte deneysel misiniz yoksa gelenekçi mi?</span></p>

  <p class="normal1">İkisi de. Mesela, yaprak sarma yapılacaksa, gerçeği neyse öyle yapılmalı diye düşünüyorum. Ama geleneksel olarak alıştığımız tatlar konusunda bir yenilik yapmaya karar verdiysem, mutlaka adını da değiştiririm. Her türlü fanteziye açığımdır, yani yemek denemelerini seviyorum.</p>

  <p class="normal1">&nbsp;</p>

  <p class="normal1"><span class="idebold">Mutfakta olmak size keyif veriyor mu?</span></p>

  <p class="normal1">Bayılırım, bence mutfakta olmak çok büyük bir gevşeme anı. İnsanın bütün gerginliğini alıyor. Bazı insanlar yemek yapma anında geriliyorlar, ben tam tersine gevşiyorum. Dostlarım “Ayol nasıl bu kadar telaşsız yapıyorsun?” diye soruyorlar. Severek yaptığım için telaşlanmıyorum. Benim evimde aniden on-on beş kişilik bir sofra kurulabilir, hiç gözümü korkutmaz. Hemen bir şey çıkartırım. Bir de tabii her zaman evde bir şeyler vardır. Boş bir buzdolabı, bence hayatta insanı en depresif yapan şeylerden biridir, terk edilmiş bir ev gibidir.</p>

  <p class="normal1">&nbsp;</p>

  <p class="normal1"><span class="idebold">Soğan kavururken ya da domates öldürürken oyunlardaki repliklerinizi ezberler misiniz?</span></p>

  <p class="normal1">Oyundaki repliklerimi genellikle oyuna gittiğim anda ezberliyorum. O durum haricinde ezberlemekten âcizim. Fransız okulundan gelmenin avantajı bu. Okula giderken yolda şiirleri ezberlerdim. Ezberim çok güçlüydü. hâlâ da öyle, önceden ezberlersem unuturum. Onun için mutfağımda ezber yapmıyorum.</p>

  <p class="normal1">&nbsp;</p>

  <p class="normal1"><span class="idebold">Ferzan Özpetek’e hiç yemek yaptınız mı?</span></p>

  <p class="normal1">Çok yaptım. Mesela, bana konuk olduğu programda enginar çorbası yaptım, hiç beğenmedi. “Ne bu, bunu yapan kadınları kocaları boşar” dedi. Kuzu yemeklerimi çok sever, cinli kuzuyu çok beğenir. Ben de kuzuyu çok severim, en çok tercih ettiğim etlerden biridir. Bir de son zamanlarda herkes beyaz ete taktı. Oysa ben tavuk etini lezzetsiz buluyorum. Çünkü özgür ve mutlu yetişmiyorlar, koşamıyorlar, yerden solucan ya da mısır tanesi yiyerek büyümüyorlar. Ben tavuk pişirirsem hep bunun tatsızlığını yok etmek için bir şeyler katıyorum.</p>

  <p class="normal1">&nbsp;</p>

  <p class="normal1"><span class="idebold">Türkiye’de hangi yöreler ağzınızı sulandırır?</span></p>

  <p class="normal1">Gaziantep. Çok zengin ve çok lezzetli yemekleri var. Gaziantep’in bütün kebapları müthiş, onun dışında birtakım otlu yemekleri var, onlara da bayılıyorum. Hele kuru dolmaları muhteşem. Karadeniz yemeklerini de seviyorum.</p>

  <p class="normal1">&nbsp;</p>

  <p class="normal1"><span class="idebold">Dünya mutfağındaki favoriniz?</span></p>

  <p class="normal1">İtalyanlar muhteşemler, İtalya’da en uyduruk yerde bile kötü yemek yemek zordur. İtalyan mutfağı denince makarna ve pizzayla sınırlı olduğu sanılır. Katiyen böyle değil. Bölgelere göre çok değişir. Mesela, Toscana bölgesindeki Fiorentina bifteği muhteşemdir. Venedik’in bütün deniz mahsulleri, Sicilya’nın mutfağı öyledir. Her bölgede başka bir lezzet vardır.</p>

  <p class="normal1">&nbsp;</p>

  <p class="normal1"><span class="idebold">En iyi yaptığınız İtalyan yemeği hangisi?</span></p>

  <p class="normal1">Tabii ki spagettileri iyi yaparım, lazanyayı iyi yaparım, risottoyu da fena yapmam. Spagetti konusundaki en önemli şey pişirmedir. Çok bol tuzlu suda, gerektiği kadar pişirilmeli. Suyu süzüldükten sonra sosunu, yağını hemen koymak gerekir. Bazı tariflerde, özelikle Napoli ve civarının tarifelerinde makarna biraz haşlandıktan sonra tavaya konup sosuyla da bir süre pişirilir.</p>

  <p class="normal1">&nbsp;</p>

  <p class="normal1"><span class="idebold">İtalya’da ve burada yoğun çalışma temposunda setlerde nasıl besleniyorsunuz?</span></p>

  <p class="normal1">Çok kötü besleniyorum. Genellikle sete gelen yemekler lezzetsiz oluyor. Kolay değil, miktar büyüdükçe lezzeti muhafaza etmek çok zor. Onun için bir zeytinyağlı fasulye yiyorsunuz, bir şeye benzemiyor. Ben sette kuru bir şeyler yemeyi tercih ediyorum. İtalya’da durum biraz farklı. Daha önceden sipariş alınır, yemekler karton kutularda gelir. Oldukça lezzetli yemekler çıkar.</p>

  <p class="normal1">&nbsp;</p>

  <p class="normal1"><span class="idebold">Pazara gider misiniz?</span></p>

  <p class="normal1">Bayılırım, yazları Edremit pazarına giderim. Bundan on küsur yıl önce Cihangir’de de pazarımız vardı. Salı günleri kurulurdu, annemle giderdim. Artık kaldırdılar. Edremit pazarı çok renkli, çok büyük, çok güzel, yani çılgın bir pazar. Edremit’te pazar çarşamba ve pazar günleri kurulur, pazartesi günü de köylü pazarı vardır. Burada küçük enginar, tarla domatesi bulabiliyorsunuz. Pazara gitmenin en güzel taraf, alışverişten sonra Cumhuriyet Lokantası’nda yemek yemektir.</p>

  <p class="normal1">&nbsp;</p>

  <p class="normal1"><span class="idebold">Bir günlük yemek maceranızı anlatır mısınız?</span></p>

  <p class="normal1">Kahvaltıda peynir, zeytin, domates, salatalık çok severim, ama Avrupa’dayken salatalık yemek pek mümkün değil, çünkü çok tatsız. Kahvaltı yaparken çay içerim, kahvaltıdan sonra da kahve. Öğlen sebze ve et ağırlıklı beslenirim. Oyundan önce hafif bir şeyler yerim. Oyundan sonra, genelde her akşam gittiğimiz bir lokantamız var. Orası hem lezzetlidir hem de sanatçıları destekler. Mesela, ne yersek yiyelim, şarap dahil bizden 10 avro alır. Türkiye’de dışarıda çok yediğim oluyor. Karaköy Balıkçısı sık gittiğim yerlerden biri. Çünkü hem ortamını seviyorum, hem perspektifi muhteşem. Balıklar taze, yemeklerin lezzeti yerli yerinde. Bir de masaların beyaz örtülü olması hoşuma gidiyor. Kebap yiyeceksem Samatya Develi’ye giderim. Orayı Şener Şen keşfetmişti ve ilk Şener’den duymuştum. Arnavutköy’deki Abracadabra’ya giderim, Asmalımescit’teki Ece’ye giderim. Lebiderya’yı da seviyorum. Eskiden Salacak’ta Arabın Yeri’ni çok severdim, ama sanırım kapandı.</p>

  <p class="normal1">&nbsp;</p>

  <p class="normal1"><span class="idebold">Sokak yemekleriyle aranız nasıl?</span></p>

  <p class="normal1">Sokak yemeklerinin hepsine çok imrenirim ve yerim. Mesela, biz annemle Balık Pazarı’na giderdik. Yürüyerek giderdik, dönüşte elimiz doluysa Galatasaray’dan Cihangir otobüsüne binip dönerdik. Bu alışveriş seansında annemle mutlaka bir midye tava yerdik. Kokoreci severim, midye dolma yerim, turşuya bayılırım. Çekinmem ve iğrenme duygum yoktur, her şeyi denerim. İşkembe çorbasına, bumbar dolmasına bayılırım. Nohutlu işkembe ne muhteşem bir şeydir. Floransa’ya gittiğimde mutlaka Floransa usulü bir işkembe yerim.</p>

  <p class="normal1">&nbsp;</p>

  <p class="normal1"><span class="idebold">Yemek ve seks arasındaki bağlantılar nedir?</span></p>

  <p class="normal1">O konuda bir piyeste oynadım ben. Yemek ve seks arasındaki bağlantı, tamamen haz ve zevk duygusuna yönelik bir şey. İkisi de insanları yüzyıllardan beri çok meşgul eden bir konu. Yemek ve seks için insanların yapmayacakları yok.</p>

  <p class="normal1">&nbsp;</p>

  <p class="normal1"><span class="idebold">Yemek yapmak isteyenlere neler önerirsiniz?</span></p>

  <p class="normal1">Çok yaratıcı olmalarını öneririm. İllaki her şeyi ölçüp biçerek yemek yapılmıyor. Tatlı ve pasta yapımı haricindeki yemeklerde, ölçü ve miktarlara takılmadan, yaratıcılıklarını kısıtlamadan, cesurca denemelerini öneririm. Doğrusu ve lezzetlisi deneyerek bulunur.</p>

  <p class="sagnormal">(14 Kasım 2010)</p>

  <table class="generictable">
    <tr class="calibre7">
      <td class="calibre8"><span class="idebold">SERRA YILMAZ’DAN CİNLİ KUZU TARİFİ</span><br class="chapter" />
      &nbsp;<br class="chapter" />
      Kuzu kol ya da kalça kemiği temizletilir. Tencerenin içinde çok az kavrulur. Üzerine 150 gram yeşil, 150 gram siyah zeytin ilave edilir ve bir limon sıkılır. Tuzu atılır, sonra bir bardak cin boca edilir, çok kısık ateşte pişirilir.</td>
    </tr>
  </table>

  <div class="calibre1" id="calibre_pb_145"></div>
</body>
</html>
