<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <meta content="urn:uuid:0b97bf63-bfc3-42c6-8745-323d54857716" name="Adept.expected.resource" />
  <meta content="urn:uuid:130cf0d7-5bac-4fa1-b668-632b6f9571ff" name="Adept.expected.resource" />
</head>

<body class="calibre">
  <h1 class="kitapickapak2" id="calibre_toc_42"><br class="calibre3" />
  <br class="calibre3" />
  <br class="calibre3" />
  <span class="kitapickapak3">Hüseyin Avni</span><br class="calibre3" />
  &nbsp;<br class="calibre3" />
  <span class="bolum">Mutlu</span></h1>

  <p class="normal1">&nbsp;</p>

  <p class="h2baslik">“Zeytinyağlı fasulyeyi müthiş yaparım”</p>

  <p class="normal1">&nbsp;</p>

  <p class="normal1"><span class="idebold">Çocukluğunuzun geçtiği İstanbul’da aklınızda kalan yemek ve mutfak anıları neler?</span></p>

  <p class="normal1">Mutfak deyince annemin mutfağını hatırlıyorum, onun dışındaki bir mutfakla buluşma imkânım olmadı. Akrabalarımızın evlerinde, bayram ziyaretlerinde farklı tatlar denediğimiz olmuştur, ama hiçbiri annemin yemeklerinin yerini tutmazdı. Annem çok lezzetli yemek yapardı. Onun için parmaklarımızı yalatan, damağımızı çatlatan yemeklerle büyüdük. Karadenizliyiz; annem ağırlıklı olarak memleket yemeklerini ihmal etmez, haftada bir iki gün sofraya koyardı. Küçüklüğümüzden öğrendiğimiz karalahananın tadını, hamsili pilavı, yoğurtla birlikte yediğimiz sımsıcak mısır ekmeğini hele Laz böreğini hiç unutamam. Annem Laz böreğini mükemmel yapardı. Bir de süt böreği vardır bizde; süt ve nişastayla yapılırdı, kaşıkla yerdik. Rize’de kuru fasulye yetişmez, İspir’den gelir ama bizde mükemmel yapılır. Karadeniz’de buğday yetişmez ama en iyi fırıncılar, pastacılar, pideciler bizden çıkar. Çeşit azdır belki ama çok lezzetlidir.</p>

  <p class="normal1">&nbsp;</p>

  <p class="normal1"><span class="idebold">Annenizin en çok hangi yemeğini severdiniz?</span></p>

  <p class="normal1">Ben Karadeniz yemeklerini saydım, ama annemin zeytinyağlıları da da mükemmeldi. Annem 25-30 yaşlarında memleketten çıkmış, rahmetli babamla birlikte göç etmişler. Önce Mersin’e, daha sonra İstanbul’a, Balıkesir’e geçmişler ve bu bölgede de zeytinyağlılarla tanışmışlar. Annemin yaptığı zeytinyağlı dolmanın ve imambayıldının üstüne daha lezzetlisini yemedim. Patlıcanı çok seven bir çocuk değildim, ama annem imambayıldı sayesinde bana patlıcanı sevdirmeyi becerdi.</p>

  <p class="normal1">&nbsp;</p>

  <p class="normal1"><span class="idebold">Evde başka lezzetli yemek pişiren büyükler var mıydı?</span></p>

  <p class="normal1">Babaannemin yemeklerini yaz tatillerinde gittiğimizde bol bol yerdik. Babaannem bahçesinde yetiştirdiği sebzelerle harika güveç yapardı. Bu hafızama yerleşmiş yemeklerden biridir. Keşke hayatta olsaydı da “Babaanne bir güveç yap yiyelim” deseydim.</p>

  <p class="normal1">&nbsp;</p>

  <p class="normal1"><span class="idebold">Babanızın mutfakla arası nasıldı?</span></p>

  <p class="normal1">Rahmetli babam çok fazla mutfak da olmazdı, ama ekmekkadayıfını yapardı. Ben de yıllar sonra tulumba tatlısı yapmaya başladım.</p>

  <p class="normal1">&nbsp;</p>

  <p class="normal1"><span class="idebold">Sizin mutfakla aranız nasıl?</span></p>

  <p class="normal1">Yeme içme konusunda iyiyimdir, lezzete düşkünümdür, iştahım çok iyidir ama kendini frenlerim, çok keyifle yerim. Öğrencilik yıllarımda yemek yapmayı öğrendim. Eşime yardımcı olabilmek için elimden geleni yapardım; sofrayı kurma, salatayı yapma gibi şeylerde yardımcı olurdum ona, ama başka bir şeye karışmazdım. İlk yemek maceramı anlatayım. Bizim aile memlekete gitmişti, abimle birlikte kalıyordık. Abim çalışıyordu, ben de üniversite öğrencisiydim. Bir gün bana, “Yemekler senden koçum, ben çalışıyorum” dedi. Akşama peynirli bir makarna yapayım dedim, beceremedim. Tüm makarna birbirine yapıştı. Sonradan anneme, “Biz bu makarnayı beceremedik, niye böyle oldu?” diye sordum. Meğerse ben makarnayı soğuk suyun içine atıp kaynatmışım. Bu benim için iyi bir tecrübe oldu, ama şimdi makarnayı harika yapıyorum.</p>

  <p class="normal1">&nbsp;</p>

  <p class="normal1"><span class="idebold">Eşiniz lezzetli yemek yapar mı?</span></p>

  <p class="normal1">Dışarıda yemek yememize gerek kalmayacak kadar iyi bir aşçıdır eşim. Yemekle arası olmayan hanımlara denk geldiğimde kocalarına, “Allah kolaylık versin” diyorum içimden. Hakikaten sofrada lezzetli yemekler yemediğiniz zaman işin tadı kaçıyor. Ben bu konuda çok şanslıyım.</p>

  <p class="normal1">&nbsp;</p>

  <p class="normal1"><span class="idebold">Eşiniz en lezzetli hangi yemeği yapıyor?</span></p>

  <p class="normal1">Eşim çoban kavurma ve kâğıt kebabını harika yapar. Hamsili pilav konusunda da çok iyidir, mısır ekmeğini mükemmel yapar. Mısır ekmeğini küçük küçük yapar, biz onu pasta gibi yeriz. Çorbalarda da çok iyidir, çok çeşitli çorba yapar. Mesela, bol sarmısaklı, acılı işkembe çorbasının üstüne yoktur.</p>

  <p class="normal1">&nbsp;</p>

  <p class="normal1"><span class="idebold">İstanbul’u yönetmek iştahınızı kaçırıyor mu?</span></p>

  <p class="normal1">Hiçbir şeyi birbirine karıştırmayacaksınız, her şeyin yeri farklı. İstanbul’u aklınızla, bilginizle yöneteceksiniz ama her şeyin tadına dilinizle ve gönlünüzle varacaksınız. Tabii üzüldüğümüz zamanlar oluyor ve bu durumlarda bir masada oturup keyifle yemek yenmiyor. Henüz “İstanbul’un şu derdinden bütün iştahım kaçtı” diyecek bir şey olmadı, öyle bir şey olsa bütün İstanbulluların iştahı kaçar galiba.</p>

  <p class="normal1">&nbsp;</p>

  <p class="normal1"><span class="idebold">Akşam mesaiden sonra eşiniz ve çocuklarınızla yemek yemek hoşunuza gidiyor mu?</span></p>

  <p class="normal1">Ben evcimen bir insanım; gezmeyi dolaşmayı severim, ama kendi başıma gezip dolaşmaktan ziyade ailemle birlikte olmaktan hoşlanırım. Özellikle akşamları, ailemle birlikte masada olmak ve akşam sofrasında pek çok şeyi paylaşmak çok keyif verir bana. İstanbul valiliğinden sonra özlemini çekiyorum bunun. Pazar günleri bazen boş kalıyorum, o vakit hemen aileyi genişletiyoruz. Kardeşlerime haber veriyorum, birlikte kahvaltı yapıyoruz. Daha geniş bir aileyle kahvaltı yapmanın keyfi başka oluyor, ama akşam yemeklerinde aileyle birlikte olmak, insana farklı bir dinlenme fırsatı veriyor.</p>

  <p class="normal1">&nbsp;</p>

  <p class="normal1"><span class="idebold">Ailenizle yemek yemeye fırsat buluyor musunuz?</span></p>

  <p class="normal1">Bulamıyoruz, ev yemeğine hasretim. Akşam 23.00’e doğru gidiyorum eve, gönlüm bir şeyler yemek istiyor ama o saatten sonra yiyemiyorum. Neticede bu bizim görevimiz, hiçbir şikâyetim yok.</p>

  <p class="normal1">&nbsp;</p>

  <p class="normal1"><span class="idebold">Davetler sizi sıkıyor mu?</span></p>

  <p class="normal1">Uzun boylu oturmaları sevmem, masa başında saatler boyu kalmak bana çok keyif vermez. “Yemeği yiyelim de masadan hemen kalkalım” demeyi sevmem, ama bu davetler çok uzun sürüyor. Davetlerden sıkılmıyorum; bu benim işim ve işimi çok keyif alarak yapıyorum.</p>

  <p class="normal1">&nbsp;</p>

  <p class="normal1"><span class="idebold">Eve geç geldiğinizde buzdolabından bir şeyler tırtıklıyor musunuz?</span></p>

  <p class="normal1">Bunu zaman zaman yaparım, hiç yapmadım dersem yalan olur. Gece yarısı buzdolabında gördüğüm kızartma bana göre çekicidir, benim buna “hayır” demem mümkün değil. Sütlü tatlıları çok severim, gecenin o saatlerinde çok ağır da gelmez. Şayet fırında sütlaç, muhallebi gördüysem mutlaka yerim. Bunu her zaman yapmıyorum, ama dolaptan böyle bir şey çıkarsa kendimi tutamam.</p>

  <p class="normal1">&nbsp;</p>

  <p class="normal1"><span class="idebold">Kargı’da kaymakamlık yaptınız; en çok hangi yiyeceklerini sevdiniz oranın?</span></p>

  <p class="normal1">Kargı’nın kazık kebabı çok meşhurdur. Etin çok tüketildiği Kargı’da et yemeklerini de mükemmel yaparlar. Keçi derisine basılmış, hafif mayhoş tadı olan Kargı tulumpeyniri mükemmel bir peynirdir. Keşke çok yaygın tüketilebilse, pazara çıkabilse ama o çevrenin dışına pek çıkamıyor. Bence Türkiye’nin en lezzetli peyniridir. Kargı pirinci de çok güzeldir. Bana göre turşunun en lezzetlisini Kargılılar yapar. Bir de narı çok ünlüdür.</p>

  <p class="normal1">&nbsp;</p>

  <p class="normal1"><span class="idebold">Siirt’te de görev yaptınız; büryan kebabıyla aranız nasıldı?</span></p>

  <p class="normal1">Büryan kebabıyla arası kötü olan var mıdır? Büryan kebabı sabahın en erken saatinde yenir, sabah erken saatte kuyuya indirilen o bütün halindeki kuzu, sabah namazından sonra yanında soğanla birlikte servise hazırdır. Büryan kebabı, çok özel bir kebaptır. Buna Bitlisliler de sahip çıkarlar, ama Siirt’te yapılan kebabın tadını bugüne kadar hiçbir yerde alabilmiş değilim. Arada bir Fatih’teki Kadınlar Pazarı’na gidip yerim, ama Siirt’te yemenin tadı çok başkadır. Yine perde pilavın tadı bir başkadır.</p>

  <p class="normal1">&nbsp;</p>

  <p class="normal1"><span class="idebold">Diyarbakır mutfağıyla aranız nasıldı? Özlediğiniz yemekler var mı?</span></p>

  <p class="normal1">Diyarbakır’ın meşhur yemeği kaburga dolmasıdır, tatlıları da çok lezzetlidir. Bingöllü tatlı ustalarının Diyarbakır’a yerleşmesiyle Diyarbakır’da tatlı ünlenmiş. Orada mutlaka kadayıf yemek lazım. Kaburgacı Selim Usta’yı da unutmamak gerekir. Selim Usta İstanbul Fatih’te, Ankara’da, Mardin’de de yer açtı. Ama lezzeti başka bir yere taşımak çok zor. Lezzette hava ve su çok önemlidir, yerken o havayı koklamanız gerekir. Kaburga dolması yiyeceksen git Diyarbakır’da ye, Siirt’te büryanı ye.</p>

  <p class="normal1">&nbsp;</p>

  <p class="normal1"><span class="idebold">İstanbul mutfağı konusunda ne düşünüyorsunuz?</span></p>

  <p class="normal1">İlkokulda, üniversitede ve idarecilikte kaymakam olarak muhtelif zamanlarda İstanbul’da bulundum ve bu şehri pek çok yönüyle tanıma fırsatım oldu. Yani 1965’lerden itibaren şehirdeki değişimi, gelişmeyi zaman zaman bizzat müşahede etme fırsatım oldu. İmparatorlukların başkenti demek kültürlerin buluştuğu yer demek. Bu yemek kültürlerini Akdeniz’den, Kafkasya’dan, Moskova’dan, Arabistan’dan alıyorsunuz ve bütün bunları getirip Anadolu sofrasıyla harmanlıyorsunuz ve imparatorluğa sunuyorsunuz. Onun için de damak tadı itibariyle ne ararsanız bulabiliyorsunuz İstanbul’da.</p>

  <p class="normal1">&nbsp;</p>

  <p class="normal1"><span class="idebold">En çok hangi bölgenin mutfağı sizin ağzınızı sulandırır?</span></p>

  <p class="normal1">Karadeniz benim has mutfağım, ama tercihim zeytinyağlı yemekler, yani Ege. Enginara, muhtelif otlardan yapılan yemeklere ve pırasaya düşkünümdür. Zeytinyağlı yemekler daha hafif ve besleyici. Ben zeytinyağlıyla doyup kalkabilirim.</p>

  <p class="normal1">&nbsp;</p>

  <p class="normal1"><span class="idebold">Bir günlük beslenme programınız nasıldır?</span></p>

  <p class="normal1">Kahvaltıyı iyi yapmayı tercih ederim, kahvaltısız dışarı çıkmam. Kahvaltıda özellikle tercihim, Gemlik’in etli zeytinidir, zeytini biraz fazla yerim. Peynir, sofraların vazgeçilmezi; reçele dikkat ederim, çilek reçeline özellikle düşkünüm ama artık tatlıdan biraz uzak durmaya çalışıyorum. Eskiden kızarmış ekmeğin üzerine sürülmüş tereyağı ve üzerine çilek reçeli kadar bana keyif veren bir sabah kahvaltısı tadı olmazdı. Mümkünse köy yumurtası bulup yiyorum, çayı kahvaltıyla birlikte değil de keyif olarak daha sonra içerim. Sabah kahvaltısında yine bir miktar yeşillik mutlaka olmalıdır, maydanozu ihmal etmem.</p>

  <p class="normal1">&nbsp;</p>

  <p class="normal1"><span class="idebold">Pazar kahvaltılarında sucuk devreye giriyor mu?</span></p>

  <p class="normal1">Sucuğa, pastırmaya çok düşkünlüğüm yok, ama pazar kahvaltısında patatesli omlet müthiş olur. Ayrıca simitsiz bir pazar kahvaltısı düşünemem.</p>

  <p class="normal1">&nbsp;</p>

  <p class="normal1"><span class="idebold">Tok olsanız da asla “hayır” demeyeceğiniz yemek hangisidir?</span></p>

  <p class="normal1">Galiba bu tercihimi Karadeniz fasulyesinden yana kullanırdım. Ayrıca çok tok olsam bile “hayır” demeyeceğim bir şey de işkembe çorbasıdır. Ona da her zaman midemde bir yer vardır, asla “hayır” demem.</p>

  <p class="normal1">&nbsp;</p>

  <p class="normal1"><span class="idebold">“Asla yemem” dediğiniz bir yemek var mı?</span></p>

  <p class="normal1">Kendi kültürümüzdeki her yemeği reddetmeden yerim ama küçüklükte patlıcan, bamya ve pırasaya karşı olumsuz duruşum vardı. Ama ısrarla yedirdiler. Annem ve babamdan Allah razı olsun, netice itibariyle onlar galip geldiler ve bize bu yemekleri sevdirdiler. Anne ve babalar çocuklarının tercihine göre yemek sunmasınlar. Bakıyorum çocuklar hep köfte, makarna ve asitli içeceklerle besleniyorlar. Çocukların istedikleri de zaman zaman olacak, ama sofrada her türlü yemeği mutlaka tatmaları lazım.</p>

  <p class="normal1">&nbsp;</p>

  <p class="normal1"><span class="idebold">Sokak yemekleriyle aranız nasıl?</span></p>

  <p class="normal1">Kokorece bayılırım, güvenilir bir yer oldu mu yerim. Diyarbakır’da ciğer çok satılır, akşam oturur ciğerimizi yerdik. Aksaray’da şimdi var mı bilmiyorum nohutlu pilav satılırdı, çok harikaydı, orada nohutlu pilav yemek bana çok zevk verirdi, denk gelse şimdi yine yerim. Galata’ya gider balık-ekmek yerdim, şimdi de fırsat bulursam gidip yemek istiyorum. Bunlar bana göre çok özel tatlar.</p>

  <p class="normal1">&nbsp;</p>

  <p class="normal1"><span class="idebold">İyi yemek yapanlardan etkilenir misiniz?</span></p>

  <p class="normal1">Televizyondaki yemek programlarını izliyorum ve “Ben de aslında bir şeyler yapabilseydim” diyorum. Yemek yapabilmek, bence çok dinlendirici bir şey. Yemek yapmaya kötü bir makarna tecrübesiyle başladım, ama şimdi zeytinyağlı taze fasulyeyi müthiş yapıyorum. Soğanın, domatesin, suyun ayarını iyi yapacaksınız, ayarı kaçırmayacaksınız. Her şeyden önemlisi, iyi fasulye almayı bileceksiniz. Eğer pazardan, manavdan iyi mal alma beceriniz yoksa, sizin iyi bir şeyler pişirmeniz mümkün değildir; iş oradan başlar. Ayrıca baharatlar çok önemli, dengesini bileceksiniz. Fasulye iddialı olduğum konu, pilavda da iddialyımdır. Şimdi siz bana, “Vali Bey, yakında lokantacılığa başlayacaksın galiba” diyeceksin ama gerçek bu. Bir pilav yapayım siz de bir yiyin görün. Tereyağında arpa şehriyeyi hafif nar kıvamına gelinceye kadar kavuracaksınız, daha sonra pirinci ilave edip bir güzel karıştıracaksınız. Tereyağı ile pirinci birbirine iyice yedireceksiniz. Suyunu ölçüsüne göre koyduktan sonra tuzunu da ekleyip üstünü kapatacaksınız. Kısık ateşte, yavaş yavaş pişireceksiniz. Bir de pilavın demlenme hakkı vardır, demlendikten sonra servis yapacaksınız.</p>

  <p class="normal1">&nbsp;</p>

  <p class="normal1"><span class="idebold">Sizin bir de tulumba tatlısı hikâyeniz var; anlatabilir misiniz?</span></p>

  <p class="normal1">Fakülteyi bitirdik, avukatlık stajına başladık; bir yandan fabrikada muhasebede çalışıyorum. Staj yaparken, adalet komisyonu başkanı, stajyer avukatları çağırdı, “Stajına devam etmeyen avukatın stajını yakarım” dedi, tabii gözümüz korktu. İşi bıraktık, tüm gün avukatlık stajına başladık. İşi bırakınca tabii para yok, ne yapacağız? Çalışmak, para kazanmak için bir tek geceleri var, “Gece ne yapabilirim?” diye düşünürken birden şimşek çaktı, lokantalara tulumba tatlısı yapıp satmak aklıma geldi. Bir arkadaşımla birlikte önce lokantaları dolaştık, “Alır mısınız?” dedik, “İyi yaparsanız alırız” dediler. İşe soyunduk, bir hafta yumurta, un, yağ, şeker, şerbet, ayarını tutturuncaya kadar döktük. Onun hamurunu yapmak o kadar zordur ki, tulumbasına dolduracaksınız ve ondan sonra sıkacaksınız. Belli uzunluklarda bırakıp yağda belli bir süre kızdıracaksınız, çıkar çıkmaz yanındaki şerbete atacaksınız, şerbette yeteri kadar durduktan sonra satışa hazır hale getireceksiniz. Avukatlık stajımın altı aylık döneminde tulumba tatlısı yaptım ve sattım.</p>

  <p class="normal1">&nbsp;</p>

  <p class="normal1"><span class="idebold">Kimlerle birlikte yemek yemek hoşunuza gider?</span></p>

  <p class="normal1">Ailemle, bir de yemeği iştahlı yiyen insanlarla, yani yemeğin hakkını verenlerle yemek yemeyi severim. İştahlı, yemekten anlayan ve sohbet edebilen insanlarla olmak hoşuma gider. Sofrada çok sessizlik varsa bence lezzet eksiktir, yemeğin sohbetle de lezzetini artırabiliyorsanız, her şeyin tadı değişir bence.</p>

  <p class="normal1">&nbsp;</p>

  <p class="normal1"><span class="idebold">Okuyucularımıza söylemek istediğiniz yemekli veya yemeksiz bir mesajınız var mı?</span></p>

  <p class="normal1">Tabii, İstanbul’a iyilikler diliyoruz. Ben bu şehrin valisiyim ama hepimiz İstanbul’dan sorumluyuz. Yaşadığımız şehre sahip çıkma konusunda hepimizin sorumlulukları var. İstanbul’un geleceğinin, İstanbullular tarafından oluşturulacağına inanıyorum. İstanbul’u iyi tanımamız ve bu şehrin hayran olunacak derinliklerini hissetmemiz lazım. Ben öncelikle hepimizin iyi birer İstanbullu olmasını arzu ediyorum. Bu şehri bütün değerleriyle daha fazla tanıyalım diyorum. Ayrıca, sağlık olmadan hiçbir şey olmuyor ve sağlık sofradan, mutfaktan başlıyor; aslında bu bir yeme içme kültürü, çok dikkat edelim. Yerken, içerken seçici olalım, dengeli ve sağlıklı beslenelim, ama asla çocuklarımızı obeziteye itecek bir kültürü mutfağımıza sokmayalım. Yemek deyip geçmeyelim, tatlı yiyelim, tatlı konuşalım ama tatlıyı fazla yemeyelim, acıyı da ihmal etmeyelim.</p>

  <p class="sagnormal">(20 Kasım 2011)</p>

  <div class="calibre1" id="calibre_pb_85"></div>
</body>
</html>
