<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yemek</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <meta content="urn:uuid:0b97bf63-bfc3-42c6-8745-323d54857716" name="Adept.expected.resource" />
  <meta content="urn:uuid:130cf0d7-5bac-4fa1-b668-632b6f9571ff" name="Adept.expected.resource" />
</head>

<body class="calibre">
  <h1 class="kitapickapak2" id="calibre_toc_65"><br class="calibre3" />
  <br class="calibre3" />
  <br class="calibre3" />
  <span class="kitapickapak3">Orhan</span><br class="calibre3" />
  &nbsp;<br class="calibre3" />
  <span class="bolum">Gencebay</span></h1>

  <p class="normal1">&nbsp;</p>

  <p class="h2baslik">“Dibini tutmuş fasulyeyi çok severim”</p>

  <p class="normal1">&nbsp;</p>

  <p class="normal1"><span class="idebold">Orhan Bey, yemekle aranız nasıl?</span></p>

  <p class="normal1">Yemekle herkesin arası iyidir. Yemek yemek güzeldir de aşırı yememek lazım, çünkü kilo aldırıyor, sağlığı bozuyor.</p>

  <p class="normal1">&nbsp;</p>

  <p class="normal1"><span class="idebold">Az yemeyi becerebiliyor musunuz?</span></p>

  <p class="normal1">Bazen kaçırıyoruz ipin ucunu. Gırtlağı tutmak öyle kolay olmuyor. O davetler yok mu, o davetler... İnsanı baştan çıkarıyor. Tabii sadece davetler değil suçlu olan; Sevim Hanım da çok güzel yemek yapar, yemek güzel olunca yeniyor. Bana göre her şeyden azar azar yemek gerekiyor.</p>

  <p class="normal1">&nbsp;</p>

  <p class="normal1"><span class="idebold">Biraz anılara gidelim; annenizin yemeklerini hatırlıyor musunuz?</span></p>

  <p class="normal1">Hatırlamaz olur uyum hiç... Allah gani gani rahmet eylesin, annemin yaptığı yemekleri iştahla yerdim. O zamanlar bol bol hareket ederdik. Samsun’da da İstanbul’da da hem spor yapardık hem de her yere yürüyerek giderdik. Otobüsleri ve dolmuşları arada sırada kullanırdık. Genelde gideceğimiz yere yürürdük. Onun için çok yemek yemekten çekinmezdik. Rahmetli annem her öğünde bize çok lezzetli yemekler yapardı. O zaman bir ekmek 930 gramdı. Ben beş tabak yemekle bir ekmek yerdim, fakat kilo almazdım. Babamın mesleği hayvancılıktı. O zamanlar “Bana yağsız et verin” diyen hiç kimseyi hatırlamıyorum. Hatta yağlı et vermezse ustayla kavga ederlerdi.</p>

  <p class="normal1"><span class="idebold">Sevim Emre:</span> Etin yağsız yenmesinin yanlış olduğunu bir doktordan öğrendim. Hastanenin karşısında bir kasaba girdim, yağsız pirzola istedim. O sırada kasapta yaşlı bir doktor vardı. Bana neden yağsız et aldığımı sordu. “Doktorlar yağsız yiyin diyorlar, onun için” dedim. Güldü, “Doktorlar başkalarına yağsız yiyin der, kendileri etin en yağlısını alırlar. Çünkü yağlı et lezzetlidir” dedi. Bu lafı hiç unutmuyorum.</p>

  <p class="normal1">&nbsp;</p>

  <p class="normal1"><span class="idebold">O yıllarda en çok hangi yemeği severdiniz?</span></p>

  <p class="normal1">Annem sık sık mantı ve çiğbörek yapardı. Annem Kafkasya Kırım kökenli. Onun için eski Türk yemeklerini çok iyi bilirdi. Ayrıca bol bol balık yerdik. Küçükken kalkan balığına düğmeli, barbunyaya da boyalı balık derdim. Hamsi çok yerdik; hamsinin fazlası da tarlalara dökülürdü. Babamın kâğıt kebabı da, kasap köftesi de çok lezzetli olurdu. Allah gani gani rahmet eylesin, severek yapardı, mutfağı da severdi. Ama ben bu konuda babama hiç çekmemişim.</p>

  <p class="normal1"><span class="idebold">Sevim Emre:</span> Kayınpederim dünyadaki en iyi insandı. Herkese yılbaşında hindisini, çeşit çeşit etlerini paket yapar, Samsun’dan kargoyla gönderirdi. O kadar mükemmel bir insandı.</p>

  <p class="normal1">&nbsp;</p>

  <p class="normal1"><span class="idebold">Samsunlusunuz; pideyi de seversiniz herhalde...</span></p>

  <p class="normal1">Bütün Karadeniz, pazar günleri mutlaka fırına gidip pide yaptırır. Ev halkı o pideyi dört gözle bekler. Pidenin içi evlerde hazırlanır. Bu bir gelenektir. Pide bol yenirse öğle yemeği yenmez, akşama kadar da gider, hatta akşam da kalan pide yenir. Yani Karadenizliler pideye bu kadar düşkündür.</p>

  <p class="normal1">&nbsp;</p>

  <p class="normal1"><span class="idebold">Hâlâ tadı damağınızda olan yemek var mı?</span></p>

  <p class="normal1">Pidenin tadı damağımdan hiç çıkmamıştır. Ben kapalı kıymalı pideyi daha çok severdim. Onu rahmetli babam hazırlardı. Kapalı pideyi fırından çıktıktan sonra üstten kesip içine tereyağı koyardık. Özellikle Vakfıkebir yağı pideye çok lezzet katardı.</p>

  <p class="normal1">&nbsp;</p>

  <p class="normal1"><span class="idebold">Babanızdan el almadınız mı, siz de mutfağa girer misiniz?</span></p>

  <p class="normal1">Maalesef böyle bir yeteneğim yok, ben sadece yemek yemesini severim.</p>

  <p class="normal1"><span class="idebold">Sevim Emre:</span> Bence var, ama hiç teşebbüs etmediği için körelmiş sanırım.</p>

  <p class="normal1"><span class="idebold">Orhan Gencebay:</span> Ben hep hazıra kondum. Evde Sevim Hanım çok lezzetli yemekler yapar. Yaptığı yemeklerin çoğu özgündür. Lezzeti yakalayabilmek için mutfakta durmadan uğraşır. Böyle mutfak ustasının yanında yemek pişirmeye nasıl cesaret edebilirim ki!</p>

  <p class="normal1">&nbsp;</p>

  <p class="normal1"><span class="idebold">Sevmediğiniz yemek var mı?</span></p>

  <p class="normal1">Bir yemek var ki hiç alışamadım. O mübarekten özür diliyorum yemek mübarektir, o da bakla. Onun da aslında bir anısı var. Samsun’da evimiz bahçeliydi; bir gün elime tohum geçti, bunları toprağa ektim. Aslında bahçeyle uğraşmayı hiç bilmem. 13-14 yaşlarındaydım. Sordum, yabani bakla olduğunu söylediler. Aylar geçti, baklalar oldu. Bunları toplayıp anneme götürdüm. “Anne bunları pişir, ben yiyeceğim” dedim. Annem, “Yavrum bunlar yabani bakla, yenmez” diye itiraz etti. Ben direttim. Bunlara aylardır emek verdiğimi söyledim. Annem de beni kırmadı, pişireceğini söyledi. Öğlen okuldan eve geldim. Evde garip bir koku vardı, ayrıca mutfaktan dumanlar çıkıyordu. Eve girmek mümkün değildi. Bir yandan felaket bir koku, diğer yandan duman. “Anne bu ne?” diye bağırdım. O da “Senin baktığın baklalar” dedi. İşte o gün bugündür bakla yemem.</p>

  <p class="normal1"><span class="idebold">Sevim Emre:</span> Bir kere ezmesini yedirdim, fark etmedi, afiyetle yedi. Enginarın içine iç baklayı koydum, dereotuyla bir güzel pişirdim, iki kere yedirdim.</p>

  <p class="normal1"><span class="idebold">Orhan Gencebay:</span> Çocukken kerevize de tepkiliydim, ama sonra alıştım. Ne alakası var bilmiyorum ama bana mezarlığı hatırlatıyordu kereviz. Teyzemin oğlu da kerevizi sevmezdi. Bir gün teyzem kereviz yapmış, kuzenim evi terk edip otele gitmişti. O kadar nefret ederdi. Bana kerevizi yeniden sevdiren yine Sevim’dir.</p>

  <p class="normal1">&nbsp;</p>

  <p class="normal1"><span class="idebold">Sevim Hanım nasıl yapıyorsunuz kerevizi?</span></p>

  <p class="normal1"><span class="idebold">Sevim Emre:</span> Enginar gibi yuvarlak doğrarım. İçini oyarım, içine bezelye, arpacıksoğanı, havuç ve küçük patates koyarım. Bol limon sıkarım, biraz şeker ilave ederim. Çok lezzetli olur. Enginardan hiç ayıramazsınız. Kerevizin dolması da, etli yemeği de güzel olur.</p>

  <p class="normal1">&nbsp;</p>

  <p class="normal1"><span class="idebold">Orhan Bey sakatatla aranız nasıl, gençlik yıllarınızda yer miydiniz?</span></p>

  <p class="normal1">Yemez olur muyum hiç. Karaciğer, arnavutciğeri ne lezzetli şeylerdir onlar. Lale İşkembecisi, Zuhal İşkembecisi İstanbul’un en meşhur işkembecileridir. Onlarda pişen her şeye bayılırım. İşkembenin yanı sıra, kelle-paçayı da çok severim. Babam da onları farklı hazırlardı.</p>

  <p class="normal1">&nbsp;</p>

  <p class="normal1"><span class="idebold">Kokoreç yer misiniz?</span></p>

  <p class="normal1">Yenmez olur mu! Temiz yapıldıktan sonra harika olur. İnsan yemeye doyamaz.</p>

  <p class="normal1">&nbsp;</p>

  <p class="normal1"><span class="idebold">Kuzu pirzola yer misiniz?</span></p>

  <p class="normal1">Yiyorum ama aslında yenmesine taraftar değilim. Kuzuya üzülüyorum. Küçücük bir şey. Babam da buna karşıydı. Hayvanın bu kadar küçük kesilmesinin ekonomiye zarar verdiğini söylerdi. Kuzu küçükken kaç kilo gelir ki? Oysa büyüyünce eti bir iki misli daha fazla olur. Kuzu etini ben biraz lüks görüyorum. Öyle ustalar var ki manda etini, sığır etini öyle bir yapıyorlar ki lokum gibi oluyor; bu da ayrı bir beceri. Bu etler kuzu etini hiç aratmıyor.</p>

  <p class="normal1">&nbsp;</p>

  <p class="normal1"><span class="idebold">Sokak yemeklerini sever misiniz?</span></p>

  <p class="normal1">Bir köfteci vardı, onda yediğim köftelerin lezzetini hiçbir yerde bulamazdım. Temiz sokak köftecisine bayılırım. Nasıl yapıyorlarsa, ne koyuyorlarsa içine onların köfteleri başka oluyor. Sokak simidini de çok severim. Pastane simidi de güzel, ama sokaktaki o simidin lezzeti başka. Ben onları özlüyorum. Seyyar satıcılardan turşu suyu içmeyi de çok severim.</p>

  <p class="normal1">&nbsp;</p>

  <p class="normal1"><span class="idebold">Arabalarda satılan nohutlu pilavla aranız nasıl?</span></p>

  <p class="normal1">Yedim ama Sevim Hanım nohutlu pilavı muhteşem yapar. O yüzden sokakta yemeye pek fırsat kalmıyor.</p>

  <p class="normal1">&nbsp;</p>

  <p class="normal1"><span class="idebold">Unutamadığınız bir yemek anınız var mı?</span></p>

  <p class="normal1"><span class="idebold">Sevim Emre:</span> İzin verirseniz, ben anlatayım. Orhan Bey’le beraberliğimiz daha yeni başlamıştı. Saatlerce uğraşıp minicik yaprak sarması sardım. Çok özendim bu yemeği yaparken. Ama tencereyi ateşte unuttum, sarmalar yandı. Nasıl ağlıyorum, nasıl ağlıyorum... Orhan, “Niye bu kadar çok ağlıyorsun?” dedi. Tabii o bilmiyor ne kadar zorlukla yaptığımı. “Bu kadar ağlanır mı bir sarma için” dedi. Bu olayı hiç unutamadım.</p>

  <p class="normal1"><span class="idebold">Orhan Gencebay:</span> O kadar çok gözyaşı döktü ki, “Bundan rahatsız oldum” dedim. “Sen hem dibini tutturduğun sarmalara ağlıyorsun hem de benim bazı olaylarıma ağlıyorsun. Yani sarmayla beni eşit tutuyorsun. Tamam, sarmaya da saygımız var ama bu kadar ağlanmaz ki. Sarma mı ben mi daha değerliyim?” diye çıkışınca ağlamayı kesti.</p>

  <p class="normal1">&nbsp;</p>

  <p class="normal1"><span class="idebold">Sevim Hanım’ın hangi yemeklerini daha çok seviyorsunuz?</span></p>

  <p class="normal1">Açıkçası ayrım yapmıyorum. Sevim fasulyeyi de, pilavı da, etli nohudu da çok güzel yapar. Fırında yaptığı kebaplara doyum olmaz. Boşnak böreği insana parmaklarını yedirtir. Ben ona “Sevim Abla böreği” diyorum. Fırında yaptığı şehriyeli kuzu budu insanın aklını başından alır. Başlangıçta pırasa dolması da yapardı. Öyle lezzetli olurdu ki anlatamam. Kayısının içerisine badem koyarak yaptığı kaymaklı tatlı da çok lezzetli olur. Elma tatlısı da öyle. Aklınıza ne geliyorsa süper yapar Sevim Hanım. Zeytinyağlıları da çok lezzetlidir, ama dibini tutturarak yaparsa o zaman tadına doyum olmaz. Dibini tutturmasını da ben önerdim.</p>

  <p class="normal1">&nbsp;</p>

  <p class="normal1"><span class="idebold">Siz nereden öğrendiniz?</span></p>

  <p class="normal1"><span class="idebold">Sevim Emre:</span> Bir keresinde zeytinyağlı fasulye yapmıştım. Sohbete daldım, yemeğin dibi tuttu. Özene bezene yapmıştım. O kadar üzüldüm ki anlatamam. Orhan yedi çok sevdi, hatta “Bundan sonra hep böyle yap” dedi.</p>

  <p class="normal1">&nbsp;</p>

  <p class="normal1"><span class="idebold">Yemek seçer misiniz?</span></p>

  <p class="normal1">Katiyen... Baklanın haricinde hiç yemek seçmem. Sevim onu da bana yedirmiş zaten.</p>

  <p class="normal1">&nbsp;</p>

  <p class="normal1"><span class="idebold">Et mi, sebze mi, balık mı, hamur mu diye sorsam?</span></p>

  <p class="normal1">Hepsi. Balığı da çok severim ama evde balık yapamıyoruz. Balıkta hamsiyi, kalkanı, levreği çok severim. Hamsinin tavasını tercih ederim. Hamsili pilava da bayılırım.</p>

  <p class="normal1"><span class="idebold">Sevim Emre:</span> Evde bir tek balık yapmıyorum, çünkü kokusu günlerce çıkmıyor. Aslında çok güzel yaparım buğulamasını, kızartmasını, ama dediğim gibi çok kokuyor.</p>

  <p class="normal1">&nbsp;</p>

  <p class="normal1"><span class="idebold">Kebapla aranız nasıl?</span></p>

  <p class="normal1">Kebapla da, çiğköfteyle de aram çok iyidir. Çiğköfteyle ilgili hoş bir anım var; Seneler önce, cumartesi günleri bir arkadaşın işyerinde dostlar toplanırdık. O gün çiğköfte partisi olurdu. Çiğköfteyi de güneydoğulu arkadaşlar yapardı. Ama ister Malatyalı, ister Adıyamanlı olsun, yanına kontrol için mutlaka bir Urfalı arkadaş gelirdi. Böylesine ciddiye alırdık çiğköfte yoğurma işini. Urfalı arkadaş tamam demeden köfteler yenmezdi. Bir gün basındaki arkadaşlarla toplandık. Çiğköfte yoğururken fotoğrafımı çekmek istediler. “Çiğköfte yoğurmasını bilmem, yemesini bilirim” diye itiraz ettim. O kadar çok ısrar ettiler ki, elimi yıkayıp, tepsinin içindeki ete elimi daldırdım. Fotoğraflar çekildi. Birkaç gün sonra resmin altında bir yazı: “Orhan Gencebay çiğköftenin içine hamsi koydu.” Urfalılar biraz bozulmuş, “Biz onun hamsisine karışıyor muyuz, o da bizim çiğköftemize karışmasın” diye sitem etmişler.</p>

  <p class="normal1">&nbsp;</p>

  <p class="normal1"><span class="idebold">Bir günlük yemek maceranızı anlatır mısınız?</span></p>

  <p class="normal1">Sabah kahvaltısını çok severim. Masada yumurta, peynir çeşitleri ve bal bulunur. Bal demişken bir anım aklıma geldi. Bir gün evden çıkarken kapıda iki delikanlıyla karşılaştım. Rize’den beni görmeye gelmişler. “Hayrola?” dedim, “Sana bal getirdik, onu vermek istiyoruz” dediler. “Bal nerede?” diye sordum. “Getireceğiz” dediler. Sonra gittiler. Bir hafta sonra yine geldiler. “Bal nerede?” diye sordum. “İstanbul’a getirdik, ama buraya getiremedik” diye cevap verince şaşırdım. Meğerse tam yüz elli kilo bal getirmişler bana. “Siz beni ayı mı sandınız?” diye takıldım onlara.</p>

  <p class="normal1">Öğle yemeğini evde olduğumuzda ev yemeğiyle, dışarıda da ne varsa onunla geçiştiriyoruz. Akşam yemeğini ya evde ya da dostlarla beraber bir yerlerde yiyoruz. Maalesef akşam yemeklerini fazla kaçırıyoruz. Kiloyu da bundan alıyoruz zaten. Pazar günleri ekstradan yağda yumurta yiyoruz.</p>

  <p class="normal1">&nbsp;</p>

  <p class="normal1"><span class="idebold">En çok hangi yörenin yemeğini seviyorsunuz?</span></p>

  <p class="normal1">Bizim mutfağımız son derece zengin. Güneydoğu yöresindeki çeşitlilik hiçbir yerde yoktur. Aslında tüm bölgelerimiz yemek konusunda çok zengin. Bir gün Mersin’de bir aileye konuk olarak gitmiştik. Bütün mahalle birlikte yemeği hazırlamışlar. O kadar çok çeşit çıkardılar ki ben böyle bir şey görmedim. Yüzün üstünde çeşit vardı. Hepsini tatmak mümkün değildi, keşke tadabilseydim. Bizim mutfağımız süper. Her yöreyi beğeniyorum, hepsinin ayrı bir yeri var. “Karadeniz’de çok fazla çeşit yok” derler, ama olanlar çok lezzetlidir. Balık çeşitleri vardır, mıhlamasından kuymağına, Laz böreğinden fasulye turşuna, kuru fasulyesinden kavurmasına kadar hepsi çok lezzetlidir. Yemek ayrımı yapmayan biri olduğum için her yörenin yemeğini severim.</p>

  <p class="normal1">&nbsp;</p>

  <p class="normal1"><span class="idebold">Karnınız tok olsa da asla “hayır” diyemeyeceğiniz yiyecek nedir?</span></p>

  <p class="normal1"><span class="idebold">Sevim Emre:</span> Ben cevap vereyim. Orhan tıka basa tok olsa da çiğböreğe, Karadeniz pidesine, mantıya asla “hayır” diyemez.</p>

  <p class="normal1">&nbsp;</p>

  <p class="normal1"><span class="idebold">Gece kalkıp buzdolabından bir şeyler tırtıklar mısınız?</span></p>

  <p class="normal1">Bazen bir dilim peynir-ekmek yediğim olur. Akşam kaçta yemek yersem yiyeyim yatmadan önce yediğim bir dilim peynir-ekmek beni rahatlatıyor. Daha rahat uyuyorum.</p>

  <p class="normal1">&nbsp;</p>

  <p class="normal1"><span class="idebold">En çok kiminle yemek yemekten hoşlanırsınız?</span></p>

  <p class="normal1">Ailemle ve dostlarımla. Çocuklar, torunlar, ailemle ve dostlarımla birlikte yemek yemeyi çok severim. Sohbet eşliğinde yemek yemek en güzeli.</p>

  <p class="normal1">&nbsp;</p>

  <p class="normal1"><span class="idebold">Orhan Bey, zaman zaman rejim yapıyor musunuz?</span></p>

  <p class="normal1">Güya yapıyoruz. Daha doğrusu yapmıyoruz da yapar gibi görünüyoruz.</p>

  <p class="normal1"><span class="idebold">Sevim Emre:</span> Orhan rejim yapamaz, çünkü yemek yemeyi çok sever. Ben sabah kahvaltımı yapınca akşama kadar aç durabilirim, ama Orhan Bey hiç aç duramaz.</p>

  <p class="normal1">&nbsp;</p>

  <p class="normal1"><span class="idebold">Hem yemekten vazgeçemiyorsunuz hem formunuzu koruyorsunuz; bu nasıl oluyor?</span></p>

  <p class="normal1">Her gün beş-altı kilometre hızla Bebek sahilinde yürüyorum. Keşke baypastan önce başlasaydım yürüyüşe. Yalnız Boğaz’da yürürken ne kadar baypaslı insan olduğunu görüyorum.</p>

  <p class="normal1">&nbsp;</p>

  <p class="normal1"><span class="idebold">Yürürken hayranlarınız yolunuzu kesiyorlar mı?</span></p>

  <p class="normal1">Kesiyorlar ama sağ olsunlar var olsunlar, yolda konuşa konuşa hep beraber yürüyoruz onlarla.</p>

  <p class="normal1">&nbsp;</p>

  <p class="normal1"><span class="idebold">Tatlıyla aranız nasıl?</span></p>

  <p class="normal1">Tatlı sevilmez mi? Hamur işi tatlıları, aşureyi çok severim; baklavaya, ekmekkadayıfına bayılırım. Sabah, öğlen, akşam yerim ama yememem gerekiyor. Sabaha balla başlıyorum. Şeker sorunum yok. Tansiyon sorunu var. Genetik. Babamın tansiyonu otuza çıkarmış, ben de de yirmi dörtlere falan çıkardı, ama hissetmezdim. Küçük oğlum Gökhan bir kaza geçirmişti. O zaman tansiyonum sürekli yüksek çıktı, zaten o yıl baypas oldum.</p>

  <p class="normal1">&nbsp;</p>

  <p class="normal1"><span class="idebold">Sevdiğiniz lokantaları sıralayabilir misiniz?</span></p>

  <p class="normal1">İlk başta Sevim Hanım’ın evdeki lokantası var tabii ki. Son zamanlar Le Pecheur’e dadandık, Kıyı, Eftalya, Yeşilköy’deki Hasan’ın Yeri sık gittiğimiz balıkçılar. Polat ve Hilton’daki Çin restoranları, Günaydın Et Lokantası, Beyti, Konyalı, Borsa, Develi ve İstinye Park’taki Masa da yemek yediğimiz lokantalar.</p>

  <p class="sagnormal">(11 Temmuz 2010)</p>

  <div class="calibre1" id="calibre_pb_131"></div>
</body>
</html>
