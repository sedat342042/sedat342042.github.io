<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css"/>
</head>

<body>
  <h1 style="textalign: center;"><span class="font7">BÖLÜM 8</span></h1>

  <p style="textalign: center;"><span class="font49">Ayrılışlar</span> <span class="font44">ve</span> <span class="font49">Vedalar</span></p>

  <p style="textalign: center;"><span class="font49"><br/></span></p>

  <p><span class="font42">Bod bazen ölüleri göremiyordu. Bu durum bir iki ay önce, nisan ya da mayısta, başlamıştı. İlk başta ara sıra oluyordu, ama artık sıklaşmış gibi görünüyordu.</span></p>

  <p><span class="font42">Dünya değişiyordu.</span></p>

  <p><span class="font42">Bod mezarlığın kuzeybatı kısmına, porsuk ağacından sarkan ve Mısır Yolu’mın öteki taraftaki çıkışını yan yarıya kapayan sarmaşık yığınına doğru geze geze gidiyordu. Yolda bir kırmızı tilki ve, boynuyla patileri beyaz olan, iri bir kara kedi gördü; patikanın ortasında oturmuş. fikir alışverişinde bulunuyorlardı. Bod yaklaşınca başlarını kaldırdılar ve, sanki komplo kurarken yakalanmışlar gibi, ürküp çalılıklara kaçtılar.</span></p>

  <p><span class="font47">Tuhaf</span> <span class="font42">diye düşündü Bod. O tilkinin yavru olduğu zamanları biliyordu ve, hatırladığı kadarıyla, kedi de mezarlığın içinde dolaşırdı. Onlar da Bod’u tanıyorlardı. Hattâ yakınlık göstermek istediklerinde, kendilerini ona sevdirirlerdi.</span></p>

  <p><span class="font42">Bod sarmaşığın içinden süzülmeye başladı, ama önü kapalıydı. Aşağı eğilip sarmaşığı kenara çekti ve aradan </span><span class="font42">geçti. Oluk ve çukurlardan sakınarak, patikadan aşağı dikkatle iniyordu, fin sonunda AJonso Toınâs Garcia Jones un G837-1M5,</span> <span class="font47">Ey Gezgin’ Asanı </span><span class="font47">Bırak)</span> <span class="font42">istirahatgahını gösteren etkileyici mezar taşının oraya geldi.</span></p>

  <p><span class="font42">Bod son aylarda, birkaç günde bir buraya geliyordu. Alonso Jones biitiin dünyayı gezmişti ve yaptığı yolculukları Bod’a anlatmaktan büyük zevk alıyordu. Sözlerine, “Başımdan hiç ilginç olay geçmedi," diye başlıyor ve hüzünlü bir şekilde, “sana bütün hikâyelerimi anlattım," diyordu. Sonra gözleri ışıldıyor ve, ‘’Yalnız... sana hiç anlatmış mıydım?.." diye belirtiyordu. Ve bunun ardından şu cümleler geliyordu: “Moskova’dan kaçmak zorunda kalışımı?", “Bir servet değerinde olan. Alaska’daki altın madenini kaybedişimi?” ya da “Güney Amerika’daki bozkırlarda çılgın gibi kaçışan sığırları?" Bod her seferinde başını iki yana sallar ve beklentiyle bakardı. Çok geçmeden kafasının içi hikâyelerle dolardı: maceraperestlik ve büyük serüvenler; öpülen güzel kızlar; silahlarla vurulan ya da kılıçlarla savaşılan kötü adamlar; çanta çanta altınlar: başparmağın ucu büyüklüğünde elmaslar; kayıp şehirler ve engin dağlar; buharlı trenler ve yelkenliler; bozkırlar, okyanuslar, çöller ve tundralara dair hikâyeler.</span></p>

  <p><span class="font42">Üstünde baş aşağı duran meşale oymalarının olduğu, sivri uçlu, uzun mezar taşının oraya yürüdü ve bekledi, ama kimsecikleri görmedi. Alonso Jones’a seslendi, hattâ mezar taşını tıklattı, ama cevap gelmedi. Bod başını mezara sokup arkadaşım çağırmak için aşağı eğildi. Ama katı cismin içinden, yoğun bir gölgeden geçen bir gölge gibi süzülmesi gereken başı sertçe ve acıyla yere çarptı Yeniden seslendi, ama hiçbir şey olmadı. Bunun üzerine, yeşillik ve gri mezar taşı karmaşasının içinde dikkatle ilerleyerek patikaya çıktı. Bod yanlarından geçerken, akıliken ağacının üstüne tünemiş üç saksağan havalandı.</span></p>

  <p><span class="font42">Mezarlığın güneybatı yamacına varana kadar etrafta hiçbir ruhla karşılaşmadı. Orada, yüksek bonesi ve pelerini içinde ufacık duran Slaughter Ana’nın tanıdık surelini gördü. Kadın mezar taşlarının arasında başını aşağıya eğmiş, kır çiçeklerine baka baka yürüyordu.</span></p>

  <p><span class="font42">“Çocuk, gel buraya!” diye bağırdı kadın. “Şurada bir sürü Latin çiçeği var. Benim için onlardan biraz toplayıp mezar taşıma koysana."</span></p>

  <p><span class="font42">Bod kırmızı ve sarı Latin çiçekleri toplayıp Slaughter Ana’nın mezar taşma götürdü. Mezar taşı öylesine çatlamış. yıpranmış ve aşınmıştı ki, artık üzerinde sadece,</span></p>

  <p><span class="font42">LAUGH-</span></p>

  <p><span class="font42">yazıyordu. Bu yazı, yüz yıldan fazla bir süredir yerel tarihçilerin aklını karıştırıyordu.</span></p>

  <p><span class="font42">Slaughter Ana ona gülümsedi. “Sen iyi bir delikanlısın. Sensiz ne yaparız bilmiyorum.”</span></p>

  <p><span class="font42">“Teşekkür ederim” dedi Bod. “Herkes nerede? Bu gece gördüğüm ilk kişi sensin.”</span></p>

  <p><span class="font42">Slaughter Ana seıtçe ona baktı. “Alnına ne yaptın?” diye sordu.</span></p>

  <p><span class="font42">“Bay Jones’un mezarına çarptım. Katıydı. Ben...” Slaughter Ana dudaklarını büzüp başını yana yatırdı. Bonesinin altındaki yaşlı, parlak gözleri Bod’u dikkatle inceliyordu. “Sana</span> <span class="font47">çocuk</span> <span class="font42">dedim, değil mi? Ama zaman göz açıp kapayıncaya kadar geçiyor ve sen artık genç bir adamsın, öyle değil mi? Kaç yaşında oldun?”</span></p>

  <p><span class="font42">“Sanırım, on beş. Ama hâlâ her zamanki gibi hissediyorum,” dedi Bod. Slaughter Ana onun lafını kesip, “Ben de hâlâ, eski çayırda papatyalardan zincir yapan <a id="footnote1"></a><sup><a href="#bookmark2">1</a></sup> küçücük bir şey okluğum zamanlardaki gibi hissediyorum. Son daima sensindir, bu değişmez. Sen her zaman değişirsin ve bu konuda yapabileceğin bir şey yoktur” dedi.</span></p>

  <p><span class="font42">Kadın kırık mezar taşının üstüne oturdu. ’‘Buraya geldiğin geceyi hatırlıyorum çocuk. ’Ufaklığın burada yaşamasına izin verelim/ demiştim ve annen de bana katılmıştı. Diğerleri bununla ilgili tartışmaya başladılar, ta ki Kır Atlı Hanım gelene kadar. ‘Ey Mezarlık Halkı/ demişti hanımefendi, ‘Slaughter Ana’ya kulak verin. İçinizde hiç merhamet yok mu?<a></a><sup><a href="#bookmark2">1</a></sup> Sonra herkes benimle hemfikir olmuştu.” Sesi azaldı ve ufak başını iki yana sallayarak, “Burada bir günü bir sonrakinden farklı kılacak fazla şey olmaz. Mevsimler değişir. Sarmaşıklar büyür. Mezar taşları düşer. Ama senin gelişin... eh, iyi ki de geldin, hepsi bu,” dedi.</span></p>

  <p><span class="font42">Slaughter Ana ayağa kalktı ve elbisesinin kolundan pis bir parça yırttı. Bezin üstüne tükürüp, elinden geldiğince uzanarak Bod’un alnındaki kanı sildi. “İşte oldu, şimdi elin yüzün temizlendi<sup><a href="#bookmark2">1</a></sup> dedi ciddi bir şekilde. “Seni bir daha ne zaman görürüm bilmiyorum. Kendine dikkat et.”</span></p>

  <p><span class="font42">Daha önce hiç hatırlamadığı bir şekilde hüsrana uğradığını hisseden Bod, Owens’Iarın lahdine gitti. Lahdin</span> <span class="font7">yanında</span> <span class="font42">onu bekleyen anne babasını görünce memnun oldıı. Ama onlara yaklaştıkça, duyduğu memnuniyet endişeye dönüştü: Bay ve Bayan Owens neden lahdin iki yanında, vitray resimlerindeki karakterler gibi, duruyorlardı? Bod onların yüzlerini okuyaımyordu.</span></p>

  <p><span class="font42">Babası öne çıkıp, “İyi akşamlar Bod. Umarım iyisindir/<a></a><sup><a href="#bookmark2">1</a></sup> dedi.</span></p>

  <p><span class="font42">“Oldukça iyiyim/’ dedi Bod; Bay Owens arkadaşları bu soruyu sorduğunda böyle cevap verirdi.</span></p>

  <p><span class="font42">Bay Owens, “Bayan Owens ve ben hayatlarımızı bir çocuğumuz, olmasını dileyerek geçirdik. Senden daha iyi bir evlada sahip olabileceğimizi sanmıyorum Bod/’ dedi ve oğluna gururla baktı.</span></p>

  <p><span class="font42">“Eh, evet, teşekkür ederim, ama...” dedi Bod. Annesine döndiu onun neler olduğunu anlatmasını sağlayabileceğinden emindi. Ama annesi artık orada değildi, “Nereye gitti?” diye sordu Bod.</span></p>

  <p><span class="font42">“Ah. Evet” Bay Owens huzursuz görünüyordu. “Ah, Betsy’yi bilirsin. Bazı zamanlar vardır. Şey, ne diyeceğini bilemediğin zamanlar. Anlıyor musun?”</span></p>

  <p><span class="font42">“Hayır,” dedi Bod.</span></p>

  <p><span class="font42">“Sanırım Silas seni bekliyor/’ dedi babası ve gözden kayboldu.</span></p>

  <p><span class="font42">Vakit gece yarısını geçiyordu. Bod eski şapele doğru yürümeye başladı. Çatı oluğundaki ağaç son fırtınada aşağı düşmüş, birkaç siyah kiremidi de beraberinde götürmüştü.</span></p>

  <p><span class="font42">Bod gri, ahşap bankta bekliyordu, ama Silas’tan ses seda yoktu.</span></p>

  <p><span class="font42">Rüzgar kuWetli esiyordu. Alacakaranlığın sonsuza dek sürdüğü bir yaz gecesiydi ve hava sıcaktı, ama yine de Bod’un tüyleri diken diken olmuştu.</span></p>

  <p><span class="font42">Bir ses kulağına, “Beni özleyeceğini söyle seni şapşal.” dedi,</span></p>

  <p><span class="font42">“Liza?” dedi Bod. Cadı kızı bir yıldan fazla zamandır -Elinden Her İş Gelen Jackler’le karşılaştıkları geceden beri- ne görmüş ne de duymuştu. “Nerelerdeydin?”</span></p>

  <p><span class="font42">“İzliyordum,” dedi Liza. “Bir hanım yaptığı her şeyi söylemek zorunda mıdır?”</span></p>

  <p><span class="font47">“Beni</span> <span class="font42">mi izliyordun?” diye sordu Bod.</span></p>

  <p><span class="font42">Liza’nın yakından gelen sesi, “Gerçekten de, hayat canlıların elinde heba oluyor Nobody Owens. İçimizden biri yaşayacak kadar ahmak ve o ben değilim. Beni özleyeceğini söyle” dedi.</span></p>

  <p><span class="font42">“Nereye gidiyorsun?” diye sordu Bod. Sonra, “Her nereye gidersen git, seni özleyeceğim tabii ki...” dedi.</span></p>

  <p><span class="font42">“Çok aptal,” diye fısıldadı Liza Hempstock’un sesi. Bod onun elinin kendi eline değdiğini hissedebiliyordu. “Yaşayacak kadar aptal.” Kızın dudakları, Bod’un yanağına, dudağının köşesine değdi. Liza onu hafifçe öpünce Bod ne yapacağını bilemedi; çok şaşırmış ve tamamen hazırlıksız yakalanmıştı.</span></p>

  <p><span class="font42">Liza’nın sesi, “Ben de seni özleyeceğim. Daima,” dedi. Hafif bir esinti Bod’un saçlarım karıştırdı, tabii o Liza’nın eli değildiyse. Sonra Bod bankta yalnız kaldığını anladı.</span></p>

  <p><span class="font42">Ayağa kalktı.</span></p>

  <p><span class="font42">Şapelin kapısına yürüdü. Sundurmanın yanındaki taşı kaldırıp, uzun süre önce ölmüş şapel hademesinin oraya bıraktığı yedek anahtarı aldı. Kapının içinden süzülüp süzülemeyeceğini görmek için bir deneme bile yapmadan, büyük, ahşap kapının kilidini açtı. Kapı itiraz edermiş gibi gıcırdayarak açıldı.</span></p>

  <p><span class="font42">Şapelin içi karanlıktı, Bod etrafı görmeye çalışırken gözlerini kıstığını fark etti.</span></p>

  <p><span class="font42">“İçeri gel Bod” Bu, Silas’ın sesiydi.</span></p>

  <p><span class="font42">“Hiçbir şey göremiyorum ” dedi Bod. “Çok karanlık.”</span></p>

  <p><span class="font42">“Şimdiden mi?” dedi Silas. İç geçirdi. Bod bir kadife hışırtısı duydu; bir kibrit çakıldı, yandı ve salonun gerisindeki büyük, oymalı, ahşap şamdanlarda duran iki koca mumu yakmak için kullanıldı. Bod mum ışığında koruyucusunun büyük bir deri bavulun yanında durduğu’ nu gördü; bavul, eşya sandığı dedikleri türdendi -uzun boylu bir adamın içinde kıvrılıp uyuyacağı kadar büyüktü. Onun yanında Silas’ın siyah, deri çantası vardı. Bod bu çantayı birkaç kez görmüştü ve ondan hâlâ etkileniyordu.</span></p>

  <p><span class="font42">Sandığın içinde beyaz astar vardı. Bod elini boş sandığa sokup ipek astara, kuru toprağa dokundu.</span></p>

  <p><span class="font42">“Sen bunda mı uyuyorsun?” diye sordu.</span></p>

  <p><span class="font42">“Evimden uzaktayken,” dedi Silas.</span></p>

  <p><span class="font42">Bod şaşırmıştı, çünkü kendini bildi bileli, hattâ onun öncesinde de, Silas buradaydı. “Burası senin evin değil mi?” dedi.</span></p>

  <p><span class="font42">Silas başını iki yana salladı. “Benim evim buradan çok, çok uzaklarda,” dedi. “Tabii, hâlâ yaşanabilir durumdaysa. Yurdumda sorunlar vardı, o yüzden oraya döndüğümde neyle karşılaşacağımı hiç bilmiyorum “</span></p>

  <p><span class="font42">“Geri mi dönüyorsun?” diye sordu Bod. Değişmez olan şeyler değişiyordu. “Gerçekten gidiyor musun? Ama... Sen benim koruyucumsun”</span></p>

  <p><span class="font42">“Senin</span> <span class="font47">koruyucundum.</span> <span class="font42">Ama artık sen kendini koruyacak kadar büyüdün. Benim korumam gereken başka şeyler var.”</span></p>

  <p><span class="font42">Silas kahverengi deri sandığın kapağını kapayıp kayışlarını bağlamaya başladı.</span></p>

  <p><span class="font42">“Burada kalabilir miyim? Mezarlıkta?” diye sordu Bod.</span></p>

  <p><span class="font42">“Kalmamalısın,” dedi Silas, bunu Bod’un daha önce </span><span style="fontfamily: ’Times New Roman’, serif;">onun ağzından duymadığı bir incelikle söylemişti. “Buradaki herkes, kısa da olsa, hayatlarını yaşadı Bod. Şimdi sıra sende. Senin yaşaman gerek”</span></p>

  <p><span class="font42">“Seninle gelebilir miyim?” diye sordu Bod.</span></p>

  <p><span class="font42">Silas başını iki yana salladı.</span></p>

  <p><span class="font42">“Seni bir daha görebilecek miyim?”</span></p>

  <p><span class="font42">“Belki.” Silas’m sesinde bir incelik ve daha fazlası vardı. “Ve sen beni görsen de görmesen de, eminim ben seni göreceğim.” Deri sandığı duvara yasladı ve uzaktaki köşeye yürüdü. “Beni izle” Bod, Silas’ın arkasından yürüyüp, mahzene giden küçük, döner merdivenden aşağı inerken onu takip etti. Silas aşağıya vardıklarında, "Senden izin istemeden sana bir bavul hazırladım” diye açıkladı.</span></p>

  <p><span class="font42">Küflü ilahi kitaplarıyla dolu kutunun üstünde, Silas’mkinin benzen olan küçük bir deri bavul duruyordu. “Tüm sahip oldukların onun içinde” dedi Silas.</span></p>

  <p><span class="font42">Bod, “Bana Yüce Koruyuculardan bahsetsene Silas. Sen onlardan binsin. Bayan Lupescu da öyleydi. Başka kim var? Sizden çok var mı? Neler yapıyorsunuz?” dedi.</span></p>

  <p><span class="font42">“Fazla bir şey yapmıyoruz,” dedi Silas. “Çoğunlukla, sınır bölgelerini bekliyoruz. Biz sınırları koruruz.”</span></p>

  <p><span class="font42">“Ne tür sınırları?” dedi Bod.</span></p>

  <p><span class="font42">Silas bir şey söylemedi.</span></p>

  <p><span class="font42">“Jack denen adamı ve halkını durdurmayı mı kastediyorsun?” diye sordu Bod.</span></p>

  <p><span class="font42">Silas. “Biz yapmamız gerekeni yaparız” dedi. Sesi yorgun geliyordu.</span></p>

  <p><span class="font42">“Ama doğru olan şeyi yaptınız. Yani, Jackler’i durdurdunuz. Onlar korkunçtu. Hepsi canavardı."</span></p>

  <p><span class="font42">Silas ona doğru yaklaşınca, Bod uzun boylu adamın solgun yüzünü görebilmek için başım geriye attı. “Ben her zaman doğru şeyleri yapmadım. Gençken... Jack<sup>1</sup> ten daha korkunç şeyler yaptım. Onlardan herhangi birinin yaptıklarından daha korkunçlarını. O zamanlar ben canavardım Bod, hem de herhangi bir canavardan daha kötüydüm.”</span></p>

  <p><span class="font42">Bod’un aklından koruyucusunun yalan söylediği ya da şaka yaptığı bile geçmedi. Kendisine doğruların söylendiğini biliyordu. “Ama artık öyle değilsin, değil mi?” dedi.</span></p>

  <p><span class="font42">Silas, “İnsanlar değişebilir,” dedi ve sustu. Bod koruyucusunun -Silas’m- kendi yaptıklarını mı hatırladığını merak etti. Sonra, “Senin koruyucun olmak bir şerefti,” dedi Silas. Eli pelerinin içinde kayboldu ve dışarı yıpranmış, eski bir cüzdan çıkardı.</span></p>

  <p><span class="font42">Bod cüzdanı aldı, ama onu açmadı.</span></p>

  <p><span class="font42">“İçinde para var. Dünyada bir başlangıç yapmana yetecek kadar, daha fazlası değil.”</span></p>

  <p><span class="font42">Bod, “Bugün Alonso Jones’u görmeye gittim, ama orada değildi ya da ordaysa bile ben göremedim. Gezdiği uzak yerleri anlatmasını istiyordum. Adaları, domuz balıklarım, buzulları ve dağları. İnsanların son derece tuhaf şekilde giyindikleri ve yemek yedikleri yerleri,” dedi. Bir an duraksadıktan sonra devam etti: “O yerler. Hâlâ oradalar. Yani, dışarıda koca bir dünya var. Onu görebilir miyim? Oraya gidebilir miyim?”</span></p>

  <p><span class="font42">Silas onaylarcasına başını salladı. “Dışarıda koca bir dünya var, evet. Çantanın iç gözünde bir pasaport var. Nobody Osvens adına çıkarıldı. Onu almak kolay olmadı."</span></p>

  <p><span class="font42">"Eğer fikrimi değiştirirsem, buraya geri gelebilir miyim?" diye sordu Bod. Sonra soruyu kendi cevapladı. "Geri gelirsem, burası öylesine bir yer olacak, evim değir</span></p>

  <p><span class="font42">"Ön kapıya kadar sana eşlik etmemi ister misin?” dedi Silas.</span></p>

  <p><span class="font42">Bod başını iki yana salladı. “Bunu kendi başıma yaparsam daha iyi olur. Şey. Silas. Eğer başın belaya girerse beni çağır. Gelip sana yardım ederim.”</span></p>

  <p><span class="font42">"Benim,” dedi Silas, "başım belaya girmez ”</span></p>

  <p><span class="font42">"Yo. Ben de öyle olduğunu sanmıyorum zaten. Ama yine dc” dedi Bod.</span></p>

  <p><span class="font42">Mahzenin içi karanlıktı; küf, nem ve eski taş kokuyordu. Aynca ilk defa Bod’a çok küçük göründü.</span></p>

  <p><span class="font42">"Hayatı görmek istiyorum. Gnu ellerimle tutmak istiyorum. İssız bir adaya ayak izlerimi bırakmak istiyorum. İnsanlarla futbol oynamak istiyorum. Ben...” dedi Bod ve durup düşündü. "Ben</span> <span class="font47">her şeyi</span> <span class="font42">isliyorum.”</span></p>

  <p><span class="font42">"Güzel” dedi Silas. Sonra saçlarını gözlerinin önünden çekermiş gibi elini kaldırdı -hiç ona göre olmayan bir hareket. "Olur da, başım belaya girerse, sana mutlaka haber ederim.”</span></p>

  <p><span class="font42">"Başın belaya girmese de haber verecek misin?” diye sordu Bod.</span></p>

  <p><span class="font42">"Dediğin gibi olsun.”</span></p>

  <p><span class="font42">Silas’ın dudaklarının kenarında bir gülümseme, hüzün ya da sadece gölgelerin bir oyunu olabilecek bir kıvrım vardı.</span></p>

  <p><span class="font42">"Öyleyse, hoşçakal Silas” Bod, küçük bir çocukken yaptığı gibi elini uzattı ve Silas fildişi rengindeki soğuk eliyle onu tutup yavaş yavaş salladı.</span></p>

  <p><span class="font42">“Hoşçakal Nobody Owens.”</span></p>

  <p><span class="font42">Bod küçük bavulunu aldı. Mahzenden dışarı çıkmak için kapıyı açtı ve, geriye bakmadan, patikaya giden hafif eğimden yukarı yürümeye başladı.</span></p>

  <p><span class="font42">Giriş kapısının kapanmasının üstünden epey zaman geçmiş olmalıydı. Bod oraya yaklaşırken, kapı onun içinden geçmesine izin verir mi, yoksa şapele dönüp anahtarı alması gerekir mi diye merak etti. Ancak girişe vardığında küçük yaya kapısının kilitlenmemiş ve ardına kadar açık olduğunu gördü; sanki kapı onu bekliyormuş, mezarlık ona veda ediyormuş gibiydi.</span></p>

  <p><span class="font42">Solgun, tombul bir figür açık kapının önünde bekliyordu. Bod ona doğru yaklaşırken kadın gülümsedi, ay ışığı altında gözlerine yaşlar dolmuştu.</span></p>

  <p><span class="font42">"Merhaba anne,” dedi Bod.</span></p>

  <p><span class="font42">Bayan Owens parmağıyla gözlerini sildi, sonra parmağını önlüğüne sildi ve başını iki yana salladı. “Bundan sonra ne yapacağını biliyor musun?” diye sordu.</span></p>

  <p><span class="font42">“Dünyayı göreceğim,” dedi Bod. “Başımı belaya sokacağını. Sonra başımı beladan kurtaracağını. Yağmur ormanlarını, yanardağları, çölleri ve adaları gezeceğim. Ve insanlar. Çok, pek çok insanla tanışmak istiyorum.”</span></p>

  <p><span class="font42">Bayan Owens hemen cevap vermedi. Oğluna bakıp bir şarkı söylemeye başladı -Bod’un geçmişten hatırladığı, o henüz minicik bir bebekken Bayan Owens’ın ona söylediği, küçükken onu uyutmak için söylediği bir şarkıyı.</span></p>

  <p><span class="font47">"Uyu benim küçük yavrum</span></p>

  <p><span class="font47">Uyanana kadar uyu</span></p>

  <p><span class="font47">Büyüdüğünde göreceksin bütün dünyayı</span></p>

  <p><span class="font47">Şayet yanılmıyorsam tabii..."</span></p>

  <p><span class="font42">“Yanılmıyorsun" diye fısıldadı Bod. Ve göreceğim dünyayı"</span></p>

  <p><span class="font47">"Bir sevgiliyi öp,</span></p>

  <p><span class="font47">Biraz dans et,</span></p>

  <p><span class="font47">Keşfet ismini</span></p>

  <p><span class="font47">Ve gömülü hâzineyi..</span></p>

  <p><span class="font42">Bayan Owens garkının bundan sonraki sözlerini hatırladı ve onları oğluna söyledi.</span></p>

  <p><span class="font47"><font size="2">"</font>Yüzleş hayatınla</span></p>

  <p><span class="font47">Acılarıyla</span><span class="font42">,</span> <span class="font47">mutluluklarıyla</span><span class="font42">,</span></p>

  <p><span class="font47">Gidilmedik yol bırakma geriye</span><span class="font42">.”</span></p>

  <p><span class="font42">“Gidilmedik yol bırakma geriye ” diye tekrarladı Bod. “Zor bir mücadele olacak, ama elimden geleni yapacağım”</span></p>

  <p><span class="font42">O anda, küçükken yaptığı gibi, koilarını annesine dolamaya çalıştı, ama pusa sarılmaya çalışıyor da olabilirdi, çünkü artık patikada yalnızdı.</span></p>

  <p><span class="font42">Onu mezarlıktan dışarı çıkaracak kapıya doğru bir adım attı. “Seninle çok gurur duyuyorum oğlum,” diyen bir ses işittiğini sandı, ama belki de bunu hayal etmişti.</span></p>

  <p><span class="font42">Yaz ortası göğü doğuda aydınlanmaya başlamıştı bile; işte, Bod’un yürümeye başladığı yön orasıydı; Tepeden aşağıya, canlı insanlara, şehre ve gün doğumuna doğru yürüyordu.</span></p>

  <p><span class="font42">Çantasında pasaportu, cebinde parası vardı. Dudaklarında bir gülümseme oynaşıyordu. Ancak bu ihtiyatlı bir gülümsemeydi, çünkü dünya tepedeki küçük mezarlıktan çok daha büyüktü; içinde tehlikeler ve gizemler vardı. Nihayet mezarlığa dönmeden ya da Kır Atlı Hanım’la onun büyük kır atını sürmeden önce, edinilecek yeni arkadaşlar, yeniden keşfedilecek eski arkadaşlar, yapılacak hatalar ve yürünecek pek çok yol vardı.</span></p>

  <p><span class="font42">Ama şimdi ile o zaman arasında Hayat vardı ve Bod gözleri ve yüreği apaçık ona doğru yürüyordu.</span></p>

  <div>
    <div style="textalign: center;">
      <img alt="_21" src="../Images/_21.jpg"/><br/>
    </div>
  </div>

  <p><a href="#footnote1">1</a></p>

  <p><span class="font42">Gülmek,</span> <span class="font47">-çn</span></p>
</body>
</html>