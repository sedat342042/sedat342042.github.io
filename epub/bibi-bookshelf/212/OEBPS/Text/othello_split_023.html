<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>othellos</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_20">1. Sahne</h2>

  <p class="h2baslik">(Kıbrıs. Bir sokak.)</p>

  <p class="normal"><span class="indentmetinitalik1">(Iago ve Roderigo girerler.)</span></p>

  <p class="normal">IAGO</p>

  <p class="normal">Şu sundurmanın altında bekle, burada olur neredeyse.</p>

  <p class="normal">Kılıcın hazır olsun elinde, tam hedefine sapla.</p>

  <p class="normal">Bitir işini çabucak! Hiçbir şeyden korkma.</p>

  <p class="normal">Çok yakınında olacağım ben senin</p>

  <p class="normal">Unutma: Ya batırır ya çıkarır bu iş bizi,</p>

  <p class="normal">Onun için kararlı hareket etmelisin.</p>

  <p class="normal">RODERIGO</p>

  <p class="normal">Aman yakınımda ol, beceremem belki işi.</p>

  <p class="normal">IAGO</p>

  <p class="normal">İşte şurada, yakınındayım. Cesaretini topla, yerine geç hadi!</p>

  <p class="normal"><span class="indentmetinitalik1">(Kenara çekilip saklanır.)</span></p>

  <p class="normal">RODERIGO</p>

  <p class="normal">Bu işe pek öyle bir hevesim yok hani,</p>

  <p class="normal">Ama Iago akla yakın nedenler ileri sürdü.</p>

  <p class="normal">Gitse gitse bir adam gidecek değil mi,</p>

  <p class="normal">Şöyle bir salladım mı kılıcımı, iş tamam.</p>

  <p class="normal">IAGO</p>

  <p class="normal">Öyle bir fit soktum ki, şu aşağılık tüysüze,</p>

  <p class="normal">Hareketlendi. Bana da kızmaya başladı.</p>

  <p class="normal">İster o Cassio’yu öldürsün, isterse Cassio onu</p>

  <p class="normal">Ya da her ikisi şişlesin birbirini,</p>

  <p class="normal">Yine de ben olacağım bu oyunda kazançlı.</p>

  <p class="normal">Eğer Roderigo sağ kalırsa,</p>

  <p class="normal">Desdemona’ya armağan diye ondan sızdırdığım</p>

  <p class="normal">Altınları, mücevherleri geri ister birer birer,</p>

  <p class="normal">Meydan vermemeli buna.</p>

  <p class="normal">Eğer geride Cassio kalırsa,</p>

  <p class="normal">Hayatının her gününde öyle bir güzellik var ki,</p>

  <p class="normal">Çirkin kalıyorum yanında.</p>

  <p class="normal">Hem olur a, bir gün Mağripli</p>

  <p class="normal">Olanları anlatarak ele verir beni,</p>

  <p class="normal">Bu yüzden büyük bir tehlike içindeyim.</p>

  <p class="normal">Hayır, Cassio ölmeli. Başka türlüsü olamaz!</p>

  <p class="normal"><span class="indentmetinitalik1">(Cassio girer.)</span></p>

  <p class="normal">RODERIGO</p>

  <p class="normal">Onun ayak sesleri. Tamam o. Alçak, geber!</p>

  <p class="normal"><span class="indentmetinitalik1">(Kılıcıyla bir hamle yapar.)</span></p>

  <p class="normal">CASSIO</p>

  <p class="normal">Az kalsın canıma okuyacaktı bu hamle,</p>

  <p class="normal">Neyse ki ceketim<sup class="calibre2"><a href="../Text/othello_split_026.html#footnote-600-25" id="footnote-600-25-backlink">[25]</a></sup>, sandığından sağlam da ondan</p>

  <p class="normal">Bir de seninkini görelim, bakalım nasıl?</p>

  <p class="normal"><span class="indentmetinitalik1">(Kılıcını çekip, Roderigo’yu yaralar.)</span></p>

  <p class="normal">RODERIGO</p>

  <p class="normal">Ah, ölüyorum.</p>

  <p class="normal"><span class="indentmetinitalik1">(Iago saklandığı yerden çıkar, Cassio’yu bacağından yaraladıktan sonra kaçar.)</span></p>

  <p class="normal">CASSIO</p>

  <p class="normal">Kötü sakatlandım. Yetişin hey! Cinayet! Adam öldürüyorlar!</p>

  <p class="normal"><span class="indentmetinitalik1">(Düşer. Othello girer.)</span></p>

  <p class="normal">OTHELLO</p>

  <p class="normal">Bu Cassio’nun sesi. Iago sözünü tuttu.</p>

  <p class="normal">RODERIGO</p>

  <p class="normal">Ah, alçağın biriyim ben.</p>

  <p class="normal">OTHELLO</p>

  <p class="normal">Yine de bir bakayım.</p>

  <p class="normal">CASSIO</p>

  <p class="normal">Ah, yetişin! Işık getirin! Hekim yok mu?</p>

  <p class="normal">OTHELLO</p>

  <p class="normal">Evet o. Ah yiğit, namuslu, haksever Iago,</p>

  <p class="normal">Arkadaşına yapılan haksızlığı böylesine soyluca duyan Iago!</p>

  <p class="normal">Örnek olsun bana. Yosma, işte ölü yatıyor sevgilin.</p>

  <p class="normal">Senin de cehennemlik sonun yaklaşıyor.</p>

  <p class="normal">Geliyorum orospu! O büyüleyen gözlerin</p>

  <p class="normal">Yüreğimden silindi artık.</p>

  <p class="normal">Şehvetle kirlenen yatağın, şehvetin kanıyla lekelenecek şimdi.</p>

  <p class="normal"><span class="indentmetinitalik1">(Çıkar.)</span></p>

  <p class="normal"><span class="indentmetinitalik1">(Lodovico ve Gratiano girerler.)</span></p>

  <p class="normal">CASSIO</p>

  <p class="normal">Hey! Nöbetçi yok mu? Kimse yok mu? Cinayet! Cinayet!</p>

  <p class="normal">GRATIANO</p>

  <p class="normal">Bir olay var galiba. Biri acı acı bağırıyor.</p>

  <p class="normal">CASSIO</p>

  <p class="normal">Yardım edin!</p>

  <p class="normal">LODOVICO</p>

  <p class="normal">Dinleyin!</p>

  <p class="normal">RODERIGO</p>

  <p class="normal">Alçak herif seni!</p>

  <p class="normal">LODOVICO</p>

  <p class="normal">İnleyenler birkaç kişi. Sisli, karanlık bir gece.</p>

  <p class="normal">Yalandan inliyorlar belki de,</p>

  <p class="normal">Yanımıza adam almadan yanlarına gitmek tehlikeli olur.</p>

  <p class="normal">RODERIGO</p>

  <p class="normal">Kimse yok mu? Kan kaybından öleceğim yoksa.</p>

  <p class="normal">LODOVICO</p>

  <p class="normal">Bakın!</p>

  <p class="normal"><span class="indentmetinitalik1">(Iago elinde bir fenerle girer.)</span></p>

  <p class="normal">GRATIANO</p>

  <p class="normal">İşte gömlekli biri geliyor, elinde fener var, silahlı da.</p>

  <p class="normal">IAGO</p>

  <p class="normal">Kim var orada? Bağıran kim cinayet diye?</p>

  <p class="normal">LODOVICO</p>

  <p class="normal">Biz de bilmiyoruz.</p>

  <p class="normal">IAGO</p>

  <p class="normal">Sesler, iniltiler duymadınız mı?</p>

  <p class="normal">CASSIO</p>

  <p class="normal">Buradayım, buradayım! Tanrı aşkı için yardım edin bana.</p>

  <p class="normal">IAGO</p>

  <p class="normal">N’oldu?</p>

  <p class="normal">GRATIANO</p>

  <p class="normal">Bu galiba Othello’nun çavuşu.</p>

  <p class="normal">LODOVICO</p>

  <p class="normal">Evet, ta kendisi. Yiğit bir kişi.</p>

  <p class="normal">IAGO</p>

  <p class="normal">Kimsin sen? Ne bağırıyorsun böyle acı acı?</p>

  <p class="normal">CASSIO</p>

  <p class="normal">Iago! Sakatladılar beni alçak herifler!</p>

  <p class="normal">Yardım et bana.</p>

  <p class="normal">IAGO</p>

  <p class="normal">Vay vay, yaver bu! Hangi alçaklar yaptı bu işi?</p>

  <p class="normal">CASSIO</p>

  <p class="normal">Biri buralarda olmalı, kaçacak durumda değil.</p>

  <p class="normal">IAGO</p>

  <p class="normal">Vay hain herifler! Hey siz, dikilip duracağınıza orada,</p>

  <p class="normal">Yaklaşın da yardım edin biraz.</p>

  <p class="normal">RODERIGO</p>

  <p class="normal"><span class="indentmetinitalik1">(Lodovico ile Gratiano’ya.)</span></p>

  <p class="normal">Ah, asıl bana yardım edin!</p>

  <p class="normal">CASSIO</p>

  <p class="normal">Bu da onlardan biri işte.</p>

  <p class="normal">IAGO</p>

  <p class="normal">Seni katil köle! Alçak seni!</p>

  <p class="normal"><span class="indentmetinitalik1">(Roderigo’yu bıçaklar.)</span></p>

  <p class="normal">RODERIGO</p>

  <p class="normal">Ah, lanet olsun sana Iago! Cibilliyetsiz köpek!</p>

  <p class="normal">IAGO</p>

  <p class="normal">Karanlıkta adam öldürmek ha!</p>

  <p class="normal">Bu kanlı soyguncular da nereye sıvıştılar acaba?</p>

  <p class="normal">Kent de ne kadar sessiz? Hey! Cinayet var! Cinayet!</p>

  <p class="normal">Sizler! Niyetiniz iyi mi, yoksa kötü mü?</p>

  <p class="normal">LODOVICO</p>

  <p class="normal">Nasıl buluyorsanız bizi, öyle değerlendirin!</p>

  <p class="normal">IAGO</p>

  <p class="normal">Sinyor Lodovico!</p>

  <p class="normal">LODOVICO</p>

  <p class="normal">Ta kendisi efendim.</p>

  <p class="normal">IAGO</p>

  <p class="normal">Birden tanıyamadığım için bağışlayınız beni.</p>

  <p class="normal">Bakın soyguncular nasıl yaralamış Cassio’yu.</p>

  <p class="normal">GRATIANO</p>

  <p class="normal">Cassio mu?</p>

  <p class="normal">IAGO</p>

  <p class="normal">N’oldu kardeşim?</p>

  <p class="normal">CASSIO</p>

  <p class="normal">İkiye biçtiler bacağımı.</p>

  <p class="normal">IAGO</p>

  <p class="normal">Tanrı korusun! Şu feneri tutun beyler,</p>

  <p class="normal">Gömleğimle sararım şimdi.</p>

  <p class="normal">BIANCA</p>

  <p class="normal">Hey, n’oldu? Bağıran kimdi?</p>

  <p class="normal"><span class="indentmetinitalik1">(Bianca girer.)</span></p>

  <p class="normal">IAGO</p>

  <p class="normal">Bağıran kim miydi?</p>

  <p class="normal">BIANCA</p>

  <p class="normal">Ah, sevgili Cassio’cuğum, tatlı Cassio, ah Cassio, Cassio.</p>

  <p class="normal">IAGO</p>

  <p class="normal">Seni kaşarlanmış sürtük!</p>

  <p class="normal">Cassio, sizi bu duruma sokanlar kim olabilir,</p>

  <p class="normal">Kuşkulandıklarınız var mı?</p>

  <p class="normal">CASSIO</p>

  <p class="normal">Yok.</p>

  <p class="normal">GRATIANO</p>

  <p class="normal">Sizi böyle bulduğuma üzüldüm. Sizi aramaya çıkmıştım ben de.</p>

  <p class="normal">IAGO</p>

  <p class="normal">Bir dizbağı verin bana. Tamam.</p>

  <p class="normal">Bir sedye de olsa kolayca taşırdık onu.</p>

  <p class="normal">BIANCA</p>

  <p class="normal">Eyvah, bayıldı! Ah, Cassio, Cassio, Cassio!</p>

  <p class="normal">IAGO</p>

  <p class="normal">Bana kalırsa beyler, şu süprüntünün de parmağı var bu işte. Biraz daha dayan, dostum Cassio.– Bakar mısınız buraya! Bir fener getirin. Anlarız şimdi kimmiş bu kerata. Aa, bu dostum, hemşerim Roderigo! Olamaz. Ama işte o. Aman Tanrım, Roderigo bu.</p>

  <p class="normal">GRATIANO</p>

  <p class="normal">Venedikli Roderigo mu?</p>

  <p class="normal">IAGO</p>

  <p class="normal">Ta kendisi efendim. Tanır mıydınız onu?</p>

  <p class="normal">GRATIANO</p>

  <p class="normal">Tanımak mı? Elbette!</p>

  <p class="normal">IAGO</p>

  <p class="normal">Sinyor Gratiano? Efendim, n’olur bağışlayın beni,</p>

  <p class="normal">Bu kanlı olaylar aklımı başımdan aldı,</p>

  <p class="normal">Dikkat etmemişim<sup class="calibre2"><a href="../Text/othello_split_026.html#footnote-600-26" id="footnote-600-26-backlink">[26]</a></sup> size.</p>

  <p class="normal">GRATIANO</p>

  <p class="normal">Sizi gördüğüme sevindim.</p>

  <p class="normal">IAGO</p>

  <p class="normal">Nasılsın Cassio? Hey, bir sedye, bir sedye!</p>

  <p class="normal">GRATIANO</p>

  <p class="normal">Roderigo ha?</p>

  <p class="normal">IAGO</p>

  <p class="normal">O ya, o.</p>

  <p class="normal"><span class="indentmetinitalik1">(Bir sedye getirilir.)</span></p>

  <p class="normal">Hah, bu iyi oldu işte! Sedye de geldi.</p>

  <p class="normal">GRATIANO</p>

  <p class="normal">Sarsmadan dikkatle götürün onu.</p>

  <p class="normal">Ben de komutanın hekimini getireyim.</p>

  <p class="normal"><span class="indentmetinitalik1">(Bianca’ya.)</span></p>

  <p class="normal">Sana gelince kadın, zahmet etme boşuna...</p>

  <p class="normal">Şurada ölü yatan adam, benim yakın arkadaşımdı Cassio.</p>

  <p class="normal">Aranızda ne gibi bir düşmanlık vardı?</p>

  <p class="normal">CASSIO</p>

  <p class="normal">Aramızda hiçbir şey yoktu, zaten bu adamı tanımıyorum bile.</p>

  <p class="normal">IAGO</p>

  <p class="normal"><span class="indentmetinitalik1">(Bianca’ya.)</span></p>

  <p class="normal">Niye sarardın öyle?</p>

  <p class="normal">İçeri götürün onları.</p>

  <p class="normal"><span class="indentmetinitalik1">(Cassio ile Roderigo’yu taşırlar.)</span></p>

  <p class="normal">Siz, lütfen bekler misiniz, beyler.–</p>

  <p class="normal">Niye betin benzin attı?</p>

  <p class="normal">Gözündeki korkuyu fark ettiniz mi?</p>

  <p class="normal">Öyle dalgın baktıkça itiraf ediyorsun bize.</p>

  <p class="normal">Şuna dikkatle bakın, inceleyin tepeden tırnağa.</p>

  <p class="normal">Görüyor musunuz beyler?</p>

  <p class="normal">Dil söylemese de suç kendini belli eder.</p>

  <p class="normal"><span class="indentmetinitalik1">(Emilia girer.)</span></p>

  <p class="normal">EMILIA</p>

  <p class="normal">Ne var? N’oldu kocacığım?</p>

  <p class="normal">IAGO</p>

  <p class="normal">Karanlıkta saldırmışlar Cassio’ya,</p>

  <p class="normal">Roderigo, bir de kaçıp giden birkaç kişi daha.</p>

  <p class="normal">Az kalsın ölüyormuş, Roderigo ise öldü.</p>

  <p class="normal">EMILIA</p>

  <p class="normal">Vah zavallı! Vah Cassio, vah!</p>

  <p class="normal">IAGO</p>

  <p class="normal">Budur işte orospu peşinde koşmanın sonu.</p>

  <p class="normal">Hadi Emilia git de öğren,</p>

  <p class="normal">Nerede yemek yemiş Cassio bu akşam?</p>

  <p class="normal"><span class="indentmetinitalik1">(Bianca’ya.)</span></p>

  <p class="normal">Sen niye titreyip duruyorsun?</p>

  <p class="normal">BIANCA</p>

  <p class="normal">Bu akşam benim evimde yemekteydi,</p>

  <p class="normal">Ama bu yüzden titremiyorum.</p>

  <p class="normal">IAGO</p>

  <p class="normal">Ya, demek öyle! Benimle geleceksin!</p>

  <p class="normal">EMILIA</p>

  <p class="normal">Tüh sana, orospu parçası!</p>

  <p class="normal">BIANCA</p>

  <p class="normal">Orospu filan değilim, beni küçümsüyorsun ama,</p>

  <p class="normal">En azından senin kadar namusluyum.</p>

  <p class="normal">EMILIA</p>

  <p class="normal">Benim kadar mı? Hadi oradan, utanmaz!</p>

  <p class="normal">IAGO</p>

  <p class="normal">Beyler, isterseniz gidip bir görelim,</p>

  <p class="normal">Zavallı Cassio’nun yaralarının sarılmasını.</p>

  <p class="normal"><span class="indentmetinitalik1">(Bianca’ya.)</span></p>

  <p class="normal">Gel bakalım güzelim, başka bir masal anlatmalısın bize.</p>

  <p class="normal">Emilia, bir koşu kaleye git,</p>

  <p class="normal">Efendime ve hanımıma anlat olanları.</p>

  <p class="normal">Lütfen, siz önden buyrun beyler.</p>

  <p class="normal"><span class="indentmetinitalik1">(Kendi kendine.)</span></p>

  <p class="normal">Bu gece ya gerçekleşir bütün dileklerim</p>

  <p class="normal">Ya da mahvolur giderim.</p>

  <p class="normal"><span class="indentmetinitalik1">(Çıkarlar.)</span></p>
</body>
</html>
