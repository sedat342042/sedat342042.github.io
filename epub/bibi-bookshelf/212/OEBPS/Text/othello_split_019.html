<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>othellos</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_17">1. Sahne</h2>

  <p class="h2baslik">(Kıbrıs. Kalenin önü.)</p>

  <p class="normal"><span class="indentmetinitalik1">(Othello ile Iago girerler.)</span></p>

  <p class="normal">IAGO</p>

  <p class="normal">Böyle mi düşünüyorsunuz?</p>

  <p class="normal">OTHELLO</p>

  <p class="normal">Düşünmek mi Iago?</p>

  <p class="normal">IAGO</p>

  <p class="normal">Gizli gizli öpüşmeyi mi kastediyorsunuz?</p>

  <p class="normal">OTHELLO</p>

  <p class="normal">Mazur görülemeyecek bir öpüşme.</p>

  <p class="normal">IAGO</p>

  <p class="normal">Ya da yatakta birkaç saat dostuyla çırılçıplak yatmak</p>

  <p class="normal">Kötülük filan düşünmeden?</p>

  <p class="normal">OTHELLO</p>

  <p class="normal">Hem çırılçıplak yatsın yatakta,</p>

  <p class="normal">Hem de kötülük düşünmesin ha!</p>

  <p class="normal">Bu ikiyüzlülük olur şeytana karşı.</p>

  <p class="normal">Bu gibiler hem erdemli olmaya kararlıdırlar,</p>

  <p class="normal">Hem de böyle davranırlar.</p>

  <p class="normal">Şeytan onları günaha kışkırtırken</p>

  <p class="normal">Onlar da Tanrı’yı buna uydururlar.</p>

  <p class="normal">IAGO</p>

  <p class="normal">Hiçbir şey yapmıyorlarsa kusurları bağışlanabilir,</p>

  <p class="normal">Ama bir mendil verirsem ben karıma</p>

  <p class="normal">OTHELLO</p>

  <p class="normal">Ee, o zaman?</p>

  <p class="normal">IAGO</p>

  <p class="normal">O zaman mendil karımın malı olur efendim.</p>

  <p class="normal">O da bu mendili istediğine verebilir, bana kalırsa.</p>

  <p class="normal">OTHELLO</p>

  <p class="normal">Namusunun koruyucusu da kendi,</p>

  <p class="normal">Onu da verebilir mi, peki?</p>

  <p class="normal">IAGO</p>

  <p class="normal">Namus dediğiniz elle tutulmaz gözle görülmez,</p>

  <p class="normal">Ona sahip olmayanlar bile,</p>

  <p class="normal">Sahipmiş gibi görünürler çoğu kez.</p>

  <p class="normal">Ama iş mendile gelince</p>

  <p class="normal">OTHELLO</p>

  <p class="normal">İnan ki, çok mutlu olurdum</p>

  <p class="normal">Unutabilseydim şu mendil hikâyesini!</p>

  <p class="normal">Oysa tıpkı vebalı bir evin damına üşüşen</p>

  <p class="normal">Kuzgunların herkese getirdiği uğursuzluk gibi,</p>

  <p class="normal">Hep hatırıma geliyor</p>

  <p class="normal">Mendilinim Cassio’da olduğunu söylemen.</p>

  <p class="normal">IAGO</p>

  <p class="normal">Evet, ama ne çıkar bundan?</p>

  <p class="normal">OTHELLO</p>

  <p class="normal">Bu iş artık hoşuma gitmiyor benim.</p>

  <p class="normal">IAGO</p>

  <p class="normal">Ya bir de ihanet ederken Cassio’yu gördüğümü söyleseydim,</p>

  <p class="normal">N’olacaktı?</p>

  <p class="normal">Ya kendi ağzından duydum deseydim?</p>

  <p class="normal">Böyle alçaklar çoğunluktadır çünkü</p>

  <p class="normal">Kendi zorlarıyla baştan çıkardılar mı birini,</p>

  <p class="normal">Ya da hoş ettiler mi bir yosmanın gönlünü,</p>

  <p class="normal">Bunları anlatmaktan çekinmezlerr</p>

  <p class="normal">Kabara kabara hindi gibi.</p>

  <p class="normal">OTHELLO</p>

  <p class="normal">O bir şey anlattı mı?</p>

  <p class="normal">IAGO</p>

  <p class="normal">Anlattı efendim, ama inanın ki,</p>

  <p class="normal">Yalanlayacak kadar fazlasını değil.</p>

  <p class="normal">OTHELLO</p>

  <p class="normal">Ne anlattı?</p>

  <p class="normal">IAGO</p>

  <p class="normal">Şey yaptığını... bilmiyorum ne yaptığını.</p>

  <p class="normal">OTHELLO</p>

  <p class="normal">Ne, ne? Söyle!</p>

  <p class="normal">IAGO</p>

  <p class="normal">Yatmış.</p>

  <p class="normal">OTHELLO</p>

  <p class="normal">Onunla birlikte mi?</p>

  <p class="normal">IAGO</p>

  <p class="normal">Birlikte, üstünde, nasıl isterseniz öyle.</p>

  <p class="normal">OTHELLO</p>

  <p class="normal">Onunla birlikte? Onun üstünde?– Başkasının olan şeyi gasp etmek için üstüne yatılır.– Birlikte yatmak ha! Lanet olsun! İğrenç bir şey bu. Mendil– İtiraflar– Mendil! Önce itiraf ettir, sonra as emeğine karşılık! Yoo, önce asmalı, sonra isterse itiraf etsin! Düşündükçe titreme geliyor. Gerçekten bir şey olduğunu hissedip öğrenmese duygularım, aklım, bu kadar beni ani bir sarsıntıya düşürmezlerdi. Sözler değil beni böyle titreten. Of! Burun buruna, kulak kulağa, dudak dudağa! Nasıl olur?– İtiraf ha?– Mendil ha?– Ah iblis!</p>

  <p class="normal"><span class="indentmetinitalik1">(Kendinden geçip yere düşer.)</span></p>

  <p class="normal">IAGO</p>

  <p class="normal">İşle zehrim işle!</p>

  <p class="normal">Her şeye inanan avanaklar böyle ağa düşerler,</p>

  <p class="normal">Değerli, namuslu, suçsuz kadınlar işte böyle lekelenirler.</p>

  <p class="normal">Ne oldunuz! Efendimiz!</p>

  <p class="normal">Efendim, size söylüyorum, Othello!</p>

  <p class="normal"><span class="indentmetinitalik1">(Cassio girer.)</span></p>

  <p class="normal">Hayrola Cassio?</p>

  <p class="normal">CASSIO</p>

  <p class="normal">Ne var, ne oldu?</p>

  <p class="normal">IAGO</p>

  <p class="normal">Efendim, herhalde sara nöbetine girdi,</p>

  <p class="normal">Bu ikincisi, bir de dün geçirmişti.</p>

  <p class="normal">CASSIO</p>

  <p class="normal">Şakaklarını ovsana.</p>

  <p class="normal">IAGO</p>

  <p class="normal">Dur, kendi haline bırak.</p>

  <p class="normal">Baygınlık kendi kendine geçmeli.</p>

  <p class="normal">Yoksa ağzı köpürür, hemen arkasından da</p>

  <p class="normal">Öteye beriye saldırır çılgınlar gibi.</p>

  <p class="normal">Bakın kımıldıyor. Siz bir süre için gidin buradan,</p>

  <p class="normal">Az sonra kendine gelir. O gittikten sonra</p>

  <p class="normal">Sizinle görüşmek istiyorum önemli bir iş hakkında.</p>

  <p class="normal"><span class="indentmetinitalik1">(Cassio çıkar.)</span></p>

  <p class="normal">Şimdi nasılsınız komutanım? Başınızı vurmadınız ya?</p>

  <p class="normal">OTHELLO</p>

  <p class="normal">Sen benimle alay mı ediyorsun?</p>

  <p class="normal">IAGO</p>

  <p class="normal">Sizinle alay etmek mi! Asla, Tanrı korusun!</p>

  <p class="normal">En iyisi siz talihinize erkekçe göğüs germelisiniz!</p>

  <p class="normal">OTHELLO</p>

  <p class="normal">Boynuzlu bir erkek bir canavar, bir hayvandır.</p>

  <p class="normal">IAGO</p>

  <p class="normal">Öyleyse kalabalık kentlerde pek çok hayvan,</p>

  <p class="normal">Bir hayli de uygar canavar var desenize.</p>

  <p class="normal">OTHELLO</p>

  <p class="normal">İtiraf etti mi?</p>

  <p class="normal">IAGO</p>

  <p class="normal">Efendim toparlayın artık kendinizi,</p>

  <p class="normal">Sakalı çıkmış her erkeğin durumu sizinki gibidir,</p>

  <p class="normal">Şu anda milyonlarcası başka erkeklerle paylaştıkları</p>

  <p class="normal">Yataklarda yatar. Sonra da</p>

  <p class="normal">O yatağın yalnız kendilerine ait olduğuna</p>

  <p class="normal">Yemin etmekten çekinmezler.</p>

  <p class="normal">Sizin durumunuz daha iyi.</p>

  <p class="normal">Hayır, ben bilmek isterim her şeyi,</p>

  <p class="normal">Kendimin ne olduğunu bildim mi</p>

  <p class="normal">Ne olacağını bilirim karımın da.</p>

  <p class="normal">OTHELLO</p>

  <p class="normal">Akıllı bir adamsın sen! Bu muhakkak.</p>

  <p class="normal">IAGO</p>

  <p class="normal">Siz şöyle bir kenara saklanıp seyredin biraz,</p>

  <p class="normal">Ama kendinizi kontrol etmelisiniz.</p>

  <p class="normal">Sizin gibi bir adama hiç yakışmayan bir heyecanla,</p>

  <p class="normal">Üzüntüden baygın yattığınız sırada,</p>

  <p class="normal">Cassio geldi buraya,</p>

  <p class="normal">Baygınlığınızı bahane edip sepetledim,</p>

  <p class="normal">Az sonra gelip benimle konuşmasını söyledim,</p>

  <p class="normal">O da söz verdi geleceğine.</p>

  <p class="normal">Siz şimdi saklanın ve dikkat edin,</p>

  <p class="normal">Yüzünün her çizgisinde belirecek alaya, küçümsemeye,</p>

  <p class="normal">Çünkü yeni baştan anlattıracağım ona hikâyeyi:</p>

  <p class="normal">Nerede, nasıl, kaç kez, ne kadar zaman önce,</p>

  <p class="normal">Son ne zaman buluştu karınızla, ne zaman buluşacak,</p>

  <p class="normal">Dikkat edin hareketlerine.</p>

  <p class="normal">Aman ha, soğukkanlılığı elden bırakmayın sakın,</p>

  <p class="normal">Yoksa duygularınız yönetiyorsa sizi,</p>

  <p class="normal">Erkek filan değilsiniz derim.</p>

  <p class="normal">OTHELLO</p>

  <p class="normal">Beni iyi dinle Iago!</p>

  <p class="normal">Soğukkanlı olacağım, ama kurnazca,</p>

  <p class="normal">Anlıyor musun, soğukkanlılığın en kanlısı.</p>

  <p class="normal">IAGO</p>

  <p class="normal">Haksız değilsiniz, her zaman ölçülü olmalısınız.<sup class="calibre2"><a href="../Text/othello_split_026.html#footnote-600-16" id="footnote-600-16-backlink">[16]</a></sup></p>

  <p class="normal">Şimdi saklanır mısınız?</p>

  <p class="normal"><span class="indentmetinitalik1">(Othello saklanır.)</span></p>

  <p class="normal">Gelince, Cassio’ya Bianca hakkında sorular sorarım,</p>

  <p class="normal">Kendini satarak ekmeğini, giyimini sağlayan</p>

  <p class="normal">Şu şırfıntı yoluyla kumpas kurarım.</p>

  <p class="normal">Karı herife iyice tutkun: Zaten orospuların laneti,</p>

  <p class="normal">Bin kişiyi kendine oyuncak edip birinin oyuncağı olmaktır.</p>

  <p class="normal">Cassio’ya ondan söz ettim mi, kahkahasını tutamayacaktır.</p>

  <p class="normal">İşte geliyor.</p>

  <p class="normal"><span class="indentmetinitalik1">(Cassio girer.)</span></p>

  <p class="normal">O güldükçe köpürecek Othello,</p>

  <p class="normal">Kör kıskançlığı yanlış anlamlar verecek</p>

  <p class="normal">Gülüşlerine, tavrına, kayıtsızlığına Cassio’nun.</p>

  <p class="normal">Bugün nasılsınız yaver?</p>

  <p class="normal">CASSIO</p>

  <p class="normal">Daha kötü oldum şimdi,</p>

  <p class="normal">Yokluğu beni öldüren bir rütbeyle selamladığın için.</p>

  <p class="normal">IAGO</p>

  <p class="normal">Desdemona’yı sıkıştırın, işinizi olmuş bilin.</p>

  <p class="normal">Hele bu iş bir de Bianca’nın elinde olsaydı,</p>

  <p class="normal">Ne çabuk sonuç alırdınız, değil mi?</p>

  <p class="normal">CASSIO</p>

  <p class="normal">Ne gezer, zavallı çaresiz kız.</p>

  <p class="normal">OTHELLO</p>

  <p class="normal">Bak, şimdiden gülmeye başladı.</p>

  <p class="normal">IAGO</p>

  <p class="normal">Görmedim bir kadının bir erkeği bu kadar sevdiğini.</p>

  <p class="normal">CASSIO</p>

  <p class="normal">Zavallıcık! Doğru, galiba seviyor beni.</p>

  <p class="normal">OTHELLO</p>

  <p class="normal">Nazlanıyor şimdi de hikâyeyi anlatmaya,</p>

  <p class="normal">Ama ele veriyor onu gülümsemesi.</p>

  <p class="normal">IAGO</p>

  <p class="normal">Cassio, sizin de kulağınıza geldi mi?</p>

  <p class="normal">OTHELLO</p>

  <p class="normal">Iago, üsteliyor hikâyeyi bir daha anlatması için.</p>

  <p class="normal">Hadi! Anlat, aferin!</p>

  <p class="normal">IAGO</p>

  <p class="normal">Herkese evleneceğinizi yayıyormuş,</p>

  <p class="normal">Niyetiniz var mı?</p>

  <p class="normal">CASSIO</p>

  <p class="normal">Hah hah ha!</p>

  <p class="normal">OTHELLO</p>

  <p class="normal">Zafer şenliği yapıyorsun ha Romalı?<sup class="calibre2"><a href="../Text/othello_split_026.html#footnote-600-17" id="footnote-600-17-backlink">[17]</a></sup></p>

  <p class="normal">Zafer şenliği demek!</p>

  <p class="normal">CASSIO</p>

  <p class="normal">Ben onunla evlenecekmişim ha? Hem de bir orospuyla!</p>

  <p class="normal">Aklımı peynir ekmekle yerim sanma,</p>

  <p class="normal">Böyle sağlıksız düşünebileceğimi nasıl getirirsin aklına?</p>

  <p class="normal">Hah ha!</p>

  <p class="normal">OTHELLO</p>

  <p class="normal">Gül bakalım sen gül! Son gülen iyi güler!</p>

  <p class="normal">IAGO</p>

  <p class="normal">İnan ki, evleneceğiniz herkesin dilinde.</p>

  <p class="normal">CASSIO</p>

  <p class="normal">Tanrı aşkına doğru söyle.</p>

  <p class="normal">IAGO</p>

  <p class="normal">Yalansa namussuzum.</p>

  <p class="normal">OTHELLO</p>

  <p class="normal">İşimi bitirdin, değil mi?<sup class="calibre2"><a href="../Text/othello_split_026.html#footnote-600-18" id="footnote-600-18-backlink">[18]</a></sup> Peki.</p>

  <p class="normal">CASSIO</p>

  <p class="normal">Bu maymunun kendi uydurması. Benimle evlenmeyi aklına koymuş, ama ben söz vermedim, kendi kendini kandırıyor, o kadar.</p>

  <p class="normal">OTHELLO</p>

  <p class="normal">Iago, işaret ediyor. Demek hikâyeyi anlattıracak.</p>

  <p class="normal">CASSIO</p>

  <p class="normal">Daha demin buradaydı, nereye gitsem peşimde. Geçen gün deniz kıyısında oturmuş birkaç Venedikli ile konuşuyordum, oraya da damladı kahpe. Şöyle bir sarıldı boynuma</p>

  <p class="normal">OTHELLO</p>

  <p class="normal">Bir yandan da, “Ah, sevgili Cassio,” demiştir herhalde. Hali tavrı bunu gösteriyor.</p>

  <p class="normal">CASSIO</p>

  <p class="normal">Bir türlü bırakmaz boynumu, asılır, ağlar, asılır da asılır. Bir yapışkan, görme. Hah hah ha!</p>

  <p class="normal">OTHELLO</p>

  <p class="normal">Odama nasıl götürdüğünü anlatıyor herhalde. Bakıyorum burnun havada, ama meraklanma o burnu dişi köpeğin önüne atmam.</p>

  <p class="normal">CASSIO</p>

  <p class="normal">Anlaşılan yakamı ondan kurtarma zamanı geldi.</p>

  <p class="normal"><span class="indentmetinitalik1">(Bianca girer.)</span></p>

  <p class="normal">IAGO</p>

  <p class="normal">İşe bak sen! Bak, geliyor işte.</p>

  <p class="normal">CASSIO</p>

  <p class="normal">Mart kedisinin teki, hem de parfümlüsü. Ne öyle kovalayıp duruyorsun beni?</p>

  <p class="normal">BIANCA</p>

  <p class="normal">Şeytanla dişisi kovalasın seni! Bu mendili bana vermekle ne demek istiyorsun yani? Ne diye aldım bilmem ki. Örneğini çıkaracakmışım! Tam da senin odanda bulunacak bir elişi! Demek kimin bıraktığını bilmiyorsun? Kaltağın biri vermiştir. Bana da örneğini çıkartmak düşüyor ha! Bunu al da altına aldığına ver. Nereden aldınsa oraya koy. Ben örneğini mörneğini çıkartmam!</p>

  <p class="normal">CASSIO</p>

  <p class="normal">Ne oluyor tatlı Biancam? Ne oluyor?</p>

  <p class="normal">OTHELLO</p>

  <p class="normal">Tanrı tanığımdır, benim mendilim bu.</p>

  <p class="normal">BIANCA</p>

  <p class="normal">Bana bak, bu akşam yemeğe gelirsen gelirsin, yoksa hava alırsın.</p>

  <p class="normal"><span class="indentmetinitalik1">(Çıkar.)</span></p>

  <p class="normal">IAGO</p>

  <p class="normal">Hadi arkasından, hadi!</p>

  <p class="normal">CASSIO</p>

  <p class="normal">Doğru, gitmezsem sokak ortasında yaygarayı koparır.</p>

  <p class="normal">IAGO</p>

  <p class="normal">Akşam yemeğine onda mısınız?</p>

  <p class="normal">CASSIO</p>

  <p class="normal">Evet, herhalde.</p>

  <p class="normal">IAGO</p>

  <p class="normal">İyi, belki buluşuruz, sizinle bir şey konuşmak istiyordum.</p>

  <p class="normal">CASSIO</p>

  <p class="normal">Gel, beklerim, olmaz mı?</p>

  <p class="normal">IAGO</p>

  <p class="normal">Tamam. Hadi güle güle.</p>

  <p class="normal"><span class="indentmetinitalik1">(Cassio çıkar.)</span></p>

  <p class="normal">OTHELLO</p>

  <p class="normal"><span class="indentmetinitalik1">(Yerinden çıkar.)</span></p>

  <p class="normal">Onu nasıl geberteyim Iago?</p>

  <p class="normal">IAGO</p>

  <p class="normal">Gördünüz mü nasıl sırıtıyordu yediği haltlara?</p>

  <p class="normal">OTHELLO</p>

  <p class="normal">Ah, Iago!</p>

  <p class="normal">IAGO</p>

  <p class="normal">Ya mendili gördünüz mü?</p>

  <p class="normal">OTHELLO</p>

  <p class="normal">Benimki miydi?</p>

  <p class="normal">IAGO</p>

  <p class="normal">Yemin ederim, sizinkiydi. Karınız olacak o beyinsize ne kadar değer veriyor, gördünüz! Karınız mendili ona vermiş, o da tutup orospusuna hediye etmiş.</p>

  <p class="normal">OTHELLO</p>

  <p class="normal">Bu herifi, ağır ağır, dokuz yılda öldürebilseydim. Soylu bir kadın! Güzel bir kadın! Tatlı bir kadın ha!</p>

  <p class="normal">IAGO</p>

  <p class="normal">Yoo, unutun artık bunları.</p>

  <p class="normal">OTHELLO</p>

  <p class="normal">Evet, bu gece çürüyüp yok olmalı, belasını bulmalı. Yaşamayacak artık. Hayır, taş kesildi yüreğim. Vurdum mu elime, elim acıyor. Ah, ondan daha tatlısı gelmedi bu dünyaya. Bir imparatorun yanında yatıp ona hükmetmeye layık bir kadın.</p>

  <p class="normal">IAGO</p>

  <p class="normal">Böyle konuşmak size yakışmıyor.</p>

  <p class="normal">OTHELLO</p>

  <p class="normal">Canı cehenneme! Sadece nasıl bir kadın olduğunu söylüyorum. İğne işlerinde beceriklidir! Çaldığı çalgı insanın yüreğine işler. Bir şarkı söylemeye başlasın, vahşi bir ayı bile dize gelir. O kadar zeki, hayal gücü o kadar geniştir ki...</p>

  <p class="normal">IAGO</p>

  <p class="normal">O yüzden suçu da büyüyor ya.</p>

  <p class="normal">OTHELLO</p>

  <p class="normal">Ah evet, bin kez, bin kez daha büyük. Öyle de uysaldır ki...</p>

  <p class="normal">IAGO</p>

  <p class="normal">Evet, biraz fazla uysal.</p>

  <p class="normal">OTHELLO</p>

  <p class="normal">Kesin öyle. Ama yine de çok yazık Iago! Ah Iago, çok yazık Iago!</p>

  <p class="normal">IAGO</p>

  <p class="normal">Eğer siz onun işlediği günaha bu kadar tutkunsanız, izin verin devam etsin, size dokunmadıktan sonra kimseyi ilgilendirmez.</p>

  <p class="normal">OTHELLO</p>

  <p class="normal">Paramparça edeceğim onu! Beni boynuzlasın ha!</p>

  <p class="normal">IAGO</p>

  <p class="normal">Mayası kötüymüş.</p>

  <p class="normal">OTHELLO</p>

  <p class="normal">Hem de benim yaverimle.</p>

  <p class="normal">IAGO</p>

  <p class="normal">Bu daha da kötü.</p>

  <p class="normal">OTHELLO</p>

  <p class="normal">Bana biraz zehir bul Iago, hemen bu gece. Güzel bedeni aklımı çeler diye onunla tartışmayacağım. Bu gece Iago.</p>

  <p class="normal">IAGO</p>

  <p class="normal">Bu işi zehirle yapmayın. Onu yatağında boğun, lekelediği yatakta.</p>

  <p class="normal">OTHELLO</p>

  <p class="normal">Bak bu doğru. Hoşuma gitti bu ceza. Adaletli.</p>

  <p class="normal">IAGO</p>

  <p class="normal">Cassio’ya gelince: Bırakın, onun hakkından ben geleyim.</p>

  <p class="normal">Gece yarısı size haber getiririm.</p>

  <p class="normal">OTHELLO</p>

  <p class="normal">Çok iyi.</p>

  <p class="normal"><span class="indentmetinitalik1">(Boru sesi.)</span></p>

  <p class="normal">Bu boru sesi de ne?</p>

  <p class="normal">IAGO</p>

  <p class="normal">Venedik’ten haber geldi galiba.</p>

  <p class="normal"><span class="indentmetinitalik1">(Lodovico, Desdemona ve muhafızlar girerler.)</span></p>

  <p class="normal">Lodovico, Duka’nın elçisi, karınız da yanında.</p>

  <p class="normal">LODOVICO</p>

  <p class="normal">Selamlarım sizi değerli komutan.</p>

  <p class="normal">OTHELLO</p>

  <p class="normal">Ben de sizi efendim.</p>

  <p class="normal">LODOVICO</p>

  <p class="normal">Duka ve senatörler selamlarını gönderdiler size.</p>

  <p class="normal"><span class="indentmetinitalik1">(Bir mektup verir.)</span></p>

  <p class="normal">OTHELLO</p>

  <p class="normal">Emirleri bildiren mektubun başımın üstünde yeri var.<sup class="calibre2"><a href="../Text/othello_split_026.html#footnote-600-19" id="footnote-600-19-backlink">[19]</a></sup></p>

  <p class="normal"><span class="indentmetinitalik1">(Mektubu açar ve okur.)</span></p>

  <p class="normal">DESDEMONA</p>

  <p class="normal">Ne var, ne yok kuzen Lodovico?</p>

  <p class="normal">IAGO</p>

  <p class="normal">Sizi gördüğüme çok sevindim sinyor, Kıbrıs’a hoş geldiniz.</p>

  <p class="normal">LODOVICO</p>

  <p class="normal">Teşekkür ederim. Yaver Cassio ne yapıyor?</p>

  <p class="normal">IAGO</p>

  <p class="normal">Yaşıyor efendim.</p>

  <p class="normal">DESDEMONA</p>

  <p class="normal">Yakışık almayan bir anlaşmazlık oldu efendimle arasında,</p>

  <p class="normal">Ama muhakkak siz düzeltirsiniz artık.</p>

  <p class="normal">OTHELLO</p>

  <p class="normal">Bundan emin misiniz?</p>

  <p class="normal">DESDEMONA</p>

  <p class="normal">Efendimiz?</p>

  <p class="normal">OTHELLO</p>

  <p class="normal"><span class="indentmetinitalik1">(Okur.)</span></p>

  <p class="normal">“Bunu yapmayı ihmal etmeyeceğinizi umar...”</p>

  <p class="normal">LODOVICO</p>

  <p class="normal">Bir şey söylemedi. Mektubu okuyor.</p>

  <p class="normal">Efendimizle Cassio arasında bir kırgınlık mı var?</p>

  <p class="normal">DESDEMONA</p>

  <p class="normal">Çok üzücü bir kırgınlık. Her şeyi yapardım barıştırmak için onları, Cassio’yu severim çünkü.</p>

  <p class="normal">OTHELLO</p>

  <p class="normal">Cehennem ateşleri!</p>

  <p class="normal">DESDEMONA</p>

  <p class="normal">Efendimiz?</p>

  <p class="normal">OTHELLO</p>

  <p class="normal">Aklınız başınızda mı sizin?</p>

  <p class="normal">DESDEMONA</p>

  <p class="normal">Ne o, kızdı mı yoksa?</p>

  <p class="normal">LODOVICO</p>

  <p class="normal">Mektuba sinirlenmiştir belki de,</p>

  <p class="normal">Venedik’e dönmesi emrediliyor bildiğime göre,</p>

  <p class="normal">Yerine de Cassio getiriliyor.</p>

  <p class="normal">DESDEMONA</p>

  <p class="normal">Doğrusu, sevindim bu habere.</p>

  <p class="normal">OTHELLO</p>

  <p class="normal">Sevindiniz demek?</p>

  <p class="normal">DESDEMONA</p>

  <p class="normal">Efendimiz?</p>

  <p class="normal">OTHELLO</p>

  <p class="normal">Ben de aklınızı kaçırdığınıza sevindim.</p>

  <p class="normal">DESDEMONA</p>

  <p class="normal">N’oluyor sevgili Othello?</p>

  <p class="normal">OTHELLO</p>

  <p class="normal">Şeytan!</p>

  <p class="normal"><span class="indentmetinitalik1">(Tokatlar.)</span></p>

  <p class="normal">DESDEMONA</p>

  <p class="normal">Bunu hak etmedim.</p>

  <p class="normal">LODOVICO</p>

  <p class="normal">Efendimiz, buna kimse inanmayacaktır Venedik’te,</p>

  <p class="normal">Gözlerimle gördüğüme yemin etsem bile.</p>

  <p class="normal">Olacak şey değil! Gönlünü alın, bakın ağlıyor.</p>

  <p class="normal">OTHELLO</p>

  <p class="normal">Ah şeytan, şeytan!</p>

  <p class="normal">Eğer toprak gebe kalsaydı kadınların gözyaşından,</p>

  <p class="normal">Bu kadının gözünden akıttığı her damla,</p>

  <p class="normal">Bir timsah doğururdu. Defol, buradan!</p>

  <p class="normal">DESDEMONA</p>

  <p class="normal">Kalıp kızdırmak istemem sizi.</p>

  <p class="normal"><span class="indentmetinitalik1">(Gitmeye başlar.)</span></p>

  <p class="normal">LODOVICO</p>

  <p class="normal">Doğrusu söz dinleyen bir kadın,</p>

  <p class="normal">Yalvarırım efendim, onu geri çağırın.</p>

  <p class="normal">OTHELLO</p>

  <p class="normal">Madam!</p>

  <p class="normal">DESDEMONA</p>

  <p class="normal">Efendimiz?</p>

  <p class="normal">OTHELLO</p>

  <p class="normal">Ona ne diyeceksiniz sinyor?</p>

  <p class="normal">LODOVICO</p>

  <p class="normal">Kim? Ben mi efendimiz?</p>

  <p class="normal">OTHELLO</p>

  <p class="normal">Evet, siz. Geri çağırmamı istemiştiniz.</p>

  <p class="normal">Çağırdım, geldi. Çağırınca döner gelir, gider,</p>

  <p class="normal">Döner döner yine de yoluna gider, sonra yine döner,</p>

  <p class="normal">Ağlayabilir de efendim, ağlayabilir de,</p>

  <p class="normal">Her isteneni yapar, dediğiniz gibi itaatlidir,</p>

  <p class="normal">Her isteği yerine getirir.</p>

  <p class="normal">–Siz devam edin ağlamanıza– Bu mektuba gelince:</p>

  <p class="normal">–Üzüntü bu kadar güzel boyanmamıştır</p>

  <p class="normal">Geri dönmem emrediliyor– Siz çekilin şimdi,</p>

  <p class="normal">Az sonra çağırtırım– Emre uyacağım,</p>

  <p class="normal">Venedik’e döneceğim– Defol, hadi!</p>

  <p class="normal"><span class="indentmetinitalik1">(Desdemona çıkar.)</span></p>

  <p class="normal">Yerime Cassio geçecek. Bu gece efendim,</p>

  <p class="normal">Rica ediyorum birlikte yiyelim.</p>

  <p class="normal">Kıbrıs’a hoş geldiniz– Kızgın tekeler, maymunlar!</p>

  <p class="normal"><span class="indentmetinitalik1">(Çıkar.)</span></p>

  <p class="normal">LODOVICO</p>

  <p class="normal">Bütün senato üyelerinin her açıdan yetenekli bulduğu</p>

  <p class="normal">Soylu Mağripli bu ha! Duygunun sarsmayacağı adam bu mu?</p>

  <p class="normal">Kararlı, sağlam karakterini kaza kurşununun öldüremeyeceği,</p>

  <p class="normal">Talih okunun yaralayamayacağı adam bu demek?</p>

  <p class="normal">IAGO</p>

  <p class="normal">Çok değişti.</p>

  <p class="normal">LODOVICO</p>

  <p class="normal">Aklı başında mı? Bir bozukluk olmasın aklında?</p>

  <p class="normal">IAGO</p>

  <p class="normal">Neyse o işte. Bana konuşmak düşmez onun hakkında.</p>

  <p class="normal">Eğer olması gerektiği gibi değilse,</p>

  <p class="normal">Olsaydı derim keşke.</p>

  <p class="normal">LODOVICO</p>

  <p class="normal">Karısını tokatlasın ha!</p>

  <p class="normal">IAGO</p>

  <p class="normal">Doğru, hiç de hoş değildi.</p>

  <p class="normal">Dilerim, görmeyiz tokadın da beterini.</p>

  <p class="normal">LODOVICO</p>

  <p class="normal">Hep böyle midir? Yoksa mektup kanını başına sıçrattı da,</p>

  <p class="normal">Böyle bir yanlışı ilk kez mi yaptı?</p>

  <p class="normal">IAGO</p>

  <p class="normal">Ah, ah! Neler gördüğümü, neler bildiğimi anlatmak</p>

  <p class="normal">Benim şerefime yaraşmaz. Zaten kendiniz göreceksiniz,</p>

  <p class="normal">O zaman benim bir şey söylememe gerek kalmadan</p>

  <p class="normal">Kendi davranışları tanıtacak onu size.</p>

  <p class="normal">Siz yalnız gözlerinizi ayırmayın ondan,</p>

  <p class="normal">Bakın görün yaptıklarını.</p>

  <p class="normal">LODOVICO</p>

  <p class="normal">Yazık ki, onu yanlış tanımışım.</p>

  <p class="normal"><span class="indentmetinitalik1">(Çıkarlar.)</span></p>
</body>
</html>
