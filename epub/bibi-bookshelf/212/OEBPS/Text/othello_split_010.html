<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>othellos</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_10">1. Sahne</h2>

  <p class="h2baslik">(Kıbrıs’ta bir liman. Bir alan.)</p>

  <p class="normal"><span class="indentmetinitalik1">(Montano ile iki bey girerler.)</span></p>

  <p class="normal">MONTANO</p>

  <p class="normal">Bir şeyler görebildiniz mi burundan?</p>

  <p class="normal">BİRİNCİ BEY</p>

  <p class="normal">Hiçbir şey göremedik. Öylesine kabarmış ki deniz,</p>

  <p class="normal">Gökle deniz arasında tek bir yelkenli seçemedik.</p>

  <p class="normal">MONTANO</p>

  <p class="normal">Rüzgâr karada çok sertmiş gibi geldi bana,</p>

  <p class="normal">Surlarımızı sarsan böyle bir fırtına görmemiştim daha,</p>

  <p class="normal">Eğer denizde de bu kadar sert estiyse rüzgâr</p>

  <p class="normal">Dağlar gibi yığıldıkça üstlerine dalgalar,</p>

  <p class="normal">Nasıl dağılmadan durur o meşeden omurgalar?</p>

  <p class="normal">Ne olduğunu anlarız yakında.</p>

  <p class="normal">İKİNCİ BEY</p>

  <p class="normal">N’olacak, paramparça olmuştur Osmanlı donanması.</p>

  <p class="normal">Şu ağzı köpüklenmiş kıyıya bir bakın hele,</p>

  <p class="normal">Azgın dalgalar sanki bulutları dövüyorlar,</p>

  <p class="normal">Fırtınadan kabaran dalgalar dik, ejder yeleleriyle</p>

  <p class="normal">Sanki su atıyorlar ışıltısına Küçük Ayı’nın,</p>

  <p class="normal">Söndürüyorlar ezelden beri duran bekçilerini</p>

  <p class="normal">Kutup Yıldızı’nın.</p>

  <p class="normal">Hiç görmedim kuduran denizin bu denli karıştığını.</p>

  <p class="normal">MONTANO</p>

  <p class="normal">Eğer Osmanlı donanması,</p>

  <p class="normal">Bir yere sığınamadıysa, giremediyse körfeze,</p>

  <p class="normal">Batıp gitmiştir. Kolay değil bu vartayı atlatmak.</p>

  <p class="normal"><span class="indentmetinitalik1">(Üçüncü bir bey girer.)</span></p>

  <p class="normal">ÜÇÜNCÜ BEY</p>

  <p class="normal">Dostlarım, yeni haberler var: Savaş bitti.</p>

  <p class="normal">Şiddetli fırtına öyle bir çarpmış ki Osmanlıyı,</p>

  <p class="normal">Suya düşmüş tüm planları. Venedik’ten gelen bir gemi</p>

  <p class="normal">Görmüş Osmanlı donanmasının çok kayıp verip battığını.</p>

  <p class="normal">MONTANO</p>

  <p class="normal">Nasıl, doğru mu bu?</p>

  <p class="normal">ÜÇÜNCÜ BEY</p>

  <p class="normal">Gemi yeni geldi, limana demirledi. Bir Verona gemisi.</p>

  <p class="normal">Savaşçı Mağripli Othello’nun yaveri,</p>

  <p class="normal">Michael Cassio karaya çıktı az önce.</p>

  <p class="normal">Mağripli de yoldaymış, Kıbrıs’a geliyormuş tam yetkiyle.</p>

  <p class="normal">MONTANO</p>

  <p class="normal">Buna sevindim. Saygıdeğer bir yöneticidir.</p>

  <p class="normal">ÜÇÜNCÜ BEY</p>

  <p class="normal">Aynı Cassio seviniyor Osmanlı kayıplarını düşündükçe,</p>

  <p class="normal">Ama kaygılı görünüyor yine de,</p>

  <p class="normal">Dua ediyor Mağripli için,</p>

  <p class="normal">Ayrı düşmüşler çünkü şu azgın fırtınada.</p>

  <p class="normal">MONTANO</p>

  <p class="normal">Tanrı onu korusun. Hizmetinde bulunmuştum.</p>

  <p class="normal">Yönetimi tam bir asker gibidir.</p>

  <p class="normal">Gelin, limana inelim hadi!</p>

  <p class="normal">Hem gelen gemileri gözleriz,</p>

  <p class="normal">Hem de denizle göğün mavisi birleşinceye kadar</p>

  <p class="normal">Sevgili Othello’nun gelmesini bekleriz.</p>

  <p class="normal">ÜÇÜNCÜ BEY</p>

  <p class="normal">Evet, hemen gidelim.</p>

  <p class="normal">Çünkü her an başka gemiler de gelebilir.</p>

  <p class="normal"><span class="indentmetinitalik1">(Cassio girer.)</span></p>

  <p class="normal">CASSIO</p>

  <p class="normal">Sağ olun, savaşçı adanın yiğitleri,</p>

  <p class="normal">Böyle övdüğünüz için Mağripliyi!</p>

  <p class="normal">Tanrı onu korusun,</p>

  <p class="normal">Tehlikeli bir denizde kaybettik birbirimizi.</p>

  <p class="normal">MONTANO</p>

  <p class="normal">Gemisi sağlam mı bari?</p>

  <p class="normal">CASSIO</p>

  <p class="normal">Teknesi çok sağlam kerestedendir,</p>

  <p class="normal">Kaptanı deneyimli ve usta olarak ünlenmiştir,</p>

  <p class="normal">Onun için henüz kesmedim umudumu,</p>

  <p class="normal">Dört gözle bekliyorum Othello’yu.</p>

  <p class="normal"><span class="indentmetinitalik1">(İçeriden, “Bir yelkenli, bir yelkenli geliyor, bir yelkenli!” sesleri duyulur.)</span></p>

  <p class="normal"><span class="indentmetinitalik1">(Bir haberci girer.)</span></p>

  <p class="normal">CASSIO</p>

  <p class="normal">Bu sesler de ne?</p>

  <p class="normal">HABERCİ</p>

  <p class="normal">Bütün kent boşaldı. Halk kıyıda birikti,</p>

  <p class="normal">“Bir yelkenli!” diye bağrışıyorlar.</p>

  <p class="normal">CASSIO</p>

  <p class="normal">İçimden bir ses, gelen validir diyor.</p>

  <p class="normal"><span class="indentmetinitalik1">(Bir top atışı.)</span></p>

  <p class="normal">İKİNCİ BEY</p>

  <p class="normal">Saygı atışı yapıyorlar.</p>

  <p class="normal">Hiç değilse, gelen bir dost gemisi.</p>

  <p class="normal">CASSIO</p>

  <p class="normal">N’olur efendim, gidin de gelen kimmiş öğrenin.</p>

  <p class="normal">İKİNCİ BEY</p>

  <p class="normal">Şimdi öğrenirim.</p>

  <p class="normal"><span class="indentmetinitalik1">(Çıkar.)</span></p>

  <p class="normal">MONTANO</p>

  <p class="normal">Sayın yaver, komutanınız evli mi?</p>

  <p class="normal">CASSIO</p>

  <p class="normal">Hem de çok kısmetli. Öyle bir kadını kazandı ki,</p>

  <p class="normal">Eşsiz güzellikte ve çekicilikte,</p>

  <p class="normal">Anlatımlara, şiirlere sığmayacak üstünlükte,</p>

  <p class="normal">Tanrı onu öyle seçkinliklerle donatmış ki,</p>

  <p class="normal">En usta övgücüler bile yorulur onu övmekten.</p>

  <p class="normal"><span class="indentmetinitalik1">(İkinci Bey girer.)</span></p>

  <p class="normal">Ne haber, kimmiş gelen?</p>

  <p class="normal">İKİNCİ BEY</p>

  <p class="normal">Iago adında biri. Çavuşuymuş komutanın.</p>

  <p class="normal">CASSIO</p>

  <p class="normal">Mutlaka rahat ve neşeli bir yolculuk yapmışlardır!</p>

  <p class="normal">Bütün o fırtınalar, dev dalgalar ve uluyan rüzgârlar,</p>

  <p class="normal">Aşınmış kayalar ve kum tepecikleri,</p>

  <p class="normal">Habersiz ilerleyen tekneyi yolundan edecek o derindeki hainler,</p>

  <p class="normal">Güzelliğini sezmişler gibi</p>

  <p class="normal">Öldürücü doğalarından vazgeçip yol vermişlerdir</p>

  <p class="normal">Geçsin diye Tanrıça Desdemona.</p>

  <p class="normal">MONTANO</p>

  <p class="normal">Kim bu Desdemona?</p>

  <p class="normal">CASSIO</p>

  <p class="normal">Demin sözünü ettiğim kadın, büyük komutanımızın komutanı,</p>

  <p class="normal">Korkusuz Iago refakat ediyordu ona,</p>

  <p class="normal">Buraya bir hafta sonra gelecekleri sanılıyordu.</p>

  <p class="normal">Ulu Tanrım, koru Othello’yu, şişir yelkenlerini o güçlü soluğunla,</p>

  <p class="normal">Koca gemisiyle bu limana sağ salim girsin,</p>

  <p class="normal">Desdemona’nın kollarına atsın kendini aşkın coşkusuyla,</p>

  <p class="normal">Sönen umutlarımızı yeniden ateşlendirsin,</p>

  <p class="normal">Kıbrıs’a baştan başa dirlik düzenlik getirsin.</p>

  <p class="normal"><span class="indentmetinitalik1">(Desdemona, Iago, Emilia ve Roderigo muhafızlarla girer.)</span></p>

  <p class="normal">Bakın! İşte karaya çıktı geminin hazineleri,</p>

  <p class="normal">Diz çökün önünde Kıbrıslılar!</p>

  <p class="normal">Selam size saygıdeğer leydi.</p>

  <p class="normal">Tanrı her zaman, her yerde korusun sizi!</p>

  <p class="normal">DESDEMONA</p>

  <p class="normal">Teşekkür ederim yiğit Cassio.</p>

  <p class="normal">Efendimden ne haberler var?</p>

  <p class="normal">CASSIO</p>

  <p class="normal">Henüz gelmedi, iyi olduğundan ve yakında burada olacağından</p>

  <p class="normal">Başka bir şey bilmiyorum.</p>

  <p class="normal">DESDEMONA</p>

  <p class="normal">Çok kaygılandım şimdi, nasıl da kaybettiniz birbirinizi?</p>

  <p class="normal">CASSIO</p>

  <p class="normal">Gökle denizin büyük savaşı ayırdı bizi.</p>

  <p class="normal"><span class="indentmetinitalik1">(İçeriden, “Bir yelkenli, bir yelkenli!” sesleri.Top atışı.)</span></p>

  <p class="normal">İKİNCİ BEY</p>

  <p class="normal">Kaleyi selamlıyorlar. Bunun da bir dost gemisi olduğu belli.</p>

  <p class="normal">CASSIO</p>

  <p class="normal">Hemen gidip öğrenin.</p>

  <p class="normal"><span class="indentmetinitalik1">(İkinci Bey çıkar.)</span></p>

  <p class="normal">Hoş geldin Çavuş!</p>

  <p class="normal"><span class="indentmetinitalik1">(Emilia’ya.)</span></p>

  <p class="normal">Siz de bayan Emilia!</p>

  <p class="normal">Dostum Iago, sabrını taşırmasın davranışım,</p>

  <p class="normal">Aşırı gelebilecek nezaketim aldığım eğitimdendir.</p>

  <p class="normal"><span class="indentmetinitalik1">(Emilia’yı öper.)</span></p>

  <p class="normal">IAGO</p>

  <p class="normal">Bana dilinden çektirdiği kadar,</p>

  <p class="normal">Size de dudaklarından tattırsaydı,</p>

  <p class="normal">Çok geçmeden bıkardınız efendim.</p>

  <p class="normal">DESDEMONA</p>

  <p class="normal">Haksızlık etmeyin, ağzı var dili yok.</p>

  <p class="normal">IAGO</p>

  <p class="normal">Hem de öyle bir vardır ki,</p>

  <p class="normal">Uykudan gözlerim kapansa da durmaz onun dili,</p>

  <p class="normal">Gerçi dilini tutmayı biliyor sizin önünüzde,</p>

  <p class="normal">Ama kalıbımı basarım, o zaman da kavgadadır düşünceleriyle.</p>

  <p class="normal">EMILIA</p>

  <p class="normal">Hiç hakkın yok bunları söylemeye.</p>

  <p class="normal">IAGO</p>

  <p class="normal">Hadi, hadi, konuşturma beni.</p>

  <p class="normal">Siz kadınlar, sokakta güzelsiniz yağlıboya tablo gibi,</p>

  <p class="normal">Oturma odasında çıngırak, mutfakta yaban kedisi,</p>

  <p class="normal">Kabahatliyseniz azize, kızınca ifrit kesilirsiniz,</p>

  <p class="normal">Ev işlerinde oynaklık eder, hamaratlığınız tutar yatakta.</p>

  <p class="normal">DESDEMONA</p>

  <p class="normal">Seni iftiracı seni!</p>

  <p class="normal">IAGO</p>

  <p class="normal">Hiç de değil, hepsi doğru, yalansa sünnet etsinler beni.</p>

  <p class="normal">Oyun için yataktan kalkar, çalışmak için yatağa girersiniz.</p>

  <p class="normal">EMILIA</p>

  <p class="normal">Seni hiç tutmazdım övgümü yazdıracak olsam.</p>

  <p class="normal">IAGO</p>

  <p class="normal">İyi edersin yazdırmasan.</p>

  <p class="normal">DESDEMONA</p>

  <p class="normal">Beni övecek olsanız, neler yazardınız?</p>

  <p class="normal">IAGO</p>

  <p class="normal">Aman nazik bayan, bunu benden istemeyin,</p>

  <p class="normal">Ben yalnızca kusur bulan biriyim.</p>

  <p class="normal">DESDEMONA</p>

  <p class="normal">Bir deneyin bakalım. Limana birini yolladınız, değil mi?</p>

  <p class="normal">IAGO</p>

  <p class="normal">Evet efendim.</p>

  <p class="normal">DESDEMONA</p>

  <p class="normal">Pek keyfim yok, ama olduğumdan başka görünerek avunayım bari,</p>

  <p class="normal">Hadi bakalım, nasıl öveceksiniz beni?</p>

  <p class="normal">IAGO</p>

  <p class="normal">Ben de tam düşünüyordum, ama düşünceler zor ayrılıyor kafamdan,</p>

  <p class="normal">Tıpkı donmuş bir öksenin koparılması gibi dalından,</p>

  <p class="normal">Neredeyse beynimi söküp çıkaracak yerinden.</p>

  <p class="normal">Ama durun, ağrılar içinde doğuruyor işte esin perim:</p>

  <p class="normal">Hem güzel, hem akıllıysa bir kadın, bilir</p>

  <p class="normal">Güzelliği kullanılmak, aklı kullanmak içindir.</p>

  <p class="normal">DESDEMONA</p>

  <p class="normal">Güzel söylediniz! Ya bir kadın çirkin ve akıllıysa?</p>

  <p class="normal">IAGO</p>

  <p class="normal">Çirkinse eğer, ama aklı varsa ona yetecek,</p>

  <p class="normal">Mutlaka bir güzel bulur çirkinliğini örtecek.</p>

  <p class="normal">DESDEMONA</p>

  <p class="normal">Bu daha kötü.</p>

  <p class="normal">EMILIA</p>

  <p class="normal">Ya güzel, ama aptal olursa?</p>

  <p class="normal">IAGO</p>

  <p class="normal">Güzel olan kadına daha hiç aptal denilmemiştir,</p>

  <p class="normal">Hatta aptallığı sayesinde çocuk bile edinmiştir.</p>

  <p class="normal">DESDEMONA</p>

  <p class="normal">Bunlar meyhanede sersemlerini güldüren bayat maniler. Peki, ya hem çirkin hem aptal kadınları nasıl öveceksiniz, görelim.</p>

  <p class="normal">IAGO</p>

  <p class="normal">Hem çirkin hem aptal olan kadınlar</p>

  <p class="normal">Tıpkı akıllı ve güzeller gibi aynı yaramazlıkları yapar.</p>

  <p class="normal">DESDEMONA</p>

  <p class="normal">Alıkça bir bilgisizlik! En iyi övdüğün en kötüsü. Peki öyleyse, gerçekten övülmesi gereken bir kadın için neler söyleyeceksin? Bu öyle bir kadın ki, herkesçe kabul edilmiş erdemleriyle, en geçimsiz ve kötü bir kişinin bile övgüsünü kazanmış olsun.</p>

  <p class="normal">IAGO</p>

  <p class="normal">Bir kadın ki, güzel olduğu halde, kibirlenmez,</p>

  <p class="normal">İyi konuşabildiği halde, gevezelik etmez,</p>

  <p class="normal">Gösterişi sevmez, zengin olduğu halde,</p>

  <p class="normal">Her şeye gücü yeter, ama kullanmayı istemez,</p>

  <p class="normal">Gücendirildiğinde, öcünü almak elinde olmasına rağmen,</p>

  <p class="normal">Uğradığı haksızlığa sabırla katlanmayı bilen,</p>

  <p class="normal">Ucuz balığın en iyi parçasını, pahalı balığın en kötü parçasıyla değişmeyen,</p>

  <p class="normal">Düşünmesini bildiği halde, bunu hiç belli etmeyen,</p>

  <p class="normal">Gördüğü halde peşindeki âşıkları, geriye bakmayan</p>

  <p class="normal">Böyle bir yaratık işte, varsa eğer böylesi</p>

  <p class="normal">DESDEMONA</p>

  <p class="normal">Eee?</p>

  <p class="normal">IAGO</p>

  <p class="normal">Ahmak emzirip meyhane tezgâhtarlığı yapsın daha iyi.</p>

  <p class="normal">DESDEMONA</p>

  <p class="normal">Ne sakat, ne kısır bir sonuç! Kocan da olsa, ona sakın kulak asma Emilia. Siz ne dersiniz Cassio? Şu Iago, kaba ve pervasız, değil mi?</p>

  <p class="normal">CASSIO</p>

  <p class="normal">Biraz patavatsızdır efendim. Onu söz ustası olarak değil, savaş ustası olarak kabul etmek daha doğru olur.</p>

  <p class="normal">IAGO</p>

  <p class="normal"><span class="indentmetinitalik1">(Kendi kendine.)</span></p>

  <p class="normal">Elini tutuyor. Hah işte böyle fısıldaşın! Cassio gibi iri bir sineği şu incecik ağa düşürüvereyim de seyredin. Çok iyi, ona böyle gülümse işte! Bu nezaketin yüzünden sana bir kelepçe vurayım da gör. Tam üstüne bastın, gerçekten de öyle! Böyle numaralar seni yaverlikten edecekse, şimdi şu anda yaptığın gibi, kibar beylere özenip ikide bir üç parmağını öpmesen<sup class="calibre2"><a href="../Text/othello_split_026.html#footnote-600-3" id="footnote-600-3-backlink">[3]</a></sup> senin için daha iyi olurdu. Hah şöyle! İşte böyle öpülür! Kibarlık diye buna derler! Evet, tam dediğin gibi. Parmaklarını yine mi dudağına götürüyorsun? İleride, keşke bunlar tenkıye hortumları olsaydı diye hayıflanacaksın.</p>

  <p class="normal"><span class="indentmetinitalik1">(İçeriden boru sesi duyulur.)</span></p>

  <p class="normal">Bu Mağripli! Onun borusunu hemen tanırım!</p>

  <p class="normal">CASSIO</p>

  <p class="normal">Gerçekten de o!</p>

  <p class="normal">DESDEMONA</p>

  <p class="normal">Gidip karşılayalım onu.</p>

  <p class="normal">CASSIO</p>

  <p class="normal">İşte geldi bile.</p>

  <p class="normal"><span class="indentmetinitalik1">(Othello ve muhafızlar girerler.)</span></p>

  <p class="normal">OTHELLO</p>

  <p class="normal">Ah benim güzel savaşçım!</p>

  <p class="normal">DESDEMONA</p>

  <p class="normal">Sevgili, biricik Othellom.</p>

  <p class="normal">OTHELLO</p>

  <p class="normal">Gelmene sevindim benden önce buraya,</p>

  <p class="normal">Doğrusu, aynı zamanda şaşırdım da.</p>

  <p class="normal">Ah benim ruhumun sevinci!</p>

  <p class="normal">Bu huzur gelecekse her fırtınadan sonra</p>

  <p class="normal">Varsın kopsun kasırgalar ölümü diriltinceye kadar!</p>

  <p class="normal">Varsın güçlükle yol alan gemi</p>

  <p class="normal">Tepelere tırmansın Olympos kadar yüksek dalgalarla</p>

  <p class="normal">Ve sonra cenneti cehennemden ayıran uçurum derinliğine insin!</p>

  <p class="normal">Ölüm en büyük mutluluk olurdu, eğer ölseydim şimdi,</p>

  <p class="normal">Öyle mutluyum ki şu anda</p>

  <p class="normal">Bu huzuru duyacağımı sanmam geleceğin bilinmeyen yazgısında.</p>

  <p class="normal">DESDEMONA.</p>

  <p class="normal">Tanrı esirgesin. Günler geçtikçe</p>

  <p class="normal">Artsın huzurumuz da, sevgimiz de.</p>

  <p class="normal">OTHELLO</p>

  <p class="normal">Öyle olmasını dilerim Tanrı’dan!</p>

  <p class="normal">Mutluluktan dilim tutuldu sanki,</p>

  <p class="normal">Bu büyük sevinçle yüreğim dolsun.</p>

  <p class="normal">Aşkımızın en uyumsuz saniyeleri</p>

  <p class="normal">Dilerim hep böyle... ve böyle... olsun.</p>

  <p class="normal"><span class="indentmetinitalik1">(Öpüşürler.)</span></p>

  <p class="normal">IAGO</p>

  <p class="normal"><span class="indentmetinitalik1">(Kendi kendine.)</span></p>

  <p class="normal">Yoo, pek de uyumlusunuz şimdi!</p>

  <p class="normal">Bu müziğin uyumunu sağlayan</p>

  <p class="normal">Akort mandallarını bir gevşettim mi</p>

  <p class="normal">Görürsünüz siz Iago’nun erdemlerini.</p>

  <p class="normal">OTHELLO</p>

  <p class="normal">Hadi, kaleye gidelim.</p>

  <p class="normal">Bir haberim var dostlar! Savaş sona erdi,</p>

  <p class="normal">Osmanlı donanması battı. Sahi,</p>

  <p class="normal">Adadaki eski dostlarım ne âlemdeler?</p>

  <p class="normal">Tatlım, Kıbrıs’ta çok sıcak karşılanacaksın,</p>

  <p class="normal">Çok yakınlık göstermişlerdi bana.</p>

  <p class="normal">Ah sevgilim, çocuk gibi saçmalıyorum galiba,</p>

  <p class="normal">Kendi mutluluğumdan söz edip duruyorum yalnızca.</p>

  <p class="normal">Sevgili Iago, limana in, sandıklarım çıkarılsın gemiden.</p>

  <p class="normal">Ha, kaptanı da kaleye getir, iyi bir insan,</p>

  <p class="normal">İşinin ehli, iyi bir kaptan,</p>

  <p class="normal">Özen ve saygı gösterilmeli ona.</p>

  <p class="normal"><span class="indentmetinitalik1">(Iago ve Roderigo dışında herkes çıkar.)</span></p>

  <p class="normal">IAGO</p>

  <p class="normal"><span class="indentmetinitalik1">(O sırada çıkmakta olan bir muhafıza.)</span></p>

  <p class="normal">Hemen limana git, beni orada bekle.</p>

  <p class="normal"><span class="indentmetinitalik1">(Roderigo’ya.)</span></p>

  <p class="normal">Gelsenize şöyle. Soylu olmayan erkekler bile âşık olduklarında, huylarının aksine aslan kesilirlermiş. Eğer siz de cesursanız beni dinleyin: Bu gece nöbetçilerin başında yaver bulunacak. Kulaklarınızı iyice açın: Desdemona, yavere abayı iyice yakmış.</p>

  <p class="normal">RODERIGO</p>

  <p class="normal">Cassio’ya mı? Yok canım, olacak şey değil.</p>

  <p class="normal">IAGO</p>

  <p class="normal">Şşşt! Yavaş! Şunu aklınıza iyice koyun: Düşünsenize bir kere, Mağripliye nasıl tutuldu öyle birdenbire! Attığı palavralarla nasıl da uyuttu kızı Mağripli, düşünsenize! Desdemona onun çocukça gevezeliklerine daha ne kadar dayanır sanıyorsunuz? Siz bunu düşünmeseniz daha iyi. Kadın gözü doysun ister, o zebaniye bakmaktan ne zevk alacak ki? Oynasa oynasa kandaki ateş bir kez söndü mü, bitti; onu yeniden tutuşturmak, tokun iştahını yeniden açmak için her şeyden önce yüz güzelliği ister, yaş, görgü, zevk uyumu ister. Mağriplide ise bunların hiçbiri yok. İşte o güç beğenen kız da, bunların hiçbirini bulamayınca aldatıldığını anlayacak, Mağripliden tiksinecek, midesi bulanacak, ondan soğuyup nefret edecektir. Kadın değil mi, o zaman da başka birini arayacaktır. Şimdi her şey apaçık ortada, her şey kendiliğinden olup bitecek: Her şey hazır, armut piş, ağzıma düş; hoop doğru Cassio’nun ağzına. Neden? Çünkü mutluluğa giden yolun en başında o duruyor da ondan. Bir kere ağzı laf yapar. Yumuşak başlı, kibar davranışlarıyla vicdanlıymış gibi görünür ya, kulak asma! Kibarlığı sadece kullanır, gizlediği şehvetini, pis isteklerini doyuma ulaştırmak için. Aslında fırlamanın tekidir. Ele avuca sığmaz, saman altından su yürüten kalleşin biridir. Fıldır fıldır fırsat kollar, bulamayınca da yaratır. Tam anasının gözü, şeytanın kıç bacağı! Üstelik de hem genç hem yakışıklı kerata. Çaylaklar için biçilmiş kaftan. Tehlikeli bir düzenbaz! Ama kadın mesajı aldı bile.</p>

  <p class="normal">RODERIGO</p>

  <p class="normal">O böyle şey yapmaz. Çok iffetli bir kadındır.</p>

  <p class="normal">IAGO</p>

  <p class="normal">İffetine turp sıkayım! Onun da içtiği şarap üzümden yapılır.<sup class="calibre2"><a href="../Text/othello_split_026.html#footnote-600-4" id="footnote-600-4-backlink">[4]</a></sup> Eğer iffetli olsaydı Mağripliyi hiç sever miydi? İffetli kaymak! Herifin eliyle nasıl oynadığını görmediniz mi? Dikkat etmediniz mi?</p>

  <p class="normal">RODERIGO</p>

  <p class="normal">Evet gördüm, ama bu sadece nezaket içindi.</p>

  <p class="normal">IAGO</p>

  <p class="normal">Siz onu külahıma anlatın, düpedüz zamparalıktı! Şehvet ve şeytanca düşünceler tarihinin karanlık önsözü. Dudakları birbirine öylesine yaklaştı ki, solukları kucaklaştı. Haince düşünceler Roderigo! Böyle karşılıklı eğilim bir başladı mı, hemen ardından sarmaş dolaş jimnastik hareketleri gelir. Siz efendim, benim dediğimden şaşmayın. Sizi Venedik’ten buralara getiren benim. Bu gece nöbettesiniz, yapacağınız şeye gelince, ben size ne yapacağınızı söyleyeceğim. Cassio sizi tanımaz. Ben de yakınınızda olacağım. Bir yolunu bulup Cassio’yu iyice kızdıracaksınız. Ya bağıra çağıra konuşun, ya onun askerliğini kötüleyin ya da ne bileyim bir şeyler yapın işte. Yeter ki herifçioğlu zıvanadan çıksın.</p>

  <p class="normal">RODERIGO</p>

  <p class="normal">Sonra?</p>

  <p class="normal">IAGO</p>

  <p class="normal">Zaten çok fevridir, çabuk kızar. Büyük bir olasılıkla size asasıyla vuracaktır. Özellikle bunu yapmasını sağlayın. Ben de bunu bahane ederek herkesi toplarım. Cassio yerinden oluncaya kadar, dağılmamalarını sağlarım. Kalabalığı onun üstüne sürdüm mü, siz de isteklerinize daha kestirmeden varırsınız. Böylece her ikimizin önündeki engel de en kazançlı biçimde kalkmış olur. Başka türlü ne siz ne de ben hedefimize ulaşabiliriz.</p>

  <p class="normal">RODERIGO</p>

  <p class="normal">Fırsatını yakalarsam, bunu muhakkak yaparım.</p>

  <p class="normal">IAGO</p>

  <p class="normal">Hiç tasalanmayın, o fırsatı yakalayacaksınız. Az sonra kalede buluşalım. Ben de gidip Othello’nun eşyalarını gemiden çıkarayım. Hadi, güle güle.</p>

  <p class="normal">RODERIGO</p>

  <p class="normal">Görüşmek üzere.</p>

  <p class="normal"><span class="indentmetinitalik1">(Çıkar.)</span></p>

  <p class="normal">IAGO</p>

  <p class="normal">Cassio kadına tutkun, buna eminim. Kadının duygularına gelince: Kadın da onu sevebilir, sevdiğinde de kimse garip karşılamaz. Ya Mağripli– gerçi ben ona dayanamıyorum, ama altın gibi, sevgi dolu, soylu bir karakteri var. Desdemona’ya da iyi kocalık eder. Ben de bu kadını seviyorum, ama öyle kuru kuruya bir ihtiras değil benimkisi. Vız gelir bana günah işlemek. Bütün isteğim intikam almak. Çünkü şehvet düşkünü Mağriplinin benim yatağıma da atlamış olduğundan kuşkulanıyorum. Bunu düşünmek bile zehirli bir ilaç gibi içimi kemiriyor. Hiçbir şey rahat ettiremez beni onunla ödeşmeden: Karıma karşı karısı. Eğer bunu başaramazsam, herife öyle bir kıskançlık aşılamalıyım ki, akıl da mantık da para etmesin! Ama önce şu tazı gibi önümden koşan Venedikli sokak köpeğini tasmasından tutup onun o telaşını önleyebilirsem, Michael Cassio’yu da kapana kıstırdım demektir. Sonra da uygun üslupla yakışıklının yaptıklarını Mağripliye yetiştiririm. –Zaten Cassio’nun da gecelik takkemi giymiş gibi bir hali var.– Mağripliyi düpedüz eşek yerine koysam bile, rahatına, huzuruna kast etsem, deliye döndürsem de, Mağripli bana teşekkür edecektir. Hatta sırtımı sıvazlayıp beni ödüllendirecektir. Hepsi burada<sup class="calibre2"><a href="../Text/othello_split_026.html#footnote-600-5" id="footnote-600-5-backlink">[5]</a></sup>, ama henüz belirgin değil. Kötülüğün asıl yüzünü açıkça görebilmek için, kötülük etmek gerekir.</p>

  <p class="normal"><span class="indentmetinitalik1">(Çıkar.)</span></p>
</body>
</html>
