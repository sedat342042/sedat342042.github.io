<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>othellos</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_16">4. Sahne</h2>

  <p class="h2baslik">(Kıbrıs. Kalenin önü.)</p>

  <p class="normal"><span class="indentmetinitalik1">(Desdemona, Emilia ve Soytarı girerler.)</span></p>

  <p class="normal">DESDEMONA</p>

  <p class="normal">Yaver Cassio nerede kalıyor, biliyor musun delikanlı?</p>

  <p class="normal">SOYTARI</p>

  <p class="normal">Herhangi bir yerde kaldığını söylemeye kalkışmam.</p>

  <p class="normal">DESDEMONA</p>

  <p class="normal">Neden o?</p>

  <p class="normal">SOYTARI</p>

  <p class="normal">Ee, asker adam, eğer yerde kaldıysa öldü demektir.</p>

  <p class="normal">DESDEMONA</p>

  <p class="normal">Hadi, hadi, nerede oturuyor?</p>

  <p class="normal">SOYTARI</p>

  <p class="normal">Size nerede oturduğunu söylersem, benim nerede yalan söylediğim ortaya çıkar.</p>

  <p class="normal">DESDEMONA</p>

  <p class="normal">Hiç anlam çıkıyor mu bu söylediklerinden?</p>

  <p class="normal">SOYTARI</p>

  <p class="normal">Nerede oturduğunu bilmiyorum, ama şimdi tutup da aklımdan ona bir ev uydursam, şurada kalıyor desem, bile bile uydurmuş olurum.</p>

  <p class="normal">DESDEMONA</p>

  <p class="normal">Bunu sorup soruşturup öğrenebilir misin?</p>

  <p class="normal">SOYTARI</p>

  <p class="normal">Onu bulmak için dünyayı sorguya çekerim,</p>

  <p class="normal">Sorular sorar, bir cevap bulurum.</p>

  <p class="normal">DESDEMONA</p>

  <p class="normal">Onu ara bul, buraya gelmesini söyle. Efendimle onun için konuştuğumu, işlerin düzeleceğini umduğumu ekle.</p>

  <p class="normal">SOYTARI</p>

  <p class="normal">İnsan zekâsı bu işin üstesinden gelir, onun için başarmaya çalışacağım.</p>

  <p class="normal"><span class="indentmetinitalik1">(Çıkar.)</span></p>

  <p class="normal">DESDEMONA</p>

  <p class="normal">Mendili nerede kaybetmiş olabilirim Emilia?</p>

  <p class="normal">EMILIA</p>

  <p class="normal">Bilmem ki hanımcığım.</p>

  <p class="normal">DESDEMONA</p>

  <p class="normal">İnan ki, altın dolu kesemi kaybetseydim,</p>

  <p class="normal">Bu kadar üzülmezdim:</p>

  <p class="normal">Temiz yüreklidir benim soylu Mağriplim,</p>

  <p class="normal">Kıskanç değildir aşağılık yaratıklar gibi,</p>

  <p class="normal">Yoksa aklına kim bilir neler gelirdi.</p>

  <p class="normal">EMILIA</p>

  <p class="normal">Kıskanç değil midir?</p>

  <p class="normal">DESDEMONA</p>

  <p class="normal">Kim? O mu? Sanırım doğduğu yerin kızgın güneşi,</p>

  <p class="normal">Çekip almış ondan bu gibi kaprisleri.</p>

  <p class="normal"><span class="indentmetinitalik1">(Othello girer.)</span></p>

  <p class="normal">EMILIA</p>

  <p class="normal">Bakın, işte geliyor.</p>

  <p class="normal">DESDEMONA</p>

  <p class="normal">Artık yakasını bırakmam Cassio’yu çağırıncaya kadar.</p>

  <p class="normal">Nasıl oldunuz efendim?</p>

  <p class="normal">OTHELLO</p>

  <p class="normal">İyiyim benim iyi hanımım.</p>

  <p class="normal"><span class="indentmetinitalik1">(Kendi kendine.)</span></p>

  <p class="normal">Zor tutuyorum kendimi.</p>

  <p class="normal">Nasılsın Desdemona?</p>

  <p class="normal">DESDEMONA</p>

  <p class="normal">İyiyim benim iyi efendim.</p>

  <p class="normal">OTHELLO</p>

  <p class="normal">Bana elini ver. Bu el nemli<sup class="calibre2"><a href="../Text/othello_split_026.html#footnote-600-13" id="footnote-600-13-backlink">[13]</a></sup> efendim.</p>

  <p class="normal">DESDEMONA</p>

  <p class="normal">Henüz yaşlanmadı efendim, keder yüzü de görmedi.</p>

  <p class="normal">OTHELLO</p>

  <p class="normal">Bu üretkenliğin, herkese açık bir yüreğin belirtisi.</p>

  <p class="normal">Sıcak sıcak ve terli. Bu el dünyadan el çekmeli.</p>

  <p class="normal">Oruç tutup dua etmeli, nefsini eğitip dine dönmeli,</p>

  <p class="normal">Çünkü burada sık sık başkaldıran genç ve terli bir şeytan var.</p>

  <p class="normal">İyi, cömert bir el bu.</p>

  <p class="normal">DESDEMONA</p>

  <p class="normal">Haklısınız, efendim,</p>

  <p class="normal">Zaten size yüreğimi veren o eldi.</p>

  <p class="normal">OTHELLO</p>

  <p class="normal">Cömert bir el! Eskiden eli yürek verirdi,</p>

  <p class="normal">Ama yeni armalarda el var, yürek yok.</p>

  <p class="normal">DESDEMONA</p>

  <p class="normal">Bir şey söyleyemem bu konuda.</p>

  <p class="normal">Bana bir sözünüz vardı hani!</p>

  <p class="normal">OTHELLO</p>

  <p class="normal">Ne sözü yavrum?</p>

  <p class="normal">DESDEMONA</p>

  <p class="normal">Cassio’ya haber yolladım gelip sizinle konuşsun diye.</p>

  <p class="normal">OTHELLO</p>

  <p class="normal">Şiddetli nezle olmuşum, bana mendilini versene.</p>

  <p class="normal">DESDEMONA</p>

  <p class="normal">Buyrun efendim.</p>

  <p class="normal">OTHELLO</p>

  <p class="normal">Sana armağan ettiğimi istiyorum.</p>

  <p class="normal">DESDEMONA</p>

  <p class="normal">Yanımda değil.</p>

  <p class="normal">OTHELLO</p>

  <p class="normal">Değil mi?</p>

  <p class="normal">DESDEMONA</p>

  <p class="normal">Hayır, değil efendim.</p>

  <p class="normal">OTHELLO</p>

  <p class="normal">İyi etmemişsin. O mendili bir Çingene<sup class="calibre2"><a href="../Text/othello_split_026.html#footnote-600-14" id="footnote-600-14-backlink">[14]</a></sup> vermiş anneme.</p>

  <p class="normal">Bir büyücüymüş, insanın aklından geçenleri okuyabilirmiş hemen.</p>

  <p class="normal">Anneme, bu mendili yanında tuttuğu sürece,</p>

  <p class="normal">Kocasının ona âşık olup bağlı kalacağını,</p>

  <p class="normal">Ama onu kaybederse ya da armağan ederse birine,</p>

  <p class="normal">Babamın gözünden düşeceğini,</p>

  <p class="normal">Babamın da yeni aşklar peşinde koşacağını</p>

  <p class="normal">Söylemiş. Ölürken bana verdi annem mendili,</p>

  <p class="normal">Kader bana bir eş verdiğinde, onu karıma vermemi istedi.</p>

  <p class="normal">Ben de yerine getirdim isteğini,</p>

  <p class="normal">Dikkatli ol, onu gözbebeğin gibi koru,</p>

  <p class="normal">Onu kaybetmek ya da başka birine vermek</p>

  <p class="normal">Eşi görülmemiş bir felaket olur.</p>

  <p class="normal">DESDEMONA</p>

  <p class="normal">Doğru mu bu?</p>

  <p class="normal">OTHELLO</p>

  <p class="normal">Evet, doğru. Büyü katılmıştır dokusuna.</p>

  <p class="normal">Güneşin iki yüz devrini yaşamış bir falcı kadın,</p>

  <p class="normal">Kehanet dolu bir esinlenmeyle işlemiş bu mendili.</p>

  <p class="normal">Kutsanmış böceklermiş ipeğini yapanlar,</p>

  <p class="normal">Mumyalanmış genç bir kızın yüreğindeki kanla</p>

  <p class="normal">Boyamış onu ustalar.</p>

  <p class="normal">DESDEMONA</p>

  <p class="normal">Aman Tanrım! Doğru mu?</p>

  <p class="normal">OTHELLO</p>

  <p class="normal">Hepsi doğru. Bu yüzden mendili iyi sakla!</p>

  <p class="normal">DESDEMONA</p>

  <p class="normal">Hiç görmemiş olsaydım bu mendili keşke.</p>

  <p class="normal">OTHELLO</p>

  <p class="normal">Ne? Niçin?</p>

  <p class="normal">DESDEMONA</p>

  <p class="normal">Niye öyle sert, telaşlı çıkıyor sesiniz?</p>

  <p class="normal">OTHELLO</p>

  <p class="normal">Kayıp mı oldu? Gitti mi yoksa? Çabuk söyle.</p>

  <p class="normal">DESDEMONA</p>

  <p class="normal">Tanrı bizi korusun!</p>

  <p class="normal">OTHELLO</p>

  <p class="normal">Neler diyorsun?</p>

  <p class="normal">DESDEMONA</p>

  <p class="normal">Kaybolmadı. Ama kaybolsa ne çıkar sanki?</p>

  <p class="normal">OTHELLO</p>

  <p class="normal">Ne?</p>

  <p class="normal">DESDEMONA</p>

  <p class="normal">Kaybolmadı diyorum.</p>

  <p class="normal">OTHELLO</p>

  <p class="normal">Git getir öyleyse, göreyim.</p>

  <p class="normal">DESDEMONA</p>

  <p class="normal">Elbette getirebilirim efendim: Ama şimdi olmaz!</p>

  <p class="normal">Dileğimi unutturmak için konu değiştiriyorsunuz.</p>

  <p class="normal">N’olur. Cassio yeniden görevine dönsün.</p>

  <p class="normal">OTHELLO</p>

  <p class="normal">Git, mendili getir! Kötü şeyler geliyor aklıma.</p>

  <p class="normal">DESDEMONA</p>

  <p class="normal">Hadi n’olur, ondan daha iyisini bulamazsınız.</p>

  <p class="normal">OTHELLO</p>

  <p class="normal">Mendil!</p>

  <p class="normal">DESDEMONA</p>

  <p class="normal">N’olur bana Cassio’dan söz edin.</p>

  <p class="normal">OTHELLO</p>

  <p class="normal">Mendil!</p>

  <p class="normal">DESDEMONA</p>

  <p class="normal">Her zaman mutluluğu sizin sevginizde bulan,</p>

  <p class="normal">Sizinle her tehlikeyi paylaşmış bir adam</p>

  <p class="normal">OTHELLO</p>

  <p class="normal">Mendili, dedim!</p>

  <p class="normal">DESDEMONA</p>

  <p class="normal">Doğrusu kabahatlisiniz.</p>

  <p class="normal">OTHELLO</p>

  <p class="normal">Hadi oradan!</p>

  <p class="normal"><span class="indentmetinitalik1">(Çıkar.)</span></p>

  <p class="normal">EMILIA</p>

  <p class="normal">Şimdi bu kıskançlık değil mi yani?</p>

  <p class="normal">DESDEMONA</p>

  <p class="normal">Hiç görmemiştim bu halini.</p>

  <p class="normal">Bu mendilde mutlaka olağanüstü bir şey olmalı.</p>

  <p class="normal">Kaybettiğim için çok mutsuzum şimdi.</p>

  <p class="normal">EMILIA</p>

  <p class="normal">Öyle bir iki yıl yetmez tanımak için bir erkeği.</p>

  <p class="normal">Onlar yalnız mide, bizse yalnız yemeğiz,</p>

  <p class="normal">Karınları açken tıka basa yerler bizi,</p>

  <p class="normal">Ama bir de doydular mı kusup atarlar.</p>

  <p class="normal"><span class="indentmetinitalik1">(Iago ile Cassio girerler.)</span></p>

  <p class="normal">Bakın... Cassio’yla kocam!</p>

  <p class="normal">IAGO</p>

  <p class="normal">Başka yolu yok. Desdemona çözebilir ancak bu işi.</p>

  <p class="normal">Aa, ne güzel bir rastlantı! Gidip konuşsanıza hadi.</p>

  <p class="normal">DESDEMONA</p>

  <p class="normal">Siz misiniz Cassio? Ne haberler getirdiniz?</p>

  <p class="normal">CASSIO</p>

  <p class="normal">Efendim, size eski ricamı tekrarlamaya geldim.</p>

  <p class="normal">Yalvarırım size, değerli hanımefendi,</p>

  <p class="normal">Yardımlarınızla yeniden hayata döndürün beni,</p>

  <p class="normal">Yürekten bağlı olarak her zaman onur duyduğum</p>

  <p class="normal">O büyük adamın sevgisinin küçük bir parçasına ortak olayım.</p>

  <p class="normal">Oyalanmak istemiyorum daha fazla.</p>

  <p class="normal">Kabahatim, geçmişteki hizmetlerime, şimdiki üzüntüme,</p>

  <p class="normal">İleride daha dikkatli bir insan olma kararıma rağmen,</p>

  <p class="normal">Onarılamayacak kadar kötüyse,</p>

  <p class="normal">Bunların hiçbiri kazandırmayacaktır onun sevgisini yeniden,</p>

  <p class="normal">En kötüsünü bilmek, hiçbir şey bilmemekten daha iyidir.</p>

  <p class="normal">O zaman kaderimin bana layık gördüğünü giyinir,</p>

  <p class="normal">Bahtımın sadakalarıyla geçinirim hayatın yan sokaklarının birinde.</p>

  <p class="normal">DESDEMONA</p>

  <p class="normal">Ah soylu Cassio! Şu anda değeri kalmadı aracılığımın.</p>

  <p class="normal">Efendim artık o eski efendim değil,</p>

  <p class="normal">Yüzü de değişmiş olsaydı huyu gibi, onu hiç</p>

  <p class="normal">tanıyamayacaktım.</p>

  <p class="normal">Yemin ederim ki, bütün kutsanmış ruhlar üzerine,</p>

  <p class="normal">Lehinizde konuştum gücümün yettiğince,</p>

  <p class="normal">Hatta açık konuştuğum için hedef oldum hiddetine.</p>

  <p class="normal">Siz yine sabredin biraz.</p>

  <p class="normal">İnanın, elimden geleni yapacağım,</p>

  <p class="normal">Kendim için göze alabileceğimden daha fazlasını.</p>

  <p class="normal">Şimdilik bu kadarla yetinmeye bakın.</p>

  <p class="normal">IAGO</p>

  <p class="normal">Efendimiz öfkeli mi?</p>

  <p class="normal">EMILIA</p>

  <p class="normal">Daha demin buradan ayrıldı.</p>

  <p class="normal">Besbelli, görülmedik biçimde kızgındı.</p>

  <p class="normal">IAGO</p>

  <p class="normal">Hayret, öfkeli ha! Savaşta gördüm onu,</p>

  <p class="normal">Top güllelerinin askerlerini toptan havaya uçurduğunu,</p>

  <p class="normal">Kolunun dibinden öz kardeşini alıp götürdüğünü</p>

  <p class="normal">Azrail gibi.</p>

  <p class="normal">Olacak şey değil öfkelenmesi!</p>

  <p class="normal">Eğer böyleyse hayat memat meselesi olabilir.</p>

  <p class="normal">Gidip onu bulayım, öfkeliyse, nedeni mutlaka önemlidir.</p>

  <p class="normal">DESDEMONA</p>

  <p class="normal">Evet, gidip bulun onu.</p>

  <p class="normal"><span class="indentmetinitalik1">(Iago çıkar.)</span></p>

  <p class="normal">Mutlaka devlet işleridir. Venedik’ten kötü bir haber</p>

  <p class="normal">Ya da Kıbrıs’ta tasarlandığını öğrendiği bir hainlik</p>

  <p class="normal">Onun o berrak kafasını bulandırmıştır.</p>

  <p class="normal">Böyle zamanlarda insanın aklında büyük şeyler vardır,</p>

  <p class="normal">Ama acısını küçük şeylerden çıkarır.</p>

  <p class="normal">İşte böyle bir şey olmalı. Biraz ağrısa parmağımız</p>

  <p class="normal">Aynı ağrıyı bütün sağlıklı organlarımızda duyarız.</p>

  <p class="normal">Yok, erkeklerin ne Tanrı olduklarını düşünmeliyiz,</p>

  <p class="normal">Ne de bize düğün günü gösterdikleri ilgiyi beklemeliyiz.</p>

  <p class="normal">Emilia, söylenip küfretmelisin bana,</p>

  <p class="normal">Çünkü insafsız bir savaşçı gibi,</p>

  <p class="normal">Yargıladım onun kabalığını kendi ruhumda,</p>

  <p class="normal">Ama şimdi anlıyorum ki,</p>

  <p class="normal">Ben yanlış yöne sevk ettim tanığı,</p>

  <p class="normal">O da haksız yere suçlandı.</p>

  <p class="normal">EMILIA</p>

  <p class="normal">Umarım nedeni, sizin düşündüğünüz gibi devlet işleridir.</p>

  <p class="normal">Dilerim, size yönelik bir kuşku, tuhaf bir kıskançlık değildir.</p>

  <p class="normal">DESDEMONA</p>

  <p class="normal">Ağzından yel alsın! Buna neden olacak bir şey yapmadım ki.</p>

  <p class="normal">EMILIA</p>

  <p class="normal">Ama kıskanç insanlar böyle söze kanmazlar.</p>

  <p class="normal">Böyleleri bir nedene göre kıskanmazlar ki,</p>

  <p class="normal">Kıskanç oldukları için kıskanırlar.</p>

  <p class="normal">Bu kıskançlık denilen şey, kendi kendini peydahlayan,</p>

  <p class="normal">Kendi kendini doğuran bir canavardır.</p>

  <p class="normal">DESDEMONA</p>

  <p class="normal">Dilerim, Tanrı bu canavarı sokmaz Othello’nun aklına.</p>

  <p class="normal">EMILIA</p>

  <p class="normal">Amin hanımcığım.</p>

  <p class="normal">DESDEMONA</p>

  <p class="normal">Gidip bir bakayım ona. Cassio, siz buradan ayrılmayın.</p>

  <p class="normal">Keyfi yerindeyse eğer, işinizi ona tekrar açarım,</p>

  <p class="normal">Var gücümle bu işin olmasına çalışırım.</p>

  <p class="normal">CASSIO</p>

  <p class="normal">Size minnettarım hanımefendi.</p>

  <p class="normal"><span class="indentmetinitalik1">(Desdemona ile Emilia çıkarlar. Bianca girer.)</span></p>

  <p class="normal">BIANCA</p>

  <p class="normal">Uğurlar olsun, sevgili Cassio!</p>

  <p class="normal">CASSIO</p>

  <p class="normal">Evinden çıkıp buralarda ne arıyorsun?</p>

  <p class="normal">Nasılsın, güzel Biancam benim?</p>

  <p class="normal">İnan sevgilim, ben de sana gelecektim.</p>

  <p class="normal">BIANCA</p>

  <p class="normal">Senin evine gidiyordum ben de.</p>

  <p class="normal">Tam bir hafta var, ortada yoksun! Yedi gün yedi gece!</p>

  <p class="normal">Saatleri bile saydım durmadan</p>

  <p class="normal">Sevdiğinden uzakta olunca insan,</p>

  <p class="normal">Geçmek bilmiyor saatler, dakikalar,</p>

  <p class="normal">Sıkıntılar basıyor insanın içine.</p>

  <p class="normal">CASSIO</p>

  <p class="normal">Bağışla beni Bianca.</p>

  <p class="normal">Kafamda kurşun gibi düşünceler vardı bu arada,</p>

  <p class="normal">Hele işler bir düzelsin çıkarırım acısını.</p>

  <p class="normal"><span class="indentmetinitalik1">(Desdemona’nın mendilini verir.)</span></p>

  <p class="normal">Sevgili Biancam, bana şu mendilin örneğini çıkarsana.</p>

  <p class="normal">BIANCA</p>

  <p class="normal">Cassio, bu da nereden çıktı?</p>

  <p class="normal">Yeni bir dostun armağanı mı yoksa?</p>

  <p class="normal">Acısını duyduğum yokluğunun nedeni ortada.</p>

  <p class="normal">Desene bu duruma geldik artık! İyi doğrusu.</p>

  <p class="normal">CASSIO</p>

  <p class="normal">Hadi oradan kadın!</p>

  <p class="normal">Böyle saçma sapan düşünceleri şeytan sokuyor aklına,</p>

  <p class="normal">Bir sevgilinin hatırasıdır diye kıskanmaya kalkma.</p>

  <p class="normal">İnan ki, Bianca, yok böyle bir şey.</p>

  <p class="normal">BIANCA</p>

  <p class="normal">Öyleyse kimin peki?</p>

  <p class="normal">CASSIO</p>

  <p class="normal">Bilmiyorum yavrum, odamda buldum.</p>

  <p class="normal">İşlemesi çok hoşuma gitti.</p>

  <p class="normal">Örneğini çıkartmak istiyorum sahibi aramadan,</p>

  <p class="normal">Al da çıkarıver. Hadi yalnız bırak şimdi beni.</p>

  <p class="normal">BIANCA</p>

  <p class="normal">Yalnız mı bırakayım? O da neden?</p>

  <p class="normal">CASSIO</p>

  <p class="normal">Komutanı bekliyorum burada.</p>

  <p class="normal">Hiç işime gelmez beni bir kadınla görmesi.</p>

  <p class="normal">BIANCA</p>

  <p class="normal">Neden işine gelmezmiş, ha?</p>

  <p class="normal">CASSIO</p>

  <p class="normal">Seninle ilgisi yok, seni sevmediğimden değil.</p>

  <p class="normal">BIANCA</p>

  <p class="normal">Yok, sevmediğin için beni! Yola kadar geçirsene,</p>

  <p class="normal">Hem bu gece<sup class="calibre2"><a href="../Text/othello_split_026.html#footnote-600-15" id="footnote-600-15-backlink">[15]</a></sup> seni görecek miyim, söyle?</p>

  <p class="normal">CASSIO</p>

  <p class="normal">Çok uzaklaşamam buradan, komutan neredeyse gelir,</p>

  <p class="normal">Ama işim biter bitmez görmeye geleceğim seni.</p>

  <p class="normal">BIANCA</p>

  <p class="normal">N’apalım, böyle gerekiyorsa uyarım ben de.</p>

  <p class="normal"><span class="indentmetinitalik1">(Çıkarlar.)</span></p>
</body>
</html>
