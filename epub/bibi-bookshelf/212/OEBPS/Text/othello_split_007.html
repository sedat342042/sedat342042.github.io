<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>othellos</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_8">2. Sahne</h2>

  <p class="h2baslik">(Venedik’te bir sokak.)</p>

  <p class="normal"><span class="indentmetinitalik1">(Othello, Iago ve ellerinde meşalelerle muhafızlar girerler.)</span></p>

  <p class="normal">IAGO</p>

  <p class="normal">Çok adam öldürdüm savaşta ama</p>

  <p class="normal">Vicdanım elvermez tasarlanmış bir cinayete.</p>

  <p class="normal">Kötülük olmalı insanın içinde biraz da,</p>

  <p class="normal">Bende yok ki yarasın işime.</p>

  <p class="normal">Öyleyken bile dokuz on kez düşündüm</p>

  <p class="normal">Şurasından, böğründen bıçaklamak için onu.</p>

  <p class="normal">OTHELLO</p>

  <p class="normal">Böylesi daha iyi.</p>

  <p class="normal">IAGO</p>

  <p class="normal">Öyle demeyin efendim, aleyhinizde attı tuttu,</p>

  <p class="normal">Çileden çıkaran, onur kırıcı hakaretler etti.</p>

  <p class="normal">Zaten sabrım azdır, çok zor tuttum kendimi.</p>

  <p class="normal">Sorabilir miyim, efendim, gerçekten evlendiniz mi?</p>

  <p class="normal">Şunu unutmayın ki, ihtiyar Brabantio çok sevilir,</p>

  <p class="normal">Dilediğini yaptırmada Duka’dan iki misli etkilidir.</p>

  <p class="normal">Sizi ya boşatır ya da yasaları zorlayıp alabildiğine</p>

  <p class="normal">Dert açmaya çalışır başınıza.</p>

  <p class="normal">OTHELLO</p>

  <p class="normal">Elinden geleni ardına koymasın.</p>

  <p class="normal">Onun şikâyetleri hiç kalır devlete yaptığım hizmetler yanında</p>

  <p class="normal">Henüz kimse bilmiyor: Böbürlenmenin şeref olduğunu gördüğümde ama,</p>

  <p class="normal">Krallar yetiştirmiş bir soydan geldiğimi açıklayacağım.</p>

  <p class="normal">Bugün erişmiş olduğum, gurur veren yüksek makamı</p>

  <p class="normal">Gösterdiğim büyük başarılara borçluyum yalnızca.</p>

  <p class="normal">Şunu bil ki Iago, âşık olmasaydım eğer Desdemona’ya,</p>

  <p class="normal">Denizlerin tüm hazinelerini vereceklerini bilsem de</p>

  <p class="normal">Bekârlığın sultanlığından ayrılıp sokar mıydım başımı sıkıya.</p>

  <p class="normal">Şuraya bak, o ışıklar da ne?</p>

  <p class="normal"><span class="indentmetinitalik1">(Cassio ve ellerinde meşalelerle askerler girerler.)</span></p>

  <p class="normal">IAGO</p>

  <p class="normal">Kışkırtılan babası bu, dostları da var yanında.</p>

  <p class="normal">En iyisi içeri girin siz.</p>

  <p class="normal">OTHELLO</p>

  <p class="normal">Hayır, girmem. Bulurlarsa bulsunlar.</p>

  <p class="normal">Hizmetlerim, unvanım, tertemiz vicdanım</p>

  <p class="normal">Haklı olduğumu gösterecektir sonunda.</p>

  <p class="normal">Onlar mı?</p>

  <p class="normal">IAGO</p>

  <p class="normal">İki yüzlü Janus<sup class="calibre2"><a href="../Text/othello_split_026.html#footnote-600-1" id="footnote-600-1-backlink">[1]</a></sup> hakkı için, onlar değil.</p>

  <p class="normal">OTHELLO</p>

  <p class="normal">Duka’nın adamlarıymış! Yanlarında da yaverim.</p>

  <p class="normal">Geceniz hayırlı olsun dostlarım! Ne haberler?</p>

  <p class="normal">CASSIO</p>

  <p class="normal">Generalim, Duka sizi selamlıyor,</p>

  <p class="normal">Hemen şimdi, acele gelmenizi istiyor.</p>

  <p class="normal">OTHELLO</p>

  <p class="normal">Niçin, biliyor musun?</p>

  <p class="normal">CASSIO</p>

  <p class="normal">Sanıyorum Kıbrıs’la ilgili.</p>

  <p class="normal">Oldukça önemli bir şey olmalı: Bu gece</p>

  <p class="normal">Kadırgalardan ardı ardına on iki haberci gönderildi,</p>

  <p class="normal">Yataklarından kaldırılan senatörler Duka’nın yanındalar şimdi,</p>

  <p class="normal">Sizi de tekrar tekrar arattılar,</p>

  <p class="normal">Evinizde olmadığınız anlaşıldığından</p>

  <p class="normal">Senato üç arama kolu görevlendirdi,</p>

  <p class="normal">Bulup getirmeleri için sizi.</p>

  <p class="normal">OTHELLO</p>

  <p class="normal">İyi ki sen buldun beni.</p>

  <p class="normal">İçeri haber vereyim, seninle geliyorum.</p>

  <p class="normal"><span class="indentmetinitalik1">(Çıkar.)</span></p>

  <p class="normal">CASSIO</p>

  <p class="normal">Çavuş, ne işi var burada komutanın?</p>

  <p class="normal">IAGO</p>

  <p class="normal">Haberin yok mu? Bu gece o servet yüklü bir kalyona rampa etti</p>

  <p class="normal">Tanırsa ona yağma hakkını yasalar, yaşadı gitti.</p>

  <p class="normal">CASSIO</p>

  <p class="normal">Hiçbir şey anlamadım.</p>

  <p class="normal">IAGO</p>

  <p class="normal">Evlendi.</p>

  <p class="normal">CASSIO</p>

  <p class="normal">Evlendi mi? Kiminle?</p>

  <p class="normal">IAGO</p>

  <p class="normal">Kiminle mi?</p>

  <p class="normal"><span class="indentmetinitalik1">(Othello girer.)</span></p>

  <p class="normal">Gidiyor muyuz komutanım?</p>

  <p class="normal">OTHELLO</p>

  <p class="normal">Hadi gidelim!</p>

  <p class="normal">CASSIO</p>

  <p class="normal">İşte sizi aramaya çıkan kollardan bir başkası daha.</p>

  <p class="normal"><span class="indentmetinitalik1">(Brabantio, Roderigo, meşaleler ve kılıçlarla askerler girerler.)</span></p>

  <p class="normal">IAGO</p>

  <p class="normal">Brabantio bu. Dikkatli olun generalim,</p>

  <p class="normal">Niyeti kötü.</p>

  <p class="normal">OTHELLO</p>

  <p class="normal">Hey, durun orada!</p>

  <p class="normal">RODERIGO</p>

  <p class="normal">Sinyor, işte Mağripli.</p>

  <p class="normal">BRABANTIO</p>

  <p class="normal">Yakalayın hırsızı!</p>

  <p class="normal"><span class="indentmetinitalik1">(İki taraf da kılıçlarını çeker.)</span></p>

  <p class="normal">IAGO</p>

  <p class="normal">Sen Roderigo! Benim lokmam sensin.</p>

  <p class="normal">OTHELLO</p>

  <p class="normal">Kınında dursun parlak kılıçlarınız, paslandırır yoksa sabah çiyi,</p>

  <p class="normal">Siz, soylu sinyor, silahla değil, yaşınızla verin emirlerinizi.</p>

  <p class="normal">BRABANTIO</p>

  <p class="normal">Seni aşağılık hırsız, nereye tıktın kızımı?</p>

  <p class="normal">Büyüledin onu, lanetli olman yetmezmiş gibi!</p>

  <p class="normal">Aklı başında olan herkese sorarım:</p>

  <p class="normal">Büyüyle zincirlenmiş olmasaydı eğer</p>

  <p class="normal">Onun gibi nazlı, güzel, mutlu bir kız,</p>

  <p class="normal">Hiç geri çevirir miydi ülkemizin zengin, yakışıklı delikanlılarını</p>

  <p class="normal">Bırakır mıydı onu koruyan babasını,</p>

  <p class="normal">Sonra da göze alıp herkesin maskarası olmayı,</p>

  <p class="normal">Senin gibi zevk yerine korku veren bir herifin</p>

  <p class="normal">Kurum karası kucağına kaçar mıydı?</p>

  <p class="normal">Bütün dünya hak versin, apaçık değil mi her şey?</p>

  <p class="normal">Onu tuzağa düşürüp pis büyüler yaptın,</p>

  <p class="normal">Kendini kaybettirecek ilaçlar, şuruplar içirip kıydın gençliğine,</p>

  <p class="normal">Soracağım bunun hesabını sana!</p>

  <p class="normal">Başka türlü olamaz, bu böyledir mutlaka.</p>

  <p class="normal">Aldatıp dünyayı uğraştığın için kanunsuz işlerle</p>

  <p class="normal">Tutukluyorum seni. Yakalayın şunu, tutun!</p>

  <p class="normal">Karşı koymaya kalkışırsa, canına okuyun!</p>

  <p class="normal">OTHELLO</p>

  <p class="normal">İndirin silahlarınızı! Benim adamlarım da, karşıdakiler de.</p>

  <p class="normal">Ne zaman vuruşacağımı bilirim ben,</p>

  <p class="normal">İhtiyacım yok kimsenin fikrine.</p>

  <p class="normal">Bu suçlamanıza karşı kendimi savunmam için</p>

  <p class="normal">Nereye gitmemi istiyorsunuz?</p>

  <p class="normal">BRABANTIO</p>

  <p class="normal">Hapishaneye. Yasalar önünde</p>

  <p class="normal">Hesap vermen isteninceye kadar hapse.</p>

  <p class="normal">OTHELLO</p>

  <p class="normal">Ya olur dersem?</p>

  <p class="normal">Duka’nın habercileri duruyor yanımda.</p>

  <p class="normal">Beni çağırtmış acele bir devlet işi için.</p>

  <p class="normal">O zaman Duka ne der acaba?</p>

  <p class="normal">BİR SUBAY</p>

  <p class="normal">Söyledikleri doğru, saygıdeğer sinyor.</p>

  <p class="normal">Duka senato toplantısında.</p>

  <p class="normal">Eminim, siz efendimiz de çağrıldınız.</p>

  <p class="normal">BRABANTIO</p>

  <p class="normal">Nasıl? Duka senatoyu mu topladı?</p>

  <p class="normal">Gecenin bu saatinde ha! Getirin onu da!</p>

  <p class="normal">Benimki de önemsiz bir dava değil,</p>

  <p class="normal">İster Duka olsun, ister senatör dostlarımdan herhangi biri,</p>

  <p class="normal">Eminim, hissedeceklerdir bu haksızlığı kendilerine yapılmış gibi,</p>

  <p class="normal">Böyle hareketler hoş görülürse eğer</p>

  <p class="normal">Devletin başına kölelerle dinsizler geçer.</p>

  <p class="normal"><span class="indentmetinitalik1">(Çıkarlar.)</span></p>
</body>
</html>
