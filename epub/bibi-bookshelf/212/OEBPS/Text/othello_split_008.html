<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>othellos</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_9">3. Sahne</h2>

  <p class="h2baslik">(Venedik. Senato salonu.)</p>

  <p class="normal"><span class="indentmetinitalik1">(Duka ve senatörler aydınlatılmış bir masanın çevresinde oturmuşlardır. Muhafızlar hazırdır.)</span></p>

  <p class="normal">DUKA</p>

  <p class="normal">Bu haberlerin hiçbiri öbürünü tutmuyor ki.</p>

  <p class="normal">Bilmem hangisine inanmalı?</p>

  <p class="normal">BİRİNCİ SENATÖR</p>

  <p class="normal">Evet, bir tutarsızlık var.</p>

  <p class="normal">Bana gelen notta yüz yedi tekne diyor.</p>

  <p class="normal">DUKA</p>

  <p class="normal">Benimkinde ise yüz kırk.</p>

  <p class="normal">İKİNCİ SENATÖR</p>

  <p class="normal">Benimkinde de iki yüz.</p>

  <p class="normal">Gerçek sayı anlaşılmaz bu gibi durumlarda,</p>

  <p class="normal">Ama tekne sayısı belli olmasa da,</p>

  <p class="normal">Osmanlı donanmasının Kıbrıs’a yollandığı apaçık ortada.</p>

  <p class="normal">DUKA</p>

  <p class="normal">Doğru, değişik de olsa sayılar,</p>

  <p class="normal">Yalandır diyemiyorum gelen haberlere,</p>

  <p class="normal">Donanmanın Kıbrıs’a seyrettiği besbelli,</p>

  <p class="normal">Bu da korkutuyor beni.</p>

  <p class="normal">GEMİCİ</p>

  <p class="normal"><span class="indentmetinitalik1">(İçeriden.)</span></p>

  <p class="normal">Yol verin! Açılın! Yol verin!</p>

  <p class="normal"><span class="indentmetinitalik1">(Bir gemici girer.)</span></p>

  <p class="normal">BİR SUBAY</p>

  <p class="normal">Kadırgalardan bir haberci efendim.</p>

  <p class="normal">DUKA</p>

  <p class="normal">Ee, ne haber şimdi?</p>

  <p class="normal">GEMİCİ</p>

  <p class="normal">Rodos’a gidiyormuş Osmanlı donanması.</p>

  <p class="normal">Sinyor Angelo, sizlere bu haberi iletmemi istedi.</p>

  <p class="normal">DUKA</p>

  <p class="normal">Ya bu değişikliğe ne diyeceksiniz?</p>

  <p class="normal">BİRİNCİ SENATÖR</p>

  <p class="normal">Hiç akla yakın değil.</p>

  <p class="normal">Dikkatimizi yanlış yöne çekmek için düzenlenmiş bir oyun.</p>

  <p class="normal">Düşünelim hele: Osmanlılar için Kıbrıs ne kadar önemlidir,</p>

  <p class="normal">Unutmayın, onları Rodos’tan nasıl daha çok ilgilendirir,</p>

  <p class="normal">Üstelik Kıbrıs ne savaşa hazırlıklı,</p>

  <p class="normal">Ne de Rodos’un savunmasına sahiptir.</p>

  <p class="normal">Osmanlının ilgisini çeken ilk şeyi sona bırakıp</p>

  <p class="normal">Kazançtan olacak kadar acemi olduğunu düşünmek budalalıktır.</p>

  <p class="normal">İtip kenara daha kolayca elde edeceği şeyi</p>

  <p class="normal">Boşu boşuna tehlikeye atmaz kendini.</p>

  <p class="normal">DUKA</p>

  <p class="normal">Evet, Rodos’a gitmedikleri besbelli.</p>

  <p class="normal">BİR SUBAY</p>

  <p class="normal">Yeni bir haber var, efendimiz.</p>

  <p class="normal"><span class="indentmetinitalik1">(Bir haberci girer.)</span></p>

  <p class="normal">HABERCİ</p>

  <p class="normal">Saygıdeğer efendimiz, Rodos’a giden Osmanlılar,</p>

  <p class="normal">Orada ikinci bir donanmayla buluştular.</p>

  <p class="normal">BİRİNCİ SENATÖR</p>

  <p class="normal">Tahmin ettiğim gibi. Kaç gemi var dersin sence?</p>

  <p class="normal">HABERCİ</p>

  <p class="normal">Otuz yelkenli, şu anda döndüler geldikleri rotaya,</p>

  <p class="normal">Niyetleri belli: Açıktan açığa Kıbrıs’a gidiyorlar.</p>

  <p class="normal">Sadık ve yiğit kulunuz, Sinyor Montano,</p>

  <p class="normal">Size böylece bu haberi iletmeyi görev sayar,</p>

  <p class="normal">İnanmanızı diler ona.</p>

  <p class="normal">DUKA</p>

  <p class="normal">Artık kesin Kıbrıs’a gittikleri,</p>

  <p class="normal">Marcus Luccicos Venedik’te değil mi?</p>

  <p class="normal">BİRİNCİ SENATÖR</p>

  <p class="normal">Floransa’da şimdi.</p>

  <p class="normal">DUKA</p>

  <p class="normal">Bizden ona bir not yazın, çok acele gönderin.</p>

  <p class="normal"><span class="indentmetinitalik1">(Brabantio, Othello, Cassio, Iago, Roderigo ve askerler girerler.)</span></p>

  <p class="normal">BİRİNCİ SENATÖR</p>

  <p class="normal">İşte Brabantio ile yiğit Mağriplimiz de geldiler.</p>

  <p class="normal">DUKA</p>

  <p class="normal">Yiğit Othello, hemen harekete geçeceksiniz,</p>

  <p class="normal">Hıristiyanlığın baş düşmanı Osmanlılara karşı.</p>

  <p class="normal"><span class="indentmetinitalik1">(Brabantio’ya.)</span></p>

  <p class="normal">Sizi birden göremedim, hoş geldiniz soylu sinyor,</p>

  <p class="normal">Bu gece çok aradık öğütlerinizi ve yardımınızı.</p>

  <p class="normal">BRABANTIO</p>

  <p class="normal">Ben de sizinkileri, saygıdeğer efendim, bağışlayın beni.</p>

  <p class="normal">Ne görevim ne de savaş haberleri</p>

  <p class="normal">Beni yatağımdan kaldırdı. Elimde değil,</p>

  <p class="normal">Katılamıyorum herkesin şu andaki endişesine de,</p>

  <p class="normal">Kendi derdim öyle göz yaşartan, öyle her şeyi sürükleyen bir dert ki</p>

  <p class="normal">Öteki dertleri silip süpürüyor ama</p>

  <p class="normal">Yine de kalıyor olduğu gibi.</p>

  <p class="normal">DUKA</p>

  <p class="normal">Ne oldu, ne var?</p>

  <p class="normal">BRABANTIO</p>

  <p class="normal">Kızım, ah kızım!</p>

  <p class="normal">HEPSİ</p>

  <p class="normal">Öldü mü yoksa?</p>

  <p class="normal">BRABANTIO</p>

  <p class="normal">Benim için öldü. Aldatıldı, benden çalındı,</p>

  <p class="normal">Şarlatanlardan alınan büyüler, ilaçlarla baştan çıkarıldı,</p>

  <p class="normal">Oysa büyücülük karışmasa işin içine,</p>

  <p class="normal">Aklında bir eksiklik, körlük ya da ruhen sakatlık olmadan</p>

  <p class="normal">Bu kadar olmayacak bir yanlış yapamaz insan.</p>

  <p class="normal">DUKA</p>

  <p class="normal">Böylesine kötülükle kızının aklını başından alan</p>

  <p class="normal">Kim olursa olsun, sizi onsuz bırakan,</p>

  <p class="normal">Adaletin kanlı kitabının ağır hükmünü</p>

  <p class="normal">Onun hakkında istediğiniz gibi yorumlamak</p>

  <p class="normal">size bırakılacaktır.</p>

  <p class="normal">Hatta bunu yapan öz oğlumuz bile olsa.</p>

  <p class="normal">BRABANTIO</p>

  <p class="normal">Çok minnettarım, yüce efendimiz.</p>

  <p class="normal">İşte o adam bu Mağripli,</p>

  <p class="normal">Anlaşılan buraya çağrılmış kendisi,</p>

  <p class="normal">Devlet işleri için özel emrinizle.</p>

  <p class="normal">HEPSİ</p>

  <p class="normal">Çok, pek çok üzüldük buna.</p>

  <p class="normal">DUKA</p>

  <p class="normal"><span class="indentmetinitalik1">(Othello’ya.)</span></p>

  <p class="normal">Ya siz ne diyeceksiniz bu suçlamaya?</p>

  <p class="normal">BRABANTIO</p>

  <p class="normal">Ne diyebilir ki, her şey apaçık ortada.</p>

  <p class="normal">OTHELLO</p>

  <p class="normal">Çok kudretli, yüce, saygıdeğer sinyorlar,</p>

  <p class="normal">Soylu, iyiliksever efendilerim,</p>

  <p class="normal">Bu ihtiyarın kızını kaçırdığım doğru,</p>

  <p class="normal">Onunla evlendim de, suçumun hepsi bu,</p>

  <p class="normal">Başka da bir şey yapmış değilim.</p>

  <p class="normal">Öyle parlak sözler söyleyemem ben,</p>

  <p class="normal">Dokunaklı cümlelerle yumuşatamam yürekleri,</p>

  <p class="normal">Çünkü bundan dokuz dolunay öncesine kadar,</p>

  <p class="normal">Şu kollar, yedi yaşımdan beri</p>

  <p class="normal">Savaş alanlarında harcadılar tüm güçlerini,</p>

  <p class="normal">Kavga, dövüş ve savaş dışında,</p>

  <p class="normal">Pek az şey diyebilirim, bu koca dünya hakkında.</p>

  <p class="normal">Bu yüzden savunmak için kendimi</p>

  <p class="normal">Süsleyip püsleyemem sözlerimi.</p>

  <p class="normal">Ama lütfedip sabrederseniz eğer</p>

  <p class="normal">Olduğu gibi, basitçe anlatayım</p>

  <p class="normal">Başından sonuna kadar aşk serüvenimi.</p>

  <p class="normal">Büyücülükle suçlandığıma göre,</p>

  <p class="normal">Anlatayım, kızını hangi ilaçlar, hangi efsunlar,</p>

  <p class="normal">Hangi büyü gücüyle elde ettiğimi.</p>

  <p class="normal">BRABANTIO</p>

  <p class="normal">O kadar çekingen, sessiz sedasız,</p>

  <p class="normal">En ufak hareketle utanıp kızaran bir kız,</p>

  <p class="normal">Yaşını, ülkesini, şerefini, değerini unutsun da,</p>

  <p class="normal">Karakterine karşın, yüzüne bile bakmaya korkacağı birine âşık olsun!</p>

  <p class="normal">“En mükemmel insan bile karşı gelerek</p>

  <p class="normal">Tüm doğa kurallarına, hata yapabilir,”</p>

  <p class="normal">Diyenlerin sakat ve noksan bir mantığı olmalı,</p>

  <p class="normal">Bu işin kaynağını iblis büyülerinde aramalı.</p>

  <p class="normal">Söylediklerimde ısrar ediyorum:</p>

  <p class="normal">Kana işleyen ilaçlarla, özel şuruplarla çeldi kızımın aklını.</p>

  <p class="normal">DUKA</p>

  <p class="normal">Söylemek, ısrar etmek yetmez, kanıtlamalısınız,</p>

  <p class="normal">Zayıf tahminleri, uzak ihtimalleri bir yana bırakıp</p>

  <p class="normal">Daha esaslı, daha sağlam deliller bulmalısınız.</p>

  <p class="normal">BİRİNCİ SENATÖR</p>

  <p class="normal">Söyleyin Othello, zehirleyerek dolambaçlı yollarla,</p>

  <p class="normal">Zorla mı ele geçirdiniz bu genç kızın kalbini,</p>

  <p class="normal">Yoksa kalpten kalbe yol vardı da,</p>

  <p class="normal">Siz çağırınca o kendiliğinden mi geldi?</p>

  <p class="normal">OTHELLO</p>

  <p class="normal">Yalvarırım size, Okçu Hanı’na, Desdemona’ya haber salın,</p>

  <p class="normal">O söz etsin benden, önünde babasının.</p>

  <p class="normal">Onu dinledikten sonra, yine de suçlu bulursanız beni,</p>

  <p class="normal">Bana duyduğunuz güveni, verdiğiniz görevi,</p>

  <p class="normal">Geri almakla kalmayın, ölüm cezası verin.</p>

  <p class="normal">DUKA</p>

  <p class="normal">Desdemona’yı bulup buraya getirin!</p>

  <p class="normal">OTHELLO</p>

  <p class="normal">Çavuş, yol göster onlara, orayı en iyi sen bilirsin.</p>

  <p class="normal"><span class="indentmetinitalik1">(Iago ve bir iki muhafız çıkarlar.)</span></p>

  <p class="normal">O gelinceye kadar, işlediğim günahları Tanrı’ya açıklar gibi,</p>

  <p class="normal">Hiçbir şey saklamadan anlatayım size,</p>

  <p class="normal">Nasıl tutuldum güzel Desdemona’ya</p>

  <p class="normal">Ve o nasıl âşık oldu bana.</p>

  <p class="normal">DUKA</p>

  <p class="normal">Anlat Othello.</p>

  <p class="normal">OTHELLO</p>

  <p class="normal">Babası severdi beni, çağırırdı sık sık evine,</p>

  <p class="normal">Anlatmamı isterdi durmadan hayatımın hikâyesini,</p>

  <p class="normal">Yıl yıl katıldığım savaşları, kuşatmaları, başımdan geçenleri.</p>

  <p class="normal">Ta çocukluk günlerimden başlar, anlat dediği ana kadar,</p>

  <p class="normal">Baştan başa anlatırdım bütün hayatımı ben de.</p>

  <p class="normal">Bu arada dinleyeni etkileyen tehlikeleri,</p>

  <p class="normal">Nefes kesici kazaları, karada, denizde,</p>

  <p class="normal">Anlatırdım nasıl kurtulduğumu ölümden kıl payıyla,</p>

  <p class="normal">Nasıl yakalanıp tutsak düştüğümü küstah düşmana,</p>

  <p class="normal">Köle olarak nasıl satıldığımı, sonra da salıverildiğimi,</p>

  <p class="normal">Nasıl davrandığımı serüven dolu yolculuklarda,</p>

  <p class="normal">Bunları anlatırken geniş mağaralardan, ıssız çöllerden,</p>

  <p class="normal">Dorukları göğe eren yalçın kayalıklardan, tepelerden,</p>

  <p class="normal">Söz ederdim başları omuzları altında olan antropofagilerden<sup class="calibre2"><a href="../Text/othello_split_026.html#footnote-600-2" id="footnote-600-2-backlink">[2]</a></sup></p>

  <p class="normal">Sürüp giderdi böylece hikâyem.</p>

  <p class="normal">Dikkatle dinlerdi Desdemona bunları,</p>

  <p class="normal">Ama ev işleri onu çoğu kez alıkoyardı.</p>

  <p class="normal">Yine de işlerini tez elden bitirip yanımıza gelirdi,</p>

  <p class="normal">Anlattıklarımı doymak bilmez kulağıyla yutardı sanki.</p>

  <p class="normal">Fark edince onun bu ilgisini uygun bir an kolladım</p>

  <p class="normal">Onu öyle bir havaya getirdim ki,</p>

  <p class="normal">Bölüm bölüm dinlediği, ama tamamını bilmediği serüvenlerimi</p>

  <p class="normal">Baştan sona anlatayım diye dile getirdi dileğini.</p>

  <p class="normal">Ben de tabii razı olup başladım anlatmaya,</p>

  <p class="normal">Söz edip çektiğim acılardan gençliğimde,</p>

  <p class="normal">Sık sık baştan çıkardım gözyaşlarını.</p>

  <p class="normal">Emeğimin karşılığını da aldım hikâyem bittiğinde,</p>

  <p class="normal">Öyle bir içini çekti ki dünyalara bedeldi,</p>

  <p class="normal">Başımdan geçenlerin çok acıklı, çok garip olduğuna yemin etti.</p>

  <p class="normal">“Keşke dinlememiş olsaydım,” dedi, ama yine de</p>

  <p class="normal">“Tanrı, beni de böyle bir erkek yaratsaydı,” diye hayıflandı.</p>

  <p class="normal">Sonra da teşekkür etti bana.</p>

  <p class="normal">“Beni seven bir dostunuz varsa, ona hikâyenizi anlatmayı öğretin, yeter.”</p>

  <p class="normal">Gönlünü kaptırabilirmiş böyle birine.</p>

  <p class="normal">Ben de bunu fırsat bilip teklifte bulundum ona.</p>

  <p class="normal">O, beni başımdan geçen tehlikeler için sevdi,</p>

  <p class="normal">Ben de onu, anlattıklarıma acıdı diye.</p>

  <p class="normal">Kullandığım tek büyü bu işte.</p>

  <p class="normal">Kendi de geliyor zaten. Tanıklık etsin sözlerime.</p>

  <p class="normal"><span class="indentmetinitalik1">(Desdemona, Iago ve muhafızlar girerler.)</span></p>

  <p class="normal">DUKA</p>

  <p class="normal">Böyle bir hikâye benim kızımın da gönlünü çelerdi,</p>

  <p class="normal">Azizim Brabantio, bu karışık olayı hoş görün biraz,</p>

  <p class="normal">Silahsız dövüşmektense, kırık silahla dövüşmek daha iyi.</p>

  <p class="normal">BRABANTIO</p>

  <p class="normal">Kız ne diyor, bir de onu dinleyelim lütfen.</p>

  <p class="normal">Eğer yakınlık gösterenin biraz da kendi olduğunu söylerse,</p>

  <p class="normal">Tanrı’nın gazabı üstüme olsun, suçlamam artık bu adamı!</p>

  <p class="normal">Gel buraya nazlı kız. Bu soylular içinde</p>

  <p class="normal">En çok kime itaat borçlusun, söyle bize?</p>

  <p class="normal">DESDEMONA</p>

  <p class="normal">Sevgili babacığım, görevimin ikiye bölündüğünü hissediyorum.</p>

  <p class="normal">Hayatımı ve yetişişimi size borçluyum,</p>

  <p class="normal">Sizi saymayı öğretti hayatım da, yetişişim de,</p>

  <p class="normal">Babamsınız, boyun eğmem gerekir size,</p>

  <p class="normal">Bugüne kadar kızınızdım. Ama bu da kocam işte,</p>

  <p class="normal">Annem de sizi babasından üstün tutardı,</p>

  <p class="normal">Ben de aynı hakkı Mağripli efendim için kullanıyorum.</p>

  <p class="normal">BRABANTIO</p>

  <p class="normal">Tanrı yardımcınız olsun! Başka sözüm yok.</p>

  <p class="normal">İyisi mi efendim, devlet işlerine geçin.</p>

  <p class="normal">İnsanın çocuğu olacağına evlat edinsin daha iyi.</p>

  <p class="normal">Gel yanıma Mağripli, eğer senin olmasaydı,</p>

  <p class="normal">Bütün kalbimle senden esirgeyeceğim kızımı,</p>

  <p class="normal">Yine bütün kalbimle sana veriyorum.</p>

  <p class="normal">Sana gelince pırlantam, başka çocuğum yok diye seviniyorum</p>

  <p class="normal">Çünkü evden kaçışın bana zorbalığı öğretti,</p>

  <p class="normal">Başka çocuklarım olsaydı eğer, zincire vururdum hepsini.</p>

  <p class="normal">Başka bir diyeceğim kalmadı efendim.</p>

  <p class="normal">DUKA</p>

  <p class="normal">Ben de sizin yerinize koyup kendimi,</p>

  <p class="normal">Bu sevgilileri, sizin sevginize ulaştıracak</p>

  <p class="normal">Basamak olmak için bir özdeyiş söyleyeyim:</p>

  <p class="normal">Çaresi olmayan hastalıkta acılar sona erer,</p>

  <p class="normal">İyileşme umuduyla duyulan acı beterini görüp diner.</p>

  <p class="normal">Yas tutmak gelmiş geçmiş yaramazlıklara,</p>

  <p class="normal">Yol açar kısa yoldan yeni mutsuzluklara.</p>

  <p class="normal">Kader alıp götürürse elde tutamadığımızı,</p>

  <p class="normal">Soğukkanlılık alaya alır kaderin zararını.</p>

  <p class="normal">Soyulduğunda gülen, hırsızdan bir şey çalar,</p>

  <p class="normal">Boş yere kederlenen, kendi kendini soyar.</p>

  <p class="normal">BRABANTIO</p>

  <p class="normal">Öyleyse, bırakalım Kıbrıs’ı alsın Osmanlı,</p>

  <p class="normal">Gülümseyelim de bari kaybetmeyelim adayı.</p>

  <p class="normal">Derdi olmayan ancak bu sözleri çekebilir,</p>

  <p class="normal">Keyif duyup bunları sevebilir,</p>

  <p class="normal">Ama derdine sabırdan medet uman</p>

  <p class="normal">Hem sözleri, hem kederi yüklenir.</p>

  <p class="normal">Özdeyiş insanı ya keyiflendirir ya kederlendirir,</p>

  <p class="normal">Ne yana çeksen o yana gittiğinden, iki anlama gelir;</p>

  <p class="normal">Ama hep lafta kalır bu sözler en sonunda.</p>

  <p class="normal">Şimdiye kadar hiç görmedim ben</p>

  <p class="normal">Kulak yoluyla iyileştirildiğini yürek acısının.</p>

  <p class="normal">N’olursunuz, devlet işlerine geçelim lütfen.</p>

  <p class="normal">DUKA</p>

  <p class="normal">Osmanlı çok iyi bir hazırlıkla Kıbrıs yolunda.</p>

  <p class="normal">Othello, adadaki güçleri en iyi bilen sizsiniz.</p>

  <p class="normal">Gerçi orada yeteneğine güvendiğimiz bir valimiz var,</p>

  <p class="normal">Ama bu gibi durumlarda, kamuoyunun yanılmaz sağduyusuna</p>

  <p class="normal">Kulak vererek size daha çok güvenmemiz gerektiğini biliyorum.</p>

  <p class="normal">Onun için, henüz elde ettiğiniz hazinenin parıltısını karartacak</p>

  <p class="normal">Sert ve gürültülü bir sefere hazırlanın.</p>

  <p class="normal">OTHELLO</p>

  <p class="normal">Yüce senatörler! Savaş denen zorbanın çakmaklı çelik döşeği,</p>

  <p class="normal">Benim için üç kez atılmış kuştüyü bir yatak oldu artık,</p>

  <p class="normal">Hemen doğal bir çekim duyarım bütün zorluklara ben.</p>

  <p class="normal">Osmanlıya karşı açılan bu yeni savaşı da yükleneceğim,</p>

  <p class="normal">Ancak izin verirseniz, saygıyla eğilip bir şey dileyeceğim:</p>

  <p class="normal">Karımın bakımı için gerekli hazırlıklar yapılsın,</p>

  <p class="normal">Yetişişine uygun, ona layık bir köşkle,</p>

  <p class="normal">Rahatça geçimini sağlayacak bir ödenek ayrılsın.</p>

  <p class="normal">DUKA</p>

  <p class="normal">Eğer isterseniz babasıyla kalsın.</p>

  <p class="normal">BRABANTIO</p>

  <p class="normal">Hayır, istemem.</p>

  <p class="normal">OTHELLO</p>

  <p class="normal">Ben de.</p>

  <p class="normal">DESDEMONA</p>

  <p class="normal">Ben de istemem. Oturup her an gözü önünde,</p>

  <p class="normal">Sabrını taşıracak düşüncelere itmek istemem babamı.</p>

  <p class="normal">İyiliksever Dukamız! Dileğimi sunmamdaki acemiliği kapamak için</p>

  <p class="normal">Lütfen hoşgörüyle kulak verin söylediklerime,</p>

  <p class="normal">Beni yüreklendirecek bir buyruk olsun sesinizde.</p>

  <p class="normal">DUKA</p>

  <p class="normal">Nedir dileğiniz Desdemona?</p>

  <p class="normal">DESDEMONA</p>

  <p class="normal">Mağripliyi onunla birlikte yaşamak için sevdim.</p>

  <p class="normal">Verdiğim kesin karar, göğüs gereceğim fırtınalı yazgım</p>

  <p class="normal">Duyursun bunu bütün dünyaya.</p>

  <p class="normal">Gönlüm birleşti efendimle ve onun yiğitliğiyle.</p>

  <p class="normal">Othello’nun yüzünü ruhunda gördüm,</p>

  <p class="normal">Onun şerefine, yiğitliğine bağladım ruhumu da, gönlümü de.</p>

  <p class="normal">Onun bensiz savaşa gönderirseniz eğer,</p>

  <p class="normal">Beni de işe yaramaz bir kişi olarak bırakırsanız geride,</p>

  <p class="normal">Benden çalmış olursunuz ona olan sevgimin haklarını.</p>

  <p class="normal">Üstelik onun acı yokluğu dayanılmaz bir yalnızlığa iter beni.</p>

  <p class="normal">Onun için, izin verin gideyim onunla birlikte.</p>

  <p class="normal">OTHELLO</p>

  <p class="normal">İzin verin, gelsin benimle,</p>

  <p class="normal">Tanrı şahidimdir, ne kendi zevkim için istiyorum bunu,</p>

  <p class="normal">Ne de ateşlenip kocalık hakkımı kullanmak için,</p>

  <p class="normal">Gençliğin taşkın, sorumsuz tutkularını çoktan aştım çünkü,</p>

  <p class="normal">Onun isteğine karşı açık ve cömert davranmaktır dileğim.</p>

  <p class="normal">Bu ciddi ve büyük işi, o benimle diye,</p>

  <p class="normal">Savsaklayacağımı düşünmekten Tanrı sizi korusun.</p>

  <p class="normal">Aşkın hoppa kanatları aklımı başımdan alır,</p>

  <p class="normal">Elimi kolumu bağlayıp engellerse eğer görevimi,</p>

  <p class="normal">Ev kadınları miğferimden tava yapsınlar,</p>

  <p class="normal">Her türlü alçaltıcı bela lekelesin şerefimi.</p>

  <p class="normal">DUKA</p>

  <p class="normal">Kendi aranızda kararlaştırın gidip gitmeyeceğini.</p>

  <p class="normal">Ama gecikmeye gelmez, bu iş çok acele,</p>

  <p class="normal">Bu gece çıkmalısın yola.</p>

  <p class="normal">DESDEMONA</p>

  <p class="normal">Bu gece mi, efendim?</p>

  <p class="normal">DUKA</p>

  <p class="normal">Evet, bu gece.</p>

  <p class="normal">OTHELLO</p>

  <p class="normal">Emriniz başım üstüne.</p>

  <p class="normal">DUKA</p>

  <p class="normal">Yarın sabah dokuzda, burada buluşalım.</p>

  <p class="normal">Othello, adamlarınızdan birini burada bırakın</p>

  <p class="normal">Yazılı emirlerimizi gönderelim size,</p>

  <p class="normal">Ayrıca yüksek mevkiinizi ve şerefinizi ilgilendiren şeyleri de.</p>

  <p class="normal">OTHELLO</p>

  <p class="normal">İzninizle, yüce efendimiz, çavuşum kalsın burada,</p>

  <p class="normal">Şerefli, güvenilir bir adamımdır.</p>

  <p class="normal">Karım, onun refakatinde Kıbrıs’a gelebilir.</p>

  <p class="normal">Yüce efendimizin gerekli gördüğü başka şeyleri de</p>

  <p class="normal">Çavuşum ardımdan getirebilir.</p>

  <p class="normal">DUKA</p>

  <p class="normal">Öyle olsun, iyi geceler hepinize.</p>

  <p class="normal"><span class="indentmetinitalik1">(Brabantio’ya.)</span></p>

  <p class="normal">Soylu sinyor, eğer erdem güzellikten yoksun değilse,</p>

  <p class="normal">Damadınız kara olmaktan çok aktır.</p>

  <p class="normal">BİRİNCİ SENATÖR</p>

  <p class="normal">Uğurlar olsun Mağripli. Hoş tut Desdemona’yı.</p>

  <p class="normal">BRABANTIO</p>

  <p class="normal">Aklın varsa, gözünü dört aç Mağripli.</p>

  <p class="normal">Babasını aldattı o, seni de aldatabilir.</p>

  <p class="normal"><span class="indentmetinitalik1">(Duka, senatörler, askerler çıkarlar.)</span></p>

  <p class="normal">OTHELLO</p>

  <p class="normal">Canım feda karımın bana bağlılığına!</p>

  <p class="normal">Soylu Iago, sana emanet Desdemona.</p>

  <p class="normal">Karın onun yanında olsun lütfen,</p>

  <p class="normal">İlk fırsatta ikisini de getirirsin Kıbrıs’a.</p>

  <p class="normal">Gel Desdemonam! Seninle konuşup sevişecek</p>

  <p class="normal">Bir aşk saatimiz kaldı. Boyun eğmeliyiz zamana.</p>

  <p class="normal"><span class="indentmetinitalik1">(Mağripli ile Desdemona çıkarlar.)</span></p>

  <p class="normal">RODERIGO</p>

  <p class="normal">Iago!</p>

  <p class="normal">IAGO</p>

  <p class="normal">Ne var, aslanım?</p>

  <p class="normal">RODERIGO</p>

  <p class="normal">Şimdi ne yapayım dersin?</p>

  <p class="normal">IAGO</p>

  <p class="normal">Ne mi yapacaksın, git, mışıl mışıl uyu.</p>

  <p class="normal">RODERIGO</p>

  <p class="normal">Hemen, gidip kendimi denize atacağım.</p>

  <p class="normal">IAGO</p>

  <p class="normal">Hele öyle bir şey yap, bir daha adını bile anmam,</p>

  <p class="normal">Nen var senin? Ahmaklık etme!</p>

  <p class="normal">RODERIGO</p>

  <p class="normal">Asıl yaşamak ahmaklıktır, yaşamak işkenceyse,</p>

  <p class="normal">Kurtuluş ölümdeyse, ölümdür bunun töresi de.</p>

  <p class="normal">IACO</p>

  <p class="normal">Şimdi iyice saçmaladın! Yirmi sekiz yıldır şu dünyayı seyrediyorum, kazançla zararı ayırt edebildiğim günden beri, canının değerini bilen daha bir tek kişiye rastlamadım. Bir tavuk uğruna kendini öldürmektense, insanlığımdan vazgeçip şebek olurum daha iyi.</p>

  <p class="normal">RODERIGO</p>

  <p class="normal">Ne yapayım peki? Bu kadar deli divane olmaktan utanç duyuyorum, ama elimde değil bundan kurtulmak.</p>

  <p class="normal">IAGO</p>

  <p class="normal">Değil demek? Saçma! Şöyle ya da böyle olmak elbette kendi elimizde. Bedenimiz bahçemizdir, irademiz de bahçıvanı, ister ısırgan dikersin, ister kekik, ister hıyar yetiştirir, kabak ekersin, bahçeni ya tek bir bitkiye ayırabilirsin ya da bir sürü çiçekle doldurabilirsin, yeter ki sen iste! Bahçenin kısır kalması da elinde, verimli, bakımlı olması da. Bunların hepsini yapmak irademize bakar. Neyse ki, duygularımız mantığımızla dengelenmiş. Yoksa damarlarımızdaki şu azgınlık, içimizdeki şu şehvet düşkünlüğü bize ne oyunlar oynardı. İyi ki mantık denen bir şey var da, kuduran isteklerimizi, bedenimizin iğnelenmelerini, dizginsiz tutkularımızı bastırabiliyoruz. Senin aşk dediğin şey, işte bu tutkularımızın bir uzantısı, bir sürgünü.</p>

  <p class="normal">RODERIGO</p>

  <p class="normal">Hiç de değil!</p>

  <p class="normal">IAGO</p>

  <p class="normal">Aşk, kanın kaynamasıyla, iradenin izniyle oluşan bir şey. Hadi bakalım, erkek gibi davran. Kendini denize atacakmış? Atacaksan kedileri, gözü açılmamış enikleri denize at! Senin dostun olduğumu açıkça belirtmedim mi? Ne yalan söyleyeyim, çıkarımı düşündüğüm için de sana hiç kopmayacak bağlarla bağlandım. Dinle, sana yardım etmek için şimdiye kadar elime bu kadar güzel bir fırsat geçmemişti. Kesene para koy. Takma bir asker sakalıyla yüzünü sertleştir, savaş neredeyse oraya gel. Dediğim gibi, para koy kesene. Desdemona’nın Mağripliden soğuması uzun sürmez –Keseni parayla doldur.– Tabii Mağripli de ondan bıkacaktır. Başlangıcı birdenbire olanın sonu da çabuk gelir. Sen yalnızca kesene para koy. Bu Mağripliler maymun iştahlıdırlar. Parayla doldur keseni. Şimdi balını emdiği keçiboynuzu az sonra acı bir ilaç gibi gelecek ona. Desdemona da genç birini bulacaktır. Herifin bedeninden bıkınca yaptığı hatayı anlayacaktır. Onun için kesen dolu olsun. Kendini yok edeceksen boğulmaktan daha iyi bir yol var. Bütün paranı yanına al. Eğer nikâhtaki keramet, bir de vahşi bir göçebeyle oynak bir Venedikli kadın arasındaki pamuk ipliğiyle bağlı yemin, benim zekâmdan, iblisin belalarından daha baskın çıkmazsa, Desdemona’nın tadına bakacaksın. Sen keseni parayla doldur yeter. Boğulmanın Tanrı belasını versin! Kafandan çıkart at bunu. Onsuz boğulup gebermektense, zevk uğruna ipe gitmen çok daha iyi.</p>

  <p class="normal">RODERIGO</p>

  <p class="normal">Sana güvenirsem, istediklerim kısa sürede gerçekleşecek, değil mi?</p>

  <p class="normal">IAGO</p>

  <p class="normal">Bana güven! Sen git, paralarını topla. Kaç kez söyledim sana, bak bir daha söylüyorum: Mağripliden nefret ediyorum. Yürekten nefret ediyorum, sen de ondan boş yere nefret etmiyorsun. Öcümüzü almak için el ele verdik mi tamam. Ona bir taktırdın mı, keyfine diyecek olmaz, bana da eğlence çıkar. Zaman o kadar çok şeye gebe ki... Hadi bakalım, git de bütün paranı topla! Yarın sabah yine konuşuruz. Güle güle.</p>

  <p class="normal">RODERIGO</p>

  <p class="normal">Sabah nerede buluşalım?</p>

  <p class="normal">IAGO</p>

  <p class="normal">Benim evimde.</p>

  <p class="normal">RODERIGO</p>

  <p class="normal">Erkenden gelirim.</p>

  <p class="normal">IAGO</p>

  <p class="normal">Hadi güle güle. Roderigo, tamam değil mi?</p>

  <p class="normal">RODERIGO</p>

  <p class="normal">Ne tamam mı?</p>

  <p class="normal">IAGO</p>

  <p class="normal">Artık denize filan atlamak yok, anladın mı?</p>

  <p class="normal">RODERIGO</p>

  <p class="normal">Tamam. Bir araya toplayacağım bütün dünyalığımı.</p>

  <p class="normal"><span class="indentmetinitalik1">(Çıkar.)</span></p>

  <p class="normal">IAGO</p>

  <p class="normal">Bana keselik edecek bir sersem buldum yine,</p>

  <p class="normal">Eğlence ve kazanç olmasaydı işin içinde</p>

  <p class="normal">Hiç vakit harcar mıydım böyle bir salağa.</p>

  <p class="normal">Nefret ediyorum Mağripliden,</p>

  <p class="normal">Yatağıma benim yerime onun girdiği herkesin dilinde,</p>

  <p class="normal">Yalan mı, doğru mu bilemem,</p>

  <p class="normal">Ama doğruymuş gibi davranacağım ben.</p>

  <p class="normal">Bana güveniyor ya yeter,</p>

  <p class="normal">Tasarladıklarımı başarıyla yürüteceğim böylece.</p>

  <p class="normal">Cassio yakışıklı bir delikanlı. Bir düşüneyim:</p>

  <p class="normal">Onun yerine geçip bir taşla iki kuş vurmalıyım.</p>

  <p class="normal">Ama nasıl? Nasıl yapmalı?</p>

  <p class="normal">Eveet... Bir süre sonra</p>

  <p class="normal">Cassio karısıyla sıkı fıkı diye çıtlatırım Othello’ya.</p>

  <p class="normal">Zaten Cassio kuşku uyandıracak kadar yakışıklı,</p>

  <p class="normal">Tam kadınların gönlüne göre.</p>

  <p class="normal">Mağripli ise mert ve açık yürekli,</p>

  <p class="normal">Dürüst sanır budala, dürüst görünenleri de,</p>

  <p class="normal">Burnuna halkayı geçirdin mi</p>

  <p class="normal">Götürürsün istediğin yere.</p>

  <p class="normal">Tamam! Her şey tasarlandı.</p>

  <p class="normal">Cehennemle gecenin karanlığı</p>

  <p class="normal">Doğuracak dünyanın aydınlığına bu canavar yaratığı.</p>

  <p class="normal"><span class="indentmetinitalik1">(Çıkar.)</span></p>
</body>
</html>
