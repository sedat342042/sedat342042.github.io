<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>othellos</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_15">3. Sahne</h2>

  <p class="h2baslik">(Kıbrıs. Kalenin bahçesi.)</p>

  <p class="normal"><span class="indentmetinitalik1">(Desdemona, Cassio ve Emilia girerler.)</span></p>

  <p class="normal">DESDEMONA</p>

  <p class="normal">İnan bana Cassio, yapacağım senin için elimden geleni.</p>

  <p class="normal">EMILIA</p>

  <p class="normal">Çok iyi olur hanımım. Bilseniz ne kadar üzülüyor kocam,</p>

  <p class="normal">Sanki kendi işiymiş gibi.</p>

  <p class="normal">DESDEMONA</p>

  <p class="normal">Namuslu adamdır Iago. Kuşkun olmasın Cassio,</p>

  <p class="normal">Yine eskisi gibi dost yapacağım efendimle seni.</p>

  <p class="normal">CASSIO</p>

  <p class="normal">İyiliksever hanımefendi,</p>

  <p class="normal">Ne gelirse gelsin Michael Cassio’nun başına,</p>

  <p class="normal">Sizin sadık bir hizmetkârınız olacaktır daima.</p>

  <p class="normal">DESDEMONA</p>

  <p class="normal">Biliyorum, teşekkür ederim, gerçekten seversiniz Othello’yu,</p>

  <p class="normal">Uzun zamandan beri tanırsınız onu.</p>

  <p class="normal">İnanın ki, politikanın gerektirdiğinden</p>

  <p class="normal">Daha fazla yabancılık göstermeyecektir size.</p>

  <p class="normal">CASSIO</p>

  <p class="normal">Evet hanımefendi ama,</p>

  <p class="normal">Ya bu politika uygun bulunduğu için uzun sürerse,</p>

  <p class="normal">Beslenip hafif ve sudan perhiz gıdalarıyla,</p>

  <p class="normal">Yeni durumlara göre, uygunsuz bir yolda gelişirse,</p>

  <p class="normal">Gözden ırak olan ben, gönülden de ırak olurum</p>

  <p class="normal">Ve yerime başkası seçilebilir yeni bir kararla,</p>

  <p class="normal">Komutan unutabilir ona olan sevgimi de, hizmetlerimi de.</p>

  <p class="normal">DESDEMONA</p>

  <p class="normal">Hiç korkun olmasın bundan.</p>

  <p class="normal">İşte yerin için güvence veriyorum Emilia’nın önünde.</p>

  <p class="normal">Dostluk vaat edersem eğer bir kimseye,</p>

  <p class="normal">Bil ki, son harfine kadar getiririm yerine.</p>

  <p class="normal">Efendim rahat huzur görmeyecek,</p>

  <p class="normal">Sözlerimle bıktırıp peki dedirtinceye kadar</p>

  <p class="normal">Gideceğim üstüne.</p>

  <p class="normal">Yatağındayken okulda öğretmenini,</p>

  <p class="normal">Sofrasında da günahları için</p>

  <p class="normal">Papazı dinliyormuş sanacak kendini.</p>

  <p class="normal">Yaptığı her işe, konuştuğu her şeye</p>

  <p class="normal">Sıkıştıracağım muhakkak Cassio’nun meselesini.</p>

  <p class="normal">Onun için Cassio, sen ferah tut gönlünü,</p>

  <p class="normal">Davanı bırakmaktansa avukatın çünkü</p>

  <p class="normal">Tercih eder kendinin ölmesini.</p>

  <p class="normal"><span class="indentmetinitalik1">(Othello ile Iago girerler.)</span></p>

  <p class="normal">EMILIA</p>

  <p class="normal">Hanımcığım, bakın efendimiz geliyor.</p>

  <p class="normal">CASSIO</p>

  <p class="normal">Efendim, izninizle.</p>

  <p class="normal">DESDEMONA</p>

  <p class="normal">Hayır, kalın, siz de duyun ona söyleyeceklerimi.</p>

  <p class="normal">CASSIO</p>

  <p class="normal">Efendim, şimdi değil. Çok huzursuzum şu anda,</p>

  <p class="normal">Yarardan çok zararım olur.</p>

  <p class="normal">DESDEMONA</p>

  <p class="normal">Peki, siz bilirsiniz.</p>

  <p class="normal"><span class="indentmetinitalik1">(Cassio çıkar.)</span></p>

  <p class="normal">IAGO</p>

  <p class="normal">Bak işte, bunu beğenmedim.</p>

  <p class="normal">OTHELLO</p>

  <p class="normal">Ne dedin?</p>

  <p class="normal">IAGO</p>

  <p class="normal">Şey... yok bir şey efendim.</p>

  <p class="normal">OTHELLO</p>

  <p class="normal">Cassio değil miydi karımın yanından ayrılan?</p>

  <p class="normal">IAGO</p>

  <p class="normal">Cassio mu efendim? Hiç sanmam,</p>

  <p class="normal">Neden öyle suçlu gibi sıvışsın sizi görünce!</p>

  <p class="normal">OTHELLO</p>

  <p class="normal">Oydu bence.</p>

  <p class="normal">DESDEMONA</p>

  <p class="normal">Günaydın efendim!</p>

  <p class="normal">Bir dilek sahibi ile konuşuyordum demin,</p>

  <p class="normal">Sizi gücendirdiği için kendi kendini yiyen biriyle.</p>

  <p class="normal">OTHELLO</p>

  <p class="normal">Yani kiminle?</p>

  <p class="normal">DESDEMONA</p>

  <p class="normal">Kiminle olacak, yaveriniz Cassio’yla.</p>

  <p class="normal">Benim iyi yürekli efendim,</p>

  <p class="normal">Sizi etkileyecek hatırım ve gücüm varsa,</p>

  <p class="normal">Onun bağışlanma dileğini kabul edin.</p>

  <p class="normal">Gerçekten seviyor sizi,</p>

  <p class="normal">Bilerek değil işlediği kusur, cahilliğinden.</p>

  <p class="normal">Böyle değilse eğer, dürüstlüğü anlamıyorum demek</p>

  <p class="normal">Kimsenin yüzünden.</p>

  <p class="normal">N’olur, çağırın gelsin.</p>

  <p class="normal">OTHELLO</p>

  <p class="normal">O muydu şimdi aceleyle çıkan?</p>

  <p class="normal">DESDEMONA</p>

  <p class="normal">Evet, oydu. Bir gecede öyle çökmüş ki,</p>

  <p class="normal">Onun kederli hali bana da geçti.</p>

  <p class="normal">Sevgilim, geri çağırın onu, gelsin.</p>

  <p class="normal">OTHELLO</p>

  <p class="normal">Şimdi olmaz, tatlı Desdemonam, bir başka zaman.</p>

  <p class="normal">DESDEMONA</p>

  <p class="normal">Ama yakında çağırırsınız, değil mi?</p>

  <p class="normal">OTHELLO</p>

  <p class="normal">Senin hatırın için, çok yakında sevgilim.</p>

  <p class="normal">DESDEMONA</p>

  <p class="normal">Bu akşam yemeğe?</p>

  <p class="normal">OTHELLO</p>

  <p class="normal">Yok, bu akşam olmaz.</p>

  <p class="normal">DESDEMONA</p>

  <p class="normal">Öyleyse, yarın öğle yemeğine?</p>

  <p class="normal">OTHELLO</p>

  <p class="normal">Öğleye evde değilim. Subaylarla buluşacağım kalede.</p>

  <p class="normal">DESDEMONA</p>

  <p class="normal">Peki öyleyse, yarın akşam olsun, salı sabahı,</p>

  <p class="normal">Salı öğle vakti ya da akşam,</p>

  <p class="normal">Çarşamba sabahı? N’olur siz söyleyin zamanı,</p>

  <p class="normal">Üç günü geçmesin ama.</p>

  <p class="normal">İnanın, öyle pişman ki yaptığına.</p>

  <p class="normal">Herkese ibret olsun diye en iyiler,</p>

  <p class="normal">Feda edilirmiş savaşta.</p>

  <p class="normal">Şöyle bir sağlıklı düşünürsek,</p>

  <p class="normal">Öyle bir kenara çekilip de azarlanmayı hak edecek</p>

  <p class="normal">Bir kusur sayılmaz Cassio’nun kabahati.</p>

  <p class="normal">Ne zaman gelsin? Söyleyin bana Othello!</p>

  <p class="normal">Düşünüyorum da, siz acaba ne istersiniz de</p>

  <p class="normal">Ben olmaz derim ya da duraksarım sizin gibi?</p>

  <p class="normal">Üstelik kimin için yalvarıyorum böyle!</p>

  <p class="normal">Bana sevginizi her anlatmaya gelişinizde,</p>

  <p class="normal">Sizinle gelen Michael Cassio için,</p>

  <p class="normal">Ne zaman aleyhinizde konuşsam şakacıktan</p>

  <p class="normal">Hemen sizi savunan Michael Cassio için.</p>

  <p class="normal">O, eski yerine getirilsin diye bu kadar yalvarmak mı gerek?</p>

  <p class="normal">İnanın bana neler yapmazdım</p>

  <p class="normal">OTHELLO</p>

  <p class="normal">Peki, peki, yeter lütfen.</p>

  <p class="normal">Ne zaman isterse gelsin. Hiçbir şey esirgemem senden.</p>

  <p class="normal">DESDEMONA</p>

  <p class="normal">Bunu benim için yapmıyorsunuz ki,</p>

  <p class="normal">Bu tıpkı size, eldivenlerinizi giyin,</p>

  <p class="normal">Güzel yemekler yiyin, üşütmeyin,</p>

  <p class="normal">Çıkarınıza uygun hareket edin demek gibi,</p>

  <p class="normal">Sizin yararınıza olan bir şey.</p>

  <p class="normal">Ama sevginizi gerçekten ölçmek istersem bir gün</p>

  <p class="normal">Bu zor, ağır, tehlikeli bir şey olacaktır,</p>

  <p class="normal">Böyle basit bir şey değil.</p>

  <p class="normal">OTHELLO</p>

  <p class="normal">Senden bir şey esirgemem!</p>

  <p class="normal">N’olursun Desdemona, sen de benim için bir şey yap:</p>

  <p class="normal">Biraz yalnız bırak beni.</p>

  <p class="normal">DESDEMONA</p>

  <p class="normal">Olmaz diyebilir miyim hiç size? Diyemem.</p>

  <p class="normal">Hoşça kalın efendim.</p>

  <p class="normal">OTHELLO</p>

  <p class="normal">Güle güle Desdemonam. İşim bitince hemen gelirim.</p>

  <p class="normal">DESDEMONA</p>

  <p class="normal">Hadi gel Emilia. Ne isterseniz onu yapın.</p>

  <p class="normal">Ne olursanız olun, ben size bağlıyım.</p>

  <p class="normal"><span class="indentmetinitalik1">(Desdemona ile Emilia çıkarlar.)</span></p>

  <p class="normal">OTHELLO</p>

  <p class="normal">Cana yakın yaratık! Yansa da ruhum cehennem ateşinde,</p>

  <p class="normal">Seni yine seveceğim! Sevgim yok olur ancak</p>

  <p class="normal">Kıyamet günüyle birlikte.</p>

  <p class="normal">IAGO</p>

  <p class="normal">Soylu efendim</p>

  <p class="normal">OTHELLO</p>

  <p class="normal">Ne var Iago?</p>

  <p class="normal">IAGO</p>

  <p class="normal">Hanımıma kur yaptığınız günlerde,</p>

  <p class="normal">Biliyor muydu Michael Cassio, sizin onu sevdiğinizi?</p>

  <p class="normal">OTHELLO</p>

  <p class="normal">Evet, başından sonuna kadar. Niye sordun?</p>

  <p class="normal">IAGO</p>

  <p class="normal">Aklıma bir şey takıldı da. Önemli değil.</p>

  <p class="normal">OTHELLO</p>

  <p class="normal">Ne takıldı Iago?</p>

  <p class="normal">IAGO</p>

  <p class="normal">Karınızı daha önce tanıdığını sanmıyordum.</p>

  <p class="normal">OTHELLO</p>

  <p class="normal">Tanırdı, hem sık sık aramızda gitti geldi.</p>

  <p class="normal">IAGO</p>

  <p class="normal">Sahi mi?</p>

  <p class="normal">OTHELLO</p>

  <p class="normal">Sahi mi? Sahi ya! Bir fevkaladelik mi var bunda?</p>

  <p class="normal">Cassio namuslu değil mi yoksa?</p>

  <p class="normal">IAGO</p>

  <p class="normal">Namuslu mu efendim?</p>

  <p class="normal">OTHELLO</p>

  <p class="normal">Namuslu mu efendim? Evet, namuslu!</p>

  <p class="normal">IAGO</p>

  <p class="normal">Bildiğim kadarıyla öyledir efendim.</p>

  <p class="normal">OTHELLO</p>

  <p class="normal">Sen ne düşünüyorsun?</p>

  <p class="normal">IAGO</p>

  <p class="normal">Ne mi düşünüyorum efendim?</p>

  <p class="normal">OTHELLO</p>

  <p class="normal">Ne mi düşünüyorum efendim?</p>

  <p class="normal">İyi doğrusu, ne dersem onu tekrarlıyor,</p>

  <p class="normal">Sanki kimseye gösterilmeyecek kadar</p>

  <p class="normal">Korkunç bir canavar var kafasında!</p>

  <p class="normal">Senin kafanda bir şeyler var söylemek istediğin.</p>

  <p class="normal">Az önce Cassio karımın yanından ayrıldığı sırada</p>

  <p class="normal">“Bunu beğenmedim” gibi bir şeyler dedin.</p>

  <p class="normal">Nedir beğenmediğin?</p>

  <p class="normal">Sonra karıma kur yaptığımda sırdaşımdı deyince,</p>

  <p class="normal">“Sahi mi?” diye havalara sıçradın,</p>

  <p class="normal">Sanki kafanda bir şeyler saklıyormuş gibi</p>

  <p class="normal">Alnını kırıştırıp kaşlarını çattın.</p>

  <p class="normal">Beni seviyorsan eğer, ne düşündüğünü söyle.</p>

  <p class="normal">IAGO</p>

  <p class="normal">Bilirsiniz efendim sizi sevdiğimi.</p>

  <p class="normal">OTHELLO</p>

  <p class="normal">Seversin sanıyorum,</p>

  <p class="normal">Yüreğinin sevgi dolu, senin de dürüst olduğunu biliyorum.</p>

  <p class="normal">Üstelik ağzını açmadan önce sözlerini tartarsın,</p>

  <p class="normal">Onun için daha çok korkutuyor beni bu susuşların,</p>

  <p class="normal">Çünkü bu türde hareketler sadakatsiz düzenbazlarda</p>

  <p class="normal">Alışkanlık haline gelmiş numaralardır,</p>

  <p class="normal">Ama bunlar dürüst bir adamda</p>

  <p class="normal">Yürekten gelen, içinde tutamadığı gizli duygulardır.</p>

  <p class="normal">IAGO</p>

  <p class="normal">Michael Cassio için yemin edebilirim,</p>

  <p class="normal">Sanırım namusludur.</p>

  <p class="normal">OTHELLO</p>

  <p class="normal">Ben de öyle sanıyorum.</p>

  <p class="normal">IAGO</p>

  <p class="normal">Göründükleri gibi olmalıdır insanlar,</p>

  <p class="normal">Eğer değillerse göründükleri gibi,</p>

  <p class="normal">İnsan değil, şeytandırlar.</p>

  <p class="normal">OTHELLO</p>

  <p class="normal">Doğru, insanlar göründükleri gibi olmalıdırlar.</p>

  <p class="normal">IAGO</p>

  <p class="normal">Öyleyse, namuslu bir adamdır Cassio da.</p>

  <p class="normal">OTHELLO</p>

  <p class="normal">Dur bakalım, bir iş var bu işin içinde.</p>

  <p class="normal">N’olur açıkça konuş benimle,</p>

  <p class="normal">Aklından geçenleri eksiksiz, düşündüğün gibi söyle.</p>

  <p class="normal">En kötü düşüncelerini, en kötü sözlerinle destekle.</p>

  <p class="normal">IAGO</p>

  <p class="normal">Beni bağışlayın, efendimiz.</p>

  <p class="normal">Görevimle ilgili her iş için emrinizdeyim,</p>

  <p class="normal">Ama tutsakların bile özgür oldukları şeyde değilim.</p>

  <p class="normal">Düşündüklerimi söyleyeyim, öyle mi?</p>

  <p class="normal">Ya düşündüklerim yalan yanlışsa?</p>

  <p class="normal">Kirli şeyler de girmez mi bazen temiz bir saraya?</p>

  <p class="normal">Ya bir tek temiz yürek var mı,</p>

  <p class="normal">Pis kuruntuları doğru düşüncelerle karıştırmayan?</p>

  <p class="normal">OTHELLO</p>

  <p class="normal">Eğer arkadaşına haksızlık edildiğini sanıyorsan</p>

  <p class="normal">Ve gidip ona düşüncelerini anlatmıyorsan,</p>

  <p class="normal">Dürüst davranmıyorsun arkadaşına Iago!</p>

  <p class="normal">IAGO</p>

  <p class="normal">Yalvarırım efendim</p>

  <p class="normal">İtiraf edeyim ki, kötülükleri gözetlemek</p>

  <p class="normal">Karakterimin bir illetidir bende,</p>

  <p class="normal">Sık sık olmayacak kusurlar bulur kuşkulu mizacım,</p>

  <p class="normal">Bu yüzden yanılmış olabilirim kuşkulandığım şeyde.</p>

  <p class="normal">Onun için bir yana bırakıp sağduyunuzu</p>

  <p class="normal">Önem vermeyin düşünceleri belirsiz, kuruntulu bir insana,</p>

  <p class="normal">Dert çıkartmayın kendinize.</p>

  <p class="normal">Onun dağınık, güvenilmez gözlemlerinden</p>

  <p class="normal">Düşüncelerini öğrenmeniz,</p>

  <p class="normal">Ne huzurunuz, iyiliğiniz için iyi olur,</p>

  <p class="normal">Ne de benim zekâma, namusuma uygundur.</p>

  <p class="normal">OTHELLO</p>

  <p class="normal">Ne demek istiyorsun?</p>

  <p class="normal">IAGO</p>

  <p class="normal">Temiz bir ad, efendim, erkek için de kadın için de,</p>

  <p class="normal">Ruhlarının yüreklerine en yakın mücevheridir.</p>

  <p class="normal">Kesemi çalan, paramı çalar, para elimin kiridir,</p>

  <p class="normal">Önce benimdi, sonra onun oldu, binlerce kişinin kölesiydi,</p>

  <p class="normal">Oysa temiz adımı aşıran insan</p>

  <p class="normal">Kendini zengin etmediği gibi,</p>

  <p class="normal">Bir şey çalar benden beni yoksullaştıran.</p>

  <p class="normal">OTHELLO</p>

  <p class="normal">Tanrı hakkı için, öğreneceğim aklından geçenleri.</p>

  <p class="normal">IAGO</p>

  <p class="normal">Öğrenemezsiniz, sizin elinizde bile olsa yüreğim,</p>

  <p class="normal">Hele ona hükmettiğim sürece, hiç öğrenemeyeceksiniz efendim.</p>

  <p class="normal">OTHELLO</p>

  <p class="normal">Ne?</p>

  <p class="normal">IAGO</p>

  <p class="normal">Ah efendim, sakının kıskançlıktan!</p>

  <p class="normal">Kıskançlık, etiyle beslendiği avla oynayan</p>

  <p class="normal">Yeşil gözlü bir canavardır.</p>

  <p class="normal">Eğer aldatılan koca, karısını sevmiyorsa,</p>

  <p class="normal">Boynuzlandığını bilse bile, mutludur bir bakıma,</p>

  <p class="normal">Oysa karısını seven erkek, kuşkularla kıvrandı mı</p>

  <p class="normal">İşkence olur hayatının her anı.</p>

  <p class="normal">OTHELLO</p>

  <p class="normal">Acı bir şey bu!</p>

  <p class="normal">IAGO</p>

  <p class="normal">Yoksul olup da haline şükreden insanın</p>

  <p class="normal">Kendi de zengindir, gönlü de,</p>

  <p class="normal">Oysa zenginliği sınırsız olduğu halde,</p>

  <p class="normal">Her an yoksul düşme korkusuyla yaşayanın</p>

  <p class="normal">Bir kış kadar yoksul hayatı vardır.</p>

  <p class="normal">Ulu Tanrım, benim soyumdan gelen herkesi,</p>

  <p class="normal">Sen kıskançlıktan esirge!</p>

  <p class="normal">OTHELLO</p>

  <p class="normal">Neden bunları söylüyorsun, neden?</p>

  <p class="normal">Ömrümü kıskançlıkla geçiririm,</p>

  <p class="normal">Ayın değişimlerini taze kuşkularla izlerim,</p>

  <p class="normal">Diye mi düşünüyorsun yoksa?</p>

  <p class="normal">Hayır, bir kez fırsat verdin mi kuşkuya</p>

  <p class="normal">Karara da vardın demektir.</p>

  <p class="normal">Seninki gibi bayağı ve pis tahminlerle</p>

  <p class="normal">Yürütemem gönlümün işlerini.</p>

  <p class="normal">Karım güzel, kendine bakıyor, dostluktan hoşlanıyor,</p>

  <p class="normal">Herkesle görüşüyor, güzel şarkı söylüyor,</p>

  <p class="normal">Çalıp oynuyor diyecekler korkusuyla</p>

  <p class="normal">Kıskançlığa yer veremem.</p>

  <p class="normal">Bunlar yeni değerler katar değerli bir insana.</p>

  <p class="normal">En ufak bir korkum, bir kuşkum yok</p>

  <p class="normal">Karım aldatır diye beni noksanlarım yüzünden.</p>

  <p class="normal">Gözleri görüyordu beni seçerken.</p>

  <p class="normal">Hayır Iago, kuşkulanmam için gözlerimle görmem gerek,</p>

  <p class="normal">Kuşkulanırsam kanıtlanması gerek,</p>

  <p class="normal">Kanıtlanırsa eğer, yapılacak tek şey var:</p>

  <p class="normal">Aşkı da, kıskançlığı da o anda yok etmek.</p>

  <p class="normal">IAGO</p>

  <p class="normal">Buna sevindim: Çünkü bir nedenim var artık</p>

  <p class="normal">Daha açık yüreklilikle yerine getirmek için</p>

  <p class="normal">Size olan sevgimi ve görevimi.</p>

  <p class="normal">Mademki söylemem gerek düşüncelerimi</p>

  <p class="normal">Dinleyin öyleyse:</p>

  <p class="normal">Henüz bir kanıt yok elimde.</p>

  <p class="normal">Ancak göz kulak olun karınıza,</p>

  <p class="normal">Cassio’yla birlikteyken dört açın gözlerinizi,</p>

  <p class="normal">Ne kıskançlıkla bakın ona, ne de fazla güvenle.</p>

  <p class="normal">Temiz ve soylu kişiliğinin iyiliği yüzünden</p>

  <p class="normal">Aldatılmanızı istemem. Onu gözetleyin.</p>

  <p class="normal">Huyunu da suyunu da bilirim ben ülkemiz insanlarının:</p>

  <p class="normal">Venedik’te kadınlar,</p>

  <p class="normal">Kocalarına göstermeye cesaret edemedikleri</p>

  <p class="normal">şeytanlıklarını,</p>

  <p class="normal">Tanrı’ya göstermekten utanmazlar.</p>

  <p class="normal">Vicdanlarının en büyük kaygısı,</p>

  <p class="normal">Günah işlememek değil, saklamaktır günahlarını.</p>

  <p class="normal">OTHELLO</p>

  <p class="normal">Gerçek mi bütün bunlar?</p>

  <p class="normal">IAGO</p>

  <p class="normal">Sizinle evlenerek babasını aldattı.</p>

  <p class="normal">Bakışlarınızdan korkup titrediğinde</p>

  <p class="normal">Onları en çok o zaman sevdi.</p>

  <p class="normal">OTHELLO</p>

  <p class="normal">Doğru.</p>

  <p class="normal">IAGO</p>

  <p class="normal">Bakın, gördünüz mü! O gencecik haliyle bile,</p>

  <p class="normal">İçten pazarlıklı davranarak nasıl da bağladı</p>

  <p class="normal">Babasının gözlerini.</p>

  <p class="normal">Adamcağız ne olduysa büyüden oldu sanmıştı.</p>

  <p class="normal">Ama günaha giriyorum galiba.</p>

  <p class="normal">Çok sevdiğim için sizi,</p>

  <p class="normal">N’olursunuz bağışlayın kusurumu.</p>

  <p class="normal">OTHELLO</p>

  <p class="normal">Ne yapsam ödeyemem sana borcumu.</p>

  <p class="normal">IAGO</p>

  <p class="normal">Görüyorum ki, biraz keyfinizi kaçırdım.</p>

  <p class="normal">OTHELLO</p>

  <p class="normal">Hiç de değil, hiç de değil.</p>

  <p class="normal">IAGO</p>

  <p class="normal">Yok, yok, kaçırdım. Bunları söyleten size olan sevgim,</p>

  <p class="normal">Umarım biliyorsunuzdur. Ama efendim,</p>

  <p class="normal">Üzüldüğünüzü görüyorum. Yalvarırım size,</p>

  <p class="normal">Yalnızca kuşkuya dayanıyor sözlerim.</p>

  <p class="normal">Daha tehlikeli sonuçlar, daha derin anlamlar çıkararak</p>

  <p class="normal">Büyütmeyin bunları gözünüzde.</p>

  <p class="normal">OTHELLO</p>

  <p class="normal">Büyütmem.</p>

  <p class="normal">IAGO</p>

  <p class="normal">Çünkü büyütürseniz efendim,</p>

  <p class="normal">Hiç aklımdan geçirmediğim bir şey olabilir,</p>

  <p class="normal">İğrenç bir sonuç getirebilir sözlerim.</p>

  <p class="normal">Cassio değerli bir arkadaşımdır benim</p>

  <p class="normal">Ama efendim siz bayağı sarsıldınız.</p>

  <p class="normal">OTHELLO</p>

  <p class="normal">Yoo, hayır pek fazla değil.</p>

  <p class="normal">İffetli olduğuna eminim Desdemona’nın.</p>

  <p class="normal">IAGO</p>

  <p class="normal">Dilerim uzun zaman öyle kalsın!</p>

  <p class="normal">Siz de uzun zaman böyle inanmış yaşayın!</p>

  <p class="normal">OTHELLO</p>

  <p class="normal">Ama nasıl olur da doğa kendini yanıltarak</p>

  <p class="normal">IAGO</p>

  <p class="normal">Evet, sorun da bu işte! Açık konuşmalıyım sizinle:</p>

  <p class="normal">Kendi ülkesinden, kendi huyundan, kendi seviyesinden</p>

  <p class="normal">Birçok evlenme teklifini geri çevirdi.</p>

  <p class="normal">Oysa doğada her şey dengi denginedir</p>

  <p class="normal">Böyle davranan kadınlarda cinsel istekler,</p>

  <p class="normal">Sapıkça anormallikler, doğaya aykırı düşüncelerden gelir</p>

  <p class="normal">Ama bağışlayın beni– bu sözlerim,</p>

  <p class="normal">Özellikle karınız için söylenmiş değil,</p>

  <p class="normal">Olur a, bir gün eskiye döner de,</p>

  <p class="normal">Kendi soyundan erkekleri canı çeker belki,</p>

  <p class="normal">Sizi kendi ülkesinin erkekleriyle</p>

  <p class="normal">Karşılaştırır diye kaygılıyım hani.</p>

  <p class="normal">OTHELLO</p>

  <p class="normal">Güle güle, güle güle.</p>

  <p class="normal">Bana hemen bildir başka bir şey çarparsa gözüne.</p>

  <p class="normal">Karını gözcü koy ona. Şimdi Iago, beni yalnız bırak.</p>

  <p class="normal">IAGO</p>

  <p class="normal"><span class="indentmetinitalik1">(Giderken.)</span></p>

  <p class="normal">İzninizle efendim.</p>

  <p class="normal">OTHELLO</p>

  <p class="normal">Neden evlendim ben? Bu namuslu adam</p>

  <p class="normal">Mutlaka daha fazlasını biliyor açığa vurduğundan.</p>

  <p class="normal">IAGO</p>

  <p class="normal"><span class="indentmetinitalik1">(Geri gelir.)</span></p>

  <p class="normal">Efendim, sizi tekrar rahatsız ettim.</p>

  <p class="normal">Bu işin üstüne daha fazla gitmeyin diyecektim.</p>

  <p class="normal">Bırakın her şeyi zamana.</p>

  <p class="normal">Aslında görevinin adamıdır Cassio,</p>

  <p class="normal">Eski yerine getirilmesi doğru olur,</p>

  <p class="normal">Ancak yarar var onu biraz oyalamakta,</p>

  <p class="normal">Böylece onu daha iyi tanırsınız,</p>

  <p class="normal">Hangi çarelere başvuracağını anlarsınız,</p>

  <p class="normal">Bakalım, karınız onun için ısrarla yalvaracak mı?</p>

  <p class="normal">Çok şey çıkar bundan.</p>

  <p class="normal">Bu arada söylediklerimi de çıkarın aklınızdan,</p>

  <p class="normal">Farz edin kuşkularımda pireyi deve yaptığımı</p>

  <p class="normal">Ben de kuşkulanıyorum böyle olduğumdan</p>

  <p class="normal">Efendimden dileğim: Masum bilin Desdemona’yı.</p>

  <p class="normal">OTHELLO</p>

  <p class="normal">Merak etme, kendimi tutarım.</p>

  <p class="normal">IAGO</p>

  <p class="normal">Tekrar izninizle efendim.</p>

  <p class="normal"><span class="indentmetinitalik1">(Çıkar.)</span></p>

  <p class="normal">OTHELLO</p>

  <p class="normal">Bu adam çok namuslu,</p>

  <p class="normal">Üstelik insan ilişkilerindeki her niteliği sezen</p>

  <p class="normal">Kıvrak bir zekâsı var.</p>

  <p class="normal">Anlarsam Desdemona’nın atmaca gibi vefasız olduğunu,</p>

  <p class="normal">Onu bana bağlayan köstek</p>

  <p class="normal">Yüreğimin tellerinden de yapılmış olsa,</p>

  <p class="normal">Onu çözer rüzgâra salıveririm</p>

  <p class="normal">Arayıp avlaması için kaderini.</p>

  <p class="normal">Evet, karayım belki. O kibar züppeler gibi</p>

  <p class="normal">Bilmiyorum konuşma inceliklerini.</p>

  <p class="normal">Çok olmasa da, inmeye başladım ben</p>

  <p class="normal">Ömrümün basamaklarını,</p>

  <p class="normal">Belki de onun için uçmuştur elimden.</p>

  <p class="normal">Aldatıldım, ancak ondan nefret ederek avunabilirim.</p>

  <p class="normal">Ah, evliliğin laneti!</p>

  <p class="normal">Bu ince yaratıklara bizim diyebiliyoruz da,</p>

  <p class="normal">Sahip değiliz onların doyumsuz isteklerine!</p>

  <p class="normal">Kurbağa olup bir zindanın pis havasında çürüyeyim,</p>

  <p class="normal">Yeter ki, sevdiğim şeyi paylaşmayayım başkalarıyla.</p>

  <p class="normal">Ama bu lanet bütün büyük adamların başında,</p>

  <p class="normal">Aşağıdakiler bu yönden daha şanslı yukarıdakilerden,</p>

  <p class="normal">Bizim için bu kaçınılmaz bir gidiş, ölüm gibi.</p>

  <p class="normal">Daha doğarken takarız biz bu boynuz lanetini.</p>

  <p class="normal">Desdemona geliyor.</p>

  <p class="normal"><span class="indentmetinitalik1">(Desdemona ile Emilia girerler.)</span></p>

  <p class="normal">Aldatıyorsa eğer beni,</p>

  <p class="normal">Ah, Tanrı da kendiyle alay ediyor öyleyse!</p>

  <p class="normal">İnanmıyorum.</p>

  <p class="normal">DESDEMONA</p>

  <p class="normal">Neredesiniz sevgili Othellom?</p>

  <p class="normal">Sizi bekliyor yemeğiniz de, çağırdığınız soylu adalılar da.</p>

  <p class="normal">OTHELLO</p>

  <p class="normal">Benim kabahatim.</p>

  <p class="normal">DESDEMONA</p>

  <p class="normal">Sesiniz niye bu kadar kısık? İyi değil misiniz yoksa?</p>

  <p class="normal">OTHELLO</p>

  <p class="normal">Bir ağrı var şakaklarımda.</p>

  <p class="normal">DESDEMONA</p>

  <p class="normal">Uykusuzluktandır, geçer şimdi.</p>

  <p class="normal">Saatine kalmaz iyileşirsiniz sıkıca bağlarsam.</p>

  <p class="normal">OTHELLO</p>

  <p class="normal">Mendilin çok küçük.</p>

  <p class="normal"><span class="indentmetinitalik1">(Othello mendili çözer, Desdemona farkında olmadan mendili düşürür.)</span></p>

  <p class="normal">Kendi haline bırakalım geçer. Gidelim hadi.</p>

  <p class="normal">DESDEMONA</p>

  <p class="normal">Çok üzüldüm iyi değilsiniz diye.</p>

  <p class="normal"><span class="indentmetinitalik1">(Othello ile Desdemona çıkarlar.)</span></p>

  <p class="normal">EMILIA</p>

  <p class="normal">Doğrusu sevindim bu mendili bulduğuma.</p>

  <p class="normal">İlk armağanıydı bu Mağriplinin Desdemona’ya.</p>

  <p class="normal">İnatçı kocam belki yüz kez yalvardıydı çalayım diye,</p>

  <p class="normal">Ama Desdemona, hayatının sonuna kadar saklayacağına</p>

  <p class="normal">Othello’nun yemin ettirdiği bu hatırayı öylesine sever ki,</p>

  <p class="normal">Onu öpmek, onunla konuşmak için hep yanında taşır bu mendili.</p>

  <p class="normal">İşlemenin bir örneğini çıkartıp Iago’ya veririm.</p>

  <p class="normal">Ne işe yarayacak bu mendil bilemem. Tanrı bilir yalnızca.</p>

  <p class="normal">Ben onun kaprisini yerine getireyim yeter ki.</p>

  <p class="normal"><span class="indentmetinitalik1">(Iago girer.)</span></p>

  <p class="normal">IAGO</p>

  <p class="normal">Hayrola, ne arıyorsun burada, tek başına?</p>

  <p class="normal">EMILIA</p>

  <p class="normal">Azarlamaya kalkma, sana göre bir şeyim var.</p>

  <p class="normal">IAGO</p>

  <p class="normal">Bana göre bir şey mi? Herkeste olan bir şeydir</p>

  <p class="normal">EMILIA</p>

  <p class="normal">Ne?</p>

  <p class="normal">IAGO</p>

  <p class="normal">Budala bir karısı olmak.</p>

  <p class="normal">EMILIA</p>

  <p class="normal">Ya, öyle demek? Peki, söyle bakayım</p>

  <p class="normal">O mendil için ne vereceksin?</p>

  <p class="normal">IAGO</p>

  <p class="normal">Ne mendili?</p>

  <p class="normal">EMILIA</p>

  <p class="normal">Ne mendili mi? Mağriplinin Desdemona’ya ilk verdiği,</p>

  <p class="normal">Hani senin çal, çal diye tutturduğun mendil.</p>

  <p class="normal">IAGO</p>

  <p class="normal">Yoksa çaldın mı?</p>

  <p class="normal">EMILIA</p>

  <p class="normal">Hayır, yere düşürdü farkında olmadan,</p>

  <p class="normal">Ben de buradaydım, fırsatı kaçırmadım,</p>

  <p class="normal">İşte bak!</p>

  <p class="normal">IAGO</p>

  <p class="normal">Aferin, ver onu bana!</p>

  <p class="normal">EMILIA</p>

  <p class="normal">Ne yapacaksın onu? Çok istiyordun aşırmamı.</p>

  <p class="normal">IAGO</p>

  <p class="normal">Sana ne bundan?</p>

  <p class="normal"><span class="indentmetinitalik1">(Mendili kapar.)</span></p>

  <p class="normal">EMILIA</p>

  <p class="normal">Eğer önemli bir iş için değilse, onu geri ver bana,</p>

  <p class="normal">Zavallı hanımım deliye dönecek kaybettiğini anlayınca.</p>

  <p class="normal">IAGO</p>

  <p class="normal">Sen belli etme bir şey bildiğini,</p>

  <p class="normal">Bana gerekli. Hadi şimdi yalnız bırak beni.</p>

  <p class="normal"><span class="indentmetinitalik1">(Emilia çıkar.)</span></p>

  <p class="normal">Şimdi gider bu mendili koyarım Cassio’nun evine,</p>

  <p class="normal">Onu hemen bulabileceği bir yere.</p>

  <p class="normal">En sudan şeyler Tanrı kelâmıdır kıskanç insana.</p>

  <p class="normal">Bu mendil işe yarayabilir.</p>

  <p class="normal">Mağripli şimdiden girdi zehrimin etkisine.</p>

  <p class="normal">Kuşku uyandıran bir düşünce tatsız gelmez önce.</p>

  <p class="normal">Ama aslında zehirlidir, insanın kanına bir girdi mi</p>

  <p class="normal">Yanıp tutuşur kükürt ocağı gibi.</p>

  <p class="normal"><span class="indentmetinitalik1">(Othello girer.)</span></p>

  <p class="normal">Demedim mi? Geliyor işte.</p>

  <p class="normal">Bundan sonra ne haşhaş, ne adamotu,</p>

  <p class="normal">Ne de dünyanın uyku veren şurupları iyi eder seni,</p>

  <p class="normal">Getiremezsin artık dün senin olan o tatlı uykuyu.</p>

  <p class="normal">OTHELLO</p>

  <p class="normal">Ah, ah, beni aldatsın ha!</p>

  <p class="normal">IAGO</p>

  <p class="normal">Siz miydiniz komutanım? Artık düşünmeyin bunu.</p>

  <p class="normal">OTHELLO</p>

  <p class="normal">Defol, git! İşkenceye soktun beni.</p>

  <p class="normal">Yemin ederim, bilmeden üst üste aldatılmak,</p>

  <p class="normal">Aldatıldığından kuşkulanmaktan çok daha iyi.</p>

  <p class="normal">IAGO</p>

  <p class="normal">N’oldu efendim?</p>

  <p class="normal">OTHELLO</p>

  <p class="normal">Var mıydı onun benden çaldığı şehvet saatleri duygusu?</p>

  <p class="normal">Görmüyordum, düşünmüyordum, bana zararı dokunmuyordu.</p>

  <p class="normal">Her gece rahat uyuyordum, tasasızdım, yerindeydi keyfim.</p>

  <p class="normal">Dudaklarında Cassio’nun öpüşlerini duymuyordum.</p>

  <p class="normal">Soyulan insan, ne çalındığını fark etmemişse,</p>

  <p class="normal">Kimse de ona söylememişse, soyulmamış demektir.</p>

  <p class="normal">IAGO</p>

  <p class="normal">Bunu duyduğuma üzüldüm.</p>

  <p class="normal">OTHELLO</p>

  <p class="normal">Bütün ordugâh, en küçük ırgatına kadar hepsi</p>

  <p class="normal">Tatmış olsaydı onun güzel bedenini</p>

  <p class="normal">Ve tek ben bilmeseydim bunu, mutlu kalırdım hiç olmazsa.</p>

  <p class="normal">Ah, bundan sonra elveda gönül rahatlığına!</p>

  <p class="normal">Elveda rahat! Elveda huzur!</p>

  <p class="normal">Elveda ihtirası erdem yapan tuğlu kıtalara,</p>

  <p class="normal">Görkemli savaşlara, elveda!</p>

  <p class="normal">Elveda kişneyen kısraklara, keskin borazanlara.</p>

  <p class="normal">Ruhları coşturan davul seslerine, kulakları delen düdüklere!</p>

  <p class="normal">Şanlı sancaklara, parlak savaşların bütün güzelliklerine,</p>

  <p class="normal">Gösterişli kordonlara, törenlere elveda!</p>

  <p class="normal">Ey siz ilkel ve kaba gırtlaklarıyla</p>

  <p class="normal">Ölümsüz Jüpiter’in korkunç haykırışlarına öykünen</p>

  <p class="normal">Ölüm makineleri, elveda! Artık işi bitti Othello’nun.</p>

  <p class="normal">IAGO</p>

  <p class="normal">Nasıl böyle olabilirsiniz, efendim?</p>

  <p class="normal">OTHELLO</p>

  <p class="normal">Alçak, sen önce ispat etmeye bak orospu olduğunu sevgilimin?</p>

  <p class="normal">Dikkatli at adımını, gözle görünür bir delil göster bana,</p>

  <p class="normal">Yoksa şu ölümsüz ruhum üstüne ant içerim ki,</p>

  <p class="normal">Benim gazabıma uğramaktansa</p>

  <p class="normal">Keşke köpek olarak doğaydım dersin.</p>

  <p class="normal">IAGO</p>

  <p class="normal">Bu duruma geldi demek?</p>

  <p class="normal">OTHELLO</p>

  <p class="normal">Göster bana ya da hiç olmazsa kanıtla,</p>

  <p class="normal">Hem de öyle bir kanıtla ki, kuşku duyulacak,</p>

  <p class="normal">Bir tek pürüz, bir tek düğüm kalmasın aklımızda.</p>

  <p class="normal">Yoksa ölmüş bil kendini!<sup class="calibre2"><a href="../Text/othello_split_026.html#footnote-600-12" id="footnote-600-12-backlink">[12]</a></sup></p>

  <p class="normal">IAGO</p>

  <p class="normal">Benim soylu efendim</p>

  <p class="normal">OTHELLO</p>

  <p class="normal">Eğer bana işkence etmek istiyorsan kara çalan yalanlarınla,</p>

  <p class="normal">Tanrı’ya yakarma artık, bırak insanca duyguları,</p>

  <p class="normal">Üst üste yığ sen kestiğin kafaları,</p>

  <p class="normal">Öyle şeyler yap ki gökler ağlasın, korkudan dilini yutsun dünya,</p>

  <p class="normal">Çünkü ne yaparsan yap</p>

  <p class="normal">Belanı bulmak için katamazsın yaptığına daha fazlasını.</p>

  <p class="normal">IAGO</p>

  <p class="normal">Tanrı yardımcım olsun! Tanrım, akılsızlığım için</p>

  <p class="normal">bağışla beni!</p>

  <p class="normal">İnsanlıktan anlamaz mısınız? Akıl, duygu yok mu sizde?</p>

  <p class="normal">Tanrı sizinle olsun! Alın beni görevimden. Ah, alçak, budala,</p>

  <p class="normal">Dürüstlüğünü suç saysınlar diye mi yaşıyorsun!</p>

  <p class="normal">Ey canavar ruhlu dünya! Gör işte, gör de ibret al dünya,</p>

  <p class="normal">Doğru ve namuslu olmak akıllılık değil,</p>

  <p class="normal">Bu değerli ders için teşekkürler, mademki</p>

  <p class="normal">Maraz doğuyor sevgiden</p>

  <p class="normal">Bundan böyle sevecek tek dost olsun istemem.</p>

  <p class="normal">OTHELLO</p>

  <p class="normal">Dur, gitme. Herhalde namuslusundur.</p>

  <p class="normal">IAGO</p>

  <p class="normal">Herhalde akıllı olmalıydım: Namus budalanın biri,</p>

  <p class="normal">Neyin uğruna çalışıyorsa onu kaybediyor.</p>

  <p class="normal">OTHELLO</p>

  <p class="normal">Yer gök hakkı için, karım hem namusludur diyorum,</p>

  <p class="normal">Hem de belki değildir diye kendimi yiyorum.</p>

  <p class="normal">Seni hem doğru bir adam sayıyorum</p>

  <p class="normal">Hem değildir diye kuşkulanıyorum.</p>

  <p class="normal">Delil göster bana.</p>

  <p class="normal">Bakire Tanrıça Diana’nın yüzü kadar temiz olan adı,</p>

  <p class="normal">Şimdi artık kirlendi, karardı suratım gibi.</p>

  <p class="normal">Öldürücü ipler, bıçaklar, zehir, ateş ve boğan sular varken,</p>

  <p class="normal">Bu işkenceyi sürdüremem ben.</p>

  <p class="normal">Tam olarak inanmalıyım.</p>

  <p class="normal">IAGO</p>

  <p class="normal">Görüyorum ki, kuşku sizi yiyip bitiriyor efendim.</p>

  <p class="normal">Bu kuşkuya sizi ben düşürdüğüm için pişmanım.</p>

  <p class="normal">Demek tam olarak inanmak istiyorsunuz?</p>

  <p class="normal">OTHELLO</p>

  <p class="normal">İstiyor muyum? Hayır, mutlaka emin olmalıyım.</p>

  <p class="normal">IAGO</p>

  <p class="normal">Emin olabilirsiniz de, ama nasıl? Nasıl inanacaksınız efendim?</p>

  <p class="normal">Ağzınız bir karış açık onu gözlerinizle görünce mi?</p>

  <p class="normal">Öyle alt alta, üst üste mi?</p>

  <p class="normal">OTHELLO</p>

  <p class="normal">Lanetlenerek gebersin! Ah!</p>

  <p class="normal">IAGO</p>

  <p class="normal">Onları bu durumda yakalamak sonra da cezalarını vermek,</p>

  <p class="normal">Sanırım çok zor. Onları görse görse kendi gözleri görür.</p>

  <p class="normal">Öyleyse ne olacak? Nasıl olacak bu? Ne diyebilirim ki?</p>

  <p class="normal">Tam olarak nasıl inandırabilirim ki sizi?</p>

  <p class="normal">İster tekeler gibi ateşli,</p>

  <p class="normal">İster kızışmış olsunlar maymunlar gibi,</p>

  <p class="normal">Çiftleşme zamanı gelmiş kurtlar kadar şehvetli,</p>

  <p class="normal">İster sarhoş olmuş cahiller kadar budala olsunlar,</p>

  <p class="normal">İmkânsızdır onları bu durumda görmek.</p>

  <p class="normal">Ama yine de gerçeğin kapısına doğrudan götürecek</p>

  <p class="normal">Tahminler ve kuşkulu durumlar yeterliyse,</p>

  <p class="normal">Bunları gösterebilirim size.</p>

  <p class="normal">OTHELLO</p>

  <p class="normal">Beni aldattığını gösteren elle tutulur bir delil bul bana.</p>

  <p class="normal">IAGO</p>

  <p class="normal">Bu iş hiç hoşuma gitmiyor, ama mademki</p>

  <p class="normal">Ahmaklık edip namus ve sevgim yüzünden bulaştım buna</p>

  <p class="normal">Söylediğimi yapacağım.</p>

  <p class="normal">Geçenlerde Cassio ile yattıydım.</p>

  <p class="normal">Bazı zayıf iradeli insanlar vardır,</p>

  <p class="normal">Uykuda sayıklarlar gündüz yaptıklarını.</p>

  <p class="normal">Cassio da böyle biri: Baktım konuşuyor uykusunda:</p>

  <p class="normal">“Tatlı Desdemonam, dikkatli olalım, gizleyelim aşkımızı.”</p>

  <p class="normal">Sonra efendim, elimi yakalayıp öyle bir sıktı ki</p>

  <p class="normal">“Ah tatlı yaratık,” diye bir de öpmez mi beni,</p>

  <p class="normal">Dudaklarımda büyüyen öpüşü</p>

  <p class="normal">Kökünden kopardı sandım dudaklarımı.</p>

  <p class="normal">Sonra da bacağını kalçamın üstüne attı,</p>

  <p class="normal">İçini çekti, öptü, sonra da şöyle haykırdı:</p>

  <p class="normal">“Lanet olsun seni Mağripliye veren kadere!”</p>

  <p class="normal">OTHELLO</p>

  <p class="normal">Ah, korkunç, buna dayanılmaz.</p>

  <p class="normal">IAGO</p>

  <p class="normal">Yok ama, bu yalnızca bir rüyaydı efendim.</p>

  <p class="normal">OTHELLO</p>

  <p class="normal">Olsun, daha önce olan bir şeyi gösteriyor.</p>

  <p class="normal">Rüya da olsa, lanetlik bir kuşku uyandırıyor.</p>

  <p class="normal">IAGO</p>

  <p class="normal">Üstelik zayıf görünen bazı delilleri de</p>

  <p class="normal">Güçlendirmeye yarayabilir.</p>

  <p class="normal">OTHELLO</p>

  <p class="normal">Paramparça edeceğim o kadını!</p>

  <p class="normal">IAGO</p>

  <p class="normal">Yoo, aklınızı başınıza toplayın.</p>

  <p class="normal">Henüz görmedik bir şey yaptığını,</p>

  <p class="normal">Belki hâlâ da namusludur.</p>

  <p class="normal">Yalnız bir şey var sormak istediğim:</p>

  <p class="normal">Ara sıra karınızın elinde üstü serpme çilek işlemeli</p>

  <p class="normal">Bir mendil gördüğünüz olmuştur, değil mi?</p>

  <p class="normal">OTHELLO</p>

  <p class="normal">Ona ben vermiştim öyle bir mendili,</p>

  <p class="normal">İlk hediyemdi.</p>

  <p class="normal">IAGO</p>

  <p class="normal">Bakın bunu bilmiyordum ben,</p>

  <p class="normal">Ama tahmin ediyordum karınızın mendili olduğunu,</p>

  <p class="normal">Bugün Cassio’yu gördüm, o mendile sakalını siliyordu.</p>

  <p class="normal">OTHELLO</p>

  <p class="normal">Eğer o mendilse</p>

  <p class="normal">IAGO</p>

  <p class="normal">Eğer oysa ya da onun mendillerinden biriyse</p>

  <p class="normal">Bu da ekleniyor öteki delillere.</p>

  <p class="normal">OTHELLO</p>

  <p class="normal">Ah, o alçağın kırk bin canı olsa keşke!</p>

  <p class="normal">Tek bir can çok az öcümü almak için.</p>

  <p class="normal">Şimdi anladım doğru olduğunu: Iago, bak buraya</p>

  <p class="normal">Bu salak aşkımı göklere savuruyorum, bak, uçup gitti işte.</p>

  <p class="normal">Yüksel kara intikam cehennemin yedi kat dibinden!</p>

  <p class="normal">Ey aşk, zorba nefrete bırak tacını da, gönlündeki tahtını da!</p>

  <p class="normal">Yılan dilinin zehriyle dopdolu göğsüm kabar artık!</p>

  <p class="normal">IAGO</p>

  <p class="normal">Siz yine de sakin olun.</p>

  <p class="normal">OTHELLO</p>

  <p class="normal">Ah, kan, kan, kan.</p>

  <p class="normal">IAGO</p>

  <p class="normal">Sabredin diyorum. Belki fikriniz değişir.</p>

  <p class="normal">OTHELLO</p>

  <p class="normal">Asla Iago. Nasıl Karadeniz’in buzlu, durmayan akıntısı</p>

  <p class="normal">Geri dönüşü olmayan bir yolda dosdoğru boylarsa</p>

  <p class="normal">Boğaz’dan Marmara’yı,</p>

  <p class="normal">Benim kanlı düşüncelerim de öyle ilerleyecek,</p>

  <p class="normal">Asla dönmeden geriye, güçten kesilip alçalarak</p>

  <p class="normal">Asla aşka doğru dönmeyecek:</p>

  <p class="normal">Büyük ve müthiş bir intikam hepsini yutuncaya kadar.</p>

  <p class="normal"><span class="indentmetinitalik1">(Diz çöker.)</span></p>

  <p class="normal">Şu mermer göğün üstüne yemin ederim ki,</p>

  <p class="normal">Ne söyledimse yapacağım hepsini.</p>

  <p class="normal">IAGO</p>

  <p class="normal">Daha kalkmayın.</p>

  <p class="normal"><span class="indentmetinitalik1">(Diz çöker.)</span></p>

  <p class="normal">Tanık olun ey gökyüzünün sönmeyen ışıkları,</p>

  <p class="normal">Dört yanımızı saran evrenin temel öğeleri,</p>

  <p class="normal">Tanık olun ki, Iago, önünüzde zekâsını, elini, yüreğini</p>

  <p class="normal">Aldatılan Othello’nun hizmetine adıyor!</p>

  <p class="normal">O emretsin, ne kadar kanlı da olsa dilediği,</p>

  <p class="normal">Boyun eğmek görevim olacaktır benim.</p>

  <p class="normal"><span class="indentmetinitalik1">(Kalkarlar.)</span></p>

  <p class="normal">OTHELLO</p>

  <p class="normal">Yalnız boş bir teşekkürle kalmıyorum Iago,</p>

  <p class="normal">İçtenlikle kabul ediyorum sunduğun sevgiyi.</p>

  <p class="normal">İşte sana bir fırsat: Üç gün içinde işitmeliyim</p>

  <p class="normal">Artık Cassio yaşamıyor dediğini.</p>

  <p class="normal">IAGO</p>

  <p class="normal">Arkadaşımı öldü bilin, yerine getirilecektir isteğiniz,</p>

  <p class="normal">Ama bırakın Desdemona yaşasın.</p>

  <p class="normal">OTHELLO</p>

  <p class="normal">Lanet olsun o hayâsız kaltağa! Lanet olsun!</p>

  <p class="normal">Gel benimle şimdi, ölümlerden ölüm seçeyim o güzel iblise.</p>

  <p class="normal">Sensin yaverim bundan böyle.</p>

  <p class="normal">IAGO</p>

  <p class="normal">Sizinim sonuna kadar.</p>

  <p class="normal"><span class="indentmetinitalik1">(Çıkarlar.)</span></p>
</body>
</html>
