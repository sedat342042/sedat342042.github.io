<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>othellos</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_12">3. Sahne</h2>

  <p class="h2baslik">(Kıbrıs. Kalede bir salon.)</p>

  <p class="normal"><span class="indentmetinitalik1">(Othello, Desdemona, Cassio ve muhafızlar girerler.)</span></p>

  <p class="normal">OTHELLO</p>

  <p class="normal">Sevgili Michael, sen sorumlusun nöbetçilerden bu gece.</p>

  <p class="normal">Bir sonu, bir sınırı olduğunu bilelim eğlenmenin de.</p>

  <p class="normal">CASSIO</p>

  <p class="normal">Ne yapılacağını söyledim Iago’ya,</p>

  <p class="normal">Ama yine kendim de bakarım.</p>

  <p class="normal">OTHELLO</p>

  <p class="normal">Namuslu adamdır Iago. İyi geceler Michael.</p>

  <p class="normal">Yarın erkenden gel, söyleyeceklerim var sana.</p>

  <p class="normal">Gel sevgilim, istediğimiz oldu, sıra meyvelerini toplamada,</p>

  <p class="normal">Biz seninle o zevki tatmadık daha.</p>

  <p class="normal">İyi geceler.</p>

  <p class="normal"><span class="indentmetinitalik1">(Othello ve Desdemona ile muhafızlar çıkarlar.Iago girer.)</span></p>

  <p class="normal">CASSIO</p>

  <p class="normal">İyi ki geldin Iago. Nöbet yerlerini gezeceğiz.</p>

  <p class="normal">IAGO</p>

  <p class="normal">Daha bir saat var yaverim. Saat daha on bile olmadı.</p>

  <p class="normal">Komutan, Desdemona’ya olan sevgisinden bizi böyle erkenden başından savdı, ama bunun için de onu suçlamak haksızlık olur. Daha bir gececik olsun onun tadına bakamamıştı, oysa Jüpiter’e layık bir parça.</p>

  <p class="normal">CASSIO</p>

  <p class="normal">Çok nefis bir hanımefendi.</p>

  <p class="normal">IAGO</p>

  <p class="normal">Kalıbımı basarım, fıkır fıkırdır.</p>

  <p class="normal">CASSIO</p>

  <p class="normal">Gerçekten de çok genç, güzel ve nazlı bir varlık.</p>

  <p class="normal">IAGO</p>

  <p class="normal">Ne gözler ama! Bir ateşkes anlaşması<sup class="calibre2"><a href="../Text/othello_split_026.html#footnote-600-6" id="footnote-600-6-backlink">[6]</a></sup> gibi kışkırtıcı.</p>

  <p class="normal">CASSIO</p>

  <p class="normal">Çekici gözleri var, bu doğru, ama bence mahcup bakışları var demek daha doğru olur.</p>

  <p class="normal">IAGO</p>

  <p class="normal">Hele bir de konuşmaya başladı mı, aşk için silah başı çağrısı<sup class="calibre2"><a href="../Text/othello_split_026.html#footnote-600-7" id="footnote-600-7-backlink">[7]</a></sup> gibi değil mi?</p>

  <p class="normal">CASSIO</p>

  <p class="normal">Kusursuz bir insandır, o kadar.</p>

  <p class="normal">IAGO</p>

  <p class="normal">Neyse, yatak çarşaflarını mutlu etseler bari! Gelin yaverim, bir testi şarabım var. Dışarıda da kara Othello’nun onuruna içmek isteyen iki üç Kıbrıslı yiğit bekliyor.</p>

  <p class="normal">CASSIO</p>

  <p class="normal">Bu gece olmaz dostum Iago. Hiç içki kaldıramıyorum. Keşke başka türlü eğlenmek âdet olsaydı.</p>

  <p class="normal">IAGO</p>

  <p class="normal">Bunlar dostlarımız. Sadece bir kadehçik. Sizin yerinize de ben içerim.</p>

  <p class="normal">CASSIO</p>

  <p class="normal">Bu gece zaten bir kadeh içtim, hem de gizlice sulandırmıştım. Öyle olmasına rağmen, bak ne duruma getirdi beni. Zaten bu kadarı yetti. Bir içersem yığılır kalırım.</p>

  <p class="normal">IAGO</p>

  <p class="normal">Uzatmayın artık! Bu gece şenlik gecesi. Yiğitlerin de canı çekti.</p>

  <p class="normal">CASSIO</p>

  <p class="normal">Neredeler?</p>

  <p class="normal">IAGO</p>

  <p class="normal">Kapının dışındalar. Onları içeri çağırın lütfen.</p>

  <p class="normal">CASSIO</p>

  <p class="normal">Pekâlâ, ne yapalım, ama hiç hoşlanmadım bundan.</p>

  <p class="normal"><span class="indentmetinitalik1">(Çıkar.)</span></p>

  <p class="normal">IAGO</p>

  <p class="normal">Ona eğer bir kadeh içirebilirsem bu gece,</p>

  <p class="normal">Zaten bir tek yuvarlamış önceden de,</p>

  <p class="normal">Alıngan ve kavgacı olacaktır küçük hanımın köpeği kadar.</p>

  <p class="normal">Aşktan deliye dönen salak Roderigo da</p>

  <p class="normal">Fıçılar devirdi bu gece onuruna Desdemona’nın</p>

  <p class="normal">Üstelik bir de nöbet tutacak bu durumda.</p>

  <p class="normal">Kıbrıslı üç delikanlıya gelince: Coşkun, çalımlı gençler,</p>

  <p class="normal">Ar, namus uğruna canlarını verirler.</p>

  <p class="normal">Bu savaşçı adanın kavgacı gençlerine de</p>

  <p class="normal">Su gibi içki içirdim bu gece,</p>

  <p class="normal">Onlar da nöbetteler. Şimdi bu sarhoş sürüsünün içinde,</p>

  <p class="normal">Adayı ateşleyecek fitili veririm Cassio’ya.</p>

  <p class="normal"><span class="indentmetinitalik1">(Cassio, Montano ve beylerle, uşaklar da şarapla girerler.)</span></p>

  <p class="normal">İşte geliyorlar. Olacaklar tasarladığım gibi çıkarsa,</p>

  <p class="normal">Gemimi yürütürüm hem akıntı hem rüzgârla.</p>

  <p class="normal">CASSIO</p>

  <p class="normal">İnanın, daha demin bir kadeh içirdiler.</p>

  <p class="normal">MONTANO</p>

  <p class="normal">Canım, küçük bir kadehçik daha,</p>

  <p class="normal">Askerlik şerefim üzerine, ufacık bir şey.</p>

  <p class="normal">IAGO</p>

  <p class="normal">Hey, biraz şarap getirin!</p>

  <p class="normal"><span class="indentmetinitalik1">(Şarkı söyler.)</span></p>

  <p class="normal">“İçki tasım tın tın etsin,</p>

  <p class="normal">Tın tın tınlasın tasım,</p>

  <p class="normal">Asker dediğin de insan,</p>

  <p class="normal">İnsan ömrü ise bir atım,</p>

  <p class="normal">Bırak, o da kafa çeksin.”</p>

  <p class="normal">Hey, daha şarap getirin çocuklar!</p>

  <p class="normal">CASSIO</p>

  <p class="normal">Çok güzel bir şarkı!</p>

  <p class="normal">IAGO</p>

  <p class="normal">İngiltere’de öğrenmiştim. Oralılar kadehleri ardı ardına devirmede çok yaman doğrusu. Şu Danimarkalılar, Almanlar, şiş göbekli Hollandalılar –Hadi içelim– İngilizlerin yanında hiç kalırlar.</p>

  <p class="normal">CASSIO</p>

  <p class="normal">Şu İngilizler içki içme uzmanı desenize!</p>

  <p class="normal">IAGO</p>

  <p class="normal">Hem de nasıl! Onun içtiğinin yarısını bir Danimarkalıya içerseniz bir daha yerinden kalkamaz, hiç yorulmadan Almanı saf dışı eder. Daha ikinci fıçıya geçmeden Hollandalıyı kusturur.</p>

  <p class="normal">CASSIO</p>

  <p class="normal">Komutanımızın sağlığına!</p>

  <p class="normal">MONTANO</p>

  <p class="normal">Buna içilir işte yaver, sizi yalnız bırakmayayım.</p>

  <p class="normal">IAGO</p>

  <p class="normal">Ah canım İngiltere!</p>

  <p class="normal"><span class="indentmetinitalik1">(Şarkı söyler.)</span></p>

  <p class="normal">“Kral Stephen yaman, paha biçilmez bir soyluydu,</p>

  <p class="normal">Sadece donunun ağı kırk akçeyi bulurdu,</p>

  <p class="normal">Pahalı bulduğundan bunun yarısını bile,</p>

  <p class="normal">Yaktın beni dürzü! diye girişti terzisine.</p>

  <p class="normal">Ünü unvanı vardı, dünyalığı dağlar kadar,</p>

  <p class="normal">Sana gelince hergele, seni yavrum kim takar.</p>

  <p class="normal">Şu cakadır zaten canına okuyan ülkenin</p>

  <p class="normal">Onun için kendine gel, eski urbanı giyin.”</p>

  <p class="normal">Hey, biraz daha şarap!</p>

  <p class="normal">CASSIO</p>

  <p class="normal">Bu ötekinden daha güzel bir şarkı</p>

  <p class="normal">IAGO</p>

  <p class="normal">Biraz daha dinlemek ister misiniz?</p>

  <p class="normal">CASSIO</p>

  <p class="normal">Hayır. Böyle şeylerle uğraşmak bir askere yakışmaz. Neyse, Tanrı her şeyi bilir. Ölünce kimimiz cennete gideceğiz, kimimiz dosdoğru cehenneme.</p>

  <p class="normal">IAGO</p>

  <p class="normal">Haklısınız yaverim.</p>

  <p class="normal">CASSIO</p>

  <p class="normal">Komutan ve büyükler sözümden dışarı, ben kendi hesabıma cennete gideceklerden olmak istiyorum.</p>

  <p class="normal">IAGO</p>

  <p class="normal">Ben de öyle.</p>

  <p class="normal">CASSIO</p>

  <p class="normal">Evet, ama izninizle, benden önce değil, ben yaverim, çavuştan önce gelirim. Ee, kapayalım bu konuyu artık, işimize bakalım. Tanrı günahlarımızı bağışlasın! Hadi bakalım beyler, herkes görevinin başına. Sakın ha, beyler, beni sarhoş filan sanmayın. Bu benim çavuşum, bu benim sağ elim, bu da sol. İşte sarhoş olmadığımı gördünüz. Pekâlâ ayakta durabiliyorum. Konuşmam da düzgün. Öyle değil mi?</p>

  <p class="normal">HEPSİ</p>

  <p class="normal">Diyecek yok doğrusu!</p>

  <p class="normal">CASSIO</p>

  <p class="normal">İyi öyleyse. Artık sarhoş olduğumu düşünmemelisiniz.</p>

  <p class="normal"><span class="indentmetinitalik1">(Çıkar.)</span></p>

  <p class="normal">MONTANO</p>

  <p class="normal">Hadi bakalım beyler, nöbet yerlerine. Nöbete başlayalım.</p>

  <p class="normal">IAGO</p>

  <p class="normal">Şu giden adam var ya, Sezar’ın yanında bile komuta edecek kıratta bir askerdir. Bir de şu alışkanlığı olmasa: Askerliği ne kadar iyiyse, bu yanı da o kadar kötü! Onun gibi biri için yazık. Cassio’nun ters bir anına rastlarsa, Othello’nun ona duyduğu güven adanın karışmasına neden olacak korkarım.</p>

  <p class="normal">MONTANO</p>

  <p class="normal">Sık sık mı böyle olur?</p>

  <p class="normal">IAGO</p>

  <p class="normal">Uyuyabilmek için her gece içer. Eğer sarhoşluktan yatağı beşik gibi sallanmazsa yirmi dört saat gözünü kırpmaz.</p>

  <p class="normal">MONTANO</p>

  <p class="normal">Bu durumdan komutanı haberdar etmek iyi olur. Herhalde farkında değil. Temiz kalpli olduğu için, Cassio’nun yalnızca iyi yanını görüyordur. Onun bu kötü yanı gözüne çarpmıyordur, olamaz mı?</p>

  <p class="normal"><span class="indentmetinitalik1">(Roderigo girer.)</span></p>

  <p class="normal">IAGO</p>

  <p class="normal"><span class="indentmetinitalik1">(Yavaşça, sadece onun duyacağı sesle.)</span></p>

  <p class="normal">Ne arıyorsun burada?</p>

  <p class="normal"><span class="indentmetinitalik1">(Ötekilerin duyacağı bir sesle.)</span></p>

  <p class="normal">Rica etsem, Cassio’nun peşinden gider misin?</p>

  <p class="normal"><span class="indentmetinitalik1">(Roderigo çıkar.)</span></p>

  <p class="normal">MONTANO</p>

  <p class="normal">Soylu Mağriplinin, yaverlik gibi önemli bir görevi böyle içki düşkünü birinin eline bırakmış olması çok tehlikeli. Bunu Mağripliye açıkça söylemek dürüst bir hareket olur.</p>

  <p class="normal">IAGO</p>

  <p class="normal">Bana bu güzel adayı verseler, ben yine söylemem. Cassio’yu çok severim. Elimde olsa onu bu beladan kurtarmak için her şeyi yapardım.</p>

  <p class="normal"><span class="indentmetinitalik1">(İçeriden, “İmdat! Yetişin!” sesleri.)</span></p>

  <p class="normal">Bir dakika! Bu ses de ne?</p>

  <p class="normal"><span class="indentmetinitalik1">(Cassio. Roderigo’yu kovalayarak içeri girer.)</span></p>

  <p class="normal">CASSIO</p>

  <p class="normal">Seni serseri! Yandan fırlama!</p>

  <p class="normal">MONTANO</p>

  <p class="normal">N’oldu yaver?</p>

  <p class="normal">CASSIO</p>

  <p class="normal">Bir alçak bana görevimi öğretecek ha! Döve döve aklını başına getireceğim itoğlu itin!</p>

  <p class="normal">RODERIGO</p>

  <p class="normal">Sıkıysa döv!</p>

  <p class="normal">CASSIO</p>

  <p class="normal">Hâlâ gaklıyor herif!</p>

  <p class="normal"><span class="indentmetinitalik1">(Roderigo’ya vurur.)</span></p>

  <p class="normal">MONTANO</p>

  <p class="normal">Vurmayın, efendim.</p>

  <p class="normal"><span class="indentmetinitalik1">(Cassio’nun önüne geçer.)</span></p>

  <p class="normal">Yalvarırım, kendinize hâkim olun!</p>

  <p class="normal">CASSIO</p>

  <p class="normal">Bırakın beni efendim, yoksa sizi de tepelerim!</p>

  <p class="normal">MONTANO</p>

  <p class="normal">Hadi, hadi, siz sarhoşsunuz.</p>

  <p class="normal">CASSIO</p>

  <p class="normal">Sarhoş babandır!</p>

  <p class="normal"><span class="indentmetinitalik1">(Montano ile dövüşürler.)</span></p>

  <p class="normal">IAGO</p>

  <p class="normal"><span class="indentmetinitalik1">(Yavaşça Roderigo’ya.)</span></p>

  <p class="normal">Ne duruyorsunuz, fırlayın! Gidin de ayaklanma var diye bağırın!</p>

  <p class="normal"><span class="indentmetinitalik1">(Roderigo çıkar.)</span></p>

  <p class="normal">Durun, yapmayın yaverim. Tanrı aşkına beyler! Hey, yetişin! Yaverim– Efendim– Montano– Efendim– İmdat beyler! Sevsinler böyle nöbeti!</p>

  <p class="normal"><span class="indentmetinitalik1">(Alarm çanı çalmaya başlar.)</span></p>

  <p class="normal">Kim çalıyor bu çanı? Bir bu eksikti. Bütün kent ayaklanacak şimdi. Tanrı aşkına Cassio, durun! Sonra kimsenin yüzüne bakamayacaksınız.</p>

  <p class="normal"><span class="indentmetinitalik1">(Othello ile silahlı beyler girerler.)</span></p>

  <p class="normal">OTHELLO</p>

  <p class="normal">Neler oluyor burada?</p>

  <p class="normal">MONTANO</p>

  <p class="normal">Kahretsin! Kanım durmuyor.</p>

  <p class="normal">Öldürecek beni bu yara!</p>

  <p class="normal"><span class="indentmetinitalik1">(Bayılır.)</span></p>

  <p class="normal">OTHELLO</p>

  <p class="normal">Canını seven bıraksın silahını.</p>

  <p class="normal">IAGO</p>

  <p class="normal">Hey, durun, yaver– Efendim– Montano– Beyler!</p>

  <p class="normal">Mevkiinizi, görevinizi büsbütün unuttunuz mu?</p>

  <p class="normal">Durun, size söylüyor komutan,</p>

  <p class="normal">Durun, utanma yok mu sizde!</p>

  <p class="normal">OTHELLO</p>

  <p class="normal">Nedir bu rezalet? Bu da nereden çıktı?</p>

  <p class="normal">Kendimizin düşmanı olduk da</p>

  <p class="normal">Kendimize mi yapacağız Tanrı’nın Osmanlıya yasakladığını?</p>

  <p class="normal">Hıristiyanlık aşkına kesin vahşiler gibi hırlaşmayı.</p>

  <p class="normal">Canına susadı demektir, hırsına yenilip elini ilk kaldıran,</p>

  <p class="normal">Kim hareket ederse kendini ölmüş bilsin.</p>

  <p class="normal">Susturun şu korkunç çanı da! Korku salıyor bu sakin adaya.</p>

  <p class="normal">Anlatın bakalım beyler, ne oldu burada?</p>

  <p class="normal">Sen söyle, namuslu Iago, betin benzin atmış üzüntüden</p>

  <p class="normal">Kim başlattı bu kavgayı?</p>

  <p class="normal">Söylemeni istiyorum, bana olan sevgini bildiğimden.</p>

  <p class="normal">IAGO</p>

  <p class="normal">Bilemeyeceğim. Daha demin dosttular hepsi,</p>

  <p class="normal">Yatmaya hazırlanan gelin güvey gibi,</p>

  <p class="normal">Sonra ne olduysa oldu–</p>

  <p class="normal">Bir yıldızın etkisine girdiler sanki</p>

  <p class="normal">Kanlı bıçaklı oldular, kılıçlar çekildi,</p>

  <p class="normal">Birbirlerinin göğsüne hamle yaptılar.</p>

  <p class="normal">Anlamadım, nasıl çıktı bu saçma sapan kavga,</p>

  <p class="normal">Beni bunları görmeye getiren ayakları,</p>

  <p class="normal">Kaybetmiş olsaydım keşke parlak bir savaşta!</p>

  <p class="normal">OTHELLO</p>

  <p class="normal">Nasıl olur da Michael, sen böyle kendini kaybedersin?</p>

  <p class="normal">CASSIO</p>

  <p class="normal">Yalvarırım, bağışlayın beni efendim,</p>

  <p class="normal">Konuşacak halde değilim.</p>

  <p class="normal">OTHELLO</p>

  <p class="normal">Soylu Montano, siz eskiden aklı başında bir adamdınız,</p>

  <p class="normal">Ağırbaşlı, soğukkanlı bir delikanlı olduğunuzu herkes bilir,</p>

  <p class="normal">Yargılarına güvenilir kişiler hep saygıyla anmışlardır adınızı.</p>

  <p class="normal">Nasıl oldu da kazandığınız bu ünü birden fırlatıp attınız?</p>

  <p class="normal">Sizin hakkınızda düşünülen güzel şeyleri</p>

  <p class="normal">Bol keseden harcayarak adınızı kavgacıya çıkardınız!</p>

  <p class="normal">Cevap verin bana!</p>

  <p class="normal">MONTANO</p>

  <p class="normal">Aldığım yara tehlikeli soylu Othello,</p>

  <p class="normal">Konuşamayacağım, çok yanıyor canım,</p>

  <p class="normal">Ama size bilgi verebilir çavuşunuz Iago.</p>

  <p class="normal">Bütün bildiğim kötü bir şey yapmadığım,</p>

  <p class="normal">Ters bir söz söylemediğimdir bu gece.</p>

  <p class="normal">Saldırıya uğradığında</p>

  <p class="normal">İnsanın kendini düşünmesi bir kusursa,</p>

  <p class="normal">Bir suçsa kendini savunması</p>

  <p class="normal">O zaman başka.</p>

  <p class="normal">OTHELLO</p>

  <p class="normal">Tanrı hakkı için, artık sabrım taşıyor,</p>

  <p class="normal">Öyle bir kızmaya başladım ki,</p>

  <p class="normal">Düşüncemin aydınlığını gazabın karanlığı kaplıyor.</p>

  <p class="normal">Bir kımıldadım mı, kaldırdım mı şu kolumu</p>

  <p class="normal">En güçlünüz bile altında kalır vereceğim cezanın.</p>

  <p class="normal">Şimdi söyleyin: Nasıl başladı bu çirkin patırtı,</p>

  <p class="normal">Kim önayak oldu buna?</p>

  <p class="normal">Birlikte doğmuş ikiz kardeşim de olsa,</p>

  <p class="normal">Bunu başlatandan soracağım hesabını.</p>

  <p class="normal">Nasıl şey bu! Savaş durumu henüz kalkmamış bir kentte,</p>

  <p class="normal">Halk henüz yatışmamışken,</p>

  <p class="normal">Kişisel nedenlerden kavga çıkartabiliyorsunuz,</p>

  <p class="normal">Hem de gece yarısı, kalenin içinde ve nöbet yerinde!</p>

  <p class="normal">Görülmemiş bir şey! Iago, kim başlattı kavgayı?</p>

  <p class="normal">MONTANO</p>

  <p class="normal">Taraf tutarsan eğer arkadaşındır diye</p>

  <p class="normal">Ya da kurtarmak için onurunu mesleğinin,</p>

  <p class="normal">Eksik, fazla anlatırsan asker değilsin.</p>

  <p class="normal">IAGO</p>

  <p class="normal">Böyle can evinden vurma beni.</p>

  <p class="normal">Zarar vermektense Michael Cassio’ya</p>

  <p class="normal">Kesin atın şu dili ağzımdan daha iyi.</p>

  <p class="normal">Ama gerçek söylendiğinde,</p>

  <p class="normal">Ona zarar gelmeyeceğine inandırmak istiyorum kendimi.</p>

  <p class="normal">Olay şöyle oldu komutanım: Konuşurken Montano’yla,</p>

  <p class="normal">Yardım isteyen bir adam bağıra çağıra çıkageldi,</p>

  <p class="normal">Bir de baktık, ardından yalınkılıç, kararlı Cassio koşmakta.</p>

  <p class="normal">Efendim, bu bey Cassio’nun önüne geçip durdurmak istedi.</p>

  <p class="normal">Bense kaçan adamın düştüm peşine,</p>

  <p class="normal">Feryadından kent paniğe kapılsın istemiyordum.</p>

  <p class="normal">–Nitekim korktuğum başıma geldi</p>

  <p class="normal">Adam önümden keklik gibi seğirtti gitti.</p>

  <p class="normal">Tam o sırada kılıç şakırtıları geldi kulağıma</p>

  <p class="normal">Cassio’nun küfürler savurduğunu duydum,</p>

  <p class="normal">Bu geceye kadar hiç duymamıştım küfrettiğini.</p>

  <p class="normal">Vakit geçirmeden geri döndüm, bir de ne göreyim:</p>

  <p class="normal">Birbirlerine girmiş, vuruşup duruyorlardı,</p>

  <p class="normal">Siz gelip ayırana kadar bu böyle sürüp gitti.</p>

  <p class="normal">Bildiklerim bu kadar, ama insan insandır,</p>

  <p class="normal">Kendini kaybedebilir bazen en iyisi de,</p>

  <p class="normal">Gerçi Cassio bu beye biraz haksızlık etti.</p>

  <p class="normal">Ama insan bu, vurduğu olur ona yardım edenlere de,</p>

  <p class="normal">Ben eminim, Cassio’nun şu kaçan adamdan</p>

  <p class="normal">Mutlaka sabrını taşıran bir hakaret gördüğüne.</p>

  <p class="normal">OTHELLO</p>

  <p class="normal">Eminim Iago doğruluğundan ve sevginden,</p>

  <p class="normal">Bu olayı hafifletiyorsun, Cassio’yu sevdiğinden.</p>

  <p class="normal">Cassio, seni severim, ama artık yaverim değilsin.</p>

  <p class="normal"><span class="indentmetinitalik1">(Desdemona hizmetkârlarla girer.)</span></p>

  <p class="normal">Bakın işte bir tanecik sevgilim de uyandı!</p>

  <p class="normal">Bu herkesin kulağına küpe olmalı.</p>

  <p class="normal">DESDEMONA</p>

  <p class="normal">Ne oldu?</p>

  <p class="normal">OTHELLO</p>

  <p class="normal">Her şey düzeldi sevgilim, gel gidip yatalım.</p>

  <p class="normal"><span class="indentmetinitalik1">(Montano’ya.)</span></p>

  <p class="normal">Montano, sizin yaralarınızı ben saracağım.</p>

  <p class="normal">Taşıyın onu.</p>

  <p class="normal"><span class="indentmetinitalik1">(Montano’yıı taşıyıp götürürler.)</span></p>

  <p class="normal">Iago, sen de göz kulak ol bütün kente,</p>

  <p class="normal">Yatıştır bu sarhoş şamatasından uyananları.</p>

  <p class="normal">Gel, Desdemona. Askerlik hayatı böyle işte,</p>

  <p class="normal">Kavga ve dövüşe uyanırsın uykunun en tatlı yerinde.</p>

  <p class="normal"><span class="indentmetinitalik1">(Iago ve Cassio dışında herkes çıkar.)</span></p>

  <p class="normal">IAGO</p>

  <p class="normal">Yaverim, siz yaralandınız mı?</p>

  <p class="normal">CASSIO</p>

  <p class="normal">Evet, iyileşmeyecek bir yara aldım.</p>

  <p class="normal">IAGO</p>

  <p class="normal">Yok canım. Tanrı korusun!</p>

  <p class="normal">CASSIO</p>

  <p class="normal">İtibar! İtibar! İtibar! İtibarım yok oldu Iago. Ölümsüz bir yanım vardı, o da gitti. Gerisi zaten hayvanlarda da bulunur. İtibarım Iago, itibarım beş paralık oldu.</p>

  <p class="normal">IAGO</p>

  <p class="normal">Namussuzum ki, ben gerçekten yaralandınız sandım. İtibardan daha fazla hissedilir bir yeriniz kanarsa. İtibar denilen şey boşuna ve yararsız bir yüktür insana. Çoğu kez çalışmadan kazanılır, hak etmeden kaybedilir, itibarınızı kaybetmiş saymazsanız kendinizi eğer, itibarınızı kaybetmiş olmazsınız. Nedir bu haliniz? Komutanın gözüne girmenin çeşitli yolları var. Ters bir anına geldi, sizi görevden aldı. Sizi sevmediğinden değil, o sırada öyle gerektiğinden sizi cezalandırdı. Koskoca bir aslana gözdağı vermek için kendi suçsuz köpeğini dövmek gibi. Ona gidip bağışlanmanızı dileyin, bakın göreceksiniz, nasıl kandırıp gözüne gireceksiniz.</p>

  <p class="normal">CASSIO</p>

  <p class="normal">Değersiz, sarhoş, kafasız bir subay olarak onun gibi iyi yürekli bir komutanı kandırmaktansa aşağılanmayı tercih ederim. Sen tut sarhoş ol! Ağzından çıkanı kulakların duymasın! Önüne gelene dalaş! Kabadayılığa soyunup küfret! Sonra da gölgenle saçma sapan konuş! Ey şaraptaki görünmez ruh, adın yoksa eğer, sana şeytan desinler.</p>

  <p class="normal">IAGO</p>

  <p class="normal">O, kılıçla kovaladığınız herif kimdi? Ne yaptı size?</p>

  <p class="normal">CASSIO</p>

  <p class="normal">Bilmiyorum.</p>

  <p class="normal">IAGO</p>

  <p class="normal">Nasıl olur?</p>

  <p class="normal">CASSIO</p>

  <p class="normal">Bir sürü şey hatırlıyorum, ama hiçbiri net değil kafamda, bir kavga hatırlıyorum, ama bilmiyorum sebebi neydi. Hey koca Tanrım! Biz insanlar, ağızlarımızın içine düşman sokuyoruz, kapıp kaçsınlar diye akıllarımızı! Neşe, eğlence, coşkunluk, taşkınlık ile birer hayvan olup çıkıyoruz!</p>

  <p class="normal">IAGO</p>

  <p class="normal">Olur şey değil, şu anda çok iyisiniz. Nasıl oldu da böyle kendinizi birden toparlayabildiniz?</p>

  <p class="normal">CASSIO</p>

  <p class="normal">O şeytan sarhoşluğu, yerini canı gönülden şeytan öfkesine bıraktı, bir kusur başka bir kusura gebe, kendimden tiksiniyorum.</p>

  <p class="normal">IAGO</p>

  <p class="normal">Hadi, hadi, siz de çok katı bir ahlakçısınız. Kıbrıs’ın içinde bulunduğu durumu, zamanı ve koşulları düşününce, keşke bunlar hiç olmasaydı diye gönülden istiyorum. Ama bir kez ok yaydan fırladıysa, bunu kendi çıkarınıza uydurmaya bakın.</p>

  <p class="normal">CASSIO</p>

  <p class="normal">Ona yalvarıp yaverlik görevini geri istesem, beni sarhoş diye kovar! Hydra’nınki<sup class="calibre2"><a href="../Text/othello_split_026.html#footnote-600-8" id="footnote-600-8-backlink">[8]</a></sup> gibi bir sürü ağzım olsaydı, böyle bir cevap yine hepsini sustururdu. Önce akıllı uslu bir adamken, bir dakika sonra sersemin biri, çok geçmeden de hayvanın teki olayım! Ne garip! İçki dolu her kadeh lanetlidir, içindeki de şeytan.</p>

  <p class="normal">IAGO</p>

  <p class="normal">Hadi canım, eğer dozunda içilirse, iyi şarap içene can yoldaşı olur. Artık şaraba laf etmek yok. Hem yaverim, beni dost saydığınızı sanıyorum.</p>

  <p class="normal">CASSIO</p>

  <p class="normal">Bunu bizzat deneyerek öğrendim: Sarhoş oldum!</p>

  <p class="normal">IAGO</p>

  <p class="normal">Siz de, başka herhangi biri de sarhoş olabilir! Ne yapacağınızı size söyleyeyim. Şimdi asıl komutan komutanın karısı. Bunu şu açıdan söylüyorum: Çünkü komutanımız şu anda karısının güzelliklerini, iyi niteliklerini incelemeye kendini kaptırmış durumda. Gözü başka bir şey görmüyor. Siz gidip Desdemona’ya açılın, yeniden görevinize gelmeniz için ondan yardım isteyin. Desdemona öyle cömert, öyle nazik, öyle sevecen bir kadındır ki, kendisinden istenileni fazlasıyla yapmamayı kusur sayar.</p>

  <p class="normal">CASSIO</p>

  <p class="normal">İyi akıl verdiniz.</p>

  <p class="normal">IAGO</p>

  <p class="normal">İnanın, içten bir dost, sizi seven namuslu biri olmaktan başka bir erdemim yok!</p>

  <p class="normal">CASSIO</p>

  <p class="normal">Hiç kuşkum yok bundan. Yarından tezi yok, gidip iyi yürekli Desdemona’dan bana yardım etmesini dileyeceğim. Bundan bir sonuç alamazsam, ne yapayım, artık talihime küserim.</p>

  <p class="normal">IAGO</p>

  <p class="normal">Şimdi doğru yoldasınız işte. İyi geceler yaver.</p>

  <p class="normal">Nöbete yetişmem gerek.</p>

  <p class="normal">CASSIO</p>

  <p class="normal">İyi geceler namuslu Iago!</p>

  <p class="normal"><span class="indentmetinitalik1">(Çıkar.)</span></p>

  <p class="normal">IAGO</p>

  <p class="normal">Şimdi kalkıp da kötülük ettiğimi</p>

  <p class="normal">Söylesinler bakalım bana,</p>

  <p class="normal">Kurnazlıktan uzak, basbayağı akla yatan</p>

  <p class="normal">Bir öğüt verdim ona.</p>

  <p class="normal">Mağriplinin gönlünü almak için de</p>

  <p class="normal">Tek çıkar yol bu değil mi?</p>

  <p class="normal">Böyle masum bir istekle gidildi mi</p>

  <p class="normal">Desdemona’yı kazanmak çok daha kestirme.</p>

  <p class="normal">O, herkesin olan hava, su, ateş ve toprak kadar</p>

  <p class="normal">Verimli ve cömert bir doğaya sahiptir,</p>

  <p class="normal">Mağripliye her istediğini yaptırabilir,</p>

  <p class="normal">Bu uğurda ona dinini bile inkâr ettirebilir.</p>

  <p class="normal">Othello’nun ruhu zincirlidir Desdemona’nın aşkına,</p>

  <p class="normal">Desdemona bir Tanrıça gibi</p>

  <p class="normal">Onun zayıflayan iradesini yapıp bozabilir,</p>

  <p class="normal">Onu yoğurup dilediği biçime sokabilir.</p>

  <p class="normal">Neden kötü oluyorum öyleyse?</p>

  <p class="normal">İşi sokmadım mı Cassio’nun çıkarına uygun bir yola?</p>

  <p class="normal">Cehennemin dini imanı işte böyle!</p>

  <p class="normal">En kara günahları işletecekleri zaman şeytanlar,</p>

  <p class="normal">Bunu önce sevap diye yutturmaya kalkarlar,</p>

  <p class="normal">Tıpkı benim yaptığım gibi.</p>

  <p class="normal">Bu saf alık şimdi kalkıp Desdemona’ya gidecek,</p>

  <p class="normal">Kendisi için ısrarla ondan Mağripliye yalvarmasını isteyecek.</p>

  <p class="normal">Ben de o sırada Mağriplinin kulağına zehrimi akıtırım:</p>

  <p class="normal">Karısının Cassio’ya cinsel bir çekim duyduğunu,</p>

  <p class="normal">Cassio’ya yaranmak için böyle yalvardığını anlatırım.</p>

  <p class="normal">Böylece karısının erdemlerine olan inancını</p>

  <p class="normal">Mağriplinin gözünden silerim,</p>

  <p class="normal">Desdemona’nın o kar beyaz namusunu</p>

  <p class="normal">Katran kuyusuna çeviririm.</p>

  <p class="normal">Desdemona’nın yufka yüreğinden öyle bir ağ öreceğim ki,</p>

  <p class="normal">Teker teker yakalanacak hepsi.</p>

  <p class="normal"><span class="indentmetinitalik1">(Roderigo girer.)</span></p>

  <p class="normal">Hayrola Roderigo!</p>

  <p class="normal">RODERIGO</p>

  <p class="normal">Bana bu işte avlanan bir av köpeği olmak değil, havlayanlara katılan sürüden biri olmak düştü. Param bitti bitecek, bu gece bir güzel de kötek yedim. Herhalde bunca acıya karşılık sonunda da yavan bir tecrübeyle yetinmiş olacağım; böylece, beş parasız, ama azıcık da akıllanmış olarak Venedik’e döneceğim.</p>

  <p class="normal">IAGO</p>

  <p class="normal">Şu sabırsızlar da hep böyle akıldan yana yoksuldurlar;</p>

  <p class="normal">Hangi yara birdenbire iyileşmiştir?</p>

  <p class="normal">Bizim büyüyle değil, akılla çalıştığımız bilinir.</p>

  <p class="normal">Akılla plan kurmak aceleye gelmez, zaman gerekir.</p>

  <p class="normal">Demek işler yolunda değil?</p>

  <p class="normal">Cassio birazcık dayak attı size,</p>

  <p class="normal">Siz de küçük bir acıya karşılık onu yerinden ettiniz.</p>

  <p class="normal">Gerçi birçok şey yetişir güneş altında,</p>

  <p class="normal">Ama ilk çiçek açanlar,</p>

  <p class="normal">İlkönce olgunlaşan meyvelerdir.</p>

  <p class="normal">Sabredin azcık daha. Vay vay sabah olmuş baksanıza,</p>

  <p class="normal">Eğlence ve hareket kısaltıyor saatleri.</p>

  <p class="normal">Hadi çekilin, nerede kalıyorsanız oraya gidin.</p>

  <p class="normal">Gidin, dedim! Olanları anlatırım daha sonra.</p>

  <p class="normal">Hadi bakalım, hadi!</p>

  <p class="normal"><span class="indentmetinitalik1">(Roderigo çıkar.)</span></p>

  <p class="normal">Yapılacak iki şey var şimdi:</p>

  <p class="normal">Karım, Cassio için hanımıyla konuşmalı,</p>

  <p class="normal">Onu bu işe koştuktan sonra</p>

  <p class="normal">Ben de kenara çekip Mağripliyi,</p>

  <p class="normal">Cassio, karısına tam yalvarırken,</p>

  <p class="normal">Onları göreceği bir yere getiririm herifi.</p>

  <p class="normal">Evet, yapılacak iş bu! İşi geciktirmemeli.</p>

  <p class="normal">Demir tam tavındayken dövülmeli.</p>
</body>
</html>
