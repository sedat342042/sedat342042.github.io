<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>osmanlitarihi.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal">&nbsp;</p>

    <p class="normal">Kardeşinin ölümünden hemen sonra Mehmet otuz dokuz yaşında Edirne'de Âl-i Osman<sup class="calibre3"><a href="../Text/osmanlitarihi_split_310.html#footnote-207042-286" id="footnote-207042-286-backlink">286</a></sup> memalikinin padişahı ilan edildi. Fakat daha tahta oturur oturmaz yok edilmek tehlikesiyle karşı karşıya kaldı. Osmanlıların iç çekişmeler yüzünden parçalandığını gören Karamanoğlu<sup class="calibre3"><a href="../Text/osmanlitarihi_split_311.html#footnote-207042-287" id="footnote-207042-287-backlink">287</a></sup>, imparatorluğu zayıf düşürmek için fırsat bu fırsattır düşüncesine kapıldı. Bithynia'ya saldırdı, her tarafı yağma etti. Bursa varoşlarını yaktı ve bu şehri otuz bir gün boyunca kuşattı. Mehmet Çelebi hemen Gelibolu boğazını geçti ve ordusunu Şah Bey ve Germiyanoğlu'nun askerleriyle takviye ederek Bursa üzerine yürüdü. Karamanoğlu Padişah'in geldiğini öğrenir öğrenmez Bursa kuşatmasını kaldırdı ve kendisini yolda karşıladı. Boynunda nekkerhief <sup class="calibre3"><a href="../Text/osmanlitarihi_split_312.html#footnote-207042-288" id="footnote-207042-288-backlink">288</a></sup> olduğu halde Padişah'ın çadırına girdi, ayaklarına kapandı ve özür diledi. Mehmet kendisini affetti ve bazı şartları yerine getirmesini istedikten sonra memleketine yolladı.</p>

    <p class="normal">&nbsp;</p>

    <p class="normal"><span class="idebold">Karamanoğlu'nu Aşağılaması</span></p>

    <p class="normal">Ertesi yıl Sultan, Bursa'da imaret ve medresesiyle birlikte bir cami yaptırdı. Tacirler için de büyük bir han, yani bir borsa binası inşa ettirdi. Biraz dinlenmek istediği bir sırada, askerlerine izin verdiğini öğrenen Karaman beyi akınlarına yeniden başladı ve hiçbir bahane bulunmadığı halde aralarındaki anlaşmayı bozdu. Bu sözünde durmayışına öfkelenen Sultan, seçkin bir birliğin başına geçerek Karamanoğlu'na saldırdı ve çetin bir savaştan sonra kendisini kaçmak zorunda bıraktı. Takip edilerek oğlu ile birlikte esir düştü. Sultan alçaklığını yüzüne vurmaktan kendini alamadı ve şöyle dedi: "Kötü ruhlu bir insan olduğun için sözünde durmadın. Ben kendi kalbimde daha asil ve adımın şanına daha uygun duygular buluyorum. Tacımın şerefi sana misliyle muamele etmeme engel oluyor, senin gibi bir alçağı cezalandırmak onurumu lekeler." Bu ağır sözlerden sonra kendisini serbest bıraktı, topraklarını iade etti, sadece kendi güvenliği için Sivrihisar, Nukteydak, Enişehri (Yenişehir? y.n.) Seydişehri, Numad ve Ayn'a (Antep? y.n.) birer garnizon koymakla yetindi.</p>

    <p class="normal">&nbsp;</p>

    <p class="normal"><span class="idebold">İsfendiyar Bey'i Cezalandırması</span></p>

    <p class="normal">Karamanoğlu'na bu şekilde hakaret ettikten sonra, suç ortağı olan Kastamonu hakimi İsfendiyar Bey'i de cezalandırmak isteyen Mehmet Çelebi, Kastamonu ve Canik eyaletlerine girdi ve buradaki müstahkem mevkileri ele geçirdi.<sup class="calibre3"><a href="../Text/osmanlitarihi_split_313.html#footnote-207042-289" id="footnote-207042-289-backlink">289</a></sup> Ertesi yıl da Buri, Jiga (Biga, y.n.), Tosya, Bakırküresi (Kastamonu'nun kuzeyi, İnebolu çevresi, y.n.) ve İsfendiyar Bey'in sarayının bulunduğu Çankırı'yı zapt etti. Bu hükümdarın büyük hazinelerini askerlerine dağıttı sonra da Amasya'da<sup class="calibre3"><a href="../Text/osmanlitarihi_split_314.html#footnote-207042-290" id="footnote-207042-290-backlink">290</a></sup> gösterişli bir saray yaptırdı<sup class="calibre3"><a href="../Text/osmanlitarihi_split_315.html#footnote-207042-291" id="footnote-207042-291-backlink">291</a></sup>.</p>

    <p class="normal">&nbsp;</p>

    <p class="normal"><span class="idebold">Sultanın Manuel'e Verdiği Sözü Yerine Getirmesi</span></p>

    <p class="normal">Ducas, bu olayı biraz daha sonraya almıştır. Bu tarihçiye göre, İmparator Manuel, Mehmet Çelebi'nin Padişah ilan edildiğini öğrenir öğrenmez, sarayının en seçkin adamlarını yanına göndererek İstanbul'da bulunduğu sırada kendisine vermiş olduğu sözü hatırlatmıştır. Yeni Sultan, söz verdiği şeylerin tümünü yerine getirmiştir. Karadeniz, Tesalya ve Marmara dolaylarındaki kaleleri İmparator'a geri vermiş. Elçilerini hediyelerle yüklü olarak yolcu ederken şunları söylemiştir: "Babam gibi saydığım ve sevdiğim İmparator'a şu haberi iletiniz ki kendisinin yardımı ve Allah'ın inayetiyle atalarımın tahtına yeniden oturmuş olduğuma göre, ilerde kendisinin buyruklarına tıpkı bir evlat gibi boyun eğmekten geri kalmayacağım ve iyiliklerini hiçbir zaman unutmayacağım. Bana istediğini emretsin, hemen ve sevinerek yaparım." Sırbistan, Eflak, Bulgaristan elçileriyle Joannina Dukası, Lakedemonya (İsparta) Despotu ve Akhaia (Achaie) Prensi tarafından gönderilen elçileri de çok iyi karşılamış, onları sofrasına oturtmak suretiyle onurlandırmış, şereflerine içmiş. Uğurlarken de kendilerine şunları söylemiştir: "Efendilerinize kendilerine barış önerdiğimi, onların önerdiği barışı kabul ettiğimi ve Barış Tanrısının barışı bozacakları kahretmesini dilediğimi söyleyiniz." İmparator Manuel, daha sonra Mora yarımadasına giderek Akhaia Prensi'ni ve Navarinlileri egemenliği altına almıştır. Oğlunu<sup class="calibre3"><a href="../Text/osmanlitarihi_split_316.html#footnote-207042-292" id="footnote-207042-292-backlink">292</a></sup> despot sıfatıyla orada bırakmış ve dönüşünde Gelibolu'da, kadırgasına gelen ve kendisiyle yemek yiyen Mehmet Çelebi ile görüşmüştür.</p>

    <p class="normal">&nbsp;</p>

    <p class="normal"><span class="idebold">Bursa'nın Yeniden Onarılması</span></p>

    <p class="normal">Burada Ducas şunları anlatır: Mehmet Çelebi batıdaki işleri yoluna koyduktan sonra Asya'ya geçer ve Bursa'da Karamanoğlu tarafından yakılmış olan binaları yeniden yaptırır. Karamanoğlu Bursa'yı yağma eden ve Konya'da babasının kafasını kestiren Bayezit'ten intikam almak için cesedini yaktırmıştı. Ducas'a göre, Karamanoğlu'nun bu akını, Mehmet Çelebi'nin Musa ile savaşması sırasına rastlar ki bu da Türk tarihçilerinin anlattıklarıyla pekâla bağdaştırılabilir. Ducas, Karamanoğlu'nun bu eyleminin cezalandırılmasını birkaç yıl sonraya alınır<sup class="calibre3"><a href="../Text/osmanlitarihi_split_317.html#footnote-207042-293" id="footnote-207042-293-backlink">293</a></sup>.</p>

    <p class="normal">&nbsp;</p>

    <p class="normal"><span class="idebold">Cüneyd'in Efes'i Alması ve Mehmet'in Cüneyd'e Saldırması</span></p>

    <p class="normal">Mehmet Çelebi'nin kardeşi Musa'ya karşı cephe almasından bir süre önce Cüneyd Bey, Trakya'dan kaçmış<sup class="calibre3"><a href="../Text/osmanlitarihi_split_318.html#footnote-207042-294" id="footnote-207042-294-backlink">294</a></sup> ve Asya'ya geçerek orada İzmirlilerle Tirelilerden<sup class="calibre3"><a href="../Text/osmanlitarihi_split_319.html#footnote-207042-295" id="footnote-207042-295-backlink">295</a></sup> bir ordu meydana getirmişti. Efes'i almış, Süleyman'ın bıraktığı valinin kafasını kestirmiş ve egemenliği yeniden ele geçirmişti. Mehmet Çelebi aldığı kalelerden çekilmesini emretti ve Cüneyd'in buna yanaşmaması üzerine üstüne yürüdü. Cime şehri ve Menemen ovasında, Türklerin Caghiasik dedikleri Archange Kalesi'ni ele geçirdi. Daha sonra Nymphaeum'u (Nif) egemenliği altına aldı ve İzmir önüne gelip konakladı. Efes'e çekilen Cüneyd Bey annesini, çocuklarını ve kardeşi Bayezit'i İzmir'de bırakmıştı. Sultanın İzmir önlerine geldiğini haber alır almaz, komşu adaların Cüneyd Bey'den nefret eden valileri kendisini karşılamaya koştular. Foça, Germiyan, Yukarı Frigya, Menteşe, Karia, Midilli, Sakız ve Rodos hâkimleriyle daha başkaları saygılarını sunmaya geldiler. Sultan hepsini çok iyi karşıladı ve kardeşleriymiş gibi ağırladı. İzmir, ada valilerinin de yardımıyla kuşatmanın onuncu günü teslim alındı. Mehmet Çelebi birçok yerinden surları, tahkimatları yıktırdı ve şehir halkının yerinde kalmasına izin verdi.</p>

    <p class="normal">&nbsp;</p>

    <p class="normal"><span class="idebold">İzmir Kalesi'nin Yıkılması</span></p>

    <p class="normal">Geceleyin de Timur'un daha önce harap ettiği, fakat Rodos Şövalyeleri Büyük Ustası'nın Cüneyd Bey'e rağmen yarı yarıya yeniden yaptırdığı hisarın da yıkılmasını buyurdu. Kendisini buna kışkırtan o mahallelerde oturan Müslümanlar olmuştu, çünkü bu kale İonia'lı kölelerin efendilerinden kaçıp sığındıkları bir yer haline gelmişti. Büyük Usta, bu kalenin yıktırılmasına çok öfkelendi, hatta yeniden yaptırmasına izin verilmediği takdirde misillemeye girişmek tehdidinde bile bulundu. Ancak Mehmet Çelebi, kendisine ölçülü bir şekilde cevap verdi. Rodos Şövalyeleriyle Türkler arasında sürekli bir anlaşmazlık kaynağı olan bu kalenin yıkılması zorunluluğunu belirttikten sonra, Karia ve Lycia sınırlarında bir başka kale inşa ettirmesine izin verdi<sup class="calibre3"><a href="../Text/osmanlitarihi_split_320.html#footnote-207042-296" id="footnote-207042-296-backlink">296</a></sup>. Sultan Sakız, Midilli ve Foça prenslerinin isteklerini de anlayışla karşıladı ve hepsini memnun gönderdi. Kendisine sadakat yemini etmeye gelen Cüneyd Bey'i de affetti. İonia Valiliği'ni İslamiyeti kabul eden Aleksandros Şişman'ın oğluna verdi. Sonra Avrupa'ya döndü.</p>

    <p class="normal">&nbsp;</p>

    <p class="normal"><span class="idebold">Türk Donanmasının Yenilgisi -1419</span></p>

    <p class="normal">Gelibolu'ya vardığında, Naksos (Nakşa) Dükü'ne ve diğer Kyklades takımadalarının hâkimlerine karşı, ne İzmir'deyken ne de dönüşünden beri kendisine saygılarını sunmaya gelmedikleri için bir donanma sefere çıkardı. Otuz adet iki ve üç sıra kürekli kadırgadan oluşan Ghiali Beg (Çalı Bey) komutasındaki bu donanma Andros (Andhro), Paros (Paro) ve Milos (Milo) adalarına çıkarak büyük hasarlar yaptı. İlkbahar başlarında Venedikliler on kadırgayla Dük'ün yardımına geldiler. Bu kadırgalardan yedisi Çanakkale'ye girdi ve Türkleri aramak için Lapseki'nin önüne kadar geldi. Türkler düzenli bir şekilde Gelibolu limanından çıktılar ve Venediklilerin saldırısına uğradılar. Venedikliler ilk önce amiralin kadırgasına borda ettiler ve amiral dâhil gemide bulunan herkesi öldürdüler. Diğer gemilerde bulunanlar da aynı akıbete uğradılar ve Türklerin hepsi sahilden bu acıklı manzarayı seyreden karılarının ve çocuklarının gözü önünde kılıçtan geçirildiler. Akşama doğru, Venedikliler geri döndüler ve yirmi yedi düşman kadırgasını Bozcaada'ya götürerek burada bütün Türkleri ve paralı asker olarak emirlerinde savaşan Hıristiyanları öldürdüler.</p>

    <p class="normal">Ertesi yılın ilkbaharında, Venedikliler Lapseki'de Süleyman tarafından inşa edilen bir kuleye saldırdılar. Fakat sadece denizden hücum edebildiler, çünkü Vezir Bayezit'in kardeşi Kamsas (Hamza) on bin kişilik bir ordunun başında, karaya çıkmalarına engel oldu. Kuleyi harabeye çevirerek İstanbul'a döndüler.</p>

    <p class="normal">&nbsp;</p>

    <p class="normal"><span class="idebold">Yakalanıp Öldürülen Bir Sahtekâr</span></p>

    <p class="normal">Bu sıralarda Börklüce Mustafa adında bir Türk köylüsü gönüllü bir yoksulluğu, kadınların dışında her şeyin ortak olmasını savunuyordu. Sırtında sadece bir gömlek, başı ve ayakları çıplak dolaşıyordu. İlk kez, İonia körfezinin ağzında, Sakız adasının karşısında Stilaire adında bir dağın yakınında göründü. Müritleri, Hristiyanları çok sevdiklerini, hatta onlarla aynı imana sahip olduklarını söylüyorlardı. İki müridini Kandiye'de ihtiyar bir Rum keşişine yolladı. Bu keşiş Börklüce'yi göklere çıkardı, kendisiyle Samos (Sisam) adasında manastır hayatı yaşadığını ve her gece kendisiyle sohbet etmek için yürüyerek denizi geçtiğini herkese anlatıp durdu. Börklüce sahtekârı, keşişe haber gönderip bu şekilde geleceğini bildirmişti, İonia Valisi Şişman'ın oğlu Börklüce'nin üzerine yürüdü, fakat sahte dervişin müritleri olan ve kendisiyle birlikte dağda oturan altı bin kişi Şişman'ı bozguna uğrattı. Lydia Valisi Halil Bey (Saruhan Valisi Ali Bey olacak ç.n.) de Börklüce Mustafa'ya yenildi ve askerlerinin çoğu kılıçtan geçirildi.</p>

    <p class="normal">Bu yenilginin haberi üzerine, Mehmet Çelebi on iki yaşındaki oğlu Murad'ı Sadrazam Bayezit Paşa'nın eşliğinde Börklüce'nin üzerine gönderdi. Emrindeki birlikler dağ geçitlerini zorladılar ve önlerine çıkan herkesi kılıçtan geçirdiler. Fakat üzerlerinde bir gömlekten başka şey bulunmayan bu insanlar tarafından savunulan yere geldiklerinde şiddetli bir karşı koymayla karşılaştılar ve ancak birçok kayıplar verdikten sonra sahte dervişle müritlerini teslim olmaya zorlayabildiler. Hiçbiri hatasını kabul edip nedamet getirmek istemediğinden hepsi öldürüldü. Sahtekârın kendisine türlü işkenceler yapıldığı halde inatçılığının üstesinden gelmek mümkün olmadı. Sonunda bir çarmıha mıhlandı ve Efes şehrinde bu şekilde dolaştırıldı. Müritleri arasında Börklüce'nin ölmediği söylentisi yayıldı ve Ducas'ın konuştuğu bir keşiş de öldüğüne inanmadığını söyledi. Bayezit Paşa ordusuyla Anadolu ve Lydia'yı boydan boya kat ederek gönüllü yoksulluğu savunan bütün Türk dervişlerini öldürdü.</p>

    <p class="normal">&nbsp;</p>

    <p class="normal"><span class="idebold">Amasya Valisi Murat</span></p>

    <p class="normal">Edirne'ye dönüşünde, Mehmet Çelebi, henüz çok genç yaşta olmasına rağmen Murat'a Yorgi Bey adında yetenekli bir müşavirin yönetimi altında olmak üzere Amasya Valiliğini verdi. Bu eyalet, o sıralarda Trabzon İmparatoru Aleksis Komnen'in damadı Karayülük'ün egemenliği altında yaşayan ve Lazlarla Perslerin karışımı olan İran Türklerinin sınırında bulunuyordu<sup class="calibre3"><a href="../Text/osmanlitarihi_split_321.html#footnote-207042-297" id="footnote-207042-297-backlink">297</a></sup>.</p>

    <p class="normal">Şimdi Türk tarihçilerine dönelim; Mehmet Çelebi, Asya'daki düşmanlarının belini büktükten sonra, Edirne'ye gitti ve buradan Eflâklılar üzerine yürüdü. Bunları bozguna uğrattı, ülkelerinin büyük bir kısmını yağma etti ve Severin<sup class="calibre3"><a href="../Text/osmanlitarihi_split_322.html#footnote-207042-298" id="footnote-207042-298-backlink">298</a></sup> (Vidin'in kuzeyi, Tuna (Danube) kıyısında, Orsova yakınında, y.n.), Sakche şatosunu ve Tuna Irmağın'ın ötesinde bulunan Cale<sup class="calibre3"><a href="../Text/osmanlitarihi_split_323.html#footnote-207042-299" id="footnote-207042-299-backlink">299</a></sup> Kalesi'ni aldı. Hemen Girgiou (Yergöğü, y.n.) Kalesi'ni tahkim ettirdi ve Tuna Nehri'ni geçmeyi engellemek için içine kalabalık bir garnizon yerleştirdi. Böylece sıkıştırılan Valaklar bağımsızlıklarını korumaktan umudu keserek yıllık bir haraç ödemeye razı oldular.</p>

    <p class="normal">&nbsp;</p>

    <p class="normal"><span class="idebold">Düzmece Mustafa</span></p>

    <p class="normal">Bu sıralarda bir sahtekâr ortaya çıkıp Mehmet Çelebi'nin zaferlerinin meyvesini toplamasına engel olmayı aklına koydu. Bu, Peder Ulledyn veya Samadin Oğlu<sup class="calibre3"><a href="../Text/osmanlitarihi_split_324.html#footnote-207042-300" id="footnote-207042-300-backlink">300</a></sup> adında küçük bir hükümdara bağlı bir adamdı. Bayezit'in Ankara Meydan Savaşı sırasında ölen büyük oğlu Mustafa olduğunu iddia ediyordu. Efendisinin yardımıyla etrafına bir sürü haydut topladı, Zağara<sup class="calibre3"><a href="../Text/osmanlitarihi_split_325.html#footnote-207042-301" id="footnote-207042-301-backlink">301</a></sup> ve dolaylarını yağma etti. Ertesi yılın ilkbaharında, İznik'i kuşattı; Mehmet Çelebi telaşa kapıldı ve ordusuyla Asya'ya geçti. Düzmece Mustafa kuşatmayı kaldırdı ve Sultan'la çarpışmak için cesaretle yürüyüşe geçti. Fakat daha ilk çatışmada adamları bozguna uğradı. Efendisiyle birlikte esir düştü ve ikisi de asıldı<sup class="calibre3"><a href="../Text/osmanlitarihi_split_326.html#footnote-207042-302" id="footnote-207042-302-backlink">302</a></sup>.</p>

    <p class="normal">&nbsp;</p>

    <p class="normal"><span class="idebold">Düzmece Mustafa Eflâk'ta Ortaya Çıkıyor</span></p>

    <p class="normal">Bu ilginç olay Ducas tarafından oldukça değişik bir biçimde anlatılmıştır. Gerçeğe daha uygun olduğu izlenimini veren bu rivayete göre, Mehmet Çelebi ilkbahar başında kalabalık bir orduyla Asya'ya geçmiş<sup class="calibre3"><a href="../Text/osmanlitarihi_split_327.html#footnote-207042-303" id="footnote-207042-303-backlink">303</a></sup> ve Edirne'ye dönüşünde, Bayezit'in en küçük oğlu Mustafa'nın Eflâk'ta olduğunu öğrenmiştir. Bunun üzerine, Tuna üzerinde Nikopol (Niğbolu) şehrinin valiliğine getirdiği Cüneyd Bey'in, o taraftaki sınırları gereği gibi koruyamadığından kafasını kesmeleri için iki gizli görevli gönderir. Fakat Cüneyd Bey haini, sadakat yemini ettiği Mustafa'nın yanına gitmiştir. Birlikte Tuna'yı geçerler ve Türklerle Eflâklılardan oluşan oldukça kalabalık birliklerle Tesalya'ya doğru ilerlerler. Sultan bunu haber alır almaz, kendilerini aramaya çıkar, bozguna uğratır ve Selanik kapılarına kadar takip eder. Cüneyd Bey ve Mustafa Selanik'te Demetrius Lascaris Leontaire tarafından iyi bir şekilde karşılanırlar. Ertesi gün, Mehmet haber göndererek hainlerin kendisine teslimini ister. Aksi halde şehri kuşatma tehdidinde bulunur; Demetrius, önce İmparator'a olup bitenlerden haber vermedikçe bunları teslim edemeyeceğini bildirir.</p>

    <p class="normal">&nbsp;</p>

    <p class="normal"><span class="idebold">Manuel'in Mustafa'yı Koruması</span></p>

    <p class="normal">Mehmet Çelebi, Manuel'e haber verilmesine razı oldu ve kendi de İmparator'a bir mektup yazarak bu olayın aralarındaki iyi ilişkilere zarar vermemesini istedi. İmparator, kendisine sığınan bir kaçağı teslim edecek olursa onuruna leke düşürmüş olacağını Mehmet Çelebi'ye anlatmaya çalıştı. Fakat buna karşılık Mustafa ile Cüneyd Bey'in Mehmet'in saltanatı süresince hapisten çıkarılmayacaklarına dair teminat verdi. Mehmet Çelebi de İmparator'un isteği üzerine bunların geçimini sağlamak için yılda üç yüz bin aspros ödemeyi kabul etti. Ölümünden sonra, yerine geçecek kişinin davranışına göre tutsaklara dilediğini yapmakta da İmparator'u serbest bıraktı. Bu anlaşma kaleme alındı ve İmparator ona uyacağına ant içti. Mustafa ve Cüneyd Bey, İstanbul'a gönderildi ve oradan da güvenlik tedbirleri altında Limni adasına sürüldüler. Ducas Eflâk'a karşı düzenlenen seferin Mustafa'nın ayaklanmasından sonra yapıldığını ileri sürmektedir. Mehmet Çelebi'nin, hainlerin tasarılarını gerçekleştirmelerine yardım ettikleri için Valakları cezalandırmak amacıyla ülkelerine bir ordu gönderdiğini ve taş taş üstünde bırakmadığını yazmakta, ancak haraç ödemeye razı olduklarından söz etmemektedir.</p>

    <p class="normal">&nbsp;</p>

    <p class="normal"><span class="idebold">Bir Tercümanın İhaneti</span></p>

    <p class="normal">Bu sırada Philadelphia'da (Alaşehir) kurnaz ve dalavereci bir adam bulunuyordu. Tatarlar Asya'ya akın ettikleri sırada, Hıristiyanların varını yoğunu onlara peşkeş çekmiş ve istilacıların istediklerini vermeyenlere en korkunç işkencelerin yapılmasına sebep olmuştu. İşte bu adam, İstanbul'a geçerek saraya mensup bir kimsenin hizmetine girdi. Bir tercümana ihtiyaç bulunduğundan kendisinden bu sıfatla yararlandılar, İlahiyatçı (le Theologien) diye anılan bu alçak, bu sayede Mehmet Çelebi'nin Sadrazamı Bayezit Paşa ile yakın bir ilişki kurdu ve ona Rumların bütün sırlarını açıkladı<sup class="calibre3"><a href="../Text/osmanlitarihi_split_328.html#footnote-207042-304" id="footnote-207042-304-backlink">304</a></sup>. Rolünü o kadar iyi oynadı ki kısa bir süre içinde İmparator'un baş tercümanı oldu ve sık sık Bayezit Paşa ve Mehmet Çelebi ile birlikte yemek yeme fırsatını buldu. Rumlar her ne kadar kendisinden şüphelenmeye başladılarsa da İmparator'un güveni hiçbir zaman sarsılmadı. Ancak Mehmet'in beklenmedik ölümü adamın bütün projelerini altüst etti.<sup class="calibre3"><a href="../Text/osmanlitarihi_split_329.html#footnote-207042-305" id="footnote-207042-305-backlink">305</a></sup></p>

    <p class="normal">&nbsp;</p>

    <p class="normal"><span class="idebold">Mehmet Çelebi'nin Ölümü - 824 /l421</span></p>

    <p class="normal">Mehmet Çelebi'nin saltanatı zamanını tamamlamak için yeniden Türk tarihçilerine dönmek zorundayız. Onlara göre, bu hükümdar ayaklanmayı bastırdıktan sonra H. 824 yılında, Eski Gelibolu'yu<sup class="calibre3"><a href="../Text/osmanlitarihi_split_330.html#footnote-207042-306" id="footnote-207042-306-backlink">306</a></sup>, Taraklı'yı ve Herge'yi (Hereke olsa gerek ç.n.) almış, ancak bu seferinden dönüşünde bir beyin kanaması geçirerek ölmüştür<sup class="calibre3"><a href="../Text/osmanlitarihi_split_331.html#footnote-207042-307" id="footnote-207042-307-backlink">307</a></sup>.</p>

    <p class="normal">Vasiyetnamesinde tahtını büyük oğlu Murat'a bıraktığını bildirmişti. Fakat Murat, bu sırada Rumeli'de (Trakya'da) savaşıyordu. Vezir İbrahim<sup class="calibre3"><a href="../Text/osmanlitarihi_split_332.html#footnote-207042-308" id="footnote-207042-308-backlink">308</a></sup>, Mehmet'in ölümünü kırk bir gün boyunca o kadar gizli tuttu ki saraydakilerin hiçbiri bunun farkına varmadı. Murat'ın dönüşüne kadar devlet işlerini Padişah adına yönetmeye devam etti ve yeni sultan gelir gelmez orduyu ve imparatorluğu kendisine teslim etti.</p>

    <p class="normal">Türkler, bu İbrahim'e Ulysse adını verirler (Osmanlı tarihlerinde Çandarlıoğlu İbrahim Paşa diye geçer ç.n.); yeni Sultan, hizmetlerinin karşılığı olarak kendisini Han<sup class="calibre3"><a href="../Text/osmanlitarihi_split_333.html#footnote-207042-309" id="footnote-207042-309-backlink">309</a></sup> unvanıyla onurlandırdı.</p>

    <p class="normal">&nbsp;</p>

    <p class="normal"><span class="idebold">Çocukları</span></p>

    <p class="normal">Ducas'ın anlattığına göre, Mehmet Çelebi hastalandığını anlayınca veziri Bayezit Paşa'yı çağırtmış ve oğlu Murat'ı tahta geçirmesi için ant verdirmiş. Biri sekiz, öteki yedi yaşında olan diğer iki oğluna gelince, Murat'ın bunları boğdurmasından korkarak İmparator Manuel'i kendilerine vasi tayin etmiştir. (Murat gerçekten de daha sonra kardeşlerini öldürtmüştür). Sultan bu suretle büyük oğluna tahtı ve küçüklerine de can güvenliklerini sağlamak için gereken bütün tedbirleri aldığını sanmıştır. İmparator da kendi hesabına, elindeki rehineler sayesinde Murat'ın ihtirasına gem vurabileceğini ya da bir gün tahta çıkacak olursa bu iki şehzadeyi kendine dost edinebileceğini sanmakla avunmuştur. Ne var ki olaylar ikisinin de yanıldıklarını göstermiştir<sup class="calibre3"><a href="../Text/osmanlitarihi_split_334.html#footnote-207042-310" id="footnote-207042-310-backlink">310</a></sup>.</p>

    <p class="normal">&nbsp;</p>

    <p class="normal"><span class="idebold">Portresi</span></p>

    <p class="normal">Mehmet kırk yedi yıl yaşadı ve sekiz yıl, on ay saltanat sürdü. Adaleti ve merhametiyle ün yapmıştır. Fakat gerçek şöhretini, Osmanlı İmparatorluğu'nu, sadece Timur'un istilası ve kardeşlerinin taht kavgaları yüzünden içine düştüğü acıklı durumdan kurtarmakla kalmayıp<sup class="calibre3"><a href="../Text/osmanlitarihi_split_335.html#footnote-207042-311" id="footnote-207042-311-backlink">311</a></sup> daha da genişletmiş ve haleflerine güçlü bir devlet bırakmış olmasına borçludur<sup class="calibre3"><a href="../Text/osmanlitarihi_split_336.html#footnote-207042-312" id="footnote-207042-312-backlink">312</a></sup>.</p>

    <p class="normal">Ducas, bütün seleflerinin hayatlarının trajik bir sonla noktalanmış olmasına karşılık, Mehmet Çelebi'nin eceliyle ve acı çekmeden ölmüş olmasını, Rumlarla anlaşmalarına sadık kalmış olmasına bağlamakta ve Venedikliler dışında her zaman barış içinde yaşadığı Hıristiyan milletlerine karşı gösterdiği hoşgörünün bir mükâfatı saymaktadır<sup class="calibre3"><a href="../Text/osmanlitarihi_split_337.html#footnote-207042-313" id="footnote-207042-313-backlink">313</a></sup>.</p>
  </div>
</body>
</html>
