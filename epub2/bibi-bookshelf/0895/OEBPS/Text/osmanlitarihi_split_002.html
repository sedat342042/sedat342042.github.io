<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>osmanlitarihi.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik" id="calibre_toc_1"><br class="chapter" />
  <br class="chapter" />
  Sunuş</h1>

  <p class="normal">&nbsp;</p>

  <p class="normal">Ünlü filozof İbn-i Haldun'un meşhur nazariyesine göre, devletler de insanlar gibi doğar, gelişir ve ölürler. Belki aradaki tek fark, iki varlık arasındaki yaşam süreleridir. İnsan ömrüyle kıyaslandığında bir kelebeğin ömrü nasıl çok kısaysa yaşlı dünyamızın ömrü ile kıyaslandığında da devletlerin hatta medeniyetlerin ömürleri de o denli kısadır.</p>

  <p class="normal">Bu kitap, yaşlı dünyada varlık göstermiş en eski medeniyetlerden günümüze kadar yaşam mücadelesi vermiş ve dünya dengeleri içerisinde kendisine yer bulma mücadelesinde başarıya ulaşmış milletlerin yaşam öykülerinin anlatıldığı otuz ciltlik bir çalışmanın, Osmanlı İmparatorluğu Tarihi'ni içeren 19. cildinin dilimize kazandırılmış şeklidir. Osmanlı İmparatorluğu, bir sınır beyliğinden İslam dünyasının en güçlü devleti haline gelmiş, uluslararası sermaye birikimini İslâm dünyasının elinde tutma çabası göstermiş, fakat uzun bir mücadelenin sonunda rekabeti kaybetmiş bir dünya devletidir. Dolayısıyla, bir heyet tarafından hazırlanan "Dünya Tarihi" gibi kapsamlı bir çalışmada hak ettiği yeri almıştır.</p>

  <p class="normal">Osmanlı Beyliği'nin, kurulduğu dönemde kendisiyle aynı şartlara ve tabana sahip diğer beylikler arasından sivrilmesindeki faktörler bugüne kadar hep merak konusu olmuştur. Fakat gerek Osmanlı hanedanının menşei ve gerekse beylikten devlete geçiş süreci hakkında bizi en çok aydınlatması beklenen birinci el kaynak konumundaki Osmanlı kronikleri, oldukça geç sayılabilecek bir dönemde -II. Bayezit devrinde- kaleme alınıp Osmanlı hanedan ve tarihine övgüler dizen satırlarla doldurulmuştur.</p>

  <p class="normal">Tarih biliminin en önemli temel taşlarından biri olan kronolojideki kopmalara bağlı olarak ortaya çıkan karanlık noktaların varlığı, olayların gelecek nesillere aktarımında başlı başına bir problem teşkil etmektedir.</p>

  <p class="normal">Tüm bu bakış açıları çerçevesinde, eserin yalın bir anlatıyla sunulmasının yanında dönemin olayları, çağdaşı Müslüman ve Hıristiyan tarihçilerin anlatımları doğrultusunda karşılaştırmalı sunulmuştur. Bu karşılaştırmalarla, başlangıcından Osmanlı klasik çağının sonunu kadar olan dönemde bir boşluk ya da karanlık noktanın kalmamasına özen gösterilmiş, farklı anlatımlar vurgulanarak tekrar yapma pahasına, bu noktalar aydınlatılmaya çalışılmıştır.</p>

  <p class="normal">Osmanlı Devleti'nin yayıldığı coğrafyadaki yerleşim yerlerinin Bizans kaynaklarında geçen isimleri belirtilmiş ve bu bölgelerin Osmanlı yönetimine geçtikten sonra almış oldukları isimler de yanlarına kaydedilmiştir. Tarih çalışmalarında yer isimlerinin tespit edilmesinde yaşanan zorluklar bilinmektedir. Kitabın bu bakımdan da yarar sağlayacağı umuyoruz.</p>

  <p class="normal">Tarihi olayları, ideolojiler arenasının bir silahı olarak görmeden objektif değerlendirip gelecek kuşaklara aktarabileceğimiz günlerin özlemine bir ışık yakmak için...</p>
</body>
</html>
