<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>12-129.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x12-129.html" xml:lang="tr-TR">
    <div class="Basic-Text-Frame">
      <p class="split"></p>

      <p class="paragraf">Birkaç gün sonra, 19 Ekim’de ise şunları yazmıştır:</p>

      <p class="paragraf para-style-override-33"><span class="char-style-override-7">100 adedi basına, yazarlara vs. gidecek olan 500 nüshalık baskı sadece masrafları karşılamaya yeteceği ve beni de size karşı 20 pound borçlu bırakacağı için bence artık şiiri bir gazetede tefrika etmek daha iyi olacaktır. Şiir Chronicle’da basılamayacak kadar uzun… ―― bana karşı çok kaba davrandı ve artık onunla iş konuşabileceğimi sanmıyorum…</span></p>

      <p class="paragraf para-style-override-34"><span class="char-style-override-7">Benim aklımda Reynolds’s var… Bu gazete suçlular arasında çok okunuyor. Ben de artık bu sınıfa dâhilim ve dengim insanlar tarafından okunacak olmak benim için yeni bir tecrübe olacaktır.</span><span class="char-style-override-15"><a class="footnote-link" href="#footnote-225-6" id="footnote-225-6-backlink">6</a></span></p>

      <p class="paragraf para-style-override-19">Aynı gün bir arkadaşına şöyle yazmıştı:</p>

      <p class="paragraf para-style-override-23"><span class="char-style-override-7">Balad’ı bitirir bitirmez yeni bir komedya yazmaya başlayacağım ama Balad hala tüm vaktimi almaya devam ediyor.</span></p>

      <p class="paragraf para-style-override-19">Wilde hala Napoli’de olduğu 16 Kasım tarihinde Smithers’a şunları yazmıştır:</p>

      <p class="paragraf para-style-override-25"><span class="char-style-override-7">Taslaklar üzerinde düzeltme yapamadan önce bu adaletsiz dünyadan göçüp gideceğim diye korkuyorum, o yüzden taslakları lütfen gönderin. Geçen Çarşamba göndereceğinizi söylemiştiniz, ama hala ortalıkta görünmüyor. Konusu baştan sona sıkıntılı, üslubu gayet kişisel olan şiirimi benim elimden çıktığı belli olacak kadar iyi bir hale ölmeden önce sokmam lazım. Umarım taslak baskı bu hafta elime geçer. Kapak konusuna gelirsek… Nasıl isterseniz öyle yapın - ne kadar sade, o kadar iyi.</span></p>

      <p class="paragraf para-style-override-23"><span class="char-style-override-7">Amerika hakkında artık konuşmayacağım. Hiç ümidim kalmadı, ama şiirin ABD’de telifini alacağınıza güveniyorum. Büyük bir satış yaparız belki – az da olsa ihtimal var.</span></p>

      <p class="paragraf para-style-override-19">8 Aralık’ta, yine Amerika’da telif hakkı alma konusunda, şunları söylemiştir:</p>

      <p class="paragraf para-style-override-25"><span class="char-style-override-7">Bayan Marbury’den haber aldığınızı duyduğuma sevindim. Şiiri ona mutlaka gönderin. Tasvirler konusundaki tavsiyeleri elbette bizi ilgilendirmiyor. Şiirin sahip olduğu tüm güzelliği tamamen berbat edeceğini ve psikolojik ifşaata bir şey katmayacağını düşünüyorum, bunu kendisine iletiniz. Hapis hayatının dehşeti, bir insanın görünüşündeki tuhaflık ve ruhundaki trajedi arasındaki zıtlıktan ibarettir. Tasvirler ise bu zıtlıkta ilkini ön plana çıkarırken ikincisini gizler. Gerçekçi tasvirlerden bahsediyorum, tabii. Tashih nüshasını göndermenizi bekliyorum, onları değerlendirip size geri gönderene kadar göğsüme bir bıçak saplayıp kurtulmamaya da söz veriyorum.</span><span class="char-style-override-15"><a class="footnote-link" href="#footnote-225-7" id="footnote-225-7-backlink">7</a></span> <span class="char-style-override-7">Sonra belki emekli olurum. Ama önce sizinle burada bir yemek yemek istiyorum. Ziyafetten ayrılır gibi bu hayattan ayrılmak sadece bir felsefenin değil, aynı zamanda bir aşk hikâyesinin sonucudur.</span></p>

      <p class="paragraf para-style-override-19">Smithers ise 29 Aralık’ta işyerinden gönderdiği mektupta şöyle cevap vermiştir:</p>

      <p class="paragraf para-style-override-35"><span class="char-style-override-7">Sevgili Wilde,</span></p>

      <p class="paragraf para-style-override-23"><span class="char-style-override-7">Size başlıkların bulunduğu birkaç taslak baskıyı daha gönderiyorum. Göreceksiniz, çok aceleyle hazırlandı, hatta bazı yerlerinde lekeler var. Bunlar tabii ki esas baskı sırasında düzeltilecek. Yaptığım değerlendirmeler ise şu şekilde:</span></p>

      <p class="paragraf para-style-override-23"><span class="char-style-override-7">Sayfa 2 - Böyle iyi. Tabii italik yazıların düz yazılmasını isterseniz, öyle de yapabiliriz.</span></p>

      <p class="paragraf para-style-override-23"><span class="char-style-override-7">Sayfa 3 - İç kapak. Böyle iyi.</span></p>

      <p class="paragraf para-style-override-23"><span class="char-style-override-7">Sayfa 5 - Başlık. “</span><span class="char-style-override-7">C.3.3.” yazısını birisine özel olarak çizdirdim ve üstteki yazı tipiyle uyumlu olmasına dikkat ettim. Ama bunun için çinko kalıp kullandığımızdan dolayı, yukarıdaki yazı tipinin tamamen aynısının sağlanması adına epey işçilik lazım oluyor, ki böylelikle eşit derecede kalınlığa ve siyahlığa sahip olsun. Bunların yapılması için taslağı matbaaya iki kez gönderdim, ama matbaadakilerin umursamazlığı yüzünden iki seferde de daha iyi bir sonuç elde edemedik.</span></p>

      <p class="paragraf para-style-override-23"><span class="char-style-override-7">Yine de, yazı tipini itina ile incelediğinizde siz de göreceksiniz, hazırlıklar gerçek anlamda tamamlandığında kitap baskıdan eşik kalınlık ve homojenlikte çıkacaktır. Bu konuda içiniz rahat olsun, “C.3.3.” yazısı bu taslaktaki gibi lekeli şekilde basılır mı, diye endişe etmenize gerek yok.</span></p>

      <p class="paragraf para-style-override-23"><span class="char-style-override-7">Sayfa 7 - İthaftaki “C.T.W.” yazısını küçülttüm, ama galiba büyüğü daha iyiydi. Nedense şimdi bu sayfadaki bütün yazılar bana büyük geliyor, ama siz istemezseniz başka değişiklik yapmayız.</span></p>

      <p class="paragraf para-style-override-23"><span class="char-style-override-7">Sayfa 5’e (başlığın olduğu sayfaya) dönecek olursak, artık “Leonard Smithers” yazısı, şairin ben olmadığımı, sadece onu halka takdim eden mütevazı bir kişi olduğumu kesin bir şekilde belli edecek kadar küçültülmüş durumda. İnsanın içine sinecek şekilde hazırlayabilmesi açısından bu başlık sayfası biraz tuhaf oldu, çünkü şimdi bile “C.3.3.” yazısının baskısındaki hafiflik sayesinde bile içim tam olarak rahat etmiyor. Tabii bu gibi durumlar bütün sayfalar baskıya hazır hale geldiğinde ortadan kalkmış olacak, bunun için de saatlerce uğraşıp yazı tipini tam oturtmak gerekecek.</span></p>

      <p class="paragraf para-style-override-23"><span class="char-style-override-7">Az önce, yani bu mektubu yazdığım sırada, telgrafınız elime ulaştı. Cevabını ve tashih nüshasını gönderdim.</span></p>

      <p class="paragraf para-style-override-23"><span class="char-style-override-7">Cevabı gönderdikten sonra da tasarımcıdan ikinci bir “C.3.3.” tasarımı geldi. Bunu da kenarına kurşun kalemle “2” yazarak size gönderiyorum. (C.3.3.) şeklinde tasarlanan bu ikincisini, (C.3.3.) şeklindeki birinciden daha çok sevdim. Eğer siz de öyle düşünürseniz göndereceğiniz cevap mektubunda bunu da belirtip tasarımı geri gönderin, ben de baskı kalıplarını ona göre ayarlatırım. Ama lütfen tasarımı kaybetmeyin, eğer kullanılmasını istediğiniz tasarım o olursa cevabınızla birlikte bana geri gönderin. Tercihinizi yapmanız için size iki tasarım gönderdiğime bakılırsa başlık sayfası konusunda ihmalkâr davrandığım pek söylenemez.</span></p>

      <p class="paragraf para-style-override-23"><span class="char-style-override-7">Bayan Marbury’nin mektupları hakkındaki yorumunuzu öğrenmeyi sabırsızlıkla bekliyorum. Ama belki de yorumunuzu bana değil de doğrudan Bayan Marbury’ye yazmayı tercih etmişsinizdir.</span></p>

      <p class="paragraf para-style-override-36"><span class="char-style-override-7">Saygılarımla,</span></p>

      <p class="paragraf para-style-override-37"><span class="char-style-override-7">LEONARD SMITHERS</span></p>

      <p class="paragraf para-style-override-38"><span class="char-style-override-18">Not: Noel tatilini bomboş geçirdim ama koca bir domuz yavrusunu da gövdeye indirdim tabii.</span></p>

      <p class="paragraf para-style-override-19">Sıradaki iki mektup belli ki alıcıya ulaşmamış. Wilde, “<span class="char-style-override-10">51, Santa Lucia, Napoli</span>” adresinden 9 Ocak 1898’de Smithers’a yazdığı mektupta şunları söylemişti: <span class="char-style-override-12"><a class="footnote-link" href="#footnote-225-8" id="footnote-225-8-backlink">8</a></span></p>

      <p class="paragraf para-style-override-22"><span class="char-style-override-7">Günlerdir bekliyorum, ama tashih nüshası hala elime ulaşmadı. Daha fazla beklemek de saçmalık. Umarım bir sorun yoktur. İkinci Bölüm’de bir yerlerde “</span><span class="char-style-override-19">for weal or woe again</span><span class="char-style-override-7">” mısrasını “</span><span class="char-style-override-19">in God’s sweet world again</span><span class="char-style-override-7">” mısrasıyla değiştirmem için yaptığınız öneriye (ya da isteğe) gelecek olursak… Kesinlikle! Lütfen düzeltmeyi kendiniz yapın. Sanatta sonradan akla gelen şeyler her zaman, ya da çoğu zaman, kötü olur. Yeni “C.3.3.” yazısı mükemmel olmuş, ekte geri gönderiyorum. “İthaf” sayfasındaki “C.T.W.” yazısı ise eskisi gibi büyük olduğunda daha iyiydi. Aynı sayfadaki “</span><span class="char-style-override-19">trooper</span><span class="char-style-override-7">” kelimesinin ilk harfi de büyük olmalı.</span></p>

      <p class="paragraf para-style-override-23"><span class="char-style-override-7">Bence “</span><span class="char-style-override-19">in the Royal Horse Guards</span><span class="char-style-override-7">” kısmı da “</span><span class="char-style-override-19">of the R. H. G.</span><span class="char-style-override-7">” olarak yazılmalı. Bilmiyorum, sanki “</span><span class="char-style-override-19">of</span><span class="char-style-override-7">” kullanmak daha güzel duruyor.</span></p>

      <p class="paragraf para-style-override-23"><span class="char-style-override-7">Kapağı vs. size bırakıyorum. Buralarda posta sıkıntılı bir konu, o yüzden lütfen daha fazla fikir almak yerine hepsini mümkün olduğunca erken gönderin. Tüm şairler gibi ben de sizin ellerinizde güvendeyim. Amerika konusuna gelirsek, bence kitabı orada ismim olmadan yayımlamak daha iyi olur. Görüyorum ki insanları korkutan şey benim adım. Umarım farklı edisyon gibi bir şeyler olur. Ne yapılabileceği konusunda tavsiye verecek durumda değilim, ama bana öyle geliyor ki diğer yerlerde olduğu gibi Amerika’da da ismimin gizlenmesi elzemdir. Hem halk böyle meşhur sırları sever. Marie Corelli de başarısının yarısını, onun kadın olduğuna dair asılsız dedikodulara borçludur. Diğer konularda ise Amerika ile ilgili nasıl isterseniz öyle yapın, ama farklı edisyon fikrini de unutmayın.</span></p>

      <p class="paragraf para-style-override-23"><span class="char-style-override-7">Size son yazdığım günden beri başıma birçok talihsizlikler geldi: grip, hırsızlık (Sicilya’ya gittiğim zaman villada bıraktığım bir hizmetçi bütün kıyafetlerimi vs. çaldı), hastalık, yalnızlık ve traji-komedi sayılacak bir varlığa eşlik eden genel bir bıkkınlık hali; ama yine de artık şiirimin yayımlandığını görmek istiyorum.</span></p>

      <p class="paragraf para-style-override-39">Ertesi gün, 10 Ocak’ta, yani Wilde’ın mektubunu almasının mümkün olmadığı bir günde, Smithers şunları yazmıştır:</p>

      <p class="paragraf para-style-override-23"><span class="char-style-override-7">Sevgili Wilde,</span></p>

      <p class="paragraf para-style-override-23"><span class="char-style-override-7">29 Aralık’ta size başlık sayfasının son taslağını gönderdim. O günden bu güne sizden bir haber alamadım. Lütfen o sayfayı sizi de zora sokmayacak şekilde mümkün olduğu kadar erkenden geri gönderiniz. Bir de Bayan Marbury’nin size göndermiş olduğum mektubu hakkında bir yorum yapıp yapmadığınızı bana bildiriniz.</span></p>

      <p class="paragraf para-style-override-15"><span class="char-style-override-7">Saygılarımla,</span></p>

      <p class="paragraf para-style-override-40"><span class="char-style-override-7">LEONARD SMITHERS</span></p>

      <p class="paragraf para-style-override-19">Smithers, <span class="char-style-override-10">Balad</span>’ı Amerika’da yayımlatmaya çalışan Bayan Marbury’ye 12 Ocak’ta bir mektup daha göndermiştir:</p>

      <p class="paragraf para-style-override-25"><span class="char-style-override-7">Sayın Marbury,</span></p>

      <p class="paragraf para-style-override-23"><span class="char-style-override-7">Bay Wilde ile konuştum ve şiirin Amerika’da ismi olsa da olmasa da yayımlanmasını istiyor, isim konusunu siz nasıl uygun görürseniz öyle yapacağız. Ayrıca şiir için alabileceğiniz her türlü makul miktarda parayı kabul etmeye hazırız, tabii çok cüzi olmaması şartıyla. Eğer bulabileceğiniz en iyi miktarı bana telgrafla bildirirseniz ben de kabul edip etmediğimizi söylerim ve yayımlanma tarihini kesinleştiririz; veya tarihi siz de belirleyebilirsiniz, ben de şiiri burada aynı tarihte yayımlarım. Kitabı önümüzdeki sekiz-on gün içinde basmayı planlıyorum, sizde zaten bir nüshası bulunuyor, geriye sadece ikimiz için de uygun bir yayımlama tarihini belirlemek kalıyor, tabii bu tarihin size uyması şart. New York Journal’dan bana ilettiğiniz mektuba bakarsak bu konuda çok zorlanacağınızı sanmıyorum. Bay Wilde kitabın bir an önce yayımlanması konusunda çok sabırsız, ben de bu yüzden sizin bulabileceğiniz en iyi fiyatı kabul etmeye hazırım.</span></p>

      <p class="paragraf para-style-override-36"><span class="char-style-override-7">Saygılarımla,</span></p>

      <p class="paragraf para-style-override-37"><span class="char-style-override-7">LEONARD SMITHERS</span></p>

      <p class="paragraf para-style-override-22"><span class="char-style-override-7">Not: 16. sayfanın sonundaki “</span><span class="char-style-override-19">For weal or woe again</span><span class="char-style-override-7">” mısrası “In God’s sweet world again” olarak değiştirildi.</span></p>

      <p class="paragraf para-style-override-41"><span class="char-style-override-7">Amerika’daki telif haklarının alınması meselesi sizin tarafınızdan halledileceğini sanıyorum. İlgili masrafları bana bildirebilirsiniz.</span></p>

      <p class="paragraf">Bayan Marbury ise şöyle cevap vermiştir:</p>

      <p class="paragraf para-style-override-36"><span class="char-style-override-7">25 Ocak 1898</span></p>

      <p class="paragraf para-style-override-37"><span class="char-style-override-7">New York</span></p>

      <p class="paragraf para-style-override-22"><span class="char-style-override-7">Sayın Smithers,</span></p>

      <p class="paragraf para-style-override-23"><span class="char-style-override-7">11 ve 12 Ocak tarihlerinde gönderdiğiniz mektuplar elime ulaştı. Bay Reynolds hakkında söylediklerinizi okudum. Ama bazı gazeteci tanıdıklarım Reynolds’ın şiiri birkaç gazeteye gösterdiğini, ama hiçbirinin büyük bir ilgi göstermediğini söylediler. Bu sabah Journal nihai teklifini iletti ve o da ne yazık ki sadece 100 dolar. The World ise para vermek istemiyor, hiçbir ajans da konuyla ilgilenmiyor. Benden başka haber almazsanız bilin ki elimdeki en iyi fiyat budur. Eğer Journal’ın teklifini kabul ederseniz 13 Şubat’ta yayımlamak için izin alma işlemlerine başlarız. Lütfen bunu cevabınızda belirtiniz. Telgrafı “Henrietta Caddesi, No: 5, Covent Garden” adresindeki ofisime gönderirseniz daha ucuza gelir.</span></p>

      <p class="paragraf para-style-override-15"><span class="char-style-override-7">Saygılarımla,</span></p>

      <p class="paragraf para-style-override-40"><span class="char-style-override-7">ELISABETH MARBURY</span></p>

      <p class="paragraf para-style-override-19">Şiirin ilk baskısı yapılıp ciltleme bittikten sonra Smithers şu mektubu gönderdi:<span class="char-style-override-12"><a class="footnote-link" href="#footnote-225-9" id="footnote-225-9-backlink">9</a></span></p>

      <p class="paragraf para-style-override-36"><span class="char-style-override-7">Old Bond Caddesi</span></p>

      <p class="paragraf para-style-override-37"><span class="char-style-override-7">Royal Arcade, No: 4-5</span></p>

      <p class="paragraf para-style-override-37"><span class="char-style-override-7">Londra</span></p>

      <p class="paragraf para-style-override-37"><span class="char-style-override-7">26 Ocak 1898</span></p>

      <p class="paragraf para-style-override-22"><span class="char-style-override-7">Sevgili Wilde,</span></p>

      <p class="paragraf para-style-override-23"><span class="char-style-override-7">Balad’ı basıp ciltlettim. Ciltte kullanılan kumaşın örneğini mektupla birlikte gönderiyorum. Kitabın sırtı için beyaz keten, kapakları için tarçın rengi keten kullandım. Kitabın kalınlığını göstermesi için de bir parça kâğıdı katlayıp mektuba iliştirdim, kitabın arkasına yazılacak yazının şeklinin bir örneğini de kâğıdın üzerine kurşun kalemle çizdim. Bu yazı şekli başlık sayfasındaki yazıya biraz benziyor. Mücellide başlık sayfasından yirmi adet göndermesini söyledim, elime ulaşınca size ileteceğim (bu da muhtemelen yarın olur), siz üzerine yorumunuzu yazıp bana gönderirsiniz, ben de ciltleme tamamlanınca tüm nüshaları alıcılara gönderirim. Bu kişilerin adresleri bende yok, bunları da göndermenizi rica ediyorum. Kitabı ciltletir ciltletmez bir nüshayı size göndereceğim. Lütfen yayımlanma tarihine kadar başkasına göstermeyin. Tabii bir yandan da Bayan Marbury’nin kitabı ne kadar satabileceğine de bakacağım. İşler iki hafta içinde istediğimiz gibi gitmezse ondan masrafları bana ait olacak şekilde kitabın ABD’de telif hakkını almasını isteyeceğim. Kitabın bugün mücellitten gelen bir nüshasını gönderebilirdim, ama cildi henüz tamamlanmadığı için çocukların işleri yarım görmemesi gerektiğine dair atasözüne uyacağım ve ciltleme tamamlanana kadar bekleyeceğim.</span></p>

      <p class="paragraf para-style-override-23"><span class="char-style-override-7">Umarım orada her şey yolundadır.</span></p>

      <p class="paragraf para-style-override-23"><span class="char-style-override-7">Size son yazdığımdan beri apsenti ihmal edip yerine viski ve su içtim, ama çok geçmeden hatamı gördüm ve apsente geri döndüm.</span></p>

      <p class="paragraf para-style-override-23"><span class="char-style-override-7">Duydum ki “Firavun” adlı oyununuzu bitirmek üzereymişsiniz.</span></p>

      <p class="paragraf para-style-override-36"><span class="char-style-override-7">Saygılarımla,</span></p>

      <p class="paragraf para-style-override-42"><span class="char-style-override-7">LEONARD SMITHERS</span></p>

      <p class="paragraf para-style-override-23"><span class="char-style-override-7">Dowson da selam söylüyor, kendisi şu anda şiire dalmış durumda.</span></p>

      <p class="yildiz para-style-override-43">***</p>

      <ul class="List-1">
        <li class="x-izgili-maddeleer">İncelemeler:</li>

        <li class="x-izgili-maddeleer"><span class="char-style-override-10">Daily Telegraph</span>, 27 Şubat</li>

        <li class="x-izgili-maddeleer"><span class="char-style-override-10">Echo</span>, 19 Şubat</li>

        <li class="x-izgili-maddeleer"><span class="char-style-override-10">Outlook</span> (W. E. Henley’den “De Profundis” incelemesi), 5 Mart</li>

        <li class="x-izgili-maddeleer"><span class="char-style-override-10">Saturday Review</span> (Arthur Symons’ın incelemesi), 12 Mart</li>

        <li class="x-izgili-maddeleer"><span class="char-style-override-10">War Cry</span> (W. Bramwell Booth’tan “A Prison Agony” incelemesi), 26 Şubat; vs. vs.</li>
      </ul>

      <p class="paragraf">Bu konuda detaylı listeye <span class="char-style-override-10">The Nineteenth Century and After</span> mecmuasında Lady Currie’nin Temmuz 1904’te yayımlanan “<span class="char-style-override-10">Enfants Trouvés”</span> yazısına (sayfa 126) bakabilirsiniz.</p>

      <p class="yildiz para-style-override-43">***</p>

      <p class="paragraf"><span class="char-style-override-10">Balad</span> yayımlandığı tarihte Wilde Paris’e dönmüştü ve “<span class="char-style-override-10">birçok yeni düşüncem var… Napoli beni bitirdi.</span>” diyordu. <span class="char-style-override-10">The Echo</span>’daki<span class="char-style-override-12"><a class="footnote-link" href="#footnote-225-10" id="footnote-225-10-backlink">10</a></span> yazı hakkında ise şunları söylemişti: “Bu tabii ki önemli bir yazı, ama eleştiriyi edebiyat dergilerinin yapmasını isterim. Başlı başına hapishane reformu üzerine bir <span class="char-style-override-10">kitapçık</span> değil sonuçta.” Sonra <span class="char-style-override-10">Balad</span>’ın bir nüshasını Reading Hapishanesi’nin Müdürü “canayakın insan Binbaşı Nelson”a gönderdi ve ne düşündüğünü öğrenmek istedi. Sir Edward Clarke’ın yirmi nüsha satın aldığı söylendi. Smithers ise kitap için iyi bir dağıtımcı bulması için sıkıştırıldı, “taşra ayağa kalkmalıydı”.</p>

      <p class="paragraf">İlk baskının 800 nüshası ve Japon parşömenine yapılan 20 baskı birkaç gün içinde tükendi ve 19 Şubat’ta ikinci baskının “bir haftaya hazır” olacağı duyuruldu.</p>

      <div class="footnotes">
        <div class="footnote">
          <p class="xfootnotes"><a class="footnote-anchor" href="#footnote-225-6-backlink" id="footnote-225-6">6</a> Glaenzer satış kataloğu, New York, 1911 – [S.M.]</p>
        </div>

        <div class="footnote">
          <p class="xfootnotes"><a class="footnote-anchor" href="#footnote-225-7-backlink" id="footnote-225-7">7</a> <span class="char-style-override-20">“For who would bear/ … / That the patient merit of the unworthy takes, / When he himself might his Quietus make / With a bare Bodkin?” Shakespeare</span>’in ünlü oyunu Hamlet’te geçen bir sözdür. Sabahattin Eyüboğlu bu dizeleri <span class="char-style-override-16" xml:lang="ar-SA">şöyle tercüme etmiştir: “</span><span class="char-style-override-16">Kim dayanabilir / … / Kötülere kul olmasına iyi insanın / Bir bıçak saplayıp göğsüne kurtulmak varken?” – [ç.n.]</span></p>
        </div>

        <div class="footnote">
          <p class="xfootnotes"><a class="footnote-anchor" href="#footnote-225-8-backlink" id="footnote-225-8">8</a> <span class="char-style-override-21">Bu mektup Richard Butler Glaenzer’ın koleksiyonunda bulunmaktadır ve bir kısmı, Haziran 1911’de New York’ta basılan The Bookman adlı kitaptaki “Reading Zindanı Baladı’nın Hikâyesi” bölümünde, 380. sayfada iktibas edilmiştir. – [S.M.]</span></p>
        </div>

        <div class="footnote">
          <p class="xfootnotes"><a class="footnote-anchor" href="#footnote-225-9-backlink" id="footnote-225-9">9</a> Matthew Bell &amp; Co. – [S.M.]</p>
        </div>

        <div class="footnote">
          <p class="xfootnotes"><a class="footnote-anchor" href="#footnote-225-10-backlink" id="footnote-225-10">10</a> Bir buçuk sütun uzunluğunda, “Haftanın Kitabı” başlıklı, N.O.B. imzalı bir inceleme yazısı. Yazıda söz edilen mısralara ek olarak <span class="char-style-override-22">Balad</span><span class="char-style-override-16">’ın</span> <span class="char-style-override-16" xml:lang="ar-SA">Dördüncü Bölümü başka bir sütunda “</span><span class="char-style-override-16">Berbat Bir Vaaz” başl</span><span class="char-style-override-16" xml:lang="ar-SA">ığı ve C.</span><span class="char-style-override-16">3.3. imzasıyla basıldı. – [S.M.]</span></p>
        </div>
      </div>
    </div>
  </div>
</body>
</html>
