<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x9.html" xml:lang="tr-TR">
    <div class="Basic-Text-Frame">
      <p class="k---c-k-ba-l-k-1 para-style-override-2">Reading Zindanı Baladı Hakkında</p>

      <p class="paragraf-1">Oscar Wilde, mahkûm edildiği iki yıllık hapis cezasını çekmek için 25 Mayıs 1895’te girdiği Reading Devlet Hapishanesi’nden 19 Mayıs 1897’de çıktı ve ertesi gün Fransa’ya, Manş Denizi kıyısındaki Berneval-le-Grand beldesine gitti. Reading Zindanı Baladı’nı burada yazmaya başladı ve daha sonra sevgilisi Alfred Douglas ile yaşamaya başladığı Fransa’daki Rouen ve İtalya’daki Napoli şehirlerinde, 1897 sonu itibariyle şiiri tamamladı.</p>

      <p class="paragraf-1">Reading Zindanı Baladı ilk kez Ocak 1898’de sadece “C.3.3.” imzasıyla yayımlandı. C.3.3. mahlası, Wilde’<span xml:lang="ar-SA">ın Reading</span> Hapishanesi’nde C blok, 3. kat, 3 numaralı hücrede kalmış olmasından gelmektedir.</p>

      <p class="paragraf-1"><span xml:lang="ar-SA">Şiir</span>, yayımlandığı zaman şairin esas kimliğinin kulaktan kulağa yayılması sayesinde büyük bir ilgiyle karşılandı ve bir buçuk yıl içinde yedi baskı yaptı. Şiiri yazanın Wilde olduğu ise Haziran 1899’da<a id="x.46435"></a> yapılan yedinci baskıya dek gizlendi.</p>

      <p class="paragraf-1">Reading Zindanı Baladı, Wilde’<span xml:lang="ar-SA">ın yazdığı son eser oldu. Bundan sonra Paris</span>’teki Hotel d’Alsace’ta yaşamaya, günlerini sokaklarda yalnız başına dolaşarak geçirmeye başladı. Elindeki tüm parasını alkole harcadı. Sağlığı günden güne kötüleşti. 30 Kasım 1900 günü menenjitten öldü.</p>

      <p class="k---c-k-ba-l-k-1"><span xml:lang="ar-SA">Şiire İlham Kaynağı Olan Mahkûmun Hikâyesi</span></p>

      <p class="paragraf-1">Oscar Wilde’<span xml:lang="ar-SA">ın Reading Zindanı Baladı</span>’nı yazmasında ilham kaynağı olan ve şiirde akıbeti anlatılan mahkûm Charles Thomas Wooldridge’dir. 1866’da doğan Wooldridge, 1886’da Kraliyet Muhafızları’nda süvari olarak görev yapmaya başladı ve 1894’de Laura Ellen Glendell ile evlendi.</p>

      <p class="paragraf-1"><span xml:lang="ar-SA">Çift başlarda mutlu olmuşsa da iki yıl sonra araları bozulmaya başladı. Ellen</span> evlenmeden önceki soyadını Mart <span xml:lang="ar-SA">1896</span>’da tekrar kullanmaya başladığında Charles bu sefer şiddete başvurdu ve Ellen da Charles’la bir daha görüşmek istemediğini söyledi. Bu esnada Ellen’<span xml:lang="ar-SA">ın</span>, çalışmakta olduğu postaneden biriyle ilişki yaşadığı dedikodularını duyan Charles, Ellen’dan kendisini rahatsız etmemesini isteyen bir mektup alınca onunla son bir kez konuşmak için onu dışarı davet etti. Ama Ellen 29 Mart 1896 tarihindeki buluşmaya gitmedi. Charles da Ellen’<span xml:lang="ar-SA">ın yaşadığı yere gitti, çıkan tartışma sokağa kadar taştı ve Charles, yanında getirdiği usturayla Ellen</span>’<span xml:lang="ar-SA">ın boğazını kesti.</span></p>

      <p class="paragraf-1"><span xml:lang="ar-SA">Çok geçmeden polise teslim olan Charles, çıkarıldığı mahkemede 17 Haziran 1896</span> günü idam cezasına çarptırıldı ve cezanın infazına kadar olan üç haftalık süreyi Reading Devlet Hapishanesi’nde geçirmesine karar verildi. Charles hapishaneye getirildiğinde Wilde bir seneden biraz uzun bir süredir orada bulunuyordu ve son üç haftasını geçiren Charles’ın halini görmek onu derinden etkilemişti.</p>

      <p class="paragraf-1">Charles, hapishanedeki rahibe çok sevdiği karısını öldürmekten dolayı azap içinde olduğunu itiraf etti; avukatının cezanın ertelenmesi ve bu esnada jürinin davayı tekrar görmesi için uğraşma girişimlerini ise reddetti. 7 Temmuz 1896 sabahında 30 yaşındayken hapishane avlusunda asılarak idam edildi. Mezarına kireç döküldü.</p>

      <p class="k---c-k-ba-l-k-1">Reading Hapishanesi Hakkında</p>

      <p class="paragraf-1">Londra’dan 60 kilometre kadar uzaktaki Reading beldesinde bulunan, resmi adı <span class="char-style-override-10">H.M. Prison Reading</span>, yani Reading Devlet Hapishanesi olan ve halk arasında <span class="char-style-override-10">Reading Gaol</span>, yani Reading Zindanı olarak bilinen hapishane, 1844’te açıldı. Hapishane açıldıktan sonra uzunca bir süre boyunca mahkûmlar, o zamanlarda yaygın olan hücre sistemiyle hapsedildi. Hapishane, hükümetin harcamaları azaltma tedbirleri gereğince Kasım 2013’te kapatıldı.</p>
    </div>
  </div>
</body>
</html>
