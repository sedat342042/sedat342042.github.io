<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>masallar</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h2baslik" id="calibre_toc_5"><br class="chapter" />
  <br class="chapter" />
  ÇİFTÇİ, ÖKÜZ VE EŞEĞİN HİKÂYESİ</h1>

  <p class="normal">Çok çok eskiden sürüyle hayvanı olan zengin bir çiftçi varmış. Evli ve birçok çocuk sahibi olan bu çiftçi, kuşların ve hayvanların dilinden de anlarmış. Nehir kıyısında verimli bir toprak üzerindeki çiftliğinda yaşayan adam, burada bir öküzle bir de eşek beslermiş.</p>

  <p class="normal">Günler olaysız, gürültüsüz geçerken bir gün öküz, eşeği ahırında ziyarete gitmiş. Gördüğü manzara onu hayrete düşürmüş; eşek keyifle yatarken, yemliğinde de arpa ve tozu alınmış saman varmış. Her yer tertemizmiş. "Elbette," diye düşünmüş, "Çiftçi onu arada bir yalnızca gerektiği zaman küçük gezmeler için kullanıyor; sonra eşek ahırına gelip keyfine bakıyor."</p>

  <p class="normal">Ardından eşeğe dönüp,</p>

  <p class="normal">– Ye bakalım, ye de semir, sağlık olsun, yarasın... Ben, sen böyle keyif çatıp, dinlenirken yorgunluktan geberiyorum. Sen önüne getirilen taze arpayı, tozsuz samanı mideye indirirken, ben açlıktan inliyorum. Eh! Hakkını yemeyeyim, bezen çiftçiyi gezdiriyorsun, ama çarçabuk ahırdaki keyfine geri dönüyorsun; benimse her gün çift sürmekten ve harmanda düven çevirmekten sırtıma ağrılar giriyor, demiş.</p>

  <p class="normal">Öküz böyle söylenirken ahırın kapısındaki çiftçi onları duymuş ve hemen kulak kabartmış.</p>

  <p class="normal">Eşek,</p>

  <p class="normal">– Sende, demiş, tarlaya gittiğinde, boyunduruğu boynuna geçirdiklerinde kendini yere at, bir daha da kalkma. Seni oradan alıp ahıra getirecekler, verdikleri yiyeceklere hiç dokunma, hasta numarası yap. Hatta birkaç gün boyunca yiyip içme, böylece çalışmaktan kurtulur, yorgun düşmezsin, diye öğüt vermiş.</p>

  <p class="normal">Öküzle eşeğin, sahiplerinin kapının ardında kendilerini dinlediğinden haberi yokmuş elbette.</p>

  <p class="normal">Ertesi gün hayvanların bakıcısı öküzün ahırına gelip onun yemlerine hiç dokunmadığını, çifte koşmak isteyince mızmızlandığını görünce çiftçiye durumu haberdar etmiş. Bunun üzerine Çiftçi,</p>

  <p class="normal">– Öyleyse, demiş, eşeği al ve onu öküzün yerine çifte koş.</p>

  <p class="normal">Böylece eşeğe öküzün yerine boyunduruk takılmış ve eşek bütün gün tarlada çalışmak zorunda kalmış.</p>

  <p class="normal">Akşam iş bitince ahırına dönen eşek, öküzü orada kendisini bekler bulmuş.</p>

  <p class="normal">– Sağ ol, demiş, yaptığın iyilik için eşek kardeş sayende bir güzel dinlendim.</p>

  <p class="normal">Eşek hiç sesini çıkarmamış, yorgunluktan bitap düştüğü gibi, yaptığından da büyük pişmanlık duyuyormuş.</p>

  <p class="normal">Ertesi sabah çiftlik çalışanları yeniden eşeği alıp tarlaya götürmüşler, boyunduruğu geçirip eşeği hava kararıncaya değin çalıştırmışlar. Eşek boynu yara bere içinde, yorgunluktan ölmüş vaziyette geri dönmüş.</p>

  <p class="normal">Onu böyle gören öküz, geçmişteki kendi hâlini düşünmüş ve eşeğe şükretmeye başlamış:</p>

  <p class="normal">– Tanrı senden bu fedakârlığın için razı olsun, ne muradın varsa versin, çok teşekkür ederim.</p>

  <p class="normal">Bunun üzerine eşek ona,</p>

  <p class="normal">– Ah! demiş, aptal kafam önceden ne güzel rahatım, keyfim yerindeydi, şimdi yorgunluktan yemek yiyecek hâlim bile yok. Ancak, demiş, senin de huzurlu günlerin sona ermek üzere. Bugün sahip çalışanlara seninle ilgili bir şeyler söylüyordu. Yanılmıyorsam, 'Öküz yarın da yerinden kımıldamazsa, ona pazara götürüp kasaba verin. Bir güzel kessinler, etini kazana atıp pişirin, postundan da masaya güzel bir örtü yapın.' Doğrusu senin için üzüldüm, sağlığın için endişelendim. Benden sana söylemesi.</p>

  <p class="normal">Öküz eşeğin bu sözlerini duyunca, ona teşekkür ederek,</p>

  <p class="normal">– Aman! demiş yarın sabah onlarla ben gider canla başla çalışırım.</p>

  <p class="normal">Hemen yemini yemeğe koyulmuş, yemliğinde ne varsa silip süpürmüş.</p>

  <p class="normal">Bunlar olup biterken sahibi yine onları dinliyormuş.</p>

  <p class="normal">Sabah, gün doğar doğmaz çitçi eşini de yanına alıp öküzün ahırına gitmiş. Birlikte bir köşeden olanı biteni izlemeye başlamışlar. Az sonra çalışanlardan biri gelip öküzü dışarıya çıkarınca, öküz çılgın gibi sağa sola saldırmaya başlamış. Durumdan haberdar olan çiftçi, öküzü böyle çıldırmış görünce basmış kahkahayı. Öyle bir gülüyormuş ki, etraftaki ağaçların dalları sallanıyor, tavuklar sağa sola kaçışıyormuş. Sonunda sırt üstü yere yuvarlanmış.</p>

  <p class="normal">Karısı bu duruma şaşırmış.</p>

  <p class="normal">– Ne gülüp duruyorsun böyle, demiş.</p>

  <p class="normal">Gördüğüm ve duyduklarımdan, diye yanıtlamış çiftçi, bilsen öyle komik ki...</p>

  <p class="normal">Gördüğün, işittiğin nedir ki? demiş kadın.</p>

  <p class="normal">Bunu sana ölsem açıklayamam, demiş çiftçi.</p>

  <p class="normal">Neden? diye sormuş kadın, sonra, bunu bana kesinlikle açıklamak zorundasın diye üstelemiş, Neden gülüyorsun? Sonunda ölüm bile olsa neye güldüğünü açıklamalısın.</p>

  <p class="normal">Ölümden korkuyorum, bu yüzden sana açıklamam zor.</p>

  <p class="normal">Bu kez kadın,</p>

  <p class="normal">–  Demek ki sen bana gülüyorsun, diye tutturmuş.</p>

  <p class="normal">Böylece aralarında bir çekişme başlamış. Kadın inatçının tekiymiş, Nuh diyor Peygamber demiyormuş. Çiftçinin ısrarla neye güldüğünü açıklamasını yoksa kesinlikle kendisine güldüğüne inanacağını söylüyormuş. Sonunda çiftçi karısının aşırı ısrarı karşısında yenik düşmüş, sırrını açıklamaya karar vermiş. Çocuklarını, akrabalarını çağırmış, kadıya da gelmesi için haber yollamış. Karısına sırrını açtığında öleceğine inandığından vasiyetnamesini hazırlamak istiyormuş. Karısını yirmi yıldan beri büyük bir aşkla severmiş, çocuklarının annesi olduğunda bu aşk katmerleşmiş. Karısının akrabalarını, köydeki komşularının da gelmesini istemiş. Herkesi topladıktan sonra, onlara, sırrını açıklar açıklamaz öleceğini anlatmış. Orada bulunan herkes çiftçinin karısına yalvar yakar olmuşlar, "Allah'ını seversen," demişler, "vazgeç bu ısrardan, kocan, çocuklarının biricik babası ölecek yoksa!"</p>

  <p class="normal">Ne derlerse kadın vazgeçmiyormuş, illa da bu sırrı öğrenmekmiş niyeti:</p>

  <p class="normal">– Sırrını açıklamadan bırakmam onu, sonucu ölüm olsa da...</p>

  <p class="normal">Kadının bu sözleri üzerine komşu ve akrabalar kadını ikna etmek için uğraşmaktan vazgeçmişler. Böylece çiftçi de kararını vermiş; ölüm pahasına sırrını açıklayacakmış.</p>

  <p class="normal">Çiftçinin büyük bir horozu varmış. Horoz öyle büyükmüş ki elli kişiyi doyurabilirmiş. Bir de kendisine sadık güzel bir köpeği varmış. Çiftçi, köpeğinin tavukları didikleyen horoza;</p>

  <p class="normal">– Efendimiz ölüme gidiyor, böyle eğlenip, tavukları didiklemeye utanmıyor musun? diye bağırdığını duymuş.</p>

  <p class="normal">Olaylardan haberi olmayan horoz, şaşkın;</p>

  <p class="normal">– Neden ölecekmiş efendimiz? diye sormuş, işte orda, demiş, sapasağlam duruyor.</p>

  <p class="normal">Bunun üzerine köpek olan biteni anlatmış horoza.</p>

  <p class="normal">– Allah allah, demiş horoz olanları duyunca, bizim efendi aklını yitirmiş olmalı. Benim sürüyle karım var, birini azarlasam, diğerini hoş tutarım. Böylece gecinip gideriz hep birlikte. Onun tek karısı olmasına rağmen nasıl idare edeceğini bilmiyor. Aslında bunun gayet basit bir çözümü var. Şuradaki dut ağacından birkaç dal kessin, dalsın yatak odasına; yer misin yemez misin ölünceye ya da pişman olup özür dileyinceye kadar bir güzel pataklasın karısını. Bak bakalım bir daha böyle can sıkıcı şeyler yapıp, gereksiz sorular sorar mı?</p>

  <p class="normal">Konuşmaları duyan çiftçi böylece karısını dövmeye karar vermiş.</p>

  <p class="normal">Planını yapan çiftçi, yatak odasına, önceden dut ağacından kopardığı birkaç dalı gizlemiş. Sonra da karısına seslenmiş:</p>

  <p class="normal">– Yatak odasında bekliyorum seni. Sana sırrımı orada söyleyeceğim. Kimsenin beni ölürken görmesini istemiyorum.</p>

  <p class="normal">Birlikte odaya girmişler. Çiftçi kapıyı kilitleyerek, önceden odaya sakladığı dut dalları ile bayıltıncaya kadar karısını dövmüş.</p>

  <p class="normal">Kadın sonunda:</p>

  <p class="normal">– Yeter n'olursun daha fazla vurma, pişman oldum, demiş.</p>

  <p class="normal">Demiş demesine ama yerinden de kalkamıyormuş. Onun harap olmuş hâlini gören çiftçi de karısına dayak attığı için çok üzülmüş. Onu gerçekten çok seviyormuş. Horozun sözüne inandığı için kendine lanet okuyormuş.</p>

  <p class="normal">Karısı,</p>

  <p class="normal">– Bir daha asla böyle inatçılık yapmayacağım, diye tövbe etmiş.</p>

  <p class="normal">Adam da,</p>

  <p class="normal">– Elim kırılsaydı da sana vurmasaydım, demiş, bir daha ne olursa olsun bu olmayacak.</p>

  <p class="normal">Böylece karı koca ağlaşarak birbirlerine sarılmışlar. Ama artık gözyaşları mutluluk gözyaşlarıymış. Birlikte dışarıya çıktıklarında çocukları, akrabaları, komşuları aralarının düzeldiğini görünce çok çok sevinmişler. Bir daha da o evde hiç kavga gürültü olmamış, herkes mutlu ve bahtiyar yaşamış.</p>
</body>
</html>
