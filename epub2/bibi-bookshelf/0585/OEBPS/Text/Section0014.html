<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<meta http-equiv="Content-Type" content="application/xhtml+xml; charset=utf-8"/>

<link rel="stylesheet" type="text/css" href="../Styles/style.css"/>
<title>Geceyarısı Kuleleri</title>
</head>
<body>
<p class="p1" style="text-align: center;"><span class="t1">5</span></p>
<p class="p1" style="text-align: center;">-------------------------------------------------------------------------------------------------</p>
<p class="p1" style="text-align: center;"><span class="t1">YAZILAR</span></p>
<p class="p1" style="text-align: center;"><span class="t1"><br/></span></p>
<p class="p0">Gawyn, çizmeli ayaklarıyla kırmızı-beyaz seramiklere serilmiş koyu mavi halıyı döverek Beyaz Kule koridorlarında seyirtti. Koridor boyunca nöbetçiler gibi dikilmiş aynalı ayaklı şamdanlar ışığı yansıtıyordu.</p>
<p class="p0">Sleete de yanında hızla yürüyordu. Lambaların aydınlığına rağmen Sleete’in yüzü yarı yarıya gölgeyle gizlenmiş gibi görünüyordu. Belki de çenesindeki iki günlük sakal yüzündendi -bir Muhafız için tuhaf bir durum ya da temiz ama uzun saçları yüzünden. Ya da belki yüz hatları. Bitmemiş bir çizim gibi düzensizdi, keskin hatları, yarık bir çenesi, bir kez kırılmış çengel burnu ve çıkık elmacık kemikleri vardı.</p>
<p class="p0">Bir Muhafızın kıvrak hareketlerine sahipti, ama çoğundan daha ilkel bir duygu uyandırıyordu insanda. Ormanda hareket eden bir avcı yerine, dişlerini çıkarana kadar avının görmediği sessiz, gölgeli bir avcı hayvan gibiydi.</p>
<p class="p0">Chubain’in nöbetçilerinin durmuş, koridorlardan birini izlemekte olduğu bir kesişime geldiler. Kılıçları yanlarındaydı ve Tar Valon Alevi işlenmiş önlükler giymişlerdi. Biri elini kaldırdı.</p>
<p class="p0">“Benim girmeme izin var,” dedi Gawyn. “Amyrlin...”</p>
<p class="p0">“Henüz Aes Sedailerin işi bitmedi,” diye yanıt verdi nöbetçi düşmanca.</p>
<p class="p0">Gawyn dişlerini gıcırdattı, ama yapılacak bir şey yoktu. O ve Sleete gerilediler ve üç Aes Sedai -sonunda- korunan odadan çıkana kadar beklediler. Üçü de tedirgin görünüyordu. Uzun adımlarla uzaklaştılar ve beyaz kumaşa sarılmış bir şey taşıyan iki asker de onları takip etti. Bir ceset.</p>
<p class="p0">Sonunda iki nöbetçi gönülsüzce kenara çekildi ve Gawyn ile Sleete’in geçmesine izin verdi. Koridorda seyirttiler ve küçük bir okuma odasına girdiler. Gawyn kapının yanında duraksadı ve dönüp koridora göz attı. Kabul Edilmişlerin bir köşenin arkasından gözetlediklerini ve kendi aralarında fısıldaştıklarını görebiliyordu.</p>
<p class="p0">Bu cinayetle, öldürülen Aes Sedai sayısı dörde çıkmıştı. Egwene, Ajahların güvensizliklerini birbirlerine yöneltmelerini önlemek için çok çabalıyordu. Herkesi tetikte olmaları konusunda uyarmıştı ve Aes Sedailere yalnız dolaşmamalarını söylemişti. Kara Ajah Beyaz Kule’yi iyi biliyordu, üyeleri seneler boyunca burada yaşamıştı. Kapıyollar sayesinde fark edilmeden koridorlara girip cinayet işleyebiliyorlardı.</p>
<p class="p0">En azından ölümler için sunulan resmi açıklama buydu. Gawyn o kadar emin değildi. Odaya daldı, Sleete de peşinden.</p>
<p class="p0">Bizzat Chubain oradaydı. Yakışıklı adam dudak bükerek Gawyn’e baktı. “Lord Trakand.”</p>
<p class="p0">“Kumandan,” diye yanıt verdi Gawyn odayı inceleyerek. Bir kenarı üç adım ancak vardı, uzak duvara bir masa yaslanmıştı ve mangal yanmıyordu. Köşede bronz bir ayaklı şamdan yanıyordu ve yuvarlak halı odayı neredeyse kaplıyordu. O halı, masanın altına denk gelen yerde, koyu renk bir sıvıyla lekelenmişti.</p>
<p class="p0">“Gerçekten de Aes Sedailerin bulamadığı bir şeyi bulabileceğini düşünüyor musun, Trakand?” diye sordu Chubain, kollarını kavuşturarak.</p>
<p class="p0">“Ben farklı şeyler arıyorum,” dedi Gawyn ilerleyerek. Çömelip halıyı inceledi.</p>
<p class="p0">Chubain burnunu çekti, sonra koridora çıktı. Kule Nöbetçileri, hizmetçiler gelip temizleyene kadar mekanı denetim altında tutacaktı. Gawyn’in birkaç dakikası vardı.</p>
<p class="p0">Sleete kapının hemen içerisinde dikilen nöbetçiye yaklaştı. Sleete’e, Gawyn’e gösterdiği aynı düşmanlıkla yaklaşmıyorlardı. Gawyn ona neden böyle davrandıklarını hala çözememişti.</p>
<p class="p0">“Yalnız mıydı?” diye sordu Sleete adama, kaba sesiyle.</p>
<p class="p0">“Evet,” dedi nöbetçi başını iki yana sallayarak. “Amyrlin’in tavsiyesini göz ardı etmemeliydi.”</p>
<p class="p0">“Kimdi?”</p>
<p class="p0">“Beyaz Ajah’tan Kateri Nepvue. Yirmi senelik Aes Sedai.”</p>
<p class="p0">Gawyn homurdanarak yerde emeklemeye ve halıyı incelemeye devam etti. Dört farklı Ajah’tan dört Aes Sedai. İkisi Egwene’i, biri Elaida’yı desteklemiş, biri tarafsız kalmıştı ve daha yeni geri dönmüştü. Hepsi Kule’nin farklı katlarında, günün ayrı zamanlarında öldürülmüştü.</p>
<p class="p0">Kara Ajah’ın işi gibi <span class="t3">görünüyordu</span> gerçekten. Belirli hedefleri yoktu, yalnızca kolay hedefleri seçiyorlardı. Ama Gawyn’e yanlış geliyordu. Neden geceleyin Aes Sedailerin odasına Yolculuk edip onları uykularında öldürmemişlerdi? Neden kimse, kadınların öldürüldüğü odalarda yönlendirildiğini sezmemişti?</p>
<p class="p0">Sleete kapıyı ve kilidi dikkatle inceledi. Egwene, Gawyn’e dilerse cinayet mahallini inceleyebileceğini söylediğinde, Gawyn Sleete’i yanında getirip getiremeyeceğini sormuştu. Gawyn’in Muhafız’la önceki görüşmelerinde, Sleete yalnızca titiz değil, ağzısıkı da olduğunu kanıtlamıştı.</p>
<p class="p0">Gawyn incelemeye devam etti. Bir şey Egwene’i huzursuz ediyordu, bundan emindi. Bu cinayetler konusunda çok açık davranmamıştı. Gawyn halıda ya da seramiklerde çizik, küçük odadaki mobilyalarda yarık bulamamıştı.</p>
<p class="p0">Egwene katillerin Kapıyolla geldiğini iddia etmişti, ama Gawyn buna dair kanıt görmemişti. Doğru, henüz Kapıyollar konusunda çok şey bilmiyordu ve insanların onları havada açabildiğini ve dolayısıyla hiçbir şeyin kesilmediğini duymuştu. Ama Kara Ajah buna neden aldırış edecekti? Dahası, bu oda o kadar küçüktü ki, bir tür iz bırakmadan içeri girmek zor olmalıydı.</p>
<p class="p0">“Gawyn, buraya gel,” dedi Sleete. Kısa boylu adam kapının yanında çömelmişti.</p>
<p class="p0">Gawyn ona katıldı. Sleete sürgüyü kilidinde birkaç kez kaydırdı. “Bu kapı zorlanmış olabilir,” dedi Sleete usulca. “Sürgü demirini görüyor musun? Bu tür kilitleri ince bir kürdan sokup sürgüyü ittirerek, sonra da kapı koluna basınç uygulayarak açabilirsin. Çok sessizce yapılabilir.”</p>
<p class="p0">“Kara Ajah neden kapı zorlamaya ihtiyaç duysun ki?” diye sordu Gawyn.</p>
<p class="p0">“Belki koridora kadar Yolculuk etmiş, sonra kapının altında ışık görene kadar yürümüşlerdir,” dedi Sleete.</p>
<p class="p0">“O zaman neden içeriye Kapıyol açmamışlar?”</p>
<p class="p0">“Yönlendirmek içerideki kadını uyarabilirdi,” dedi Sleete.</p>
<p class="p0">“Bu doğru,” dedi Gawyn. Kan lekesine baktı. Masa, oda sahibinin sırtı kapıya dönük duracak şekilde yerleştirilmişti. Bu Gawyn’in kürek kemiklerini karıncalandırıyordu. Kim masasını bu şekilde koyardı ki? Tamamen güvende olduğunu düşünen, dışarıdaki gürültülerden uzakta oturmak isteyen bir Aes Sedai. Onca kurnazlıklarına rağmen bazen Aes Sedailerin kendilerini koruma dürtüleri son derece yetersiz oluyordu.</p>
<p class="p0">Ya da belki askerler gibi düşünmüyorlardı. Bu tür şeylerle Muhafızları ilgileniyordu. “Bir Muhafızı var mıydı?”</p>
<p class="p0">“Hayır,” dedi Sleete. “Onunla tanışmıştım. Muhafızı yoktu.” Duraksadı. “Öldürülen Aes Sedailerin hiçbirinin Muhafızı yok.”</p>
<p class="p0">Gawyn Sleete’e bakarak tek kaşını kaldırdı.</p>
<p class="p0">“Mantıklı,” dedi Sleete. “Cinayetleri her kim işlediyse, Muhafızların bilmesini istememiş.”</p>
<p class="p0">“Ama neden bıçakla öldürmüş?” dedi Gawyn. Dördü de bu şekilde öldürülmüştü. “Kara Ajah’ın Üç Yemin’e uyması gerekmiyor. Öldürmek için Güç kullanabilirlerdi. Çok daha doğrudan, çok daha kolay.”</p>
<p class="p0">“Ama bu da kurbanı ya da çevredekileri uyarma riskine girmek olurdu,” dedi Sleete.</p>
<p class="p0">Bir doğru nokta daha. Yine de, bu cinayetlerde bir şey verilere uymuyordu.</p>
<p class="p0">Ya da belki Gawyn boşa uğraşıyordu, yardım edebilmek için <span class="t3">yapabileceği </span>bir şey bulmaya çalışıyordu. Bir parçası, bu konuda Egwene’e yardım edebilse, belki Egwene’in ona karşı yumuşayacağını düşünüyordu. Belki Seanchan saldırısı sırasında onu Kule’den kurtarmasını affedebilirdi.</p>
<p class="p0">Chubain içeri girdi. “Umarım sayın Lordumuzun yeterince zamanı olmuştur,” dedi gergin gergin. “Odayı temizleyecek hizmetkarlar geldi.”</p>
<p class="p0"><span class="t3">Çekilmez adam!</span> diye düşündü Gawyn. <span class="t3">Bana karşı bu kadar umursamaz olmak zorunda mı? Ben...</span></p>
<p class="p0">Hayır. Gawyn öfkesini bastırdı. Eskiden bu o kadar zor değildi.</p>
<p class="p0">Chubain neden ona karşı bu kadar düşmanca davranıyordu? Gawyn kendini, annesinin böyle bir adamı nasıl idare edeceğini merak ederken buldu ve bu da aklına al’Thor’u getirdi. O katilin elini kolunu sallaya sallaya Beyaz Kule’den çıkmasına izin vermişlerdi! Adam Egwene’in avucundaydı ve o adamı serbest bırakmıştı.</p>
<p class="p0">Doğru, al’Thor Yeniden Doğan Ejder’di. Ama Yeniden Doğan Ejder ya da değil, Gawyn içten içe, elinde bir kılıçla al’Thor’un karşısına çıkmayı ve çeliği ona saplamayı diliyordu.</p>
<p class="p0"><span class="t3">Al’Thor seni Tek Güç’le paramparça eder,</span> dedi kendi kendine. <span class="t3">Aptallık ediyorsun, </span>Gawyn Trakand. Al’Thor’a duyduğu nefret yine de için için yanmaya devam etti.</p>
<p class="p0">Chubain’in adamlarından biri geldi ve kapıyı göstererek bir şeyler söyledi. Chubain kilidin zorlandığını onlar fark etmediği için sinirlenmiş göründü. Kule Askerleri bir polis kuvveti değildi; Aes Sedailerin buna ihtiyacı yoktu ve zaten bu tür soruşturmalarda Aes Sedailer daha etkiliydi. Ama Gawyn, Chubain’in cinayetleri durdurmak istediğini anlayabiliyordu. Kule’yi ve içindekileri korumak adamın göreviydi.</p>
<p class="p0">Bu yüzden, o ve Gawyn aynı amaç adına çalışıyordu. Ama Chubain, bu aralarında özel bir yarışmış gibi davranıyordu. <span class="t3">Gerçi Kule’deki bölünmüşlük sırasında Chubain’in tarafı Bryne’ın tarafına yenildi, diye düşündü Gawyn. Ve adam benim Bryne’ın tercih ettiği adamlardan biri olduğumu düşünüyor.</span></p>
<p class="p0">Gawyn Muhafız değildi, ama Amyrlin’in dostuydu. Bryne’la yemek yiyordu. Bu Chubain’e nasıl görünürdü, özellikle de Gawyn’e cinayetleri inceleme yetkisi verildikten sonra?</p>
<p class="p0"><span class="t3">Işık!</span> diye düşündü Gawyn, Chubain ona düşmanca bir bakış fırlatırken. <span class="t3">Onun yerini almaya çalıştığımı düşünüyor. Kule Askerleri’nin Yüksek Kumandanı olmak istediğimi düşünüyor!</span></p>
<p class="p0">Fikir gülünçtü. Gawyn Kılıcın İlk Prensi olabilirdi -Kılıcın İlk Prensi <span class="t3">olmalıydı</span>- Andor ordularının önderi ve Kraliçe’nin Muhafızı olabilirdi. O Morgase Trakand’ın, Andor’un bildiği en etkili ve en güçlü hükümdarlardan birinin oğluydu. Bu adamın yerini almak istemiyordu.</p>
<p class="p0">Durum Chubain’e böyle görünüyor olmalıydı. Yıkıcı Seanchan saldırısı yüzünden mahçup düşmüştü ve konumunun tehlikede olduğunu hissediyor olmalıydı.</p>
<p class="p0">“Kumandan,” dedi Gawyn, “seninle özel olarak görüşebilir miyim?”</p>
<p class="p0">Chubain kuşkuyla Gawyn’e baktı, sonra başını koridora doğru salladı. İkisi çekildiler. Sinirli Kule hizmetkarları, kanı temizlemeye hazır, dışarıda bekliyorlardı.</p>
<p class="p0">Chubain kollarını kavuşturdu ve Gawyn’i süzdü. “Benden ne istiyorsunuz, Lordum?”</p>
<p class="p0">Rütbesini sık sık vurguluyordu. <span class="t3">Sakin ol,</span> diye düşündü Gawyn. Bryne’ın kampına zorla girmesi yüzünden hala utanç duyuyordu. Bunu yapmamalıydı. Delikanlılarla yaşamak, kargaşaya ve daha sonra Kule’nin kırılışını takip eden olayların utancına tahammül etmek onu değiştirmişti. Artık o yoldan gidemezdi.</p>
<p class="p0">“Kumandan,” dedi Gawyn, “odayı incelememe izin verdiğin için teşekkür ederim.”</p>
<p class="p0">“Fazla seçeneğim yoktu.”</p>
<p class="p0">“Bunun farkındayım. Ama yine de teşekkür ederim. Amyrlin’in beni yardımcı olmaya çalışırken görmesi benim için önemli. Aes Sedailerin gözden kaçırdıkları bir şey bulmak benim için çok şey demek olabilir.”</p>
<p class="p0">“Evet,” dedi Chubain gözlerini kısarak. “Öyledir herhalde.”</p>
<p class="p0">“Belki o zaman beni sonunda Muhafız olarak alabilir.”</p>
<p class="p0">Chubain gözlerini kırpıştırdı. “Onun... Muhafızı?”</p>
<p class="p0">“Evet. Eskiden beni Muhafız yapması hemen hemen kesin görünüyordu, ama şimdi... eh, eğer bu araştırmada sana yardımcı olabilirsem, belki bana karşı öfkesi diner.” Elini kaldırdı ve Chubain’in omzunu tuttu. “Yardımını hatırlayacağım. Sen bana Lord diyebilirsin, ama artık unvanım benim için önemsiz. Benim tek istediğim Egwene’in Muhafızı olmak ve onu korumak.”</p>
<p class="p0">Chubain alnını kırıştırdı. Sonra başını salladı ve rahatlamış göründü. “Konuşmalarınızı duydum. Kapıyol işareti arıyorsunuz. Neden?”</p>
<p class="p0">“Ben bunun Kara Ajah’ın işi olduğunu düşünmüyorum,” dedi Gawyn. “Ben bir Gri Adam ya da bir tür suikastçı olabileceğini düşünüyorum. Saray personelinden bir Karanlıkdostu belki. Demek istediğim, kadınların nasıl öldürüldüğüne bak. Bıçaklar.”</p>
<p class="p0">Chubain başını salladı. “Mücadele izleri de var. Soruşturmayı yapan Aes Sedailer söylemişti. Masadaki kitaplar düşmüş. Kadın çırpınırken düştüğünü düşündüler.”</p>
<p class="p0">“İlginç,” dedi Gawyn. “Ben Kara Aes Sedai olsaydım, diğerlerinin sezebilmesine aldırmadan Tek Güç kullanırdım. Kadınlar Kule’de hep yönlendiriyor; bu kuşku uyandırmazdı. Kurbanımı örgülerle bağlardım ve onu Güç’le öldürüp, sonra kimse bir tuhaflık hissetmeden kaçardım. Mücadele de olmazdı.”</p>
<p class="p0">“Belki,” dedi Chubain. “Ama Amyrlin bunun Kara Aes Sedailerin işi olduğundan emin görünüyor.”</p>
<p class="p0">“Onunla görüşüp nedenini öğreneceğim,” dedi Gawyn. “Şimdilik, soruşturma yapanlara, saray hizmetkarlarını sorguya çekmenin akıllıca olacağını söyleyebilirsin belki? Bu mantığa işaret ederek?”</p>
<p class="p0">“Evet... sanırım bunu yapabilirim.” Adam başını salladı. Eskisi kadar güvensiz görünmüyordu.</p>
<p class="p0">İkisi kenara çekildiler ve Chubain odayı temizlemek için bekleyen hizmetkarların içeri girmesini işaret etti. Sleete düşünceler içinde dışarı çıktı. Parmakları arasında tuttuğu bir şeyi kaldırdı. “Siyah ipek,” dedi. “Saldırgandan gelip gelmediğini bilmenin yolu yok.”</p>
<p class="p0">Chubain iplikleri aldı. “Tuhaf.”</p>
<p class="p0">“Bir Kara Aes Sedai siyah giyerek kendini teşhir etmezdi,” dedi Gawyn. “Ama daha sıradan bir suikastçının saklanmak için koyu renklere ihtiyacı olabilir.”</p>
<p class="p0">Chubain iplikleri bir mendile sardı ve cebine koydu. “Bunları Seaine Sedai’ye götüreyim.” Etkilenmiş görünüyordu.</p>
<p class="p0">Gawyn Sleete’e başını salladı ve ikisi çekildiler.</p>
<p class="p0">“Beyaz Kule bugünlerde geri dönen Aes Sedailer ve yeni Muhafızlarla kaynıyor,” dedi Sleete usulca. “Ne kadar dikkatli olursa olsun, siyah giyimli biri nasıl dikkat çekmeden üst katlara çıkabilir?”</p>
<p class="p0">“Gri Adamların dikkat çekmediği söyleniyor,” dedi Gawyn. “Ben ipliklerin bunu kanıtladığını düşünüyorum. Demek istediğim, kimsenin bu Kara Aes Sedaileri <span class="t3">görmemiş</span> olması bana tuhaf geliyor. Çok fazla varsayımda bulunuyoruz.”</p>
<p class="p0">Sleete başını salladı ve durmuş, alık alık nöbetçilere bakmakta olan üç çömezi süzdü. Kızlar Sleete’in baktığını gördüler, kendi aralarında fısıldaştılar ve kaçtılar.</p>
<p class="p0">“Egwene söylediğinden daha fazlasını biliyor,” dedi Gawyn. “Onunla konuşacağım.”</p>
<p class="p0">“Seninle görüşmeyi kabul ederse,” dedi Sleete.</p>
<p class="p0">Gawyn sinirle homurdandı. Bir dizi rampadan inerek Amyrlin’in çalışma odasına gittiler. Sleete yanında kaldı. Aes Sedaisi, Hattori adlı bir Yeşil, nadiren ona yapacak iş veriyordu. Hattori hala Gawyn’i Muhafızı olarak bağlamak istiyordu. Egwene Gawyn’i o kadar kızdırıyordu ki, Hattori’nin bağ kurmasına izin vermek bile aklından geçiyordu.</p>
<p class="p0">Hayır. Hayır, gerçekten değil. Ona kızgın olsa da, Egwene’i seviyordu. Onun uğruna Andor’dan -sonra da Delikanlılardan- vazgeçmeye karar vermek kolay olmamıştı. Ama Egwene yine de onunla bağ kurmayı reddediyordu.</p>
<p class="p0">Amyrlin’in çalışma odasına geldi ve Silviana’ya yaklaştı. Kadın Egwene’in çalışma odasının önündeki düzgün, düzenli Vakanüvis masasında oturuyordu. Aes Sedai maskesinin arkasında okunmaz gözlerle Gawyn’i süzdü. Gawyn kadının ondan hoşlanmadığını tahmin ediyordu.</p>
<p class="p0">“Amyrlin önemli bir mektup yazıyor,” dedi Silviana. “Bekleyebilirsin.”</p>
<p class="p0">Gawyn ağzını açtı.</p>
<p class="p0">“Rahatsız edilmek istemediğini belirtti,” dedi Silviana ve okumakta olduğu kağıda döndü. “Bekleyebilirsin.”</p>
<p class="p0">Gawyn içini çekti, ama başını salladı. O bunu yaparken, Sleete onunla göz göze geldi ve gideceğini işaret etti. Neden Gawyn’le buraya kadar gelmişti ki? Tuhaf bir adamdı. Gawyn el sallayarak veda etti ve Sleete koridorda kayboldu.</p>
<p class="p0">Giriş odası, koyu kırmızı halısı ve taş duvarlarda ahşap kaplamalarıyla, görkemli bir odaydı. Gawyn deneyimlerine dayanarak, sandalyelerin hiçbirinin rahat olmadığını biliyordu, ama bir penceresi vardı. Gawyn biraz hava almak için pencereye yaklaştı ve kolunu taşa dayayıp, Beyaz Kule arazilerine baktı. Bu kadar yüksekte, hava daha gevrek, daha taze geliyordu.</p>
<p class="p0">Aşağıda, Muhafızların yeni idman avlularını görebiliyordu. Eskileri Elaida’nın sarayı için kazılmıştı. Egwene’in inşaatı ne yapacağını kimse bilmiyordu.</p>
<p class="p0">İdman avluları kalabalıktı, bir grup adam boks, koşu ve kılıç çalışıyordu. Mülteci, asker ve paralı asker akını içinde, kendini Muhafız hamurundan sayan pek çok adam çıkmıştı. Egwene avluları eğitim görmek ve kendini kanıtlamak isteyen herkese açmıştı, çünkü birkaç hafta içinde, şala terfi etmeye hazır kaç kadın varsa, hepsini terfi ettirmeyi düşünüyordu.</p>
<p class="p0">Gawyn birkaç gün eğitime katılmıştı, ama öldürdüğü adamların hayaletleri orada daha belirgin gibiydi. Avlular onun geçmişine aitti, her şey bozulmadan önceki bir hayata. Diğer Delikanlılar kolayca -ve mutlulukla- o hayata geri dönmüştü. Jisao, Rajar, Durrent ve diğer subaylarından pek çoğu çoktan Muhafız seçilmişti. Yakında eski birliğinden geriye hiç kimse kalmayacaktı. Gawyn’in kendisi dışında.</p>
<p class="p0">İç kapı tıkırdadı ve sonra fısıltılılar duyuldu. Gawyn döndüğü zaman yeşil-sarılara bürünmüş Egwene’in Silviana’ya yaklaşıp konuşmaya başladığını gördü. Vakanüvis ona bir bakış fırlattı ve Gawyn kadının yüzünde hafif bir kaş çatış yakaladı.</p>
<p class="p0">Egwene onu gördü. Aes Sedai dinginliğini korudu -bu özelliği o kadar çabuk öğrenmişti ki- ve Gawyn kendini mahçup hissetti.</p>
<p class="p0">“Bu sabah bir cinayet daha işlendi,” dedi Gawyn alçak sesle, onun yanına giderek.</p>
<p class="p0">“Teknik olarak,” dedi Egwene, “dün geceydi.”</p>
<p class="p0">“Seninle konuşmam lazım,” dedi Gawyn.</p>
<p class="p0">Egwene ile Silviana bakıştılar. “Pekala,” dedi Egwene, çalışma odasına süzülerek.</p>
<p class="p0">Gawyn Vakanüvis’e bakmadan Egwene’i takip etti. Amyrlin’in çalışma odası Kule’nin en görkemli odalarından biriydi. Duvarlar açık renk, hareli ahşapla kaplanmıştı ve son derece ayrıntılı, gösterişli sahneler betimleyen oymalarla süslenmişti. Şömine mermerdendi, zemin elmas biçiminde kesilmiş koyu kırmızı taş bloklarından oluşuyordu. Egwene’in geniş, oymalı masasına iki lamba konmuştu. Ellerini havaya kaldırmış, avuçlarında alevler yanan iki kadın biçiminde yapılmışlardı.</p>
<p class="p0">Bir duvara, konularına göre değil renk ve büyüklüklerine göre düzenlenmiş görünen kitaplarla dolu kitaplıklar dizilmişti. Bunlar, Egwene kendi kitap seçimini yapana kadar Amyrlin’in çalışma odasını dekore etmek için getirilmiş süs kitaplardı.</p>
<p class="p0">“Bu kadar acil olan ne var?” dedi Egwene, masasının arkasına geçerek.</p>
<p class="p0">“Cinayetler,” dedi Gawyn.</p>
<p class="p0">“Onlara ne olmuş?”</p>
<p class="p0">Gawyn kapıyı kapattı. “Yak beni, Egwene. Her konuştuğumuzda Amyrlin olduğunu bana göstermen mi gerekiyor? Arada bir <span class="t3">Egwene</span>’i göremez miyim?”</p>
<p class="p0">“Sana Amyrlin’i gösteriyorum,” dedi Egwene, “çünkü sen onu kabullenmeyi reddediyorsun. Bunu yaptığın zaman, belki bu sorunu aşabiliriz.”</p>
<p class="p0">“Işık! Onlardan biri gibi konuşmayı öğrenmişsin.”</p>
<p class="p0">“Çünkü ben <span class="t3">onlardan biriyim</span>,” dedi Egwene. “Seçtiğin sözcükler düşüncelerini ele veriyor. Yetkesini kabul etmeyenler Amyrlin’e hizmet edemez.”</p>
<p class="p0">“Ben seni kabul ediyorum,” dedi Gawyn. “<span class="t3">Gerçekten</span> ediyorum, Egwene. Ama seni unvanınla değil, kendin olarak gören insanlar olması önemli değil mi?”</p>
<p class="p0">“İtaatin de bir yeri olduğunu bildikleri sürece.” Egwene’in yüzü yumuşadı. “Henüz hazır değilsin, Gawyn. Üzgünüm.”</p>
<p class="p0">Gawyn çenesini çıkardı. <span class="t3">Aşırı tepki verme,</span> dedi kendi kendine. “Pekala. O zaman, suikastler hakkında. Öldürülen kadınların hiçbirinin Muhafızı olmadığını fark ettik.”</p>
<p class="p0">“Evet, bu konuda rapor almıştım,” dedi Egwene.</p>
<p class="p0">“Yine de,” dedi Gawyn, “bu benim aklıma daha önemli bir meseleyi getiriyor. Yeterince Muhafız yok.”</p>
<p class="p0">Egwene kaşlarını çattı.</p>
<p class="p0">“Son Savaş’a hazırlanıyoruz, Egwene,” dedi Gawyn. “Ama Muhafızı olmayan Aes Sedailer var. Hem de pek çok. Bazılarının bir tane varmış, ama öldükten sonra yeni bir tane edinmemiş. Diğerleri hiç Muhafız istememiş. Bunu göze alabileceğini sanmıyorum.”</p>
<p class="p0">“Ne yapmamı öneriyorsun?” dedi Egwene, kollarını kavuşturarak. “Kadınlara Muhafız almalarını mı <span class="t3">emredeyim</span>?</p>
<p class="p0">“Evet.”</p>
<p class="p0">Egwene güldü. “Gawyn, Amyrlin’in öyle bir yetkisi yoktur.”</p>
<p class="p0">“O zaman Salon emretsin.”</p>
<p class="p0">“Sen ne dediğini bilmiyorsun. Bir Muhafız seçmek ve alıkoymak çok kişisel ve mahrem bir karardır. Hiçbir kadın buna zorlanmamalıdır.”</p>
<p class="p0">“Eh,” dedi Gawyn, sinmeyi reddederek, “savaşa girme kararı da çok ‘kişisel’ ve ‘mahrem’, ama ülkenin her yerinde, erkekler savaşa çağrılıyor. Bazen duygular hayatta kalmak kadar önemli değildir.</p>
<p class="p0">“Muhafızlar Aes Sedaileri hayatta tutuyor ve çok yakında her Aes Sedai yaşamsal öneme sahip olacak. Sürü sürü Trolloc gelecek. Savaş meydanındaki her Aes Sedai, yüz askerden daha değerli olacak ve Şifa verebilen her Aes Sedai düzinelerce hayatı kurtaracak. Aes Sedailer insanlığa aittir. Onların korunmasız dolaşmasını göze alamazsın.”</p>
<p class="p0">Egwene, belki Gawyn’in sözlerindeki hararet karşısında, geri çekildi. Sonra, beklenmedik bir biçimde, başını salladı. “Belki de... bu sözlerde bilgelik var, Gawyn.”</p>
<p class="p0">“Salon’a teklif et,” dedi Gawyn. “Özünde Egwene, bir Muhafız ile bağ <span class="t3">kurmayan</span> bir Aes Sedai, bencildir. O bağ bir adamı daha iyi bir asker yapar ve bulabildiğimiz her avantaja ihtiyacımız var. Bu cinayetlerin önlenmesine de yardım eder.”</p>
<p class="p0">“Ne yapabileceğime bakarım,” dedi Egwene.</p>
<p class="p0">“Aes Sedailerin verdiği raporları görebilir miyim?” dedi Gawyn. “Cinayetler hakkındakileri, demek istedim.”</p>
<p class="p0">“Gawyn,” dedi Egwene, “senin soruşturmaya katılmana izin verdim, çünkü farklı bir bakış açısının faydalı olabileceğini düşündüm. Onların raporlarını sana vermek seni etkiler ve onlarla aynı sonuçlara varmana sebep olur.”</p>
<p class="p0">“En azından şunu söyle,” dedi Gawyn. “Aes Sedailer bunun Kara Ajah’ın işi olmayabileceğinden bahsetti mi? Katilin bir Gri Adam ya da Karanlıkdostu olması ihtimalinden?”</p>
<p class="p0">“Hayır, etmediler,” dedi Egwene, “çünkü katilin o ikisinden biri <span class="t3">olmadığını</span> biliyoruz.”</p>
<p class="p0">“Ama dün gece kapı zorlanmış. Ve kadınlar bıçakla öldürüldü, Tek Güç’le değil. Kapıyol açıldığına dair işaret yok...”</p>
<p class="p0">“Katil Tek Güç kullanabiliyor,” dedi Egwene, çok dikkatli konuşarak. “Ve Kapıyol kullanmıyor olabilir.”</p>
<p class="p0">Gawyn gözlerini kıstı. Bunlar, yalan söylememek için ettiği yeminin çevresinden dolaşan bir kadının sözlerine benziyordu. “Sır saklıyorsun,” dedi. “Yalnızca benden değil. Tüm Kule’den.”</p>
<p class="p0">“Bazen sır saklamak gereklidir, Gawyn.”</p>
<p class="p0">“Sırlarını bana açacak kadar güvenemez misin?” Duraksadı. “Katilin sana saldırmasından korkuyorum, Egwene. Bir Muhafızın yok.”</p>
<p class="p0">“Kuşkusuz o kadın eninde sonunda bana saldırmaya gelecektir.” Masasının üzerindeki bir şeyle oynadı. Yıpranmış bir deri kayışa benziyordu, bir suçluyu cezalandırmak için kullanılan türden kayışlara. Tuhaf.</p>
<p class="p0"><span class="t3">Kadın?</span> “Lütfen, Egwene,” dedi Gawyn. “Neler oluyor?”</p>
<p class="p0">Egwene onu inceledi, sonra içini çekti. “Pekala. Bunu soruşturmayı yürüten kadınlara söyledim. Belki sana da söylemeliyim. Terkedilmişlerden biri Beyaz Kule’de.”</p>
<p class="p0">Gawyn elini kılıcına götürdü. “Ne? Nerede! Onu yakaladınız mı?’’</p>
<p class="p0">“Hayır,” dedi Egwene. “Katil o.”</p>
<p class="p0">“Bundan emin misin?”</p>
<p class="p0">“Mesaana’nın burada olduğunu biliyorum; bunun doğru olduğunu düşümde gördüm. Aramızda saklanıyor. Böyle bir zamanda dört Aes Sedai ölüyor? Bu onun işi, Gawyn. Akla yakın gelen tek şey bu.”</p>
<p class="p0">Gawyn dilinin ucuna kadar gelen soruları engelledi. Düş Görme hakkında pek az şey biliyordu, ama Egwene’in bu Yeti’ye sahip olduğunu biliyordu. Kehanet’e benzediği söyleniyordu.</p>
<p class="p0">“Tüm Kule’ye söylemedim,” diye devam etti Egwene. “Çevrelerindeki Aes Sedailerden birinin Terkedilmiş olduğunu bilirlerse, bunun bizi Elaida zamanında olduğu gibi böleceğinden korkuyorum. Hepimiz birbirimizden kuşkulanmaya başlarız.</p>
<p class="p0">“Şu anda, Kara Aes Sedailerin Yolculuk yetisini kullanarak gelip cinayet işlediğini düşünmeleri de yeterince kötü, ama en azından bu onların birbirlerinden kuşkulanmasına sebep olmuyor. Belki Mesaana bu işin arkasında onun olduğunu bilmediğimi düşünür. Ama işte, bilmek istediğin sır buydu. Avladığımız kişi bir Kara Aes Sedai değil, Terkedilmişlerden biri.”</p>
<p class="p0">Bunu düşünmek göz korkutucuydu ama Yeniden Doğan Ejder’in dünya üzerinde yürüdüğünü bilmekten daha korkutucu değil. Işık, Kule’de bir Terkedilmiş olması, Egwene’in Amyrlin Makamı olmasından daha inanılır geliyordu! “Biz hallederiz,” dedi, hissettiğinden daha güvenli bir sesle.</p>
<p class="p0">“Kule’deki herkesin geçmişlerini araştıran Aes Sedailer var,” dedi Egwene. “Diğerleri de kuşkulu sözler ya da eylemler arıyor. Onu bulacağız. Ama daha da tehlikeli bir paniğe yol açmadan kadınların güvenliğini nasıl arttırabileceğimizi göremiyorum.”</p>
<p class="p0">“Muhafızlar,” dedi Gawyn kararlılıkla.</p>
<p class="p0">“Düşüneceğim, Gawyn. Şimdilik, yapmanı istediğim bir şey var.”</p>
<p class="p0">“Elimden gelen her şeyi yaparım, Egwene.” Ona doğru bir adım attı. “Bunu biliyorsun.”</p>
<p class="p0">“Öyle mi?” diye sordu Egwene kuru kuru. “Pekala. Geceleyin kapımda nöbet beklemeyi bırakmanı istiyorum.”</p>
<p class="p0">“<span class="t3">Ne?</span> Egwene, hayır!”</p>
<p class="p0">Egwene başını iki yana salladı. “Gördün mü? İlk tepkin bana karşı çıkmak.”</p>
<p class="p0">“Aes Sedaisi söz konusu olduğunda, yalnızlarken ona karşı çıkmak bir Muhafızın görevidir!” Bunu ona Hammar öğretmişti.</p>
<p class="p0">“Sen benim Muhafızım <span class="t3">değilsin</span>, Gawyn.”</p>
<p class="p0">Bu Gawn’i duraksattı.</p>
<p class="p0">“Dahası,” dedi Egwene, “bir Terkedilmişi durduramazsın. Bu savaş Aes Sedailer tarafından verilecek ve ben kurduğum koruma büyüleri konusunda çok dikkatli davranıyorum. Dairemin davetkar görünmesini istiyorum. Bana saldırmayı denerse, belki onu hazırlıksız yakalayıp pusuya düşürebilirim.”</p>
<p class="p0">“Kendini yem olarak mı kullanıyorsun?” Sözcükler Gawyn’in ağzından zor çıkmıştı. “Egwene, bu delilik!”</p>
<p class="p0">“Hayır. Bu, çaresizlik. Gawyn, sorumlu olduğum kadınlar ölüyor. Senin de dediğin gibi, her kadına ihtiyaç duyduğumuz bir zamanda, gece vakti öldürülüyorlar.”</p>
<p class="p0">İlk defa, maskesinin ardında yorgunluk göründü, ses tonu bitkindi, omuzları hafifçe çökmüştü. Aniden <span class="t3">yıpranmış</span> gibi görünerek, ellerini önünde kavuşturdu.</p>
<p class="p0">“Bazı Aes Sedaileri Mesaana hakkında bulabildiğimiz her şeyi araştırmakla görevlendirdim,” diye devam etti Egwene. “Mesaana bir savaşçı değil, Gawyn. O bir idareci, bir plancı. Ona meydan okuyabilirsem, onu yenebilirim. Ama ilk önce onu <span class="t3">bulmamız</span> gerekiyor. Kendimi teşhir etmek planlarımdan yalnızca biri ve haklısın, tehlikeli. Ama kapsamlı önlemler aldım.”</p>
<p class="p0">“Bu durumdan hiç hoşlanmadım.”</p>
<p class="p0">“Senin onayın istenmedi.” Egwene onu süzdü. “Bana güvenmen gerekecek.”</p>
<p class="p0">“Sana güveniyorum,” dedi Gawyn.</p>
<p class="p0">“Tek istediğim, bir kez olsun bunu göstermen.”</p>
<p class="p0">Gawyn dişlerini gıcırdattı. Sonra eğilerek selam verdi ve çalışma odasından çıktı. Kapıyı çektiğinde, çok sert kapanmaması için çaba gösterdi, ama başarısız oldu. Önünden geçerken Silviana ona kınayan bir bakış fırlattı.</p>
<p class="p0">Sonra, orada hissettiği huzursuzluğa rağmen, idman avlularına gitti. Kılıçla çalışması gerekiyordu.</p>
<p class="p0">&nbsp;</p>
<p class="p0">Egwene uzun uzun nefes verdi, arkasına yaslandı ve gözlerini yumdu. Gawyn söz konusu olduğunda duygularını kontrol etmek neden bu kadar zor geliyordu? Bir Aes Sedai olarak, hiçbir zaman, kendini onunla konuşurken olduğu kadar zayıf hissetmemişti.</p>
<p class="p0">Birbirine katılan ve karışan farklı türlerden şaraplar gibi, içinde bir sürü duygu çalkalanıyordu: Gawyn’in inatçılığı karşısında öfke, kollarında olmak için yakıcı bir arzu, bu duygulardan birini diğerinin önüne geçiremediği için kafa karışıklığı.</p>
<p class="p0">Gawyn onun tenini delip kalbine işliyordu. Tutkusu büyüleyiciydi. Egwene onunla bağ kurarsa, bunun onu etkileyeceğinden korkuyordu. Böyle mi işliyordu? Bağ kurmak, bir başkasının duygularını bilmek nasıl bir histi?</p>
<p class="p0">Onunla bağ kurmayı, başkalarının sahip olduğu bağlantıya sahip olmayı istiyordu. Yalnızken ona karşı çıkabilecek, güvendiği birilerinin olması da önemliydi. Onu Amyrlin değil, Egwene olarak tanıyan insanlar.</p>
<p class="p0">Ama Gawyn henüz fazla başıbozuktu, fazla güvensiz.</p>
<p class="p0">Yeni Tear Kralı’na yazdığı, Rand’ın mühürleri kırmayı düşündüğünü açıklayan mektubu gözden geçirdi. Rand’ı durdurma planı, güvendiği insanlardan destek almasına bağlıydı. Darlin Sisnera hakkında çelişkili raporlar almıştı. Bazıları onun Rand’ın en büyük destekçisi olduğunu söylüyordu, diğerleri Rand’ın en büyük muhalifi olduğunu.</p>
<p class="p0">Mektubu kenara koydu, sonra Muhafız meselesi hakkında Salon’a nasıl yaklaşmak gerektiği konusunda birkaç düşünceyi not aldı. Gawyn kusursuz bir sav öne sürmüştü, ama fazla ileri gitmiş, haddini aşmıştı. Muhafızı olmayan kadınlardan birer tane seçmelerini rica etmek ve bunun avantajlarını saymak, bunun hayatlarını kurtarabileceğini ve Gölge’yi yenmelerine yardım edeceğini söylemek... bu uygun olurdu.</p>
<p class="p0">Masasının yanındaki demlikten kendine nane çayı doldurdu. Tuhaf bir biçimde, son zamanlarda nane çayı bozulmuyordu ve bu fincan oldukça lezzetliydi. Gawyn’e, geceleri kapısında beklemesini istememesinin diğer sebebini söylememişti. Onun orada, birkaç metre uzakta olduğunu bilerek uyuyamıyordu. Kalkıp ona gitmekten korkuyordu.</p>
<p class="p0">Silviana’nın kayışı Egwene’in iradesini kıramamıştı, ama Gawyn Trakand... bunu yapmaya tehlikeli ölçüde yaklaşıyordu.</p>
<p class="p0">&nbsp;</p>
<p class="p0">Graendal ulağı bekliyordu. Burada, en gizli saklanma yerinde bile, adamın gelişi beklenmedik değildi. Seçilmişler Yüce Efendi’den saklanamazdı.</p>
<p class="p0">Saklanma yeri bir saray, güzel bir ev ya da eski kale değildi. Aryth Okyanusu’nun kimsenin gitmediği bir bölgesinde, kimsenin aldırış etmediği bir adadaki mağaraydı. Graendal’ın bildiği kadarıyla, orada dikkate değer, ilginç hiçbir şey yoktu.</p>
<p class="p0">Yaşam şartları korkunçtu. Üç odalı mekanı düşük gözdelerinden altısı çekip çeviriyordu. Graendal girişi taşla kapatmıştı ve ancak Kapıyolla girip çıkabiliyordu. Doğal bir pınardan tatlı su geliyordu, önceden yiyecek stoklamıştı ve çatlaklardan hava giriyordu. Rutubetliydi ve berbat bir yerdi.</p>
<p class="p0">Başka bir deyişle, kimsenin onu bulmayı beklemeyeceği bir yerdi. Graendal’ın lüks yoksunluğuna <span class="t3">dayanamayacağını </span>herkes biliyordu. Bu doğruydu. Ama öngörülebilir olmanın en iyi tarafı, sizin beklenmedik şeyler yapmanıza izin vermesiydi.</p>
<p class="p0">Ne yazık ki bunların hiçbiri Yüce Efendi için geçerli değildi. Graendal sarı-mavi ipekten bir divana uzanarak önündeki açık Kapıyolu izliyordu. Ulak teni güneşten kararmış, yassı hatlı, siyah-kırmızı giysiler giymiş bir adamdı. Konuşması gerekmiyordu -mesaj <span class="t3">varlığıydı</span>. Graendal’ın gözdelerinden biri -eskiden bir Tear yüksek leydisi olan iri kahverengi gözlü, siyah saçlı, güzel bir kadın- kapıya bakıyordu. Korkmuş görünüyordu. Graendal da aynı duyguyu hissediyordu.</p>
<p class="p0"><span class="t3">Karların İçinde Işıl Işıl</span>’ın ahşap ciltli kopyasını kapattı ve ayağa kalktı. Üzerinde <span class="t3">streith</span> kurdelelerle bezeli, ince siyah ipekten bir elbise vardı. Özgüvenli bir tavır takınmaya çalışarak Kapıyoldan geçti.</p>
<p class="p0">Moridin siyah taştan sarayının içinde ayakta duruyordu. Odada mobilya yoktu; yalnızca, içinde bir ateşin yandığı şömine. Yüce Efendi! Böylesine sıcak bir günde <span class="t3">ateş</span> yakmak! Graendal hakimiyetini korudu ve terlemekten kaçındı.</p>
<p class="p0">Moridin ona döndü; siyah <span class="t3">saa</span> benekleri gözlerinde yüzüyordu. “Seni neden çağırdığımı biliyorsun.” Bir soru değil.</p>
<p class="p0">“Biliyorum.”</p>
<p class="p0">“Aran’gar öldü, onu kaybettik -hem de son seferinde Yüce Efendi onun ruhunu başkasına aktardığı halde. Bunu alışkanlığa dönüştürmeye başladın, Graendal.”</p>
<p class="p0">“Hizmet etmek için yaşıyorum, Nae’blis,” dedi Graendal. Özgüven! Özgüvenli görünmek zorundaydı.</p>
<p class="p0">Moridin kısaca duraksadı. Güzel. “Aran’gar’ın hain olduğunu ima etmiyorsun kuşkusuz.”</p>
<p class="p0">“Ne?” dedi Graendal. “Hayır, elbette etmiyorum.”</p>
<p class="p0">“O zaman nasıl <span class="t3">hizmet etmiş</span> oluyorsun?”</p>
<p class="p0">Graendal yüzüne endişeli bir şaşkınlık ifadesi yapıştırdı. “Bana verilen emre uyuyordum. Ödüllendirilmek için çağrılmadım mı buraya?”</p>
<p class="p0">“Tam tersine,” dedi Moridin kuru kuru. “Sahte şaşkınlığın benim üzerimde işe yaramaz, kadın.”</p>
<p class="p0">“Sahte değil,” dedi Graendal, yalanını hazırlayarak. “Yüce Efendi’nin Seçilmişlerinden birini kaybetmesini memnunlukla karşılayacağını düşünmüş olmasam da, bu kaybın avantajı bedelinden daha fazla.”</p>
<p class="p0">“Ne avantajı?” diye hırladı Moridin. “Seni hazırlıksız yakalamasına ve Seçilmişlerden birinin hayatını kaybetmesine aptalca izin verdin! Özellikle de senin al’Thor karşısında tökezlemeyeceğine güvenebilmeliydik.”</p>
<p class="p0">Moridin, Aran’gar’ı bağladığını ve ölmeye bıraktığını bilmiyordu; bunun bir hata olduğunu düşünüyordu. Güzel. “Hazırlıksız mı yakalandım?” dedi Graendal, utanmış gibi. “Asla... Moridin, onun beni kazayla bulmasına izin vereceğimi <span class="t3">nasıl</span> düşünebilirsin?”</p>
<p class="p0">“Bunu <span class="t3">bilinçli</span> olarak mı yaptın?”</p>
<p class="p0">“Elbette,” dedi Graendal. “Onu elinden tutup Natrin Tepesi’ne getirdiğim bile söylenebilir. Lews Therin burnunun dibindeki gerçekleri bile göremeyen bir adamdı. Moridin, anlamıyor musun? Lews Therin yaptığı işe nasıl tepki gösterecek? İçinde yüzlerce insan olan koskoca bir <span class="t3">kaleyi </span>yok etti, başlı başına bir küçük kent. Hedefine ulaşmak için masumları öldürdü. Bunu kolay sindirebilecek mi?”</p>
<p class="p0">Moridin duraksadı. Hayır, bunu düşünmemişti. Graendal içten içe gülümsedi. Moridin’e göre, al’Thor’un eylemleri son derece akla yakın geliyordu. Son derece mantıklıydı ve dolayısıyla bir hedefe ulaşmanın en sağduyulu yoluydu.</p>
<p class="p0">Ama al’Thor’un kendisi... onun zihni şeref ve erdem hayalleriyle doluydu. Bu olayı kolay kolay sindiremeyecekti ve Moridin’e ondan Lews Therin diye bahsetmek de bu savı destekleyecekti. Bu eylemler al’Thor’u paralardı, ruhunu lime lime, kalbini paramparça ederdi. Kabuslar görür, suçunu omuzlarında ağır bir arabanın boyunduruğu gibi taşırdı.</p>
<p class="p0">Graendal Gölge’ye karşı o ilk birkaç adımı atmanın nasıl bir his olduğunu belli belirsiz hatırlıyordu. O aptal acıyı hissetmiş miydi gerçekten? Evet, ne yazık ki. Tüm Seçilmişler yaşamamıştı aynısını. Semirhage en baştan itibaren iliklerine dek yozdu. Ama Ishamael dahil diğerleri Gölge’ye farklı yollardan gelmişlerdi.</p>
<p class="p0">Graendal Moridin’in gözlerinde o uzak anıları görebiliyordu. Eskiden, bu adamın kim olduğundan o kadar emin değildi, ama şimdi emindi. Yüzü farklıydı, ama ruhu aynıydı. Evet, adam al’Thor’un neler hissettiğini çok iyi anlıyordu.</p>
<p class="p0">“Bana onu incitmemi söyledin,” dedi Graendal. “Ona ızdırap getirmemi söyledin. En iyi yolu buydu. Aran’gar bana yardım etti, ama ben kaçalım dediğimde kaçmadı. O kadın sorunlarıyla her zaman fazla saldırgan bir biçimde yüzleşirdi. Ama Yüce Efendi’nin başka araçlar bulabileceğinden eminim. Riske girdik ve bunun bir bedeli vardı. Ama kar... Bunun ötesinde, Lews Therin şimdi benim öldüğümü sanıyor. Bu büyük bir avantaj.”</p>
<p class="p0">Gülümsedi. Çok büyük keyifle değil. Küçük bir tatminle. Moridin kaşlarını çattı, sonra duraksayarak yana baktı. Boşluğa. “Şimdilik seni cezalandırmadan bırakacağım,” dedi sonunda, ama bundan memnun değil gibiydi.</p>
<p class="p0">Yüce Efendi doğrudan bir emir mi vermişti? Graendal’ın bildiği kadarıyla bu Çağ’daki tüm Seçilmişler emir almak için Shayol Ghul’e, Yüce Efendi’nin huzuruna gitmek zorundaydı. Ya da en azından o korkunç yaratığın, Shaidar Haran’ın ziyaretine tahammül etmek. Artık Yüce Efendi, Nae’blis’le doğrudan konuşuyor gibiydi. İlginç. Ve endişe verici.</p>
<p class="p0">Bu, sonun yaklaştığı anlamına geliyordu. Pozisyon almak için fazla zaman kalmamıştı. Graendal Nae’blis seçileceğinden emin olacak, Son Savaş bittikten sonra dünyaya o hükmedecekti.</p>
<p class="p0">“Sanırım,” dedi Graendal, “benim yapmam gereken...”</p>
<p class="p0">“Al’Thor’dan uzak duracaksın,” dedi Moridin. “Cezalandırılmayacaksın, ama kendini kutlaman için de sebep göremiyorum. Evet, al’Thor incinmiş olabilir, ama yine de planını yüzüne gözüne bulaştırdın ve faydalı bir aracı kaybetmemize sebep oldun.”</p>
<p class="p0">“Elbette,” dedi Graendal rahatça. “Yüce Efendi nasıl isterse o şekilde hizmet edeceğim. Zaten al’Thor aleyhine harekete geçmeyi önermeyecektim. O beni ölü sanıyor ve ben şimdilik başka yerde çalışırken, onun buna inanmaya devam etmesi en iyisi.”</p>
<p class="p0">“Başka yerde?”</p>
<p class="p0">Graendal’ın bir zafere ihtiyacı vardı, büyük bir zafere. Kurduğu farklı planları taradı ve başarı olasılığı en yüksek olanı seçti. Al’Thor’a karşı harekete geçemiyordu, öyle mi? Pekala. O zaman Yüce Efendi’ye uzun zamandır arzuladığı başka bir şey getirirdi.</p>
<p class="p0">“Perrin Aybara,” dedi Graendal. Niyetini Moridin’e açıklamak kendini savunmasız hissettirmişti. Graendal planlarını kendine saklamaktan hoşlanırdı. Ama ona söylemeden bu görüşmeden ayrılabileceğini sanmıyordu. “Sana onun kellesini getireceğim.”</p>
<p class="p0">Moridin ellerini arkasında kavuşturarak ateşe döndü. Alevleri izledi.</p>
<p class="p0">Graendal şokla, terin alnından süzüldüğünü hissetti. Ne? Ama o sıcak ve soğuğu görmezden gelebilirdi. Sorun neydi? Odaklandı... işe yaramadı. Burada değil. Onun yanında değil.</p>
<p class="p0">Bu Graendal’ı çok huzursuz etti.</p>
<p class="p0">“O önemli,” dedi. “Kehanetler...”</p>
<p class="p0">“Kehanetleri biliyorum,” dedi Moridin alçak sesle. Dönmedi. “Nasıl yapacaksın?”</p>
<p class="p0">“Casuslarım ordusunu buldu,” dedi Graendal. “Ne olur ne olmaz diye onun hakkında bazı planları harekete geçirdim bile. Kaos yaratmam için verilmiş Gölgedölleri hala emrimde. Bir tuzak hazırladım. Aybara’yı kaybetmek al’Thor’u yıkar.”</p>
<p class="p0">“Bundan daha fazlasını yapar,” dedi Moridin usulca. “Ama sen bunu asla başaramazsın. Adamları Kapıyol yapabiliyor. Senden kaçar.”</p>
<p class="p0">“Ben...”</p>
<p class="p0">“Senden <span class="t3">kaçacak</span>,” dedi Moridin usulca.</p>
<p class="p0">Ter Graendal’ın yanağına, sonra çenesine süzüldü. Graendal onu dikkatle sildi, ama alnı boncuk boncuk terlemeye devam ediyordu.</p>
<p class="p0">“Gel,” dedi Moridin, şömineden uzaklaşıp, dışarıdaki koridora yönelerek.</p>
<p class="p0">Graendal korkarak, ama merakla takip etti. Moridin onu yakındaki, aynı siyah taştan duvara oturtulmuş bir kapıya götürdü. Kapıyı itip açtı.</p>
<p class="p0">Graendal onun peşinden içeri girdi. Dar odanın duvarları raflarla kaplıydı. Ve üstlerinde düzinelerce -belki yüzlerce- Güç nesnesi vardı. <span class="t3">İçerideki karanlık!</span> diye düşündü Graendal. <span class="t3">Bu kadar çok Güç nesnesini nereden bulmuş?</span></p>
<p class="p0">Moridin odanın sonuna yürüdü ve bir raftaki nesneler arasında arandı. Graendal huşu içinde içeri girdi. “Bu şokmızrak mı?” diye sordu, uzun bir metal parçasını göstererek. “Üç bağlama çubuğu? Bir <span class="t3">rema’kar</span>? Bu parçalar...”</p>
<p class="p0">“Önemsiz,” dedi adam, eşyalardan birini seçerek.</p>
<p class="p0">“Ben yalnızca...”</p>
<p class="p0">“Bir nimeti kaybetmek üzeresin, Graendal,” dedi Moridin dönerek. Elinde uzun, kazığa benzeyen bir metal parçası vardı. Gümüş rengiydi ve ucunda altın kakmalı büyük metal bir kafa vardı. “Bunların yalnızca iki tanesini buldum. Diğeri iyi bir biçimde kullanılıyor. Sen de bunu kullanabilirsin.”</p>
<p class="p0">“Bir düşçubuğu mu?” dedi Graendal, gözlerini iri iri açarak. Bunlardan bir tane edinmeyi ne kadar da çok istemişti! “<span class="t3">İki </span>tane mi buldun?”</p>
<p class="p0">Moridin düşçubuğunun tepesine tıkladı ve çubuk elinden kayboldu. “Nerede bulacağını biliyorsun, değil mi?”</p>
<p class="p0">“Evet,” dedi Graendal açgözlülükle. Bu <span class="t3">büyük</span> Güç sahibi bir nesneydi. Çok farklı şekillerde kullanılabiliyordu.</p>
<p class="p0">Moridin gözlerini onunkilere dikerek yaklaştı. “Graendal,” dedi usulca, tehlikeli bir sesle. “Bunun anahtarını biliyorum. Bana ya da diğer Seçilmişlere karşı <span class="t3">kullanılmayacak</span>. Kullanırsan Yüce Efendi bilir. Alışkanlığına daha fazla göz yummak istemiyorum, Aybara ölene kadar değil.”</p>
<p class="p0">“Ben... evet, elbette.” Graendal aniden üşüdü. Burada nasıl üşüyebilirdi? Hem de <span class="t3">hala</span> terlerken?</p>
<p class="p0">“Aybara Düş Dünyası’nda yürüyebiliyor,” dedi Moridin. “Sana bir araç daha ödünç vereceğim, iki ruhlu bir adam. Ama o <span class="t3">benim</span>, tıpkı o çubuğun benim olduğu gibi. Tıpkı senin benim olduğun gibi. Anladın mı?”</p>
<p class="p0">Graendal başını salladı. Elinde değildi. Oda daha da kararmıştı sanki. O ses... hafifçe, Yüce Efendi’nin sesi gibi gelmişti.</p>
<p class="p0">“Ama sana şunu söyleyeyim,” dedi Moridin, sağ elini uzatıp Graendal’ın çenesini tutarak. “Eğer başarılı olursan, Yüce Efendi memnun olacak. Çok memnun olacak. Sana azar azar bahşedilen, zaferin üzerine, yağdırılacak.”</p>
<p class="p0">Graendal kuruyan dudaklarını yaladı. Önünde, Moridin’in ifadesi dalgınlaştı.</p>
<p class="p0">“Moridin?” diye sordu Graendal tereddütle.</p>
<p class="p0">Moridin onu duymazdan geldi, çenesini bıraktı ve odanın ucuna yürüdü. Bir masadan, açık taba rengi deriye sarılmış kalın bir kitap aldı. Belli bir sayfayı açtı ve bir anlığına inceledi. Sonra Graendal’a yaklaşmasını işaret etti.</p>
<p class="p0">Graendal dikkatle yaklaştı. Sayfada olanları okuduğu zaman sersemledi.</p>
<p class="p0"><span class="t3">İçerideki karanlık!</span> “Bu kitap da ne?” demeyi başardı sonunda. “Bu kehanetler nereden gelmiş?”</p>
<p class="p0">“Uzun zamandır biliyordum,” dedi Moridin usulca, kitabı incelemeye devam ederek. “Ama başka çok kişi bilmez, Seçilmişler bile. Bu kehanetleri söyleyen kadınlar ve erkekler yalıtıldı ve kimseyle görüştürülmedi. Bu sözleri Işık asla bilmemeli. Biz onların kehanetlerini biliyoruz, ama onlar bizimkilerin tamamını asla bilmemeli.”</p>
<p class="p0">“Ama bu...” dedi Graendal, sayfayı tekrar okuyarak. “Bu Aybara ölecek diyor!”</p>
<p class="p0">“Her kehanetin pek çok yorumu olabilir,” dedi Moridin. “Ama evet. Bu Kehanet Aybara’nın senin elinden öleceğini vaat ediyor. Bana bu kurdun kellesini getireceksin, Graendal. Bunu yaptığın zaman, ne istersen senindir.” Kitabı şak diye kapattı. “Ama unutma. Başarısız olursan, kazandıklarını da kaybedeceksin. Ve bundan çok daha fazlasını.”</p>
<p class="p0">Elini sallayarak Graendal için bir kapı açtı; Graendal’ın Gerçek Kaynak’a dokunmak konusundaki küçük becerisi -ondan alınmayan kısmı- havayı yarıp açan, Desen’in dokusunda bir delik yaratan çapraşık örgüleri görmesine izin veriyordu. Orada hava ışıldıyordu. Kapı onun gizli mağarasına açılmıştı, biliyordu.</p>
<p class="p0">Tek kelime etmeden kapıdan geçti. Sesi titremeden konuşabileceğini sanmıyordu.</p>
</body>
</html>