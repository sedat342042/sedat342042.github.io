<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<meta http-equiv="Content-Type" content="application/xhtml+xml; charset=utf-8"/>

<link rel="stylesheet" type="text/css" href="../Styles/style.css"/>
<title>Geceyarısı Kuleleri</title>
</head>
<body>
<p class="p1" style="text-align: center;"><span class="t1">28</span></p>
<p class="p1" style="text-align: center;">-------------------------------------------------------------------------------------------------</p>
<p class="p1" style="text-align: center;"><span class="t1">TUHAFLIKLAR</span></p>
<p class="p1" style="text-align: center;"><span class="t1"><br/></span></p>
<p class="p0">“Ne planlıyorsun, kocacığım?” diye sordu Faile.</p>
<p class="p0">Beyazpelerinlerle yaptıkları görüşmenin ardından çadırlarına dönmüşlerdi. Perrin’in eylemleri Faile’yi şaşırtmıştı -ferahlatıcı, ama aynı zamanda huzursuz ediciydi.</p>
<p class="p0">Perrin ceketini çıkardı. “Rüzgarda bir tuhaflık kokusu alıyorum, Faile. Daha önce hiç almadığım bir koku.” Faile’ye bakarak duraksadı. “Kurtlar yok.”</p>
<p class="p0">“Kurtlar yok mu?”</p>
<p class="p0">“Yakında hiç kurt sezemiyorum,” dedi Perrin gözleri dalarak. “Önceden birkaç tane vardı. Ama gittiler.”</p>
<p class="p0">“İnsanlara yakın olmaktan hoşlanmadıklarını söylemiştin.”</p>
<p class="p0">Perrin gömleğini çıkararak, kıvırcık kahverengi kıllarla kaplı kaslı göğsünü açığa çıkardı. “Bugün çok az kuş ve çalıların arasında çok az hayvan vardı. Işık o gökyüzünü kavursun. Buna sebep olan o mu, yoksa başka bir şey mi?” İçini çekerek şilteye oturdu.</p>
<p class="p0">“Sen... oraya mı gideceksin?” diye sordu Faile.</p>
<p class="p0">“Yanlış bir şey var,” diye tekrarladı. “Mahkemeden önce ne öğrenebiliyorsam öğrenmeliyim. Kurt düşünde yanıtlar olabilir.”</p>
<p class="p0">Mahkeme. “Perrin, bu fikirden hiç hoşlanmadım.”</p>
<p class="p0">“Maighdin’e kızdın.”</p>
<p class="p0">“<span class="t3">Elbette</span> Maighdin’e kızdım,” dedi Faile. Malden olaylarını birlikte yaşamışlardı ve kadın Faile’ye <span class="t3">kahrolası Andor Kraliçesi</span> olduğunu söylememişti, öyle mi? Bu Faile’nin aptal gibi görünmesine yol açmıştı -yoldan geçen bir kılıç ustasının önünde kendi kılıç yeteneğiyle afra tafra yapan bir taşralı gibi.</p>
<p class="p0">“Bize güvenebileceğinden emin değildi,” dedi Perrin. “Anlaşılan, Terkedilmişlerin birinden kaçıyordu. Ben de olsam saklanırdım.”</p>
<p class="p0">Faile ona dik dik baktı.</p>
<p class="p0">“Bana öyle bakma,” dedi Perrin. “Seni kötü göstermek için yapmadı, Faile. Kendine has sebepleri vardı. Boş ver gitsin.”</p>
<p class="p0">Bu Faile’nin daha iyi hissetmesine sebep oldu; Perrin’in artık kendi görüşlerini savunabilmesi çok güzeldi. “Eh, Lini kim çıkacak merak ediyorum. Seanchan Kraliçesi mi? Gill Efendi de, herkesten saklanan Arad Doman Kralıdır belki, kim bilir?”</p>
<p class="p0">Perrin gülümsedi. “Onların Maighdin’in maiyeti olduğunu tahmin ediyorum. En azından Gill kim olduğunu söylüyorsa o. Muhtemelen bütün bunları çözemediği için Balwer kriz geçiriyordur.”</p>
<p class="p0">“İddiaya girerim çözmüştür,” dedi Faile, onun yanında diz çökerek. “Perrin, bu mahkeme hakkında söylediklerimde ciddiydim. Endişeleniyorum.”</p>
<p class="p0">“Beni ele geçirmelerine izin vermeyeceğim,” dedi Perrin. “Yalnızca mahkemeye çıkacağımı ve onların kanıt sunması için fırsat vereceğimi söyledim.”</p>
<p class="p0">“O zaman anlamı ne?” dedi Faile.</p>
<p class="p0">“Bana düşünmek için daha fazla zaman verecek,” dedi Perrin, “ve beni, onları öldürmek zorunda kalmaktan kurtaracak. Kumandanları, Damodred... adamda bir şey, diğerlerinden daha iyi kokuyor. Öfke ya da nefretle kudurmamış. Böylece halkımızı geri getireceğiz ve beni savunmalarını sağlayacağız. Söylemek istediklerimi söyleme fırsatı iyi gelecek. Belki bunca zaman asıl ihtiyaç duyduğum buydu.”</p>
<p class="p0">“Eh, tamam,” dedi Faile. “Ama gelecekte, beni planlarından <span class="t3">haberdar etmeyi</span> düşün, lütfen.”</p>
<p class="p0">“Olur,” dedi Perrin. Esnedi ve uzandı. “Aslında, son ana kadar aklıma gelmemişti.”</p>
<p class="p0">Faile dilini zor tuttu. En azından o görüşmeden iyi bir sonuç çıkmıştı. Damodred’le Berelain’in tanışmasını izlemişti ve bir kadının gözlerinin bu kadar aydınlandığını nadiren görmüştü. Faile bunu kullanabilirdi.</p>
<p class="p0">Bakışlarını indirdi. Perrin hafif hafif horlamaya başlamıştı bile.</p>
<p class="p0">&nbsp;</p>
<p class="p0">Perrin kendini, sırtını sert ve pürüzsüz bir şeye vermiş otururken buldu. Kurt düşünün aşırı karanlık, neredeyse <span class="t3">şerir </span>gökyüzü, köknar, meşe ve meşinyapraklardan ibaret ormanın üzerinde kaynıyordu.</p>
<p class="p0">Perrin ayağa kalktı, sonra döndü ve neye yaslandığına baktı. Çalkantılı gökyüzüne doğru devasa, çelik bir kule uzanıyordu. Aşırı düzdü, duvarları ek yerleri olmayan, yekpare çelikten yapılmış gibi görünüyordu. Kuleden hiç <span class="t3">doğal olmayan</span> bir his yayılıyordu.</p>
<p class="p0"><span class="t3">Sana buranın kötü olduğunu söylemiştim,</span> dedi Çekirge. Aniden Perrin’in yanında belirmişti ve oturuyordu. <span class="t3">Aptal enik.</span></p>
<p class="p0">“Buraya kendi isteğimle gelmedim,” diye itiraz etti Perrin. “Burada uyandım.”</p>
<p class="p0"><span class="t3">Zihnin ona odaklandı,</span> dedi Çekirge. <span class="t3">Ya da bağlantılı olduğun birinin zihni.</span></p>
<p class="p0">“Mat,” dedi Perrin, nereden bildiğini bilmeden. Renkler belirmedi. Kurt düşünde asla belirmiyorlardı.</p>
<p class="p0"><span class="t3">O da senin gibi aptal bir enik mi?</span></p>
<p class="p0">“Belki daha aptal.”</p>
<p class="p0">Çekirge, bunun mümkün olduğuna inanmak istemezmiş gibi kokuyordu. <span class="t3">Gel,</span> dedi kurt. <span class="t3">Geri döndü.</span></p>
<p class="p0">“Ne...”</p>
<p class="p0">Çekirge kayboldu. Perrin kaşlarını çatarak onu takip etti. Artık Çekirge’nin gittiği yerin kokusunu kolaylıkla yakalayabiliyordu. Jehannah Yolu’nda ortaya çıktılar. O tuhaf mor cam duvar yine oradaydı, yolu ikiye bölüyordu ve yukarıda ve iki yanda, göz görebildiğince uzanıyordu. Perrin bir ağaca yürüdü. Çıplak dalları camın içinde kalmıştı ve kıpırtısızdı.</p>
<p class="p0">Çekirge yaklaştı. <span class="t3">Bu şeyi daha önce de gördük,</span> dedi. <span class="t3">Uzun, çok uzun zaman önce. Pek çok ömür önce.</span></p>
<p class="p0">“Nedir bu?”</p>
<p class="p0"><span class="t3">İnsanlara ait bir şey.</span></p>
<p class="p0">Çekirge’nin mesajında karmaşık imgeler vardı. Uçak, parlayan diskler. İmkansız ölçüde yüksek çelik yapılar. Efsaneler Çağı’ndan şeyler mi? Çekirge, tıpkı at arabalarının ya da mumların faydasını anlamadığı gibi, onların da ne işe yaradığını bilmiyordu.</p>
<p class="p0">Perrin yola baktı. Ghealdan’ın bu kısmını tanımıyordu; Lugard’a doğru olmalıydı. Duvar, son seferden farklı bir yerde belirmişti.</p>
<p class="p0">Aklına bir düşünce gelen Perrin, birkaç sıçramayla yolda ilerledi. Yüz adım uzakta arkasına baktı ve kuşkuları doğrulandı. O cam bir duvar değildi, bir <span class="t3">kubbe</span> oluşturuyordu. Morumsu ama saydamdı ve fersahlarca uzanıyordu.</p>
<p class="p0">Çekirge bir bulanıklık halinde hareket ederek gelip yanında durdu. <span class="t3">Gitmemiz lazım.</span></p>
<p class="p0">“O içeride, değil mi?” diye sordu Perrin. Sezgilerini dışarıya açtı. Meşe Dansçısı, Kıvılcım ve Sınırsız yakındaydı. İleride, kubbenin içinde. Kurtlar hemen, avlamak ve avlanmak hakkında çılgın mesajlarla karşılık verdiler.</p>
<p class="p0">“Neden kaçmıyorlar?” diye sordu Perrin.</p>
<p class="p0">Çekirge’den kafa karışıklığı mesajı geldi.</p>
<p class="p0">“Ben onlara gidiyorum,” dedi Perrin. İlerlemeyi diledi.</p>
<p class="p0">Hiçbir şey olmadı.</p>
<p class="p0">Perrin midesinin içinde bir panik sancısı hissetti. Sorun neydi? Bir daha denedi ve bu sefer kubbenin tabanına gitmeye çalıştı.</p>
<p class="p0">İşe yaradı. Bir anda oraya vardı. Camsı yüzey önünde dimdik yükseliyordu. <span class="t3">Bu kubbe yüzünden,</span> diye düşündü. <span class="t3">Beni engelliyor.</span> Aniden kurtların gönderdiği, kapana kısılmışlık hissini anladı. Kubbeden çıkamıyorlardı.</p>
<p class="p0">O zaman, bu kubbenin amacı neydi? Katil kurtları öldürebilsin diye, onları tuzağa düşürmek mi? Perrin hırlayarak kubbenin yüzeyine yaklaştı. Kendini orada hayal ederek içeri giremiyordu, ama belki daha dünyevi yollarla girebilirdi. Elini kaldırdı, ama sonra duraksadı. Yüzeye dokunmanın neyle sonuçlanacağını bilmiyordu.</p>
<p class="p0">Kurtlar sert, kırışıklık dolu bir yüzü olan, siyahlara ve derilere bürünmüş, dudaklarına bir gülümseme ile oklar fırlatan bir adam imgesi yolladılar. Adam yanlış kokuyordu, çok yanlış. Aynı zamanda, ölü kurt kokuyordu.</p>
<p class="p0">Perrin onları orada bırakamazdı. Tıpkı Gill Efendi ve diğerlerini Beyazpelerinlerin elinde bırakamayacağı gibi. Katil’e duyduğu öfkeyle, kubbenin yüzeyine dokundu.</p>
<p class="p0">Aniden kasları güçlerini kaybedip boşandılar, bacakları onu ayakta tutamıyordu. Perrin sertçe yere düştü. Ayağı hala kubbeye dokunuyordu, içinden geçiyordu. Kubbe maddesel değil gibiydi.</p>
<p class="p0">Artık ciğerleri çalışmıyordu; göğsünü şişirmek çok zordu. Panik içinde, kendini başka yerde hayal etti, ama işe yaramadı. Kurtlar gibi kapana kısılmıştı!</p>
<p class="p0">Yanında gri-gümüş bir bulanıklık belirdi. Çeneler omzunda kapandı. Çekirge onu mor kubbeden geri sürüklediğinde, Perrin gücünün hemen geri geldiğini hissetti. Kesik kesik nefes aldı.</p>
<p class="p0"><span class="t3">Aptal enik,</span> dedi Çekirge.</p>
<p class="p0">“Sen olsan onları orada mı bırakırdın?” dedi Perrin, perişan bir sesle.</p>
<p class="p0"><span class="t3">Çukuru kazdığın için aptal değilsin. Yabanarılarının çıkması olasılığına karşı, beni beklemediğin için aptalsın.</span> Çekirge kubbeye döndü. <span class="t3">Düşersem yardım et.</span> Duvara yaklaştı, sonra burnunu kubbeye dokundurdu. Çekirge sendeledi, ama kendini topladı ve yavaşça ilerlemeye devam etti. Diğer yanda yere yıkıldı, ama göğsü hala hareket ediyordu.</p>
<p class="p0">“Bunu nasıl yaptın?” diye sordu Perrin ayağa kalkarak.</p>
<p class="p0"><span class="t3">Ben benim. </span>Çekirge’nin kendini nasıl gördüğüne dair imgeler geldi; olduğu halinin tıpatıp aynısıydı. Aynı zamanda, güç ve istikrar kokuları vardı.</p>
<p class="p0">İşin numarası kim olduğunuzu tamamen kontrol edebilmekmiş gibi görünüyordu. Kurt düşündeki pek çok şey gibi, insanın zihinsel imgesi, dünyanın kendi maddi yapısından daha güçlüydü.</p>
<p class="p0"><span class="t3">Gel,</span> dedi Çekirge. <span class="t3">Güçlü ol ve duvardan geç.</span></p>
<p class="p0">“Benim daha iyi bir fikrim var,” dedi Perrin ayağa kalkarak. Bütün gücüyle duvara koştu. Mor kubbeye çarptığında kasları hemen gevşedi, ama hızı sayesinde diğer yana geçti ve yuvarlanarak durdu. İnledi. Omzunu incitmiş, kolunu sıyırmıştı.</p>
<p class="p0"><span class="t3">Aptal enik,</span> dedi Çekirge. <span class="t3">Öğrenmen lazım.</span></p>
<p class="p0">“Zamanı değil,” dedi Perrin ayağa kalkarak. “Diğerlerine yardım etmemiz lazım.”</p>
<p class="p0">Rüzgarda oklar; kalın, siyah, ölümcül oklar. Avcının kahkahası. Bayatlamış insan kokusu. Katil <span class="t3">buradaydı</span>. Çekirge ve Perrin yol boyunca koşmaya başladılar. Perrin kubbenin içinde hızını arttırabildiğini gördü. Çekinerek, bir düşünceyle ileriye atlamayı denedi ve işe yaradı. Ama kendini dışarı göndermeye çalıştığında hiçbir şey olmadı.</p>
<p class="p0">Demek kubbe bir engeldi. İçinde serbeste hareket edebiliyordu, ama kendini dışarıda hayal ederek oraya gidemiyordu. Dışarı çıkmak istiyorsa, kubbenin duvarından fiziksel olarak geçmesi gerekiyordu.</p>
<p class="p0">Meşe Dansçısı, Sınırsız ve Kıvılcım ilerideydi. Katil de. Perrin hırladı ve çılgın mesajlara boğuldu. Karanlık orman. Katil. Adam kurtlara çok uzun boylu görünüyordu, yüzü kayadan yontulmuş gibi görünen karanlık bir canavar.</p>
<p class="p0">Çimenlerde kan. Acı, öfke, dehşet, şaşkınlık. Kıvılcım yaralanmıştı. Kıvılcım kubbenin sınırına doğru sürünürken diğer ikisi ileri geri sıçrayarak Katil’e sataşıyor, onun dikkatini çekmeye çalışıyordu.</p>
<p class="p0"><span class="t3">Dikkat et, Genç Boğa,</span> dedi Çekirge. <span class="t3">Bu adam iyi avlanıyor. Neredeyse kurt gibi hareket ediyor, ama onda yanlış bir şey var.</span></p>
<p class="p0">“Ben onun dikkatini dağıtırım. Sen Kıvılcım’ı al.”</p>
<p class="p0"><span class="t3">Kolların var. Sen taşı.</span> Mesajda bundan daha fazlası vardı, ebette: Çekirge’nin yaşı ve deneyimi, Perrin’in hala bir enik olması.</p>
<p class="p0">Perrin dişlerini gıcırdattı, ama itiraz etmedi. Çekirge <span class="t3">gerçekten</span> de ondan daha deneyimliydi. Ayrıldılar, Perrin Kıvılcım’a uzandı, nerede olduğunu buldu -bir ağaçlıkta saklanmıştı- ve doğrudan oraya gitti.</p>
<p class="p0">Koyu kahverengi kurdun kalçasına bir ok saplanmıştı ve usul usul inleyerek, kandan bir iz bırakarak sürünüyordu. Perrin çabucak diz çöktü ve oku çekip çıkardı. Kurt inlemeye devam etti. Korkmuş kokuyordu. Perrin oku kaldırdı. Ok <span class="t3">şer</span> kokuyordu. Tiksinti içinde onu kenara fırlattı ve kurdu kollarına aldı.</p>
<p class="p0">Yakında bir şey çıtırdadı ve Perrin hızla döndü. Sınırsız, endişeli bir kokuyla, iki ağacın arasından atladı. Diğer iki kurt Katil’i uzağa çekiyordu.</p>
<p class="p0">Perrin döndü ve Kıvılcım’ı taşıyarak kubbenin en yakın duvarına koştu. Doğrudan kubbenin duvarına sıçrayamamıştı, çünkü nerede olduğunu bilmiyordu.</p>
<p class="p0">Yüreği güm güm atarak ağaçlıktan fırladı. Oku geride bıraktıklarından beri kollarındaki kurt güçlenmiş gibiydi. Perrin pervasız bir hızla koştu, bir bulanıklık hali içinde yüzlerce adım ilerledi. Kubbe duvarı yaklaştı ve Perrin durdu.</p>
<p class="p0">Aniden katil orada belirdi, yayını çekmiş, önünde dikiliyordu. Üzerindeki siyah pelerin çevresinde dalgalanıyordu; artık gülümsemiyordu ve gözleri fırtına gibiydi.</p>
<p class="p0">Oku salıverdi. Perrin <span class="t3">kaydı</span> ve okun nereye indiğini görmedi. Kubbeye ilk girdiği yerde belirdi; ilk oraya gitmesi gerekirdi. Kendini mor duvara fırlattı, diğer yanda yere yığıldı ve Kıvılcım da yere yuvarlandı.</p>
<p class="p0">Kurt ciyakladı. Perrin yere sert bir şekilde çarpmıştı.</p>
<p class="p0"><span class="t3">Genç Boğa! </span>Kıvılcım, Katil’in bir imgesini yolladı, duvarın hemen içinde durmuş, yayını çeken, fırtına başı kadar karanlık bir adam.</p>
<p class="p0">Perrin dönüp bakmadı. <span class="t3">Kaydı</span> ve kendini Ejderdağı yamaçlarına yolladı. Oraya vardığında endişe içinde ayağa fırladı ve çekici elinde belirdi. Yakındaki kurtlar onu selamladılar. Perrin onları şimdilik duymazdan geldi.</p>
<p class="p0">Katil takip etmedi. Birkaç gergin dakikadan sonra Çekirge belirdi. “Diğerleri de kaçabildi mi?” diye sordu Perrin.</p>
<p class="p0"><span class="t3">Serbestler, </span>dedi Çekirge. <span class="t3">Fısıltı öldü.</span> Mesaj, sürüdeki diğer kurtların bakış açısından Fısıltı’yı gösterdi. Kubbenin belirmesinden birkaç dakika sonra öldürülmüştü. Kıvılcım panik içinde onun yan tarafını koklarken ok yemişti.</p>
<p class="p0">Perrin hırladı. Neredeyse yine sıçrayarak Katil’in karşısına çıkacaktı, ama Çekirge’nin uyarısı onu durdurdu. <span class="t3">Henüz çok erken! Öğrenmelisin!</span></p>
<p class="p0">“Yalnızca o değil,” dedi Perrin. “Kampımın ve Beyazpelerin kampının çevresindeki bölgeyi incelemeliyim. Uyanık dünyada, orada bir şey yanlış kokuyor. Orada tuhaf bir şey olup olmadığını görmem lazım.”</p>
<p class="p0"><span class="t3">Tuhaf?</span> Çekirge kubbe imgesini gönderdi.</p>
<p class="p0">“Muhtemelen kubbeyle bağlantılı.” İki tuhaflığın aynı anda ortaya çıkması basit bir tesadüf olamazdı.</p>
<p class="p0"><span class="t3">Bir başka zaman ara. Katil senin baş edemeyeceğin kadar güçlü.</span></p>
<p class="p0">Perrin derin bir nefes aldı. “Eninde sonunda onunla yüzleşmem gerek, Çekirge.”</p>
<p class="p0"><span class="t3">Şimdi değil.</span></p>
<p class="p0">“Hayır,” diye onayladı Perrin. “Şimdi değil. Şimdi, alıştırma yapmalıyız.” Kurda döndü. “Ben hazır olana kadar her gece.”</p>
<p class="p0">&nbsp;</p>
<p class="p0">Rodel Ituralde karyolasında döndü. Boynu terden ıslanmıştı. Saldaea her zaman bu kadar sıcak ve bunaltıcı mıydı? Evini, Bandar Eban’ın serin okyanus rüzgarlarını özlüyordu.</p>
<p class="p0">Her şeyde bir yanlışlık hissi vardı. Gölgedölleri neden saldırmıyordu? Zihninde yüz ayrı olasılık dolaşıyordu. Yeni kuşatma makinelerini mi bekliyorlardı? Kuşatma makinesi yapmak için ormanı mı tarıyorlardı? Yoksa kumandanları şehri kuşatmanın yeterli olduğunu mu hissediyordu? Tüm şehir sarılmıştı, ama artık orada, dışarıda, şehri ele geçirmelerine yetecek kadar Trolloc olmalıydı.</p>
<p class="p0">Davul dövmeye başlamışlardı. Durmaksızın. Güm, güm, güm. Devasa bir hayvanın nabız atışı gibi, Koca Yılan şehrin çevresine dolanmış gibi, düzenli vuruşlar.</p>
<p class="p0">Dışarıda şafak sökmeye başlamıştı. Ituralde geceyarısından sonra yatmıştı. Sabah vardiyasına komuta eden Durhem, Ituralde’nin öğlene kadar rahatsız edilmemesini emretmişti. Çadırı avluda, gölgeli bir yerdeydi. Ituralde duvara yakın olmak istemişti ve ona yatak bulmalarını reddetmişti. Bu aptalcaydı. Geçmiş senelerde bir karyola onun için yeterli olurdu, ama eskisi kadar genç değildi. Yarın gerçek bir yatak odasına taşınacaktı.</p>
<p class="p0"><span class="t3">Şimdi,</span> dedi kendi kendine, <span class="t3">uyu.</span></p>
<p class="p0">Uyumak o kadar kolay değildi. Ejderyeminli olduğu suçlaması onu huzursuz etmişti. Arad Doman’da kralı uğruna, inandığı biri uğruna savaşıyordu. Şimdi ise yabancı bir diyarda, yalnızca bir kez karşılaştığı bir adam uğruna. Sezgileri doğru olduğunu söylediği için.</p>
<p class="p0">Işık, çok sıcaktı. Yanaklarından ter akıyor, boynunu kaşındırıyordu. Sabahın bu kadar erken saatlerinde bu kadar sıcak olmamalıydı. Hiç doğal değildi. O kahrolası davullar, hala gümlüyordu.</p>
<p class="p0">İçini çekti ve terden ıslanmış karyolasından kalktı. Bacağı ağrıyordu. Ağrı günler önce başlamıştı.</p>
<p class="p0"><span class="t3">Sen yaşlı bir adamsın Rodel,</span> diye düşündü, terli iç çamaşırlarını çıkarıp yeni yıkanmış çamaşırlar giyerek. Pantolonunun paçalarını, dizlerine kadar gelen çizmesinin içine soktu. Sonra siyah düğmeli, sade beyaz gömleğini giydi. Üzerine gri ceketini geçirerek, yakasını son düğmesine kadar ilikledi.</p>
<p class="p0">Kılıcını takarken dışarıda ayak sesleri ve ardından fısıltılar duyuldu. Konuşmalar hararetlendi. Tam biri, “Lord Ituralde bilmek isteyecektir!” derken, Ituralde dışarı çıktı.</p>
<p class="p0">“Neyi bilmek isteyeceğim?” diye sordu. Bir ulak çocuk nöbetçilerle tartışıyordu. Üçü birden yüzlerinde mahçup ifadelerle ona döndü.</p>
<p class="p0">“Özür dilerim, Lordum,” dedi Connel. “Uyumanıza izin verme talimatı almıştık.”</p>
<p class="p0">“Bu sıcakta uyuyabilen biri yarı kertenkele olmalı, Connel,” dedi Ituralde. “Evlat, nedir getirdiğin haber?”</p>
<p class="p0">“Yüzbaşı Yoeli duvarda, efendim,” dedi delikanlı. Ituralde onu tanıyordu bu seferin başlangıcından beri yanındaydı. “Gelmeniz gerektiğini söyledi.”</p>
<p class="p0">Ituralde başını salladı. Elini Connel’in koluna koydu. “Bana göz kulak olduğun için teşekkür ederim, eski dostum, ama bu kemikler sandığın kadar kırılgan değil.”</p>
<p class="p0">Connel kızararak başını salladı. Ituralde avluyu aşarken nöbetçi de peşine düştü. Güneş yükselmişti. Askerlerinin çoğu kalkmıştı. Çok fazla sayıda asker. Uyumakta güçlük çeken yalnızca Ituralde değildi.</p>
<p class="p0">Duvarın tepesinde moral bozucu bir manzarayla karşılaştı. Ölmekte olan arazide, binlerce Trolloc kamp kurmuş, ateşler yakmıştı. Ituralde o ateşler için odunun nereden geldiğini düşünmek bile istemiyordu. Yakındaki köylerin ve çiftliklerin uyarısını dinleyip kaçtıklarını umuyordu.</p>
<p class="p0">Yoeli, siyah ceketli bir adamın yanında, mazgallı surları kavrayarak dikiliyordu. Deepe Bhadar, al’Thor’un verdiği Asha’manlar arasında kıdemli konumdaydı yakasına hem Ejder hem de kılıç iğnesi takan üç adamdan biriydi. Andorlunun yassı bir suratı vardı ve siyah saçlarını uzatmıştı. Ituralde bazen siyah ceketli adamların kendi kendilerine söylendiklerini duyardı, ama Deepe bunu yapmıyordu. Adam kendine tamamen hakim görünüyordu.</p>
<p class="p0">Yoeli, Asha’man’a bakıp duruyordu; Ituralde de yönlendirebilen adamların yanında kendini rahat hissetmiyordu. Ama kusursuz araçlardı ve onu hayal kırıklığına uğratmamışlardı. Ituralde söylentilere göre değil, deneyimlerine göre hareket etmeyi tercih ederdi.</p>
<p class="p0">“Lord Ituralde,” dedi Deepe. Asha’manlar Ituralde’ye asla selam vermiyorlardı; yalnızca al’Thor’a selam veriyorlardı.</p>
<p class="p0">“Sorun nedir?” diye sordu Ituralde, Trolloc sürülerini gözden geçirerek. Yatmaya gittiğinden beri değişmiş görünmüyorlardı.</p>
<p class="p0">“Adamınız bir şey <span class="t3">hissedebildiğini</span> iddia ediyor,” dedi Yoeli. “Orada bir yerde.”</p>
<p class="p0">“Yanlarında yönlendirebilenler var, Lord Ituralde,” dedi Deepe. “En az altı, belki daha fazla kişi. Ben kullandıkları Güç’ü hissedebildiğime göre, erkekler ve güçlü bir şey yapıyorlar. Gözlerimi kısarak uzak kamplara bakarsam, bazen örgülerini görebildiğimi düşünüyorum, ama hayal gücüm bana oyun oynuyor da olabilir.”</p>
<p class="p0">Ituralde bir küfür salladı. “Bunu bekliyorlardı işte.”</p>
<p class="p0">“Neyi?” diye sordu Yoeli.</p>
<p class="p0">“Kendi Asha’manlarıyla...”</p>
<p class="p0">“Onlar Asha’man <span class="t3">değil</span>,” dedi Deepe hararetle.</p>
<p class="p0">“Tamam, o zaman. Kendi <span class="t3">yönlendiricileriyle</span>, bu duvarı oyuncak bloklar gibi yıkabilirler Yoeli. O Trolloc denizi içeri akacak ve sokaklarını dolduracak.”</p>
<p class="p0">“Ben burada durduğum sürece değil,” dedi Deepe.</p>
<p class="p0">“Bir askerde kararlığı severim Deepe,” dedi Ituralde, “ama benim hissettiğim kadar bitkin <span class="t3">görünüyorsun</span>.”</p>
<p class="p0">Deepe ona dik dik baktı. Gözleri uykusuzluktan kızarmıştı ve dişlerini sıkıyordu, boynundaki ve yüzündeki kaslar gergindi. Ituralde ile göz göze geldi, sonra sertçe, derin derin nefes aldı.</p>
<p class="p0">“Haklısınız,” dedi Deepe. “Ama hiçbirimiz buna karşı bir şey yapamayız.” Elini kaldırdı ve Ituralde’nin anlamadığı bir şey yaptı. Elinin üzerinde kırmızı bir ışık belirdi: diğerlerini kendine çekmek için kullandığı sinyal. “Adamlarınızı hazırlayın, General, Yüzbaşı. Fazla sürmeyecek. O kadar uzun süre, onca Güç tutmanın... sonuçları olacaktır.”</p>
<p class="p0">Yoeli başını salladı, ardından hızla uzaklaştı. Ituralde Deepe’in koluna dokunarak dikkatini çekti.</p>
<p class="p0">“Siz Asha’manlar kaybetmeyi göze alamayacağımız ölçüde önemli bir kaynaksınız,” dedi Ituralde. “Ejder bizi buraya ölmemiz için değil, yardım etmemiz için gönderdi. Bu şehir düşerse, diğerlerini ve toparlayabildiğiniz kadar yaralıyı alıp gitmenizi istiyorum. Anlıyor musun asker?”</p>
<p class="p0">“Adamlarımın büyük kısmı bundan hoşlanmayacak.”</p>
<p class="p0">“Ama en iyisinin bu olduğunu biliyorsun,” dedi Ituralde. “Değil mi?”</p>
<p class="p0">Deepe duraksadı. “Evet. Sık sık olduğu gibi, bu sefer de haklısınız. Onları buradan götürürüm.” Sesini alçalttı. “Bu ümitsiz bir direniş, Lordum. Orada her ne yapıyorlarsa, ölümcül olabilir. Bunu önermek kanıma dokunuyor... ama Asha’manlar hakkında söyledikleriniz sizin askerleriniz için de geçerli. Kaçalım.” <span class="t3">Kaçmak</span> sözcüğünü acı bir tonlamayla söylemişti.</p>
<p class="p0">“Saldaealılar bizimle gelmez.”</p>
<p class="p0">“Biliyorum.”</p>
<p class="p0">Ituralde düşündü. Sonunda, başını iki yana salladı. “Bu canavarları burada oyaladığımız her gün, onları anayurdumdan bir gün daha uzak tutmak demek. Hayır, ben gidemem Deepe. Burası hala savaşacak en iyi yer. Bu binaların nasıl müstahkem mevkiler olduğunu gördün; içeride birkaç gün dayanabiliriz, bölünerek orduyu oyalarız.”</p>
<p class="p0">“O zaman Asha’manlarım kalıp yardım edebilir.”</p>
<p class="p0">“Sen alacağın emri aldın, evlat. Onlara itaat et. Anladın mı?”</p>
<p class="p0">Deepe çenesini kapattı, sonra sertçe başını salladı. “Asha’manlarımı alıp...”</p>
<p class="p0">Ituralde geri kalanı duyamadı. Bir patlama oldu.</p>
<p class="p0">Geldiğini hissetmemişti. Bir an Deepe’in yanında duruyordu, bir sonrakinde duvarın tepesindeki yürüyüş yolunda, yerde yatıyordu ve çevresindeki dünya tuhaf bir sessizliğe bürünmüştü. Başında korkunç bir acı vardı. Ituralde öksürdü ve titrek elini kaldırdığı zaman yüzünün kan içinde olduğunu anladı. Sağ gözünde bir şey vardı; gözlerini kırptığı zaman kavurucu bir acı hissediyordu. Neden her şey bu kadar sessizdi?</p>
<p class="p0">Yuvarlanarak döndü, tekrar öksürdü, sağ gözü sımsıkı kapandı ve diğeri sulanmaya başladı. Duvar birkaç santim ötesinde sona eriyordu.</p>
<p class="p0">Nefesi kesildi. Kuzey duvarının büyük bir bölümü yok olmuştu. İnledi ve diğer yöne baktı. Biraz önce Deepe yanında duruyordu...</p>
<p class="p0">Asha’man’ı duvarın üzerinde yatar halde buldu. Başı kan içindeydi. Sağ bacağı lime lime bir et parçası halindeydi ve diz hizasının üzerinde kırık bir kemikle sona eriyordu. Ituralde bir küfür salladı, sallanarak o tarafa gitti ve adamın yanında diz çöktü. Deepe’in altında kan birikiyordu, ama adam hala seyiriyordu. Yaşıyordu.</p>
<p class="p0"><span class="t3">Alarm vermeliyim...</span></p>
<p class="p0">Alarm? O patlama yeterli alarm olmalıydı. Duvarın içinde, binalar yıkılmış, delikten fırlayan taşların altında ezilmişti. Dışarıda, Trolloclar hendeği aşmak için kullanacakları iskeleleri taşıyarak koşuyorlardı.</p>
<p class="p0">Ituralde Asha’man’ın kemerini çekip çıkardı ve onu kullanarak adamın bacağını bağladı. Aklına gelen, yapabileceği tek şeydi. Patlama yüzünden başı hala zonkluyordu.</p>
<p class="p0"><span class="t3">Şehri kaybettik... Işık! Öylesine, kaybedi verdik.</span></p>
<p class="p0">Eller kalkmasına yardım ediyordu. Sersem sersem çevresine bakındı. Connel; o patlamadan canlı kurtulmuştu, ama ceketi lime lime olmuştu. O Ituralde’yi çekip uzaklaştırırken, iki asker Deepe’i aldı.</p>
<p class="p0">Sonraki dakikalar bir bulanıklık halinde geçti. Ituralde sendeleyerek merdivenleri indi ve parke taşlarından beş metre yukarıda, neredeyse tepeüstü yere çakılıyordu. Onu düşmekten Connel’in elleri kurtardı. Ve sonra... bir çadır? Büyük, açık kenarlı bir çadır? Ituralde gözlerini kırpıştırdı. Bir savaş meydanının bu kadar sessiz olmaması gerekirdi.</p>
<p class="p0">Buz gibi bir soğukluğa daldı. Çığlık attı. Kulaklarını ve zihnini sesler doldurdu. Çığlıklar, kırılan taşlar, çalınan borular, gümleyen davullar. Ölen adamlar. Hepsi, kulaklarındaki tıkaçlar çıkarılmış gibi, bir anda çarptı.</p>
<p class="p0">Kesik kesik nefes alarak silkelendi. Hasta çadırındaydı. Seyrek saçlı, sessiz Asha’man Antail tepesinde dikiliyordu. Işık, Ituralde kendini bitkin hissediyordu! Çok az uykunun üzerine, bir de Şifa görmüş olmanın gerilimi. Savaş gürültüleri onu sararken, göz kapaklarının tehlikeli ölçüde ağırlaştığını hissetti.</p>
<p class="p0">“Lord Ituralde,” dedi Antail, “sizi iyileştirmeyecek, ama iyi hissetmenizi sağlayacak bir örgüm var. Sizin için zararlı olabilir. Kullanmamı istiyor musunuz?”</p>
<p class="p0">“Ben...” dedi Ituralde. Sözcük, bir mırıltı halinde çıkmıştı. “O...”</p>
<p class="p0">“Kan ve kanlı küller,” diye mırıldandı Antail. Öne uzandı. Bir başka Güç dalgası Ituralde’yi sardı. Sanki bir süpürge içini süpürmüş, bütün bitkinliğini ve şaşkınlığını alıp götürmüş, duyularını geri getirmiş ve iyi bir gece uykusu çekmiş gibi hissetmesini sağlamıştı. Sağ gözü artık acımıyordu.</p>
<p class="p0">İçten içe, hala bir şey vardı, iliklerinde hissettiği bir bitkinlik. Onu görmezden gelebilirdi. Doğrulup oturdu, derin derin nefes aldı, sonra Antail’e baktı. “İşte <span class="t3">bu</span> faydalı bir örgü, evlat. Bunu yapabildiğini bana söylemeliydin!”</p>
<p class="p0">“Tehlikelidir,” diye tekrarladı Antail. “Kadınların kullandığı örgüden daha tehlikeli olduğunu söylediler bana. Bazı açılardan daha etkili. Daha sonra hissedeceğiniz, daha derin bir bitkinlik karşılığında tetiktelik ediniyorsunuz.”</p>
<p class="p0">“Daha sonra, Trolloclara düşmek üzere olan bir şehrin ortasında olmayacağız. En azından, Işık izin verirse. Deepe?”</p>
<p class="p0">“İlk onunla ilgilendim,” dedi Antail, yakındaki karyolada yatan Asha’man’ı göstererek. Deepe’in giysileri kavrulmuştu ve yüzü kanlıydı. Kesik sağ bacağına Şifa verilmişti ve baygın olsa da, nefes alıyor gibiydi.</p>
<p class="p0">“Connel!” dedi Ituralde.</p>
<p class="p0">“Lordum,” dedi asker yaklaşarak. Kişisel koruma görevi görecek bir manga asker toplamıştı.</p>
<p class="p0">“Bu kargaşayı araştıralım,” dedi Ituralde. Connel koşarak hasta çadırından çıktı ve Cordamora Sarayı’na yöneldi. Şehir kargaşa içindeydi, Saldaealı ve Domanlı grupları oraya buraya koşuyordu. Connel öngörülü davranarak, Yoeli’yi bulmak için bir ulak yolladı.</p>
<p class="p0">Saray yakında, ön kapının hemen yanındaydı. Patlamada duvarları hasar görmüştü, ama bina hala sağlam görünüyordu. Ituralde orayı kumanda merkezi olarak kullanıyordu. Adamlar onu burada bulmayı bekleyeceklerdi. Koşarak içeri girdiler. Ituralde’nin kılıcını Connel taşıyordu -bir ara kemeri kesilerek çıkarılmıştı. Üçüncü kata tırmandılar, sonra patlamada hasar gören bölgeyi gören bir balkona çıktılar.</p>
<p class="p0">Başta korktuğu gibi, şehir kaybedilmişti. Yıkılan duvar, telaşla toplanmış bir grup tarafından savunulmaktaydı. Gittikçe büyüyen Trolloc dalgaları hendeğin üzerine iskeleler atıyordu ve bazıları, Solukların önünde, hendeği geçmeye başlamıştı. Sokaklarda şaşalamış insanlar koşturuyordu.</p>
<p class="p0">Deepe’e söylediği gibi, hazırlanacak daha fazla zamanı olsaydı şehir direnebilirdi. Şimdi değil. <span class="t3">Işık, bu savunma peş peşe gelen felaketlere dönüştü.</span></p>
<p class="p0">“Asha’manları topla,” diye emretti Ituralde. “Bulabildiğin subaylarımı da. Adamları Kapıyollar aracılığıyla çekilmek üzere organize edeceğiz.”</p>
<p class="p0">“Başüstüne, Lordum,” dedi Connel.</p>
<p class="p0">“Ituralde, hayır!” Yoeli, kirlenmiş, yırtılmış bir üniforma içinde balkona fırladı.</p>
<p class="p0">“Ölmemişsin,” dedi Ituralde rahatlayarak. “Mükemmel. Şehrini kaybettik. Üzgünüm. Adamlarını bizimle getir, o zaman birlikte...”</p>
<p class="p0">“Bak!” dedi Yoeli, Ituralde’yi balkonun kenarına çekip, doğuyu işaret ederek. Uzakta kalın bir duman bulutu yükseliyordu. Trollocların yaktığı bir köy mü?</p>
<p class="p0">“Gözetçi ateşi,” diye devam etti Yoeli. “Kız kardeşim yardım geldiğini görmüş! Onlar gelene kadar direnmek <span class="t3">zorundayız</span>.”</p>
<p class="p0">Ituralde duraksadı. “Yoeli,” dedi yumuşak bir sesle, “bir ordu geliyorsa bile, bu Trolloc güruhunu durduracak kadar büyük olamaz. O da, o ateş bir aldatmaca değilse. Gölgedölleri geçmişte de akıllı olduklarını kanıtladılar.”</p>
<p class="p0">“Bize birkaç saat ver,” dedi Yoeli. “Benimle birlikte şehri savun ve gerçekten de bir ordu gelip gelmediğini öğrenmek için o Kapıyollar aracılığıyla keşif kolu gönder.”</p>
<p class="p0">“Birkaç saat mi?” dedi Ituralde. “Duvarında bir delik varken mi? Bizi ezdiler, Yoeli.”</p>
<p class="p0">“Lütfen,” diye yalvardı Yoeli. “Büyük Komutan dedikleri adamlardan biri değil misin? Bana o unvanın ne demek olduğunu göster, Lord Rodel Ituralde.”</p>
<p class="p0">Ituralde dönüp kırık duvara baktı. Arkasında, sarayın en üst kattaki odasında, subaylarının toplandığını duyabiliyordu. Duvardaki saf dağılmaya başlamıştı. Fazla direnemezlerdi.</p>
<p class="p0"><span class="t3">Bana o unvanın ne demek olduğunu göster.</span></p>
<p class="p0">Belki...</p>
<p class="p0">“Tymoth, burada mısın?” diye bağırdı.</p>
<p class="p0">Siyah ceketli, kızıl saçlı bir adam balkona çıktı. Deepe yaralandığında Asha’manların kumandasını almıştı. “Buradayım, Lord Ituralde.”</p>
<p class="p0">“Adamlarını topla,” dedi Ituralde telaşla. “O deliğin kumandasını al ve oradaki askerlerin çekilmesini sağla. Deliği Asha’manların tutmasını istiyorum. Yarım saate ihtiyacım var. Tüm enerjinizi, tüm gücünüzü o Trolloclara vurmak için kullanmanızı istiyorum. Beni duydun mu? <span class="t3">Bütün</span> gücünüzü. Bu iş bittiğinde bir mum yakacak kadar bile olsa yönlendirebiliyorsanız, postunuzu yüzerim.”</p>
<p class="p0">“Efendim,” dedi Asha’man. “Geri çekilme ne olacak?”</p>
<p class="p0">“Antail Şifa çadırında kalsın,” dedi Ituralde. “O, Asha’manların kaçmasına yetecek kadar büyük bir Kapıyol yapabilir. Ama başka herkes o <span class="t3">deliği tutacak!</span>”</p>
<p class="p0">Tymoth koşarak uzaklaştı. “Yoeli,” dedi Ituralde, “senin işin güçlerini toplamak ve şehirde...” Duraksadı. ‘Tarmon kahrolası Gai’don çıkmış gibi’ demek üzereydi. Y<span class="t3">ak beni!</span> “ ...başlarında komutan yokmuş gibi koşuşturmalarını engellemek. Direneceksek, <span class="t3">organize ve disiplinli</span> bir biçimde direnmeliyiz. Süvari birliklerinin on dakika sonra avluda saf tutmuş olmasını istiyorum. Gerekli emirleri ver.”</p>
<p class="p0">“Başüstüne, Lordum,” dedi Yoeli selam durarak.</p>
<p class="p0">“Ah,” dedi Ituralde dönerek. “İki araba dolusu odun ve bulabildiğin kadar yağ fıçısına ihtiyacım olacak. İki ordudaki, hala koşabilecek durumda olan, ama yüzlerinden ya da kollarından yaralanmış herkesi topla. Bir de, şehirde eline yay almış herkesi bul. Koş!”</p>
<p class="p0">&nbsp;</p>
<p class="p0">Yaklaşık bir saat sonra Ituralde ellerini arkasında kavuşturarak oturmuş, bekliyordu. Balkondan içeri girmişti ve kendini göstermek istemezmiş gibi, bir pencereden dışarı bakıyordu. Ama yine de savaşı rahatça görebileceği bir yerdeydi.</p>
<p class="p0">Sarayın dışında, Asha’man hattı zayıflamaya başlamıştı. Peş peşe gelen Trolloc dalgalarını muazzam bir Güç gösterisi ile havaya uçurarak, ona yaklaşık bir saat kazandırmışlardı. Düşmanın yönlendiricileri ortaya çıkmamıştı neyse ki. Ituralde, baştaki Güç patlamasından sonra, onların tükendiğini ve bitkin düştüğünü umuyordu.</p>
<p class="p0">Tepedeki o boğucu bulutlar ve şehrin ötesindeki tepeleri karartan Trolloc kitleleri yüzünden, gökyüzünde bir alacakaranlık hissi vardı. Neyse ki Trolloclar merdivenler ya da kuşatma kuleleri getirmemişlerdi. Yalnızca Myrddraaller tarafından güdülerek, dalga dalga duvardaki deliğe saldırıyorlardı.</p>
<p class="p0">Siyah ceketli adamların bir kısmı bitkinlik içinde, aksayarak deliğin önünden çekilmeye başlamıştı bile. Sona kalan birkaç kişi son bir Ateş ve Toprak patlaması yolladı, sonra onlar da yoldaşlarını takip etti. Emredildiği gibi, deliği tamamen açık ve savunmasız bırakmışlardı.</p>
<p class="p0"><span class="t3">Hadi gelin,</span> diye düşündü Ituralde duman açılırken.</p>
<p class="p0">Trolloclar dumanın içine bakarak, Asha’manların öldürdüğü yaratıkların leşlerinin üzerine tırmandılar. Gölgedölleri kaba pençeler ve toynaklar üzerinde koşarak geldiler. Bazıları havayı kokladı.</p>
<p class="p0">Deliğin içindeki sokaklar, dikkatle yerleştirilmiş kanlı ve yaralı adamlarla doldurulmuştu. Trolloclar girerken çığlıklar atmaya başladılar ve emredildiği gibi kaçtılar. Büyük olasılıkla korkuları sahte değildi. Yakındaki binalar da, patlamalar yüzündenmiş gibi dumanlar içindeydi, çatıları yanıyordu ve pencerelerden dışarı duman akıyordu. Bu haliyle, sahne çok daha korkunç görünüyordu. Trolloclar arduvaz çatıların <span class="t3">yanmayacak</span> şekilde tasarlandığını ve kanun gereği binalarda çok fazla tahta bulundurulmadığını bilmiyorlardı.</p>
<p class="p0">Ituralde nefesini tuttu. Trolloclar safları bozdular ve kükreyerek, uluyarak, şehre daldılar, yağmalama ve öldürme fırsatı gören gruplar dağıldılar.</p>
<p class="p0">Ituralde’nin arkasındaki kapı çarpılarak açıldı ve Yoeli telaşla içeri girdi. “Son saflar da yerlerini aldı. İşe yarıyor mu?”</p>
<p class="p0">Ituralde yanıt vermedi; kanıt aşağıdaydı. Trolloclar savaşı kazandıklarını sanıyorlardı: Asha’manların patlamaları, nihai direniş havası taşıyordu ve şehir kargaşa içindeymiş gibi görünüyordu. Trollocların hepsi apaçık bir sevinçle sokaklarda koşuyordu. Şehre giren Myrddraaller bile rahat görünüyorlardı.</p>
<p class="p0">Trolloclar yanan binalardan ve duvarlarla çevrili saraydan kaçındılar. Şehrin doğu tarafındaki geniş cadde üzerinde, kaçan askerleri kovalayarak şehrin içlerine girdiler. Dikkatle yığılmış molozlar, onları bu caddeyi seçmeye teşvik etmişti.</p>
<p class="p0">“General olmak gibi bir amacın var mı, Yüzbaşı Yoeli?” diye sordu Ituralde alçak sesle.</p>
<p class="p0">“Benim amaçlarımın önemi yok,” dedi Yoeli. “Ama öğrenme umudu beslememek için, bir adamın aptal olması gerekir.”</p>
<p class="p0">“O zaman bu derse dikkat et, evlat.” Aşağıda, Trollocların geçtiği caddeye bakan binaların pencerelerindeki kepenkler hızla açıldı. Okçular balkonlara doluştu. “Düşmanının senin yapmanı beklediği şeyi yaptığın <span class="t3">izlenimini</span> edinsen bile, başka bir şey yapmaya başla.”</p>
<p class="p0">Oklar yağdı ve Trolloclar öldü. Neredeyse mızrak büyüklüğünde oklar atan büyük arbaletler Solukları hedef aldı ve pek çoğu, çoktan öldüklerini bilmeden, parke taşlarının üzerinde sendeledi. Onlara bağlı düzinelerce Trolloc düştü. Hala hayatta olan yaratıklar kargaşaya kapıldılar ve gazap içinde böğürmeye, okçularla dolu binaların kapılarını dövmeye başladılar. Ama onlar bunu yaparken gökgürültüsü başladı. Nal sesleri. Yoeli’nin en iyi süvari alayı, kargılarını uzatarak, caddeden aşağı saldırıya geçti. Trollocları ezdiler, katlettiler.</p>
<p class="p0">Şehir devasa bir pusuya dönüşmüştü. O binalardan daha iyi yüksek mevki bulunamazdı ve sokaklar, şehir planını bilen birinin saldırıya geçmesine yetecek kadar genişti. Trolloclar sevinç içinde bağırmayı bırakıp, acı içinde haykırmaya başladılar ve kaçma telaşı içinde birbirlerini ezdiler. Duvarı yıkılmış avluya girdiler.</p>
<p class="p0">Saldaealılar, atlarının toynakları ve böğürleri düşenlerin iğrenç kanıyla ıslak, Trollocları takip ettiler. “Yanan” binaların pencerelerinde adamlar belirdi -ateşler, odaların dikkatle yalıtılmış kısımlarında yakılmıştı- ve büyük avluyu ok yağmuruna tuttular. Diğerleri atlılara yeni kargılar devrettiler ve silahları yenilenen süvariler dizilerek, atlarını Trollocların üzerine sürdüler. Ok yağmuru kesildi ve süvariler avluyu süpürerek geçtiler.</p>
<p class="p0">Yüzlerce Trolloc öldü. Belki binlerce. Ölmeyenler delikten geçip kaçtılar. Myrddraallerin çoğu öldü. Ölmeyenler de okların hedefi oldu. Onlardan birini öldürünce, onlarla bağlantılı düzinelerce Trolloc da ölüyordu. Soluklar düştü; çoğu, düzinelerce okla iğne yastığına dönmüştü.</p>
<p class="p0">“Bir araya gelip deliği tutma emri vereceğim,” dedi Yoeli hevesle.</p>
<p class="p0">“Hayır,” dedi Ituralde.</p>
<p class="p0">“Ama...”</p>
<p class="p0">“Delikte savaşmak bize hiçbir şey kazandırmaz,” dedi Ituralde. “Adamların farklı binalara gitmesini ve okçuların farklı pozisyonlar almalarını emret. Süvarileri saklayabileceğimiz depolar ya da başka büyük binalar var mı? Hızla oraya geçsinler. Sonra da bekleyeceğiz.”</p>
<p class="p0">“Bir daha hazırlıksız yakalanmazlar.”</p>
<p class="p0">“Hayır,” dedi Ituralde. “Ama ağır ve ihtiyatlı davranacaklar. Onlarla kafa kafaya vuruşursak kaybederiz. Direnirsek, oyalarsak, kazanırız. Bu işten sıyrılmamızın tek yolu bu, Yoeli. Yardım gelene kadar hayatta kalmanın tek yolu. Eğer geliyorsa.”</p>
<p class="p0">Yoeli başını salladı.</p>
<p class="p0">“Bir sonraki tuzağımız bu kadar çok yaratık öldürmeyecek,” dedi Ituralde, “ama Trolloclar özünde korkaktır. Her sokağın aniden bir ölüm tuzağına dönüşebileceğini bilmek onları duraksatacak ve bize, adamlarımızın yarısını kaybederek o duvarı tutmaktan daha fazla zaman kazandıracak.”</p>
<p class="p0">“Tamam,” dedi Yoeli. Duraksadı. “Ama... bu, onların bizim yapacaklarımızı tahmin edecekleri anlamına gelmiyor mu? Planın bu aşaması, sırf onlar bizim pusu kuracağımızı tahmin ettiği için işe yarayacak.”</p>
<p class="p0">“Bu doğru sanırım.”</p>
<p class="p0">“O zaman farklı bir şey yapmamız gerekmiyor mu? Düşman ne yapacağımızı sezmiş bile olsa, planları değiştirmemiz gerektiğini kendin söylemiştin.”</p>
<p class="p0">“Çok fazla düşünüyorsun, evlat. Git ve dediğimi yap.”</p>
<p class="p0">“Şey, peki, Lordum.” Yoeli hızla uzaklaştı.</p>
<p class="p0"><span class="t3">İşte</span>, diye düşündü Ituralde, <span class="t3">bu yüzden asla taktik öğretmemem lazım.</span> Öğrencilere, tüm diğerlerinden daha önemli bir kural olduğunu öğretmek zordu: her zaman içgüdülerine güven. Trolloclar korkuyor olacaktı. Bunu kullanabilirdi. Ona verdikleri her avantajı kullanırdı.</p>
<p class="p0">O kural hakkında çok fazla düşünmek istemiyordu, çünkü onu çoktan ihlal etmiş olabileceğinden endişeleniyordu. Çünkü içindeki bütün içgüdüler, bu şehri saatler önce terk etmiş olması gerektiğini haykırıyordu.</p>
</body>
</html>