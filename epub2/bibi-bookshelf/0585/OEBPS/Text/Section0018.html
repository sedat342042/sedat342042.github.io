<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<meta http-equiv="Content-Type" content="application/xhtml+xml; charset=utf-8"/>

<link rel="stylesheet" type="text/css" href="../Styles/style.css"/>
<title>Geceyarısı Kuleleri</title>
</head>
<body>
<p class="p1" style="text-align: center;"><span class="t1">9</span></p>
<p class="p1" style="text-align: center;">-------------------------------------------------------------------------------------------------</p>
<p class="p1" style="text-align: center;"><span class="t1">HAVADA KAN KOKUSU</span></p>
<p class="p1" style="text-align: center;"><span class="t1"><br/></span></p>
<p class="p0">Mat hemen eğildi. Bu içgüdü hayatını kurtarmıştı, çünkü havada, tam başının üzerinde bir şey savruldu.</p>
<p class="p0">Mat kenara yuvarlandı ve eli yerde ıslak bir şeye dokundu. “Cinayet!” diye bağırdı. “Kampta cinayet! Kanlı cinayet!”</p>
<p class="p0">Bir şey ona doğru ilerledi. Çadır tamamen karanlıktı, ama onu duyabiliyordu. Mat sendeledi, ama şans ondan yanaydı, çünkü bir şey yine yakınında <span class="t3">hışırdadı</span>.</p>
<p class="p0">Mat yere düştü, yuvarlandı ve elini yana attı. Onu nereye...</p>
<p class="p0">İşte! Şiltesinin yanında doğruldu ve eli oradaki uzun tahta sapı kavradı. Geri çekilerek ayağa kalktı, <span class="t3">ashandarei</span>yi kaldırdı, sonra dönerek savurdu -çadırda ona doğru ilerleyen şekle değil, duvara.</p>
<p class="p0">Kumaş rahatça kesildi ve Mat uzun uçlu mızrağını da alarak dışarı sıçradı. Diğer eliyle boynundaki deri kayışa uzandı, telaşı içinde tırnaklarıyla kendi derisini çizdi. Tilki başı madalyonu çıkardı ve çadırın dışındaki çalıların içinde döndü.</p>
<p class="p0">Kamp patikalarının kesiştiği yere dikilmiş direkteki fenerden zayıf bir ışık geliyordu. Mat o ışıkta, çadırdaki yırtıktan süzülen şekli gördü. Görmekten korktuğu bir şekil. <span class="t3">Gholam</span> bir insana benziyordu, ince, sarı saçlı ve sıradan yüzlü. O şeyde, ayırt edici olan tek şey yanağındaki yara iziydi.</p>
<p class="p0">Zararsız görünmesi gerekiyordu, kolaylıkla unutulabilir olması gerekiyordu. Çoğu insan bu şeyi kalabalıkta görse, kolaylıkla görmezden gelebilirdi. Yaratık gırtlaklarını kesene kadar.</p>
<p class="p0">Mat geriledi Çadırı bir yamacın yakınındaydı. Tilki başı madalyonun sicimini sıkıca <span class="t3">ashandarei</span>nin çeliğine sararak o tarafa doğru geriledi. Tam olarak uymuyordu, ama bunu önceden çalışmıştı. <span class="t3">Gholam</span>a zarar verdiğini bildiği tek şey madalyondu. Yardım çağırmaya devam ederek hızla çalıştı. Bu şeye karşı askerlerin bir faydası olmazdı, ama <span class="t3">gholam</span> önceden, dikkat çekmemesinin emredildiğini söylemişti. Kalabalık onu korkutup kaçırabilirdi.</p>
<p class="p0">Yaratık gerçekten de duraksadı ve kampa doğru baktı. Sonra Mat’e döndü ve yaklaştı. Hareketleri rüzgarda dalgalanan ipek kadar akıcıydı. “Gurur duyman lazım,” diye fısıldadı. “Beni kontrol eden kişi seni her şeyden çok istiyor. Senin kanını tadana kadar tüm diğerlerini görmezden gelmem söylendi.”</p>
<p class="p0">Sol elinde uzun bir hançer taşıyordu. Sağ elinden kan damlıyordu. Mat ürperdi. Kimi öldürmüştü? Matrim Cauthon’un yerine başka kim öldürülmüştü? Yine gözlerinin önüne Tylin’in görüntüsü geldi. Onun cesedini görmemişti; sahne hayal gücüne kalmıştı. Ne yazık ki, Mat’in hayal gücü oldukça kuvvetliydi.</p>
<p class="p0">Kafasının içinde o görüntü, havada bu kan kokusu varken, yapabileceği en aptalca şeyi yaptı. Saldırdı.</p>
<p class="p0">Mat karanlık açıklıkta haykırarak, <span class="t3">ashandarei</span>sini savurarak öne atıldı. Yaratık çok hızlıydı. Silahın önünden neredeyse <span class="t3">akarak</span> kaçtı.</p>
<p class="p0">Bir kurt gibi Mat’in çevresinde dönmeye başladı, kuru otların üzerinde ayakları hemen hiç ses çıkarmıyordu. Bir bulanıklık halinde saldırdı ve Mat ancak düşünmeden geriye sıçrayarak kurtulabildi. <span class="t3">Ashandarei</span>yi savurarak otların arasında koştu. Yaratık madalyondan uzak durmaya çalışıyor gibiydi. Işık, o madalyon olmasa Mat çoktan ölmüş, kanlar içinde yerde yatıyor olurdu!</p>
<p class="p0">Yaratık, sıvı karanlık gibi atıldı yine. Mat mızrağını çılgınca savurdu ve <span class="t3">gholam</span>a sırf şans eseri vurdu. Madalyon yaratığın elini kavurarak tısladı. Havaya yanık et kokusu yayıldı ve <span class="t3">gholam</span> geriledi.</p>
<p class="p0">“Onu öldürmen gerekmiyordu, kavrulası,” diye bağırdı Mat ona. “Onu bırakabilirdin! Onu aramıyordun; beni arıyordun!”</p>
<p class="p0">Yaratık, korkunç karanlık ağzını açıp çarpık dişlerini sergileyerek sırıtmakla yetindi. “Kuş uçmalı. İnsan nefes almalı. Ben öldürmeliyim.” Uzun adımlarla yaklaştı ve Mat başının dertte olduğunu anladı. Şimdi alarm veren sesler daha yüksekti. Yalnızca birkaç dakika geçmişti ve birkaç dakika daha sonra yardım gelirdi. Yalnızca birkaç dakika...</p>
<p class="p0">“Hepsini öldürmem söylendi,” dedi <span class="t3">gholam</span> usulca. “Seni açığa çıkarmak için. Bıyıklı adam, son seferinde araya giren yaşlı adam, kalbinin hakimi esmer tenli ufak tefek kadın. Şimdi seni öldürmezsem, hepsi ölecek.”</p>
<p class="p0">Kavrulası <span class="t3">gholam</span>, Tuon’u nereden biliyordu? Nasıl? İmkansızdı!</p>
<p class="p0">Mat o kadar şaşırmıştı ki, <span class="t3">gholam</span> üzerine atlarken <span class="t3">ashandarei</span>yi kaldırmak için ancak zaman bulabildi. Mat küfrederek yana kaçtı, ama çok geçti. Yaratığın bıçağı havada çaktı. Sonra silah sarsıldı ve parmaklarından kurtulup yana uçtu. Mat irkildi, sonra bir şeyin ona dolandığını ve <span class="t3">onu</span> geriye, <span class="t3">gholam</span>ın menzilinin dışına çektiğini hissetti.</p>
<p class="p0">Hava örgüleri. Teslyn! Kadın, bir yoğunlaşma ifadesiyle, çadırının önünde duruyordu.</p>
<p class="p0">“Ona örgülerle doğrudan dokunamazsın!” diye bağırdı Mat, kadının Hava örgüleri onu <span class="t3">gholam</span>dan biraz uzağa bırakırken. Teslyn onu yeterince yükseğe kaldırabilse, Mat buna da bir şey demezdi! Ama bir Aes Sedainin birini yaklaşık bir adımdan daha yükseğe kaldırabildiğini görmemişti.</p>
<p class="p0">Kenara kaçtı ve <span class="t3">gholam</span> peşinden atıldı. Sonra aralarına büyük bir şey girdi ve <span class="t3">gholam</span> akıcı hareketlerle çevresinden dolaştı. Nesne -bir sandalye!- kenardaki yamaca çarptı. Büyük bir bank <span class="t3">gholam</span>a çarparak onun dönerek geriye uçmasına sebep oldu.</p>
<p class="p0">Mat kendini topladı ve Teslyn’e baktı. Kadın görünmez Hava örgüleriyle Mat’in çadırının içine uzanıyordu. <span class="t3">Akıllı kadın, </span>diye düşündü Mat. Örgüler <span class="t3">gholam</span>a dokunamazdı, ama o örgülerle fırlatılan bir şey dokunabilirdi.</p>
<p class="p0">Bu onu durduramazdı. Mat yaratığın kendi göğsüne saplanmış bir bıçağı çektiğini görmüştü; bir insanın giysilerine saplanmış dikeni sökerkenki kayıtsızlığıyla yapmıştı bunu. Ama şimdi askerler, ellerinde kargılar, kılıçlar ve kalkanlarla patikalarda koşmaya başlamışlardı. Tüm kamp aydınlanmıştı.</p>
<p class="p0"><span class="t3">Gholam</span> Mat’e dik dik baktı, sonra kampın dışındaki karanlığa kaçtı. Mat hızla döndü ve sonra iki Kızılkol’un kargılarını yaklaşan <span class="t3">gholam</span>a doğru uzattığını görerek donakaldı. Gorderan ve Fergin. Ebou Dar’daki saldırıdan canlı kurtulan iki adam.</p>
<p class="p0">“Hayır!” diye bağırdı Mat. “Bırakın...”</p>
<p class="p0">Çok geç. <span class="t3">Gholam</span> kayıtsızca kargıların arasından süzüldü, iki adamı boğazlarından yakaladı, sonra sıktı. Dönerek etlerini söktü ve iki adamı yere bıraktı. Sonra karanlıkta kayboldu.</p>
<p class="p0"><span class="t3">Kavrul!</span> diye düşündü Mat, yaratığın peşinden koşarak. <span class="t3">Senin bağırsaklarını sökeceğim ve...</span></p>
<p class="p0">Donakaldı. Havada kan kokusu. Çadırının içinde. Bunu neredeyse unutmuştu.</p>
<p class="p0"><span class="t3">Olver!</span> Mat çadıra geri koştu. İçerisi karanlıktı, ama kan kokusu bir kez daha burnunu doldurdu. “Işık! Teslyn, sen...”</p>
<p class="p0">Arkasında bir ışık küresi belirdi.</p>
<p class="p0">Işık küresi içerideki korkunç sahneyi aydınlatmak için yeterliydi. Mat’in uşağı Lopin ölü yatıyordu ve kanı büyük bir birikinti halinde çadır zeminini karartıyordu. Diğer iki adam -Riddem ve Will Reeve, kapısını koruyan Kızılkollar- şiltesine yığılmışlardı. Mat onların yerlerinde olmadıklarını fark etmeliydi. Aptal!</p>
<p class="p0">Mat’in içi burkuldu. Nalesean’ın ölümünü daha yeni atlatabilen Lopin. Işık yaksın, iyi bir adamdı! Asker bile değil, yalnızca bir uşak, bakacak birini bulduğu sürece kendini mutlu hisseden bir adam. Mat şimdi ondan yakındığı için korkunç hissediyordu. Lopin’in yardımı olmasa, Mat Ebou Dar’dan kaçamazdı.</p>
<p class="p0">Ve ikisi Ebou Dar’dan ve <span class="t3">gholam</span>ın önceki saldırısından kurtulan dört Kızılkol.</p>
<p class="p0"><span class="t3">Haber yollamalıydım, </span>diye düşündü Mat. <span class="t3">Tüm kampta alarm, vermeliydim.</span> Bunun bir faydası olur muydu? <span class="t3">Gholam </span>durdurulamaz olduğunu kanıtlamıştı. Mat, yaratığın gerekirse ona ulaşmak için tüm Birlik’i biçebileceğinden kuşkulanıyordu. Ancak efendisinin dikkat çekmemesini emretmiş olması bunu yapmasını engelliyordu.</p>
<p class="p0">Olver köşedeki şiltede uyuyor olmalıydı, ama çocuktan iz yoktu. Lopin’in kanı yakında birikmişti ve Olver’in battaniyesinin köşesi de kanla ıslanmıştı. Mat derin bir nefes aldı ve ne bulacağından korkarak çadırdaki dağınıklığın içinde aranmaya, battaniyeleri kaldırıp, mobilyaların arkasına bakmaya başladı.</p>
<p class="p0">Daha fazla asker küfürler ederek geldi. Kamp ayaktaydı; uyarı boruları çalınıyordu, fenerler yakılıyordu, zırhlar tangırdıyordu.</p>
<p class="p0">“Olver,” dedi Mat kapıda toplanan askerlere. Kahrolası çadırı didik didik aramıştı! “Onu gören oldu mu?”</p>
<p class="p0">“Sanırım Noal’ın yanında,” dedi, koca kulaklı bir Kızılkol olan Slone Maddow. “Onlar...”</p>
<p class="p0">Mat askerleri itip çadırdan çıktı, sonra koşarak Noal’ın çadırına gitti. Tam da beyaz saçlı adam korkulu bir ifadeyle çıkarken vardı oraya.</p>
<p class="p0">“Olver?” diye sordu Mat, yaşlı adama yaklaşarak.</p>
<p class="p0">“O güvende, Mat,” dedi Noal, yüzünü buruşturarak. “Üzgünüm -seni korkutmak istememiştim. Yılanlar ve Tilkiler oynuyorduk ve oğlan yerde uyuyakaldı. Ben de üzerine bir battaniye çektim; bugünlerde senin dönmeni beklemek için o kadar geç saatlere kadar ayakta kalıyor ki, onu uyandırmamamın daha iyi olacağını düşündüm. Sana haber yollamalıydım.”</p>
<p class="p0">“<span class="t3">Üzgün müsün?”</span> dedi Mat, Noal’a sarılarak. “Seni lanet harika adam. Onun hayatını kurtardın!”</p>
<p class="p0">&nbsp;</p>
<p class="p0">Bir saat sonra Mat, Thom ve Noal’la birlikte Thom’un küçük çadırının içinde oturuyordu. Bir düzine Kızılkol dışarıda nöbet tutuyordu ve Olver, Teslyn’in çadırına, uyumaya yollanmıştı. Oğlan ölüme ne kadar yaklaştığını bilmiyordu. Mat asla öğrenmeyeceğini umuyordu.</p>
<p class="p0">Mat madalyonunu yeniden takmıştı, ama yeni bir deri sicim bulması gerekecekti. <span class="t3">Ashandarei</span> diğerini fena kesmişti. Onu oraya bağlamak için de daha iyi bir yol bulmalıydı.</p>
<p class="p0">“Thom,” dedi Mat usulca, “yaratık seni tehdit etti. Seni de, Noal. Olver’den bahsetmedi, ama <span class="t3">Tuon</span>’dan bahsetti.”</p>
<p class="p0">“Yaratığın ondan nasıl haberi olabilir?” diye sordu Thom, kafasını kaşıyarak.</p>
<p class="p0">“Nöbetçiler kampın dışında bir ceset daha buldular. Derry.” Derry birkaç gün önce kaybolan bir askerdi ve Mat onun kaçtığını varsaymıştı. Birlik’te pek görülmese de, bazen oluyordu. “Öleli birkaç gün olmuş.”</p>
<p class="p0">“Onca gün önce mi?” dedi Noal, kaşlarını çatarak. Noal’ın omuzları çökmüştü ve yüzünün tam ortasında yetişmiş kocaman, çarpık bir bibere benzeyen bir burnu vardı. Adam Mat’e har zaman... yıpranmış görünmüştü. Elleri öyle boğum boğum olmuştu ki, tamamen eklemlerden oluşmuş gibi görünüyordu.</p>
<p class="p0">“Onu sorgulamış olmalı,” dedi Mat. “Birlikte zaman geçirdiğim insanları, çadırımın yerini öğrenmiş olmalı.”</p>
<p class="p0">“Bu tür şeyler yapabiliyor mu?” dedi Thom. “Bana daha çok seni avlayan bir av köpeği gibi görünmüştü.”</p>
<p class="p0">“Tylin’in sarayında beni nerede bulacağını biliyordu,” dedi Mat. “Ben orada değildim, ama yaratık yine de onun dairesine gitti. Bu yüzden ya birine sordu ya da beni gözlüyordu. Derry işkence mi gördü, yoksa <span class="t3">gholam</span> kampta dolaşıp etrafı gözetlerken mi ona rastladı, asla bilemeyeceğiz. Ama o yaratık akıllı.”</p>
<p class="p0">Gerçekten de Thom’un peşine düşmezdi, değil mi? Mat’in arkadaşlarını tehdit etmesi muhtemelen Mat’i tedirgin etme amaçlıydı. Ne de olsa bu gece, dikkat çekmemesiyle ilgili emirlere hala uyduğunu göstermişti. Bu Mat’i çok da teselli etmiyordu. Eğer o canavar Tuon’a zarar verirse...</p>
<p class="p0">Bunun olmamasını sağlamanın tek bir yolu vardı.</p>
<p class="p0">“Ee, ne yapıyoruz?” diye sordu Noal.</p>
<p class="p0">“Onu avlayacağız,” dedi Mat usulca, “ve o kahrolası şeyi öldüreceğiz.”</p>
<p class="p0">Noal ve Thom sustular.</p>
<p class="p0">“Bu şeyin bizi ta Ghenjei Kulesi’ne kadar takip etmesine izin vermeyeceğim,” dedi Mat.</p>
<p class="p0">“Ama o <span class="t3">öldürülebilir mi</span>, Mat?” diye sordu Thom.</p>
<p class="p0">“Her şey öldürülebilir,” dedi Mat. “Teslyn, akıllı davranıldığında Tek Güç’le ona zarar verilebileceğini kanıtladı. Bizim de benzer bir şey yapmamız lazım.”</p>
<p class="p0">“Ne?” diye sordu Noal.</p>
<p class="p0">“Henüz bilmiyorum,” dedi Mat. “Siz ikinizin hazırlıklara devam etmenizi istiyorum; hazır olalım ve Verin’e ettiğim yemin geçersiz olduğu anda Ghenjei Kulesi’ne gidebilelim. Yak beni, Elayne’ile konuşmam lazım. Aludra’nın ejder yapımına başlamasını istiyorum. Ona bir mektup daha yazacağım. Bu sefer, daha ısrarlı olacağım.</p>
<p class="p0">“Şimdilik, bazı değişiklikler yapacağız. Şehirde uyumaya başlayacağım. Her gece farklı bir handa. Bunu Birlik’in de bilmesine izin vereceğiz, böylece <span class="t3">gholam</span> dinliyorsa, o da öğrenecek. Böylece, adamlara saldırması gerekmeyecek.</p>
<p class="p0">“Siz ikinizin de şehre taşınmanız gerek. Bu iş bitene kadar. Ya o ya da ben ölene kadar. Asıl mesele, Olver hakkında ne yapacağımız. Yaratık ondan bahsetmedi, ama...”</p>
<p class="p0">Thom ile Noal’ın gözlerinde anlayış gördü. Mat Tylin’i geride bırakmıştı ve kadın ölmüştü. Olver’in başına da aynısının gelmesine izin vermeyecekti.</p>
<p class="p0">“Çocuğu yanımızda götürürüz,” dedi Thom. “Ya da onu başka yere göndereceğiz.”</p>
<p class="p0">“Önceden Aes Sedaileri konuşurken duymuştum,” dedi Noal, kemikli parmağıyla yüzünü ovalayarak. “Gitmeyi planlıyorlar. Belki Olver’i de onlarla gönderebiliriz?”</p>
<p class="p0">Mat yüzünü buruşturdu. Olver’in kadınlara nasıl yılışık yılışık sırıttığı hesaba katılırsa, Aes Sedailer onu bir gün içinde ayak parmaklarından asardı. Mat henüz asmadıklarına şaşıyordu. Oğlana kadınların yanında bu şekilde davranmayı Kızılkollardan kimin öğrettiğini bir bulursa...</p>
<p class="p0">“Onu Aes Sedailerle gitmeye ikna edebileceğimizden kuşkuluyum,” dedi Mat. “İlk gece kaçar ve buraya geri döner.”</p>
<p class="p0">Thom başını sallayarak onayladı.</p>
<p class="p0">“Onu yanımızda götürmemiz gerek,” dedi Mat. “Şehrin içindeki hanlarda kalır. Belki bu...”</p>
<p class="p0">“Matrim Cauthon!” Tiz ses Thom’un çadırının dışından gelmişti.</p>
<p class="p0">Mat içini çekti, sonra diğer ikisine başını salladı ve ayağa kalktı. Çadırdan çıktığı zaman Joline ve Muhafızlarının Kızılkolları yarıp geçmiş, çadır kapaklarını açıp içeri girmek üzere olduklarını gördü. Mat dışarı çıkınca durdular.</p>
<p class="p0">Pek çok Kızılkol, Joline’in bunu yapmasına izin verdikleri için mahçup görünüyordu, ama adamların suçu yoktu. Kahrolası Aes Sedai canı ne lanet şey çekerse onu yapıyordu.</p>
<p class="p0">Kadın Teslyn’in tam zıddıydı. İnce ve güzeldi, yakası oldukça açık, beyaz bir elbise giymişti Sık sık gülümserdi, ama Mat’e döndüğünde o gülümseme gerginleşirdi. İri kahverengi gözleri vardı, bir erkeği içine çeken ve boğmaya çalışan türden gözler.</p>
<p class="p0">Ne kadar güzel olursa olsun, Mat Joline’i arkadaşlarından biri için düşünmüyordu. Joline’i sevdiği birine ayarlamayı hiç istemezdi. Aslında, Mat öyle bir beyefendiydi ki, kadını düşmanlarından birine bile ayarlamazdı. Joline Muhafızları Fen ve Blaeric’ten şaşmasa da olurdu, Mat’e göre adamlar deliydi zaten.</p>
<p class="p0">İkisi de Sınırboyluydu, biri Shienarlı, diğeri Saldaealı. Fen’in çekik gözleri haşindi. Her zaman öldürecek birini ararmış gibi görünüyordu; onunla yaptığınız her sohbet, bu kritere uyup uymadığınızı görmek için bir soruşturmaydı. Blaeric’in tepe tutamı uzuyordu, ama yine de hala çok kısaydı. Mat adamın kafasına porsuk kuyruğu yapıştırmış gibi göründüğünü söylerdi, ama bugün öldürülmek istemiyordu. Zaten korkunç bir gece olmuştu.</p>
<p class="p0">Joline kollarını göğsünde kavuşturdu. “Öyle görünüyor ki bu... yaratığın senin peşinde olduğu doğruymuş.” Sesi kuşkuluydu. Mat beş iyi adam kaybetmişti ve kadın kuşkuluydu. Lanet Aes Sedai.</p>
<p class="p0">“Ve?” diye sordu Mat. “<span class="t3">Gholam</span> hakkında bir şeyler mi biliyorsun?”</p>
<p class="p0">“Tek bir şey bile bilmiyorum,” dedi Joline. “Yine de Beyaz Kule’ye dönmem gerek. Yarın yola çıkacağım.” Duraksadı. “Yolculuk için bana at ödünç verip vermeyeceğini sormak istiyorum. Elinde ne varsa. Seçici olmayacağım.”</p>
<p class="p0">“Şehirde kimse sana at satmıyor, ha?” dedi Mat homurdanarak.</p>
<p class="p0">Joline’in yüzü daha da dinginleşti.</p>
<p class="p0">“Eh, tamam,” dedi Mat. “En azından bu sefer güzel güzel sordun. Bunun senin için ne kadar zor olduğunu görebiliyorum. Teslyn’e at vermeye söz vermiştim. Sen de alabilirsin. Siz lanet kadınlardan kurtulmak için değer.”</p>
<p class="p0">“Teşekkür ederim,” dedi Joline, kontrollü bir sesle. “Bununla birlikte, sana bir tavsiye vereyim. Nasıl bir çevren olduğunu düşünerek, diline hakim olmayı öğrenmek isteyebilirsin.”</p>
<p class="p0">“Genellikle çevremde ne tür insanlar olduğunu düşünerek,” dedi Mat, “daha fazla küfretmediğime şaşmak gerek. Git artık, Joline. Majesteleri Kraliçe resmiyet kumkuması Elayne’e kahrolası bir mektup yazmam gerekiyor.”</p>
<p class="p0">Joline burnunu çekti. “Ona da küfredecek misin?”</p>
<p class="p0">“Elbette edeceğim,” diye mırıldandı Mat, Thom’un çadırına girmek üzere dönerek. “Aksi halde, gerçekten de benden geldiğini nasıl bilecek?”</p>
</body>
</html>