<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<meta http-equiv="Content-Type" content="application/xhtml+xml; charset=utf-8"/>

<link rel="stylesheet" type="text/css" href="../Styles/style.css"/>
<title>Geceyarısı Kuleleri</title>
</head>
<body>
<p class="p1" style="text-align: center;"><span class="t1">10</span></p>
<p class="p1" style="text-align: center;">-------------------------------------------------------------------------------------------------</p>
<p class="p1" style="text-align: center;"><span class="t1">LEKENİN ARDINDAN</span></p>
<p class="p1" style="text-align: center;"><span class="t1"><br/></span></p>
<p class="p0">“Bu konularda hemfikirim,” dedi, Perrin’in yanında yürüyen Elyas. Siyah ceketli Grady düşünceler içinde, diğer yanında yürüyordu. Montem al’San ve Azi al’Thone -Perrin’in o günkü korumaları- arkadan geliyordu.</p>
<p class="p0">Hala sabahın erken saatleriydi. Perrin sözde, nöbetçileri kontrol ediyordu, ama aslında yalnızca yürüyüşe çıkmak istemişti. Kampı Jehannah Yolu’nda yüksek bir çimenliğe nakletmişlerdi. Su kaynağı vardı ve yolu kontrol etmelerine yetecek kadar yakın, savunulabilir olacak kadar uzaktı.</p>
<p class="p0">Çimenliğin bir yanında, bir ağaçlığın önünde eski bir heykel yatıyordu. Heykel uzun zaman önce devrilmişti ve şimdi çoğu toprağa gömülmüştü, ama topraktan bir kılıcın kabzasını tutan bir kol çıkıyordu. Kılıcın ucu yere saplanmıştı.</p>
<p class="p0">“Gill ve diğerlerini önden göndermemem gerekirdi,” dedi Perrin. “Bu yüzden oradan geçen ilk ordu onları yakaladı.”</p>
<p class="p0">“Bunu tahmin edemezdin,” dedi Elyas. “Gecikmeyi de tahmin edemezdin. Onları başka nerede bırakabilirdin? Arkadan Shaidolar geliyordu ve Malden’deki savaş bizim için iyi gitmeseydi Gill ve diğerleri, iki düşman Aiel grubu arasında kapana kısılacaktı.”</p>
<p class="p0">Perrin kendi kendine homurdandı. Çizmeli ayakları çamurlu zemine yapışıyordu. Çürümeye yüz tutmuş ölü bitkilerle karışık ezilmiş çamurun kokusundan nefret ediyordu. Afet hastalığı kadar kötü değildi, ama Perrin’e, tüm dünyanın Afet hastalığına yakalanmasına yalnızca birkaç adım kalmış gibi geliyordu.</p>
<p class="p0">Bir nöbetçi noktasına yaklaştılar. İki adam -Hu Barran ve Darl Coplin- burada nöbet tutuyordu. Başka nöbetçiler de vardı, elbette: ağaçlarda İki Nehirliler, yerde devriye gezen Mızrağın Kızları. Ama Perrin kamp dışında nöbet tutan birkaç adam olmasının kampın içindeki herkese bir düzen duygusu verdiğini öğrenmişti.</p>
<p class="p0">Nöbetçiler selam verdiler, ama Darl’ın selamı baştan savmaydı. İki adamdan tuhaf bir koku karışımı geliyordu: üzüntü, kızgınlık, hayal kırıklığı. Ve utanç. Bu sonuncusu soluktu, ama yine de vardı. Perrin’in Berelain’le sözde kaçamağı hala hafızalardaydı ve Faile’nin geri dönüşü adamların hissettiği huzursuzluğu arttırmış gibiydi. İki Nehir’de, insan sadakatsiz biri olarak ününü kolay kolay unutturamazdı.</p>
<p class="p0">Perrin onlara başını salladı ve yoluna devam etti. Resmi bir denetim yapmıyordu. Adamlar her gün oradan geçeceğini bildiklerinden, düzenlerini koruyorlardı. Genellikle. Dün gece, Berin Thane’i uyurken bulmuş ve çizmesiyle dürterek uyandırmıştı. Sert içki kokusuna karşı da her zaman dikkatliydi. Jori Congar görev başında birkaç yudum içebilecek bir adamdı.</p>
<p class="p0">“Tamam,” dedi Perrin. “Beyazpelerinler takipçilerimize ve malzememize el koydu.” So Habor’dan satın aldığı tahılın Beyazpelerinlerin karnını doyuracağı aklına gelince yüzünü buruşturdu. “Gizlice kamplarına girip onları kurtarabilir miyiz?”</p>
<p class="p0">“Neden gizlice girmemiz gereksin, anlamıyorum,” dedi Grady arkasından. “Affedersiniz Lordum, ama bu sorunu gereksiz yere büyütüyorsunuz gibi.”</p>
<p class="p0">Perrin dönüp köselemsi adama baktı. “Onlar Beyazpelerin, Grady. Onlar her zaman büyük bir sorundurlar.”</p>
<p class="p0">“Yanlarında Tek Güç yönlendiren kimse yoktur.” Grady omuzlarını silkti ve ellerini arkasında kavuşturarak yürümeye devam etti. Siyah ceketi, yaka iğnesi ve gittikçe askerleşen tavırlarıyla, bir çiftçiye gittikçe daha az benziyordu. “Neald daha iyi hissediyor. O ve ben, bu Evlatları bize istediklerimizi verene kadar pataklayabiliriz.”</p>
<p class="p0">Perrin başını salladı. Asha’manları başıboş bırakma fikrinden nefret ediyordu. Havada yanık et kokusu, delik deşik olmuş, yarılmış toprak kokusu vardı. Dumai Kuyuları’nın kokuları. Bununla birlikte, Malden gibi bir oyalamaca daha kabul edemezdi. Başka seçeneği kalmazsa, emri verecekti.</p>
<p class="p0">Ama henüz değil. <span class="t3">Ta’veren</span>lerde tesadüfler olmazdı. Kurtlar, Beyazpelerinler. Bir süredir kaçmakta olduğu şeyler geri dönmüş, onu avlıyordu. Işığın Evlatları’nı İki Nehir’den sürmüştü. O zaman yanında olan adamların çoğu onu buraya kadar takip etmişti.</p>
<p class="p0">“Belki iş ona kadar gelir,” dedi Perrin Grady’ye, yürümeye devam ederek. “Ama belki de gelmez. Bizim ordumuz onlarınkinden daha büyük ve o kahrolası kurt başı sonunda indirildiğine göre, belki kim olduğumuzu fark etmezler. Ghealdan Kraliçesi’nin bayrağını açtık ve onlar Alliandre’nin bölgesinden geçiyorlar. Büyük olasılıkla takipçilerimizin arabalarındaki erzakı gördüler ve onları ‘korumaya’ karar verdiler. Biraz görüşme ve belki biraz da korkutmayla, onları takipçilerimizi bize iade etmeye ikna edebiliriz.”</p>
<p class="p0">Elyas başını salladı ve Grady de onaylar gibiydi, ama Perrin kendi sözlerine inanmıyordu. İki Nehir’den ilk çıktığından beri Beyazpelerinler onun peşindeydi. Onlarla uğraşmak hiçbir zaman kolay olmamıştı.</p>
<p class="p0">Zamanı gelmiş gibiydi. Öyle ya da böyle, onlarla yaşadığı sorunlara bir son vermenin zamanı gelmişti.</p>
<p class="p0">Turuna devam etti ve kampın Aiellere ait bölümüne geldi. Rahat bir tetiktelik içinde nöbet tutmakta olan iki Mızrağın Kızına başını sallayarak selam verdi. Kızlar ayağa kalkıp selam vermediler -Perrin için sorun değildi- ama başlarını salladılar. Görünüşe göre, Perrin Shaido saldırısını planlayıp, başarılı bir şekilde gerçekleştirerek, gözlerinde büyük <span class="t3">ji </span>kazanmıştı.</p>
<p class="p0">Aiellerin kendi nöbet yerlerini kontrol altında tutuyorlardı ve Perrin’in onları denetlemek için sebebi yoktu. Ama yine de turuna onları da dahil etti. Kampın diğer kısımlarını ziyaret edecekse, buraya da gelmesi doğru olurdu.</p>
<p class="p0">Grady aniden durdu ve Bilgelerin çadırlarına döndü.</p>
<p class="p0">“Ne?” diye sordu Perrin telaşla, kampı tarayarak. O, sıra dışı bir şey göremiyordu.</p>
<p class="p0">Grady gülümsedi. “Sanırım başardılar.” Pek çok Mızrağın Kızı’nın ona fırlattığı öfkeli bakışları görmezden gelerek Aiel kampına yöneldi. Perrin orada olmasa, Asha’man olduğuna aldırmadan onu dışarı atabilirlerdi.</p>
<p class="p0"><span class="t3">Neald,</span> diye düşündü Perrin. <span class="t3">Halka oluşturma işini çözmek için Aes Sedailerle çalışıyordu. </span>Grady örgülerde bir şey görmüşse...</p>
<p class="p0">Perrin onun peşinden gitti ve kısa süre sonra Aiel kampının ortasında, Bilgelerin çadırlarının oluşturduğu halkaya geldiler. Çadırların arasındaki alan -belki örgülerle- kurutulmuştu ve zemin ezilip sertleştirilmişti. Neald, Edarra ve Masuri açıklıkta oturuyordu. Fager Neald, bıyıklarının uçlarını kıvırarak sivriltmiş genç bir Murandyliydi. Siyah ceketinin yakasında iğne yoktu, ama büyük olasılıkla grup yolculuktan geri döndüğünde terfi ettirilecekti. Neald yolculuğun başından beri Güç’te epey ilerlemişti.</p>
<p class="p0">Yılan ısırıkları yüzünden hala solgundu, ama birkaç gün öncesine göre çok daha iyi görünüyordu. Gülümseyerek önündeki boşluğa bakıyordu ve sevinçli kokuyordu.</p>
<p class="p0">Hava geniş bir Kapıyolla yarılmıştı. Perrin homurdandı. Kapıyol, birkaç hafta önce kamp yaptıkları bir yere açılıyormuş gibi görünüyordu -ayırt edici bir özelliği olmayan açık bir çayıra.</p>
<p class="p0">“İşe yarıyor mu?” dedi Grady, Neald’ın yanında çömelerek.</p>
<p class="p0">“Çok güzel, Jur,” dedi Neald usulca. Sesinde, sık sık sergilediği gösterişçilik yoktu. “<span class="t3">Saidar</span>ı hissedebiliyorum. Şimdi bütün olmuş gibi hissediyorum.”</p>
<p class="p0">“Onu yönlendiriyor musun?” diye sordu Perrin.</p>
<p class="p0">“Hayır. Buna gerek yok. Onu <span class="t3">kullanabiliyorum.</span>”</p>
<p class="p0">“Nasıl kullanıyorsun?” diye sordu Grady hevesle.</p>
<p class="p0">“Ben... açıklaması zor. Örgüler <span class="t3">saidin</span>den, ama onları <span class="t3">saidar</span>la güçlendirebiliyorum sanki. Kendi başıma Kapıyol yapabildiğim sürece, öyle görünüyor ki kadınların bana ödünç verdiğiyle Güç’ü -ve büyüklüğünü arttırabiliyorum. Işık! Bu harika. Bunu <span class="t3">aylar </span>önce yapmalıydık.”</p>
<p class="p0">Perrin iki kadına, Masuri ile Edarra’ya baktı. O ikisi Neald kadar sevinçli görünmüyordu. Masuri biraz hasta gibi görünüyordu ve korku kokuyordu. Edarra meraklı ve ihtiyatlıydı. Grady bu şekilde halka yapmanın, erkeklerin kadınları kontrol etmesini gerektirdiğini açıklamıştı.</p>
<p class="p0">“O zaman yakında Cairhien’e önden bir grup göndeririz,” dedi Perrin, cebindeki demirci yapbozunu yoklayarak. “Grady, Aiellerle konuşarak bu geziyi ayarla ve istedikleri Kapıyolları aç.”</p>
<p class="p0">“Peki, Lordum,” dedi Grady, köselemsi suratını ovalayarak. “Muhtemelen kampı turlamaya devam etmek yerine bu numarayı öğrensem daha iyi olacak. Gerçi, önce sizinle konuşmak istediğim bir şey var. Eğer zamanınız varsa.”</p>
<p class="p0">“İstiyorsan,” dedi Perrin, gruptan uzaklaşarak. Kenarda, pek çok başka Bilge öne çıktı ve Neald’a onunla halka kurma sırasının onlara geldiğini söylediler. Hiç de kontrol Neald’daymış gibi davranmıyorlardı ve Neald hemen itaat etti. Bir Kız’a biraz fazla cilveli bir şey söyleyip, Kızın Öpücüğü oyununu oynamak zorunda kaldığından beri Aiellerin çevresinde adımını dikkatli atıyordu.</p>
<p class="p0">“Konu nedir, Grady?” diye sordu Perrin, diğerlerinden biraz uzaklaştıkları zaman.</p>
<p class="p0">“Eh, Neald ve ben, ikimiz de Kapıyol açabilecek kadar iyileşmiş görünüyoruz,” dedi Grady. “Ben de merak ediyordum, belki ben...” Duraksadı. “Eh, bir öğleden sonra Kara Kule’nin oraya kaçıp ailemi görebilirim belki diyordum.”</p>
<p class="p0"><span class="t3">Bu doğru,</span> diye düşündü Perrin. <span class="t3">Adamın bir karısı ve bir oğlu var.</span> Asha’man genellikle ailesinden bahsetmezdi. Aslında, pek sık konuşmuyordu zaten.</p>
<p class="p0">“Bilmiyorum, Grady,” dedi Perrin, kara bulutlarla kaplı gökyüzüne bakarak. “İleride Beyazpelerinler bekliyor ve o Shaidoların çevremizden dolaşıp bize pusu kurmaları ihtimali hala var. Güvenli bir yere varana kadar gitmeni istemem.”</p>
<p class="p0">“Uzun sürmez, Lordum,” dedi Grady içtenlikle. Perrin bazen adamın ne kadar genç olduğunu unutuyordu, kendisinden yalnızca altı, yedi yaş büyüktü. Grady o siyah ceketin içinde, güneşin kararttığı yüzüyle, çok daha yaşlı görünüyordu.</p>
<p class="p0">“Bir zaman buluruz,” dedi Perrin. “Yakında. Biz ayrıldığımızdan beri olanlar hakkında haber almadan düzeni bozmak istemiyorum.” Bilgi güç demekti. Bunu ona Balwer öğretmişti.</p>
<p class="p0">Perrin adama kesin hiçbir şey söylememiş olsa da, Grady tatmin olmuş görünerek başını salladı. Işık! Asha’manlar bile, onu lordları olarak gören insanlar gibi kokmaya başlamışlardı. Bütün bunlar başladığında çok daha mesafeliydiler.</p>
<p class="p0">“Daha önce bu konuda hiç endişelenmiyordun, Grady,” dedi Perrin. “Bir şey mi değişti?”</p>
<p class="p0">“Her şey değişti,” dedi Grady usulca. Perrin adamın kokusunu aldı. Umutluydu. “Birkaç hafta önce değişti. Ama elbette siz bilmezsiniz. Kimse bilmiyor. Fager ve ben başta emin olamadık. Sayıkladığımızı düşünmelerinden korkarak kimseye bahsedemedik.”</p>
<p class="p0">“Neyi bilmiyorum?”</p>
<p class="p0">“Lordum, leke. <span class="t3">Gitti</span>.”</p>
<p class="p0">Perrin kaşlarını çattı. Bu konuşan delilik miydi? Ama Grady deli gibi kokmuyordu.</p>
<p class="p0">“O gün oldu,” dedi Grady, “kuzeyde bir şey gördüğümüz gün. Lordum, inanılmaz geldiğini biliyorum, ama <span class="t3">doğru</span>.”</p>
<p class="p0">“Rand’ın söyleyeceği türden bir şeye benziyor,” dedi Perrin ve renkler gözünün önünde döndü. Onları kovaladı. “Sen söylüyorsan, sana güvenirim, Grady. Ama bunun Kara Kule ve ailenle ne ilgisi var? Diğer Asha’manların da aynı fikirde olup olmadığını görmek için mi gitmek istiyorsun?“</p>
<p class="p0">“Ah, onlar da katılacaklardır,” dedi Grady. “Mesele... şey, Lordum, ben basit bir adamım. Karım Sora, o her zaman düşünen türden bir kadın olmuştur. Ben yapılması gerekeni yaparım, o kadar. Eh, Kara Kule’ye katılmak, yapılması gereken türden bir şeydi. Sınandığım zaman ne olacağını biliyordum. Bende olduğunu biliyordum. Babamda da vardı, anlarsınız. Bundan bahsetmeyiz, ama yine de oldu. Kızıllar onu gençken, benim doğumumdan hemen sonra bulmuşlar.</p>
<p class="p0">“Lord Ejder’e katıldığımda, bana neler olacağını biliyordum. Birkaç sene sonra ölecektim. O seneleri savaşarak geçirsem de olurdu. Lord Ejder bana asker olduğumu söyledi ve bir asker görevini terk edemez. Bu yüzden şimdiye kadar onların yanına dönmeyi talep etmedim. Bana ihtiyacınız vardı.”</p>
<p class="p0">“Bu değişti mi?”</p>
<p class="p0">‘‘Lordum, leke <span class="t3">gitti</span>. Delirmeyeceğim. Bunun anlamı... eh, her zaman savaşmak için bir sebebim vardı. Ama şimdi <span class="t3">yaşamak</span> için de bir sebebim var.”</p>
<p class="p0">Perrin adamın gözlerine bakarken anladı. Neye benziyordu acaba? Sonunda delireceğinizi ve öldürülmeniz gerekeceğini bilmek? Büyük olasılıkla, buna merhamet diyen arkadaşlarınız tarafından.</p>
<p class="p0">Perrin’in Asha’manlarda baştan beri sezdiği buydu, uzak durmalarının, genellikle çok ciddi görünmelerinin sebebi. Başka herkes yaşamak için savaşıyordu. Asha’manlar... onlar ölmek için savaşıyordu.</p>
<p class="p0"><span class="t3">Rand da böyle hissediyor,</span> diye düşündü Perrin. Renklerin dönmesini ve arkadaşının belirmesini izledi. Büyük siyah atının sırtında, bir şehrin çamurlu sokaklarından geçiyor, yanında at süren Nynaeve’le konuşuyordu.</p>
<p class="p0">Perrin başını iki yana salladı ve imgeyi kovaladı. “Seni evine göndereceğiz, Grady,” diye söz verdi. “Son gelmeden önce karınla zaman geçirebileceksin.”</p>
<p class="p0">Grady başını sallayarak gökyüzüne baktı. Kuzeyden alçak bir gürleme geldi. “Yalnızca onunla konuşmak istiyorum, anlıyor musunuz? Küçük Gadren’i de tekrar görmem gerek. Çocuğu tanımayacağım bile.”</p>
<p class="p0">“Eminim yakışıklı bir çocuktur, Grady.”</p>
<p class="p0">Grady güldü. Adamın kahkahasını duymak tuhaf, ama güzeldi. “Yakışıklı mı? Gadren mi? Hayır, Lordum, yaşına göre iri olabilir, ama ancak bir kütük kadar yakışıklıdır. Yine de onu çok seviyorum.” Eğlenerek başını iki yana salladı. “Ama benim gidip Neald’ın numarasını öğrenmem gerek. Teşekkür ederim, Lordum.”</p>
<p class="p0">Perrin gülümsedi ve onun uzaklaşmasını izledi. Bir Kız hızla yürüyerek kampa girdi. Bilgelere rapor verdi, ama Perrin’in duyabileceği kadar yüksek sesle konuşuyordu. “Yolda, kampa doğru gelen bir atlı var. Barış bayrağı açmış, ama üzerinde bu, Işığın Evlatları’nın giysileri var.”</p>
<p class="p0">Perrin başını sallayarak adamlarını topladı. Kampın ön tarafına seyirtirken Tam de belirdi ve peşine takıldı. Beyazpelerin ilk nöbetçi noktasına yaklaşırken oraya vardılar. Adam bembeyaz bir iğdiş at sürüyordu ve üzerine beyaz bayrak takılmış uzun bir kargı taşıyordu. Beyaz giysilerinin -zincir zırh, üzerinde önlük ve pelerin- göğsüne sarı bir güneş patlaması işlenmişti.</p>
<p class="p0">Perrin’in içi burkuldu. Bu adamı tanıyordu. Dain Bornhald.</p>
<p class="p0">“Suçlu Perrin Aybara’yla konuşmaya geldim,” diye bildirdi Bornhald yüksek sesle, atının dizginlerini çekerek.</p>
<p class="p0">“Buradayım, Bornhald,” diye seslendi Perrin, öne çıkarak.</p>
<p class="p0">Bornhald ona baktı. “Gerçekten sensin. Işık seni bizim ellerimize teslim etti.”</p>
<p class="p0">“Size, şimdi sahip olduğunuzun üç dört katı büyüklüğünde bir ordu da teslim etmemişse,” diye seslendi Perrin, “bunun fark edeceğinden çok kuşkuluyum.”</p>
<p class="p0">“Elimizde, sana sadakat yemini etmiş insanlar var, Aybara.”</p>
<p class="p0">“Eh, o zaman kampımıza geri dönmelerine izin verin, biz de yolumuza devam edelim.”</p>
<p class="p0">Genç Beyazpelerin kaşlarını çatarak atını yan çevirdi. “Bitmemiş bir işimiz var, Karanlıkdostu.”</p>
<p class="p0">“Bu işi çirkinleştirmeye gerek yok, Bornhald,” dedi Perrin. “Bana göre, hala kendi yollarımıza gidebiliriz.”</p>
<p class="p0">“Evlatlar adaletin yerine gelmemesine göz yummaktansa ölmeyi yeğler,” dedi Dain, sonra kenara tükürdü. “Ama bunu açıklama işini Lord Kumandan’a bırakacağım. Seni bizzat görmek istiyor. Gelip, seni biraz ileride, yolda beklediğini bildirmekle görevlendirildim. Onunla orada buluşmanı istiyor.”</p>
<p class="p0">“Bu kadar aşikar bir tuzağa düşeceğimi mi sanıyorsun?” diye sordu Perrin.</p>
<p class="p0">Bornhald omuzlarını silkti. “Gel ya da gelme. Lord Kumandan’ım şerefli bir adamdır ve sağ salim geri döneceğine dair yemin etti -bu, benim bir Karanlıkdostu’na bahşedeceğimden daha fazlası. Aes Sedain varsa, güvenlik açısından yanında getirebilirsin.” Bunun ardından Bornhald atını çevirdi ve dörtnala uzaklaştı.</p>
<p class="p0">Perrin düşünceler içinde dikilerek onun uzaklaşmasını izledi.</p>
<p class="p0">“Gerçekten gitmeyi düşünmüyorsun, değil mi evlat?” diye sordu Tam.</p>
<p class="p0">“Kiminle yüzleşeceğimi kesin olarak bilmeyi tercih ederim,” dedi Perrin. “Biz de konuşmak istiyorduk. Belki takipçilerimizi geri almak için pazarlık ederiz. Yak beni, Tam. Onlara saldırmadan önce en azından <span class="t3">denemem</span> lazım.”</p>
<p class="p0">Tam içini çekti, ama başını salladı.</p>
<p class="p0">“Aes Sedailerden bahsetti,” dedi Perrin, “ama Asha’manlardan bahsetmedi. İddiaya girerim onlar hakkında çok şey bilmiyordur. Git, Grady’yi İki Nehirli gibi giydir, Gaul ve Sulin ile birlikte yanıma gelmesini söyle. Edarra’ya bize katılmak isteyip istemediğini sor. Ama karıma bundan bahsetme. Biz, beşimiz önden gidip, Beyazpelerinlerin gerçekten de bizimle barış içinde mi görüşeceğini görelim. Sorun çıkarsa Grady bize Kapıyol açmaya hazır olur.”</p>
<p class="p0">Tam başını salladı ve hızla uzaklaştı. Perrin, Gaul, Sulin ve Edarra ile birlikte, Tam dönene kadar endişe içinde bekledi. Grady birkaç dakika sonra üzerinde İki Nehirlilerden ödünç aldığı kahverengi yün pelerin, kahverengi ve yeşil giysilerle geri döndü. Uzun yay taşıyordu, ama dimdik sırtı ve keskin bakışlarıyla, asker gibi yürüyordu. Adamda, hiçbir sıradan köylüde göremeyeceğiniz bir tehlike havası vardı. Perrin, kılık değiştirmesinin boşa gitmeyeceğini umuyordu.</p>
<p class="p0">Altısı kamptan ayrıldı. Neyse ki Faile olanları duymuş gibi görünmüyordu. Uzun bir konuşma ya da tartışma olacak olsa, Perrin onu da getirirdi, ama bu görüşmeyi kısa tutmayı planlıyordu ve Faile hakkında endişelenmeden hareket edebilmeliydi.</p>
<p class="p0">Yayan gittiler ve Beyazpelerinleri yolun biraz ilerisinde buldular. Yalnızca bir düzine Beyazpelerin var gibiydi; yol kenarına kurulmuş küçük bir çadırın yanında duruyorlardı. Rüzgar onlardan Perrin’e doğru esiyordu ve bu onun biraz gevşemesine yardımcı oldu. Öfke ve tiksinti kokuları alıyordu, ama ona, bir <span class="t3">tuzak</span> varmış gibi gelmiyordu.</p>
<p class="p0">O ve diğerleri yaklaşırken, beyazlara bürünmüş biri küçük çadırdan çıktı. Uzun boylu adamın düzgün hatları ve kısa, siyah saçları vardı. Çoğu kadın onu yakışıklı bulurdu. Adamın kokusu... diğer Beyazpelerinlerinkinden daha iyiydi. Diğerlerinde, kuduz hayvanlar gibi, vahşi bir koku olurdu. Önderleri sakin ve son derece sağlıklı kokuyordu.</p>
<p class="p0">Perrin yoldaşlarına baktı.</p>
<p class="p0">“Bu iş hiç hoşuma gitmedi, Perrin Aybara,” dedi Edarra, iki yanına bakınarak. “Bu Evlatlarda bir yanlışlık var.”</p>
<p class="p0">“Okçuları olsa bizi ağaçlardan vurabilirlerdi,” dedi Tam homurdanarak başıyla uzaktaki ağaç kümesini işaret ederek.</p>
<p class="p0">“Grady, Güç tutuyor musun?” diye sordu Perrin.</p>
<p class="p0">“Elbette.”</p>
<p class="p0">“Her şeye hazır ol,” dedi Perrin, sonra küçük Beyazpelerin grubuna yaklaştı. Önderleri, ellerini arkasında kenetleyerek onu inceledi. “Altın rengi gözler,” dedi. “Demek doğruymuş.”</p>
<p class="p0">“Lord Kumandan sen misin?” diye sordu Perrin.</p>
<p class="p0">“Benim.”</p>
<p class="p0">“Tutsak aldığın insanlarımı serbest bırakmak için ne istiyorsun?”</p>
<p class="p0">“Adamlarım bir kez böyle bir değiştokuş yapmayı denediklerini söylediler,” dedi Beyazpelerinlerin önderi. “Ama sen onları aldatmış, onlara ihanet etmişsin.”</p>
<p class="p0">“Masumları rehin almışlardı,” dedi Perrin. “Ve karşılığında benim canımı istiyorlardı. Eh, ben insanlarımı geri aldım. Burada da aynısını yapmaya zorlama beni.”</p>
<p class="p0">Beyazpelerin gözlerini kıstı. Düşünceli kokuyordu. “Ben doğru olanı yapacağım, Altıngöz. Bedel önemsiz. Adamlarım bana, birkaç sene önce pek çok Işığın Evladını öldürdüğünü ve bunun bedelini ödemediğini söyledi. Trollocları köylere saldırtıyormuşsun.”</p>
<p class="p0">“Adamların pek güvenilir değil,” dedi Perrin hırlayarak. “Ben daha resmi bir görüşme istiyorum. Oturup konuşalım. Böyle doğaçlama bir görüşme olmasın.”</p>
<p class="p0">“Buna gerek olacağını sanmıyorum,” dedi Beyazpelerinlerin önderi. “Ben buraya pazarlık yapmak için gelmedim. Yalnızca seni kendi gözlerimle görmek için geldim. İnsanlarının serbest kalmasını mı istiyorsun? O zaman savaş meydanında ordumun karşısına çık. Bunu yaparsan, sonuç ne olursa olsun tutsakları serbest bırakırım. Onların asker olmadığı açık. Gitmelerine izin veririm.”</p>
<p class="p0">“Ya reddedersem?” diye sordu Perrin.</p>
<p class="p0">“O zaman... onların sağlığı için pek iyi olmaz.”</p>
<p class="p0">Perrin dişlerini gıcırdattı.</p>
<p class="p0">“Ordun bizimkiyle Işık altında karşılaşacak,” dedi Beyazpelerinlerin önderi. “Koşulumuz bunlar.”</p>
<p class="p0">Perrin yana baktı. Grady onunla göz göze geldi ve o gözlere apaçık bir soru vardı. Beyazpelerinlerin önderini, hiç duraksamadan, oracıkta yakalayabilirdi.</p>
<p class="p0">Perrin de buna eğilim duyuyordu. Ama Beyazpelerinlerin güvenlik yemini altında gelmişlerdi. Barışı bozmayacaktı. Bunun yerine, döndü ve adamlarını kampa geri götürdü.</p>
<p class="p0">&nbsp;</p>
<p class="p0">Galad, Aybara’nın uzaklaşmasını izledi. O altın rengi gözler huzursuz ediciydi. Byar’ın, bu adamın basit bir Karanlıkdostu değil, Gölgedölü olduğu iddiasını göz ardı etmişti. Ama o gözlere bakarken, Galad bu iddiayı o kadar kolay görmezden gelebileceğinden emin değildi artık.</p>
<p class="p0">Kenarda, Bornhald nefes verdi. “Bunu yapmak istediğinize inanamıyorum. Ya yanında Aes Sedai getirmiş olsaydı? Tek Güç’ü durduramazdık.”</p>
<p class="p0">“Bana zarar vermezlerdi,” dedi Galad. “Dahası, Aybara’nın burada beni Tek Güç’le öldürme yeteneği olsaydı, aynısını kampımın içinde de yapabilirdi. Ama eğer o, sen ve Byar Evlat’ın dediği gibi biriyse, bıraktığı izlenim hakkında çok endişeleniyor. İki Nehir’e Trollocları doğrudan getirmemiş. İki Nehir’i savunuyormuş gibi yapmış.” Böyle bir adam incelikle hareket ederdi. Galad güvendeydi.</p>
<p class="p0">Aybara’yı kendi gözleriyle görmek istemişti ve bunu yaptığına memnundu. O gözler... neredeyse kendi başlarına suç ispatıydılar. Ve öldürülen Beyazpelerinlerden bahsettiğinde Aybara gerilerek tepki vermişti. Bunun ötesinde, adamları onun Seanchanlarla ittifak yaptığından ve yanında yönlendirebilen erkekler olduğundan bahsetmişti.</p>
<p class="p0">Evet, bu Aybara denen bu adam tehlikeliydi. Burada ordusunu savaşa sokma düşüncesi Galad’ı endişelendirmişti, ama Işık sayesinde bunu da atlatacaklardı. Bu Aybara’yı şimdi yenmesi, bekleyip Son Savaş’ta yüzleşmesinden daha iyi olacaktı. Kararını böyle, çabucak verdi. Doğru karar. Savaşacaklardı.</p>
<p class="p0">“Gelin,” dedi Galad, adamlarına el ederek. “Kampa dönelim.”</p>
</body>
</html>