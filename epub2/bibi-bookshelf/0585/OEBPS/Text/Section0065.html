<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<meta http-equiv="Content-Type" content="application/xhtml+xml; charset=utf-8"/>

<link rel="stylesheet" type="text/css" href="../Styles/style.css"/>
<title>Geceyarısı Kuleleri</title>
</head>
<body>
<p class="p1" style="text-align: center;"><span class="t1">56</span></p>
<p class="p1" style="text-align: center;">-------------------------------------------------------------------------------------------------</p>
<p class="p1" style="text-align: center;"><span class="t1">YANLIŞ BİR ŞEY</span></p>
<p class="p1" style="text-align: center;"><span class="t1"><br/></span></p>
<p class="p0">Egwene’in çadırının dışındaki direk hafifçe tıklatıldı. “Gir,” dedi Egwene, masasının üzerindeki kağıtları karıştırarak.</p>
<p class="p0">Gawyn içeri süzüldü. Güzel giysilerinden vazgeçmiş, kahverengi pantolon ve açık kahverengi gömlek giymişti. Omuzlarından sarkan, renk değiştiren Muhafız pelerini, çevresine karışıp kamufle olmasını sağlıyordu. Egwene ise yeşil-mavi, gösterişli bir elbise giymişti.</p>
<p class="p0">Gawyn pelerinini hışırdatarak masanın yanına oturdu. “Elayne’in ordusu geçiyor. Kampımızı ziyarete geleceğini bildirdi.”</p>
<p class="p0">“Mükemmel,” dedi Egwene.</p>
<p class="p0">Gawyn başını salladı, ama canı sıkkındı. Bağın getirdiği o duygu yumağı çok faydalı bir şeydi. Egwene onun kendisi için hissettiği duyguların bu kadar yoğun olduğunu bilseydi, onunla haftalar önce bağ kurardı.</p>
<p class="p0">“Ne?” diye sordu Egwene, kağıtlarını bir kenara koyarak.</p>
<p class="p0">“Aybara,” dedi Gawyn. “Seninle görüşmeyi kabul etmedi.”</p>
<p class="p0">“Elayne onun güçlük çıkarabileceğini söylemişti.”</p>
<p class="p0">“Sanırım al’Thor’un tarafını seçecek,” dedi Gawyn. “Kampını herkesten uzağa kurmasına bakarak bunu anlayabilirsin. Aiellere ve Tearlılara hemen haberci yollamış. İyi bir ordusu var, Egwene. Dev bir ordu. İçinde Beyazpelerinler de var.”</p>
<p class="p0">“O zaman, Rand’ın tarafında olacakmış gibi görünmüyor,” dedi Egwene.</p>
<p class="p0">“Bizim tarafımızı seçecekmiş gibi de görünmüyor,” dedi Gawyn. “Egwene... Beyazpelerinlerin başında Galad var.”</p>
<p class="p0">“<span class="t3">Ağabeyin mi?</span>’</p>
<p class="p0">“Evet.” Gawyn başını iki yana salladı. “Bunca ordu, bunca sadakat, dip dibe. Aybara ve ordusu, hepimizin havaifişek gibi patlamasına sebep olan bir kıvılcım olabilir.”</p>
<p class="p0">“Elayne geldiğinde her şey yoluna girecek,” dedi Egwene.</p>
<p class="p0">“Egwene, ya al’Thor gelmezse? Ya bunu herkesin dikkatini yaptığı işten uzaklaştırmak için yapmışsa?”</p>
<p class="p0">“Bunu neden yapsın ki?” dedi Egwene. “Bulunmak istemediği zaman bundan kaçınmanın yolunu bildiğini kanıtladı zaten.” Başını iki yana salladı. “Gawyn, o mühürleri kırmaması gerektiğini <span class="t3">biliyor</span>. En azından bir parçası biliyor. Belki bu yüzden bana söylemiştir; buna direnenleri toplamam ve onu vazgeçirmem için.”</p>
<p class="p0">Gawyn başını salladı. Artık yakınmıyor, itiraz etmiyordu. Ne kadar değiştiği hayret vericiydi. Her zamanki kadar dikkatliydi, ama eskisi kadar can sıkıcı değildi. Suikastçılarla savaştığı o geceden beri, Egwene ne isterse onu yapmaya başlamıştı. Hizmetkar gibi değil. Onun isteğinin yerine getirilmesini sağlamaya kararlı bir yoldaş gibi.</p>
<p class="p0">Harika bir şeydi. Aynı zamanda önemliydi, çünkü Kule Salonu Rand’la onun ilgilenmesi kararını iptal etmeye çalışıyordu. Egwene kağıt yığınına baktı. Pek çoğu, Temsilcilerden “tavsiye” mektuplarıydı.</p>
<p class="p0">Ama onun çevresinden dolanmak yerine, ona geliyorlardı. Bu iyiydi ve Egwene onları görmezden gelemezdi. Onunla <span class="t3">birlikte </span>çalışmanın en iyisi olduğuna inanmaya devam etmeleri gerekiyordu. Aynı zamanda, birkaç sağlam bağırışla yerle bir olacağına inanmalarına izin veremezdi.</p>
<p class="p0">Çok hassas bir denge. “Eh, gidip kız kardeşini karşılayalım madem.”</p>
<p class="p0">Gawyn rahatça ayağa kalktı. Hareket ederken, zincire geçirip boynuna astığı üç yüzük tıngırdadı. Egwene onları nereden bulduğunu sormak zorunda kalmıştı. Gawyn yüzükler konusunda tuhaf bir biçimde ağzı sıkı davranmıştı. Çadır kapaklarını Egwene için kaldırdı ve Egwene dışarı çıktı.</p>
<p class="p0">Dışarıda, geç akşam güneşi gri bulutların arkasına saklanmıştı. Bryne’ın askerleri kazık çit üzerinde çalışıyordu. Son birkaç hafta içinde Bryne’ın ordusu büyümüştü ve eskiden Merrilor olarak bilinen geniş, ormanlarla çevrili çayırın doğu tarafını kaplamıştı. Burada yükselen kuleli kalenin yosun kaplı kalıntıları çayırın kuzeyine saçılmıştı ve sarmaşıklar tarafından neredeyse kaplanmıştı.</p>
<p class="p0">Egwene’in çadırı bir yükseltinin üzerindeydi ve burada kamp kurmuş orduları görebiliyordu. “O yeni mi?” diye sordu, harabelerin hemen altına yerleşmiş daha küçük bir orduyu göstererek.</p>
<p class="p0">“Onlar kendi başlarına geldiler,” dedi Gawyn. “Daha çok çiftçilerden oluşuyor. Gerçek bir ordu değil; çoğunun kılıcı yok. Yabalar, oduncu baltaları, değnekler. Onları al’Thor’un gönderdiğini varsayıyorum. Dün gelmeye başladılar.”</p>
<p class="p0">“İlginç,” dedi Egwene. Farklı farklı adamlardan oluşuyorlardı, çadırları uyumsuzdu ve ordu kampı kurmaktan anlamıyora benziyorlardı. Ama beş altı bin kişiydiler. “Onlara göz kulak olacak nöbetçiler koy.”</p>
<p class="p0">Gawyn başını salladı.</p>
<p class="p0">Egwene döndü ve yakında bir alayın pek çok Kapıyol kullanarak gelip, kamp kurduğunu fark etti. Üstlerinde Andor Aslanı bayrağı dalgalanıyordu ve askerler düzenli sıralar halinde yürüyordu. Kırmızı-beyazlara bürünmüş bir alay yanlarından ayrıldı ve Kraliçe’nin bayrağını dalgalandırarak Egwene’in kampına doğru yürümeye başladı.</p>
<p class="p0">Egwene, Gawyn eşliğinde, sararmış çayıra, Elayne’i karşılamaya gitti. Andor Kraliçesi kesinlikle acele etmemişti. Rand’la buluşmalarına yalnızca bir gün kalmıştı. Yine de gelmişti. Diğerleri de öyle. Tear’dan gelen Darlin’e Aieller eşlik ediyordu. Egwene büyük bir Illian grubunu da gelmeye ikna edebilmişti; çayırın batısına kamp kurmuşlardı.</p>
<p class="p0">Raporlara bakılırsa, artık Cairhienliler de Elayne’indi ve Andorlularla birlikte geliyorlardı. Kızıl El Birliği’nden büyük bir grup da yanlarındaydı. Egwene Murandy Kralı Roedran’a bir teklif ve Yolculuk etmelerini sağlayacak bir kadın yollamıştı, ama onun geleceğinden emin değildi. Ama o olmasa bile, dünyanın uluslarının çoğu burada temsil ediliyordu; özellikle de Perrin’in ordularının arasında Ghealdan ve Mayene bayraklarını gördüğünde bu kanıya varmıştı. O iki hükümdarla temas kurması, fikirlerini değiştirmelerini ve kendi tarafına geçmelerini sağlayıp sağlayamayacağını görmesi gerekiyordu. Ama bunu başaramasa bile, topladığı ordular Rand’ı planlarını değiştirmeye ikna etmek için yeterli gelmeliydi. Işık izin verse de öyle olsa. Egwene, Rand elini zorlarsa neler olacağını düşünmek istemiyordu.</p>
<p class="p0">Patikada yürürken, ona başını sallayan Aes Sedailere, diz kıran Kabul Edilmişlere, selam veren askerlere ve eğilen hizmetkarlara başını sallayarak karşılık veriyordu. Rand...</p>
<p class="p0">“<span class="t3">Olamaz,</span>” dedi Gawyn aniden, olduğu yerde donarak.</p>
<p class="p0">“Gawyn?” dedi Egwene, kaşlarını çatarak. “Sen...”</p>
<p class="p0">Gawyn yabanotları saçılmış tepeden aşağı koşmaya başladı. Egwene hoşnutsuzlukla peşinden baktı. Hala dürtüleriyle hareket ediyordu. Neden aniden alt üst olmuştu? Endişe duymuyordu; bunu hissedebiliyordu, hissettiği şaşkınlıktı. Görgü kurallarının izin verdiğince hızlı bir biçimde peşinden seyirtti. Elayne’in heyeti ölü çimenlerin arasında kalakalmıştı.</p>
<p class="p0">Gawyn birinin önünde diz çöktü. Kızıl-altın saçları olan, yaşlıca bir kadın at sırtındaki Elayne’in yanında gülümseyerek duruyordu.</p>
<p class="p0"><span class="t3">Ah</span>, diye düşündü Egwene. Casusları dün gece buna dair söylentileri iletmişti, ama Egwene haberi doğrulamadan Gawyn’e söylemek istememişti.</p>
<p class="p0">Morgase Trakand yaşıyordu.</p>
<p class="p0">Egwene şimdilik geride kaldı. Öne çıktığı zaman Elayne’in onun yüzüğünü öpmesi ve tüm alayın eğilmesi gerekecekti; bu Gawyn’in sevinç anını bozardı. Egwene beklerken, yukarıdaki bulutlar seyreldi.</p>
<p class="p0">Bulutlar aniden açıldı ve karanlık fırtına başları geriledi. Gökyüzü koyu mavi, tertemiz, açık bir açıklığa dönüştü. Elayne’in gözleri iri iri açıldı ve atının sırtında dönerek Perrin’in kampına baktı.</p>
<p class="p0"><span class="t3">Demek geldi</span>, diye düşündü Egwene. <span class="t3">sükunet çöktü. Yok edici fırtınadan önceki kısa huzur anı.</span></p>
<p class="p0">&nbsp;</p>
<p class="p0">“Bir dene, Emarin,” dedi Androl, Kara Kule arazisinin sınırındaki ağaçlıkta bulunan küçük grupla birlikte dikilerek.</p>
<p class="p0">Kurumlu asil adam Tek Güç tutarak yoğunlaştı. Çevresinde örgüler belirdi. Adam, ne kadar kısa süredir çalıştığı hesaba katılırsa, olağanüstü yetenekliydi ve ustalıkla Kapıyol ördü.</p>
<p class="p0">Havada bir delik açmak yerine, örgü çözüldü ve kayboldu. Emarin, yüzünden ter akarak diğerlerine döndü. “Bu örgüleri oluşturmak öncekine göre daha zor gibi,” dedi.</p>
<p class="p0">“Neden işe yaramıyorlar?” dedi Evin. Genç yüzü öfkeyle kızarmıştı -Kapıyollardaki sorun kişisel bir hakaretmiş gibi.</p>
<p class="p0">Androl kollarını kavuşturarak başını iki yana salladı. Ağaçlar hışırdadı, yapraklar titredi, çoğu yere düştü. Mevsimlerden güzmüş gibi yere dökülüyorlardı. Bu Androl’u huzursuz ediyordu. Hayattaki yolculukları sırasında toprağı işlediği bir dönem olmuştu ve toprak söz konusu olduğunda neyin doğru, neyin yanlış olduğuna dair sezgiler edinmişti.</p>
<p class="p0">“Sen tekrar dene, Androl,” dedi Evin. “Sen Kapıyollar konusunda her zaman iyiydin.”</p>
<p class="p0">Diğer üçüne baktı. Canler de oradaydı; yaşlı Andorlu çiftçi kaşlarını çatmıştı. Canler sık sık kaş çatardı.</p>
<p class="p0">Androl gözlerini yumdu, tüm duygulardan arındı ve boşluğa kucak açtı. <span class="t3">Saidin</span> orada parlıyordu: yaşam ve Güç. Onu kavradı, içine çekti. Gözlerini açtığı zaman dünya daha canlı görünüyordu. Ölü bitkiler aynı anda hem hastalıklı, hem de canlı görünebilir miydi? <span class="t3">Saidin</span>in mümkün kıldığı tuhaf bir özellik.</p>
<p class="p0">Odaklandı. Kapıyol örgüleri ona diğerlerinden çok daha kolay geliyordu; nedenini hiç anlayamamıştı. Yönlendirerek küçük bir taşı bile kıramıyor olmasına rağmen, bir arabanın geçebileceği kadar büyük Kapıyollar açabiliyordu. Logain bunu etkileyici bulmuştu. Taim ise imkansız.</p>
<p class="p0">Androl bu sefer tüm Güç’ünü örgüsüne kattı. Kapıyolları anlıyordu. Ona mantıklı geliyorlardı. Belki de yolculuk yapmayı, yeni mekanlar ve yeni sanatlar keşfetmeyi sevdiğindendi.</p>
<p class="p0">Örgüler bir araya geldi. Emarin’in bahsettiği güçlüklerin hiçbirini fark etmedi. Ama tanıdık ışık çizgisinin oluşması gereken anda örgü çözüldü. Androl onu tutmaya, bir araya getirmeye çalıştı. Bir an için işe yarayacakmış gibi göründü. Sonra iplikler elinden kaydı ve buharlaştı. Kapıyol oluşmadı.</p>
<p class="p0">“Denediğim diğer örgülerin hepsi işe yarıyor,” dedi Evin, bir ışık küresi yaparak. “Her biri.”</p>
<p class="p0">“Yalnızca Kapıyollarda sorun var,” dedi Canler homurdanarak.</p>
<p class="p0">“Sanki...” dedi Emarin. “Sanki bir şey bizi burada, Kara Kule’de tutmak istermiş gibi.”</p>
<p class="p0">“Çeperin içinde, başka yerlerde deneyin,” dedi Androl. “Ama Taim’in yardakçıları ne yaptığınızı görmesin. Taim’in emrettiği gibi arazi etüdü yapıyormuş gibi davranın.”</p>
<p class="p0">Adamlar başlarını salladılar ve üçü doğuya doğru yürüyerek uzaklaştı. Androl çimenlikten ayrıldı. Norley yol kenarında durmuş, çevresine bakınıyordu. Kalın belli, kısa boylu Cairhienli el sallayarak yaklaştı. Androl onu yarı yolda karşıladı. Norley’nin açık, davetkar bir gülümsemesi vardı. Kimse onun onları gözetlediğinden kuşkulanmazdı; Androl’un faydalandığı bir özellik.</p>
<p class="p0">“Mezar’la konuştun mu?” diye sordu Androl.</p>
<p class="p0">“Evet,” diye yanıt verdi Norley. “Onunla öğle yemeği yedim.” Örgü çalışan bir grup askere göz kulak olan Mishraile’in yanından geçerlerken Norley adama el salladı. Altın saçlı Mishraile kayıtsızca sırtını döndü.</p>
<p class="p0">“Ee?” diye sordu Androl, gerginlik içinde.</p>
<p class="p0">“Gerçekten Mezar değil,” dedi Norley. “Ah, Mezar’ın yüzüne sahip. Ama o değil. Gözlerinde görebiliyorum. Sorun şu ki, o şey her ne ise, Mezar’ın anılarına sahip. Onun gibi konuşuyor. Ama gülümsemesi yanlış. Çok yanlış.”</p>
<p class="p0">Androl ürperdi. “O olmalı, Norley.”</p>
<p class="p0">“Değil. Yemin edebilirim.”</p>
<p class="p0">“Ama...”</p>
<p class="p0">“<span class="t3">Değil</span> işte,” dedi tıknaz adam.</p>
<p class="p0">Androl derin bir nefes aldı. Mezar birkaç gün önce geri döndüğünde -Logain’in iyi olduğunu ve yakında Taim konusunda her şeyin yola gireceğini söylemişti- Androl bu kargaşayı çözmenin bir yolu olduğunu düşünerek umutlanmıştı. Ama adamda yanlış bir şey vardı. Onun ötesinde, M’Hael büyük bir gösteriyle, adamı tam Asha’man kabul etmişti; onu Ejder terfi ettirmişti. Ve şimdi, eskiden Logain’e sadık olan Mezar, zamanını Coteren ve Taim’in diğer yardakçılarıyla geçiriyordu.</p>
<p class="p0">“Bu iş gittikçe kötüye gidiyor, Androl,” dedi Norley usulca, gülümseyerek ve idman yapan bir başka gruba el sallayarak. “Emirleri ihlal etmesine bakmadan buradan ayrılmamız gerektiğini söylüyorum.”</p>
<p class="p0">“O nöbetçileri asla aşamayız,” dedi Androl. “Taim Aes Sedailerin gitmesine bile izin vermiyor; geçen gün tombul kadının kapıda geçirdiği krizi duydun. Taim geceleri nöbetçileri iki katına çıkarıyor ve Kapıyollar da işe yaramıyor.”</p>
<p class="p0">“Eh, bir şeyler yapmamız gerek, değil mi? Demek istediğim... ya Logain’i ele geçirmişlerse? O zaman ne olacak?”</p>
<p class="p0">“Ben...” <span class="t3">Bilmiyorum</span>. “Git, Logain’e sadık olanlarla konuş. Ben hepimizin aynı kışlayı paylaşmasını sağlayacağım. Ailelerimizle birlikte. M’Hael’e bu yeni askerlere yer açmak istediğimizi söyleyeceğiz. Sonra, geceleri nöbetçi dikeceğiz.”</p>
<p class="p0">“Bu biraz fazla açık olacak.”</p>
<p class="p0">“Bölünme zaten açık,” dedi Androl. “Sen işine bak.”</p>
<p class="p0">“Elbette. Ama sen ne yapacaksın?”</p>
<p class="p0">Androl derin bir nefes aldı. “Bize müttefikler bulacağım.”</p>
<p class="p0">Norley sola doğru uzaklaştı, ama Androl patikada yoluna devam etti ve köyün içinden geçti. Bugünlerde ona gittikçe daha az kişi saygı gösteriyordu. Ya bunu yapmaya korkuyorlardı ya da Taim’in tarafını seçmişlerdi.</p>
<p class="p0">Siyah ceketli gruplar kollarını kavuşturarak durmuş, onu izlemekteydiler. Androl ürpermemeye çalıştı. Yürürken Mezar’ın -şakaklarına kır düşmüş, Domanlıların bakır tenine sahip bir adamdı- yardakçılardan bir grupla birlikte durduğunu gördü. Adam ona gülümsedi. Mezar asla kolay gülümseyen biri olmamıştı. Androl onunla göz göze gelerek başını salladı.</p>
<p class="p0">Norley’nin gördüğü şeyi gördü. O gözlerde son derece yanlış bir şey vardı, tam anlamıyla canlı olmayan bir şey. Bu bir insan değil, bir insan müsveddesiydi. İnsan derisi içine tıkılmış gölge.</p>
<p class="p0"><span class="t3">Işık hepimize yardım etsin</span>, diye düşündü Androl, hızla yanlarından geçerek. Köyün güneyine, beyaz badanalı duvarları ve yenilenmesi gereken saz damları olan bir grup kulübeye yollandı.</p>
<p class="p0">Androl dışarıda duraksadı. Ne yapıyordu? Burası <span class="t3">Kızıl Ajah</span>’tan kadınların kaldığı yerdi. Asha’manlarla bağ kurmak için geldiklerini söylemişlerdi, ama şimdiye kadar bunu yapmamışlardı. Bunun bir tür aldatmaca olduğu açıktı. Belki de hepsini birden ehlileştirmenin bir yolunu bulmak için gelmişlerdi.</p>
<p class="p0">Ama eğer durum buysa, en azından Taim’in tarafına geçmeyeceklerine güvenebilirdi. Bir aslanbalığının boğazından aşağı bakıyorsanız, korsan gemisi o kadar kötü bir seçenek gibi görünmezdi. Androl bu deyimi güneyde, bir balıkçı teknesinde çalışırken duymuştu.</p>
<p class="p0">Derin bir nefes alarak kapıyı çaldı. Kapıyı tombul bir Kızıl açtı. Aes Sedailerin yaşı belirsiz yüzüne sahipti; tam olarak genç değil, ama yaşlı da değil. Kadın onu süzdü.</p>
<p class="p0">“Kara Kule’den ayrılmak istediğinizi duydum,” dedi Androl, doğru şeyi yaptığını umarak.</p>
<p class="p0">“M’Hael’iniz fikir mi değiştirdi?” diye sordu kadın umutlu bir sesle. Gülümsedi. Bir Aes Sedai için nadir bir eylem.</p>
<p class="p0">“Hayır,” dedi Androl, “bildiğimiz kadarıyla gitmeniz hala yasak.”</p>
<p class="p0">Kadın kaşlarını çattı. “O zaman...”</p>
<p class="p0">Androl sesini alçalttı. “Buradan ayrılmak isteyen başkaları da var, Aes Sedai.”</p>
<p class="p0">Kadın ona bakarken, yüzü kusursuz bir dinginliğe kavuştu. <span class="t3">Bana güvenmiyor</span>, diye düşündü Androl. Basit bir duygu yoksunluğunun bu kadar anlam ifade etmesi tuhaftı.</p>
<p class="p0">Çaresizlik içinde bir adım attı ve elini kapı çerçevesine koydu. “Bu mekanda yanlış bir şey var. Sizin sandığınızdan daha kötü bir şey. Uzun zaman önce, Güç yönlendiren erkek ve kadınlar birlikte çalışıyorlarmış. Bu sayede daha güçlüymüşler. Lütfen. Beni dinle.”</p>
<p class="p0">Kadın bir an daha durdu, sonra kapıyı açtı. “İçeri gel. Çabuk. Tarna, bu kulübeyi paylaştığım kadın, burada değil. O dönmeden konuşup bitirmemiz lazım.”</p>
<p class="p0">Androl içeri girdi. Bir korsanın gemisine mi, yoksa aslanbalığının ağzına mı girdiğini bilemiyordu. Ama iş görmek zorundaydı.</p>
</body>
</html>