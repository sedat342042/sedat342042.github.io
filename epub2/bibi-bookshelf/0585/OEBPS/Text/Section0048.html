<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<meta http-equiv="Content-Type" content="application/xhtml+xml; charset=utf-8"/>

<link rel="stylesheet" type="text/css" href="../Styles/style.css"/>
<title>Geceyarısı Kuleleri</title>
</head>
<body>
<p class="p1" style="text-align: center;"><span class="t1">39</span></p>
<p class="p1" style="text-align: center;">-------------------------------------------------------------------------------------------------</p>
<p class="p1" style="text-align: center;"><span class="t1">ÜÇ KAT TOPRAKLARDA</span></p>
<p class="p1" style="text-align: center;"><span class="t1"><br/></span></p>
<p class="p0">Aviendha bir kez daha iyi hissediyordu.</p>
<p class="p0">Üç Kat Topraklar’da sükunet veren bir kusursuzluk vardı. Islaktopraklılar manzaradaki tekdüze renkleri kasvetli buluyorlardı, ama Aviendha’ya göre güzeldi. Basit kahverengiler ve tabalar. Tanıdık ve güvenilirdiler, hem manzaranın hem de hava durumunun her arkanızı döndüğünüzde değiştiği Islaktopraklar gibi değildi.</p>
<p class="p0">Aviendha kararmaya yüz tutmuş gecede, tozlu zeminde koştu. Aylardır ilk defa yalnız hissediyordu. Oysa Islaktopraklarda her zaman göremediği, saldıramadığı bir düşman tarafından izleniyormuş gibi hissediyordu.</p>
<p class="p0">Üç Kat Topraklar daha güvenli olduğundan değil. Tam tersine. <span class="t3">Narda</span> çalısının altındaki gölgeli yer ölümcül bir yılanın iniydi. Biri ince dallara sürtünecek olsa, yılan saldırırdı. Aviendha beş adamın yılan sokmasından öldüğünü görmüştü. İn, Rhuidean’a koşarken geride bıraktığı pek çok tehlikeden yalnızca biriydi. Ama o tehlikeler anlaşılırdı. Onları görebiliyor, tartabiliyor ve onlardan kaçınabiliyordu. Yılan sokmasından ya da sıcaktan ölürse, onun hatası olurdu.</p>
<p class="p0">Yalancı Islaktopraklıların yüzlerinin ardında saklanan şeyden korkmaktansa, düşmanla ya da tehlikeyle yüzleşebilmek yeğdi.</p>
<p class="p0">Kararan havaya rağmen koşmaya devam etti. Yine terleyebilmek iyiydi. Islaktopraklarda insanlar yeterince terlemiyordu; belki de bu yüzden o kadar tuhaftılar. Güneşin onları ısıtmasına izin vermek yerine serinlemeye çalışıyorlardı. Temizlenmek için doğru düzgün bir ter çadırına gitmek yerine suya dalıyorlardı. Bu sağlıklı olamazdı.</p>
<p class="p0">Kendi kendine yalan söylemeyecekti. Aviendha da o lükslerden faydalanmıştı ve o banyolardan, Elayne’in zorla giydirdiği güzel elbiselerden keyif almaya başlamıştı. İnsan, zayıflıklarını yenebilmek için onları kabullenmeliydi. Artık, Üç Kat Topraklar’ın hafifçe eğimli arazisinde koşarken, bakış açısı düzeliyordu.</p>
<p class="p0">Sonunda yavaşladı. Karanlıkta yolculuk etme ve gündüz sıcağında uyuma fikri ne kadar baştan çıkarıcı olursa olsun, akıllıca değildi. Karanlıkta tek bir yanlış adım sizi öldürebilirdi. Aviendha çabucak biraz ölü <span class="t3">tak</span> çalısı ve <span class="t3">ina’ta</span> kabuğu topladı, sonra devasa bir kayanın yanında kamp kurdu.</p>
<p class="p0">Kısa süre sonra ateşini yakmıştı, turuncu ışığı tepesinde yükselen kayadan yansıyordu. Önceden küçük bir kabuksırt öldürmüş, açmış, derisini yüzmüş, şişe geçirmişti. O kadar da güzel bir yemek değildi, ama tatminkardı.</p>
<p class="p0">Aviendha oturarak ateşin çıtırdamasını izledi, pişen etin kokusunu içine çekti. Evet, Rhuidean’a doğrudan Yolculuk etmediği, Üç Kat Topraklar’da koşmak için -ne kadar kıymetli olursa olsun- zaman ayırdığı için memnundu. Eskiden kim olduğunu ve kime dönüştüğünü göstermişti ona. Mızrağın Kızı Aviendha gitmişti. Bir Bilge olarak hayatını kabullenmişti ve bu, şerefini ona geri getirmişti. Bir kez daha, bir amacı vardı. Bilge olarak, en zor zamanında halkına önderlik edenlerin arasında olabilirdi.</p>
<p class="p0">Bu iş bittiği zaman halkının Üç Kat Topraklar’a dönmesi gerekecekti. Islaktopraklarda geçirdikleri her gün onları zayıflatıyordu; kendisi kusursuz bir örnekti. Orada yumuşamıştı. Orada insan nasıl yumuşamazdı? Islaktoprakları terk etmeleri gerekiyordu. Bir an önce.</p>
<p class="p0">Aviendha gülümsedi, arkasına yaslandı ve bir anlığına gözlerini kapatarak, o günün bitkinliğinin eriyip gitmesine izin verdi. Geleceği çok daha berrak görünüyordu. Rhuidean’ı ziyaret edecek, kristal sütunların arasından geçecek, sonra geri dönüp Rand’ın yüreğinden ona düşen payı talep edecekti. Son Savaş’ta savaşacaktı. Hayatta kalan Aiellerin korunmasına, sonra ait oldukları yere, yuvalarına geri götürülmelerine yardım edecekti.</p>
<p class="p0">Kampının dışından bir ses geldi.</p>
<p class="p0">Avienda gözlerini açtı ve Kaynak’a kucak açarak ayağa fırladı. Bir parçası, içgüdüyle, artık orada olmayan mızraklara değil, Tek Kaynak’a başvurduğu için memnun kalmıştı. Bir ışık küresi ördü.</p>
<p class="p0">Yakında, karanlıkta, Aiel kıyafetleri içinde bir kadın duruyordu. <span class="t3">Cadin’sor</span> ya da Bilge kıyafetleri değil, normal kıyafetler: koyu renk etek, taba bluz, bir şal ve kırlaşmaya yüz tutmuş saçlarında bir eşarp. Orta yaşlıydı ve silah taşımıyordu. Kıpırtısızdı.</p>
<p class="p0">Aviendha iki yanına baktı. Bu bir pusu muydu? Yoksa bu kadın bir hayalet miydi? Yürüyen ölülerden biri? Neden Aviendha onun yaklaştığını duymamıştı?</p>
<p class="p0">“Selamlar, Bilge,” dedi kadın başını eğerek. “Seninle su paylaşabilir miyim? Uzun yola gidiyorum ve ateşini gördüm.” Kadının derisi kırışmıştı ve yönlendiremiyordu; yönlendirebilse Aviendha kolaylıkla sezebilirdi.</p>
<p class="p0">“Daha Bilge olmadım,” dedi Aviendha ihtiyatla. “Şu anda Rhuidean’a ikinci yolculuğumu yapıyorum.”</p>
<p class="p0">“O zaman yakında çok şeref bulacaksın,” dedi kadın. “Adım Nakomi. Sana zarar vermeye niyetim olmadığına yemin ederim, çocuğum.”</p>
<p class="p0">Aniden Aviendha kendini aptal gibi hissetti. Kadın silah çekmeden yaklaşmıştı. Aviendha düşüncelere dalmıştı; bu yüzden Nakomi’nin yaklaştığını duymamıştı. “Elbette, lütfen.”</p>
<p class="p0">“Teşekkür ederim,” dedi Nakomi, ışık halkasına girip, küçük çantasını küçük ateşin yanına bırakarak. Cıkladı, sonra çantasından küçük dallar çıkarıp ateşi besledi. Bir çaydanlık çıkardı. “O sudan biraz alabilir miyim?”</p>
<p class="p0">Aviendha su tulumunu aldı. Tek damlasını boşa harcayamazdı -Rhuidean’a daha günler vardı- ama gölge paylaşma talebini kabul ettikten sonra su vermemesi ayıp olurdu.</p>
<p class="p0">Nakomi su tulumunu aldı, çaydanlığı doldurdu ve ısınması için ateşin yanına yerleştirdi. “Rhuidean’a giden biriyle karşılaşmak beklenmedik bir zevk,” dedi Nakomi çantasını karıştırarak. “Söyle bana, çıraklığın uzun sürdü mü?”</p>
<p class="p0">“Çok uzun,” dedi Aviendha. “Ama daha çok benim kendi inatçılığım yüzünden.”</p>
<p class="p0">“Ah,” dedi Nakomi. “Sende savaşçı havası var, çocuğum. Söyle bana, batıya gidenlerden biri misin? <span class="t3">Car’a’carn</span> denen adama katılanlardan biri?”</p>
<p class="p0">“O <span class="t3">gerçekten Car’a’carn</span>,” dedi Aviendha.</p>
<p class="p0">“Olmadığını söylemedim,” dedi Nakomi eğlenen bir sesle. Çay yaprakları ve kurutulmuş bitkiler çıkardı.</p>
<p class="p0">Hayır. Dememişti. Aviendha kabuksırtı çevirdi ve midesi guruldadı. Yemeğini de Nakomi ile paylaşması gerekecekti.</p>
<p class="p0">“Sorabilir miyim?” dedi Nakomi. “<span class="t3">Car’a’carn</span> hakkında ne düşünüyorsun?”</p>
<p class="p0"><span class="t3">Ona aşığım</span>, diye düşündü Aviendha hemen. Ama bunu söyleyemezdi. “Onda çok şeref olduğunu düşünüyorum. Ve doğru adetler konusunda cahil olsa da, öğreniyor.”</p>
<p class="p0">“Demek onunla zaman geçirdin?”</p>
<p class="p0">“Biraz,” dedi Aviendha. Sonra, daha dürüst olmak adına ekledi, “Çoğundan daha fazla.”</p>
<p class="p0">“O bir Islaktopraklı,” dedi Nakomi düşünceli düşünceli. “Ve <span class="t3">Car’a’carn</span>. Söylesene, Islaktopraklar söyledikleri kadar görkemli mi? Diğer yanını göremeyeceğin kadar geniş ırmaklar? Suyla dolu, sıktığında patlayan meyveler?”</p>
<p class="p0">“Islaktopraklar görkemli değil,” dedi Aviendha. “Orası tehlikeli. Bizi zayıflatıyor.”</p>
<p class="p0">Nakomi kaşlarını çattı.</p>
<p class="p0"><span class="t3">Bu kadın kim?</span> Kıraç’ta yolculuk yapan Aiellerle karşılaşmak olağandışı değildi; çocuklar bile kendilerini korumayı öğrenirdi. Ama Nakomi’nin dostlarıyla, ailesiyle yolculuk ediyor olması gerekmez miydi? Üzerinde Bilge kıyafeti yoktu, ama onda bir şey...</p>
<p class="p0">Nakomi çayı karıştırdı, sonra Aviendha’nın kabuksırtını aldı ve daha düzgün pişsin diye közlerin üzerine yerleştirdi. Çantasının içinden pek çok derintoprak kökü çıkardı. Aviendha’nın annesi hep onlardan pişirirdi. Nakomi onları küçük seramik bir pişirme kutusuna yerleştirdi, sonra kutuyu közlerin arasına itti. Aviendha ateşin iyice ısındığını fark etmemişti. Onca köz nereden gelmişti?</p>
<p class="p0">“Tedirgin görünüyorsun,” dedi Nakomi. “Bir Bilge çırağını sorgulamak benden uzak olsun. Ama gözlerinde endişe görüyorum.”</p>
<p class="p0">Aviendha yüzünü buruşturma dürtüsünü bastırdı. Yalnız kalmayı tercih ederdi. Ama kadını, suyunu ve gölgesini paylaşmak üzere davet etmişti. “Halkımız için endişeleniyorum. Tehlikeli zamanlar geliyor.”</p>
<p class="p0">“Son Savaş,” dedi Nakomi usulca. “Islaktopraklıların bahsettiği şey.”</p>
<p class="p0">“Evet. Onun ötesinde bir şeyden korkuyorum. Islaktoprakların halkımızı yozlaştırmasından. Onları yumuşatmasından.”</p>
<p class="p0">“Ama Islaktopraklar bizim kaderimizin bir parçası, değil mi? <span class="t3">Car’a’carn</span>’ın açıkladığı söylenen şeyler... bizi ilginç şekillerde Islaktopraklara bağlıyorlar. Söylediklerinin doğru olduğunu varsayarsak.”</p>
<p class="p0">“Bu konuda yalan söylemez,” dedi Aviendha.</p>
<p class="p0">Küçük bir akbaba sürüsü karanlık gecede gaklayarak ve kanat çırparak geçti. Aviendha’nın halkının tarihi -Rand al’Thor’un açıkladığı şeyler- hala pek çok Aiel’e acı veriyordu. Rhuidean’da, Aviendha bu tarihi kendi gözleriyle görecekti; Aiellerin yeminlerinden döndüklerini. Aviendha’nın halkının eskiden takip ettikleri Yaprağın Yolu’nu terk ettiklerini.</p>
<p class="p0">“İlginç düşünceler ortaya atıyorsun, çırak,” dedi Nakomi, çay doldurarak. “Buradaki ülkemize Üç Kat Topraklar diyoruz. Bize yaptığı üç şey için Üç Kat. Günahımızı cezalandırdığı için. Cesaretimizi sınadığı için. Bizi biçimlendiren bir örs olduğu için.”</p>
<p class="p0">“Üç Kat Topraklar bizi güçlü yapıyor. Bu yüzden, buradan ayrılınca zayıflıyoruz.”</p>
<p class="p0">“Ama güçlü bir şeye dönüşmek için buraya gelmek zorunda kaldıysak,” dedi Nakomi, “bu, Islaktopraklarda karşımıza çıkacak sınavların Üç Kat Topraklar kadar tehlikeli olduğu anlamına gelmez mi? Öyle tehlikeli ve zor ki, onlara hazırlanmak için buraya gelmemiz gerekiyordu?” Kadın başını iki yana salladı. “Ah, ama çırak bile olsa, bir Bilge’yle tartışmamam gerek. <span class="t3">Toh</span> edindim.”</p>
<p class="p0">“Bilge sözler söylemekte asla <span class="t3">toh</span> yoktur,” dedi Aviendha. “Söyle bana Nakomi, nereye gidiyorsun? Hangi boydansın?”</p>
<p class="p0">“Çatımdan çok uzaktayım,” dedi kadın özlemle, “ve uzak değil. Belki <span class="t3">benim</span> için uzak. Sorunu yanıtlayamam çırak, çünkü bu gerçeği söylemek bana düşmez.”</p>
<p class="p0">Aviendha kaşlarını çattı. Bu nasıl bir yanıttı?</p>
<p class="p0">“Bana öyle geliyor ki,” dedi Nakomi, “kadim, şiddete başvurmama yeminlerimizden dönerek, halkımız büyük <span class="t3">toh</span> kazandı.”</p>
<p class="p0">“Evet,” dedi Aviendha. Tüm halkınız korkunç bir şey yaptığında ne yapardınız? Onca Aiel’in kasvete kapılmasının sebebi bunu fark etmekti. Mızraklarını atmışlardı, <span class="t3">gai’shain</span> beyazlarını çıkarmayı reddediyorlardı ve böylece, halklarının büyük <span class="t3">toh </span>sahibi olduğunu ve bunu asla ödeyemeyeceklerini ima ediyorlardı.</p>
<p class="p0">Ama yanılıyorlardı. Aieller <span class="t3">toh</span>u ödeyebilirlerdi, ödemek zorundaydılar. Aiellerin en başta yeminlerini ettikleri kişileri temsil eden <span class="t3">Car’a’carn</span>’a hizmet etmenin amacı buydu.</p>
<p class="p0">“<span class="t3">Toh</span>umuzu ödeyeceğiz,” dedi Aviendha. “Son Savaş’ta savaşarak.”</p>
<p class="p0">Aieller böylece şereflerini yeniden kazanacaklardı. <span class="t3">Toh</span>unuzu ödediğiniz zaman, onu unuturdunuz. Bedeli ödenen bir hatayı hatırlamak kibirdi. İşleri bitecekti. Geri dönebilir, geçmişte olanlar için bir daha utanç duymazlardı. Aviendha kendi kendine başını salladı.</p>
<p class="p0">“Bu yüzden,” dedi Nakomi, bir fincan çay uzatarak, “Üç Kat Topraklar bizim cezamızdı. Buraya büyümek için geldik, ki <span class="t3">toh</span>umuzu ödeyebilelim.”</p>
<p class="p0">“Evet,” dedi Aviendha. Ona çok açık geliyordu.</p>
<p class="p0">“O zaman, <span class="t3">Car’a’carn</span> için savaştığımızda <span class="t3">toh</span>umuzu ödemiş olacağız. Ve bu yüzden daha fazla cezalandırılmamız için sebep kalmayacak. Eğer durum buysa, neden bu topraklara geri dönelim? Bu, <span class="t3">toh</span> ödendikten sonra daha fazla ceza aramak anlamına gelmez mi?”</p>
<p class="p0">Aviendha donakaldı. Ama hayır, bu aptalcaydı. Nakomi ile bu konuda tartışmak istemiyordu, ama Aieller Üç Kat Topraklar’a aitti.</p>
<p class="p0">“Ejderin Halkı,” dedi Nakomi çayını yudumlayarak. Biz buyuz işte. Yaptığımız her şeyin sebebi Ejder’e hizmet etmekti. Geleneklerimiz, birbirimize düzenlediğimiz saldırılar, sert eğitimimiz... <span class="t3">yaşam tarzımız</span>.”</p>
<p class="p0">“Evet,” dedi Aviendha usulca.</p>
<p class="p0">“Bu yüzden,” dedi Nakomi yumuşak bir sesle, “Köreden alt edildiği zaman, bize yapacak ne kalacak? Belki bu yüzden onca kişi <span class="t3">Car’a’carn</span>’ı izlemeyi reddetti. Sonucu onları endişelendirdiği için. Neden eski adetleri sürdürelim? Artık böylesine önemli bir göreve hazırlanmıyorsak, birbirimize saldırarak, birbirimizi öldürerek nasıl şeref kazanabiliriz? Neden sertleşelim? Sırf sert olmak için mi?”</p>
<p class="p0">“Ben...”</p>
<p class="p0">“Üzgünüm,” dedi Nakomi. “Boş boş konuşuyorum. Korkarım böyle bir eğilimim var. Yemek yiyelim.”</p>
<p class="p0">Aviendha irkildi. Kökler pişmiş olamazdı kuşkusuz. Ama Nakomi onları ateşten çekti ve harika kokuyorlardı. Kabuksırtı kesti ve çantasından iki teneke tabak çıkardı. Eti ve kökleri baharatlarla tatlandırdı, sonra bir tabağı Aviendha’ya uzattı.</p>
<p class="p0">Aviendha yemeğin tadına tereddütle. Yemek çok lezzetliydi. Hatta, harikaydı. Islaktopraklarda katıldığı ziyafetlerde yediği yemeklerden daha güzeldi. Hayretler içinde tabağa baktı.</p>
<p class="p0">“Bana izin verirsen,” dedi Nakomi. “Doğanın çağrısına yanıt vermem gerek.” Gülümseyerek kalktı ve ayaklarını sürüyerek karanlıkta kayboldu.</p>
<p class="p0">Aviendha sessizce yedi. Kadının söyledikleri onu huzursuz etmişti. Bunun gibi, mütevazı malzemelerden yapılan ve ateş üzerinde pişirilen harika bir yemek, Islaktoprakların lüksüne ihtiyaçları olmadığını kanıtlamıyor muydu?</p>
<p class="p0">Ama artık Aiellerin amacı <span class="t3">neydi</span> gerçekten? Artık <span class="t3">Car’a’carn</span>’ı beklemeleri gerekmiyorsa ne yapacaklardı? Savaşacaklardı, evet. Ama sonra? Birbirlerine baskın düzenleyip öldürmek mi? Ne amaçla?</p>
<p class="p0">Yemeğini bitirdi, sonra uzun uzun düşündü. Çok uzun. Nakomi dönmedi. Aviendha endişe içinde onu aramaya gitti, ama kadından iz bulamadı.</p>
<p class="p0">Ateşin başına döndüğünde, Nakomi’nin çantasının ve tabağının kaybolmuş olduğunu gördü. Bir süre bekledi, ama kadın dönmedi.</p>
<p class="p0">Sonunda Aviendha tedirginlik içinde uykuya daldı.</p>
</body>
</html>