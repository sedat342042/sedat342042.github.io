<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<meta http-equiv="Content-Type" content="application/xhtml+xml; charset=utf-8"/>

<link rel="stylesheet" type="text/css" href="../Styles/style.css"/>
<title>Geceyarısı Kuleleri</title>
</head>
<body>
<p class="p1" style="text-align: center;"><span class="t1">3</span></p>
<p class="p1" style="text-align: center;">-------------------------------------------------------------------------------------------------</p>
<p class="p1" style="text-align: center;"><span class="t1">AMYRLIN’İN ÖFKESİ</span></p>
<p class="p1" style="text-align: center;"><span class="t1"><br/></span></p>
<p class="p0">Egwene karanlıkta yüzüyordu. Biçimsizdi, şekli ya da bir bedeni yoktu. Tüm dünyadaki düşünceler, hayaller, endişeler, umutlar ve fikirler çevresindeki sonsuzluğa uzanıyordu.</p>
<p class="p0">Burası düşlerle uyanık dünya arasındaki yerdi, her biri gökyüzündeki yıldızlardan daha parlak, daha yoğun, binlerce belirgin ışık noktasıyla dolu bir karanlık. Bunlar düşlerdi ve Egwene onları izleyebilirdi, ama izlemedi. Onun görmek istedikleri korunuyordu ve diğerlerinin çoğu da onun için sırdı.</p>
<p class="p0">İçine süzülmek istediği <span class="t3">bir</span> düş vardı. Kendini alıkoydu. Gawyn için hissettikleri hala güçlüydü, ama onun hakkında düşündükleri son zamanlarda biraz karışıktı. Onun düşlerinde kaybolmak hiç yardımcı olmazdı.</p>
<p class="p0">Dönerek enginliğe baktı. Son zamanlarda düşünmek için buraya geliyordu. Buradaki onca insanın düşü -bazıları kendi dünyasından, diğerleri o dünyanın gölgelerinden- ona neden savaştığını hatırlatıyordu. Beyaz Kule duvarlarının dışında koskoca bir dünya olduğunu asla unutmamalıydı. Aes Sedailerin amacı dünyaya hizmet etmekti.</p>
<p class="p0">O düşlerin ışığında yıkanırken zaman geçti. Sonunda, kendini hareket etmeye zorladı ve tanıdığı bir düş buldu, ama bunu nasıl yaptığından emin değildi. Düş ona doğru yaklaştı ve görüş alanını doldurdu.</p>
<p class="p0">İradesini düşe yasladı ve ona bir düşünce gönderdi. <span class="t3">Nynaeve. Artık benden kaçınmayı bırakmalısın. Yapılacak işler ve sana iletmem gereken haberler var. İki gece sonra, Kule Salonu’nda benimle buluş. Eğer gelmezsen, bazı önlemler almam gerekecek. İhmalkarlığın hepimizi tehdit ediyor.</span></p>
<p class="p0">Düş ürperdi sanki ve Egwene geri çekilirken kayboldu. Elayne’le konuşmuştu zaten. O ikisi başıboş ipliklerdi; şala doğru düzgün terfi ettirilmeleri gerekiyordu. Yeminlerini doğru düzgün etmeleri gerekiyordu.</p>
<p class="p0">Bunun ötesinde, Egwene’in Nynaeve’den bilgi alması gerekiyordu. Bir umut, haber vaadiyle karışık tehdit Nynaeve’i ona getirirdi. O haber önemliydi de. Beyaz Kule sonunda birleşmişti, Amyrlin Makamı güvendeydi, Elaida Seanchanlar tarafından yakalanmıştı.</p>
<p class="p0">Egwene’in çevresinden ışık noktacıklarına benzeyen düşler aktı. Bilgelerden biriyle temas kurmayı düşündü, ama vazgeçti. Onları nasıl idare edebilirdi? Yapılacak ilk şey, Egwene’in onları “idare ettiğini” düşünmelerini engellemekti. Onlar için yaptığı plan henüz belirginleşmemişti.</p>
<p class="p0">Gecenin geri kalanını kendi düşlerinde geçirmek üzere bedenine döndü. Burada, Gawyn hakkındaki düşünceleri uzak tutamıyordu, bunu istemiyordu da. Düşüne girdi ve kendini Gawyn’in kollarında buldu. Kule’deki çalışma odasına benzeyen, ama babasının hanı gibi dekore edilmiş küçük, taş duvarlı bir odada duruyorlardı. Gawyn sağlam İki Nehir yünlüleri giymişti ve kılıcı yoktu. Daha basit bir hayat. Egwene basit bir hayat yaşayamazdı, ama düşleyebilirdi...</p>
<p class="p0">Her şey sarsıldı. Odanın geçmişi ve şu anı parçalandı, dönen dumanlar içinde dağıldı. Egwene inleyerek geri çekildi ve Gawyn kumdan yapılmış gibi ufalandı. Çevresinde her şey toza döndü, katran karası gökyüzü altında, uzakta on üç siyah kule yükseldi.</p>
<p class="p0">Biri düştü, sonra bir başkası yere yıkıldı. Onlar yıkılırken, kalanlar yükseldikçe yükseldi. Yer sarsılıyor, başka kuleler de yıkılıyordu. Bir başka kule sallandı ve çatladı, yere yıkılmaya başladı, ama sonra kendini topladı ve büyüyerek en yüksek kuleye dönüştü.</p>
<p class="p0">Sarsıntı bittiğinde altı kule kalmıştı ve Egwene’in önünde yükseliyorlardı. Egwene yere düşmüştü, zemin kurumuş yapraklarla kaplı yumuşak toprağa dönüştü. Görüntü değişti. Egwene bir yuvaya bakıyordu. Yuvanın içinde, kartal yavruları annelerini isteyerek gökyüzüne haykırıyorlardı. Yavru kartallardan biri <span class="t3">açıldı</span> ve artık bir kartal yavrusu değil, bir yılandı. Yavrulara teker teker saldırmaya ve bütün halinde yutmaya başladı. Kartal yavruları gökyüzüne bakmaya, onları yutan yılan kardeşleriymiş gibi davranmaya devam ettiler.</p>
<p class="p0">Görüntü değişti. Egwene incecik kristalden yapılmış muazzam bir küre gördü. Karanlık bir tepenin üzerinde duran küre yirmi üç devasa yıldızın ışığında parlıyor, kıvılcımlanıyordu. Kürede çatlaklar vardı ve halatlar sayesinde bir arada duruyordu</p>
<p class="p0">Rand, elinde bir oduncu baltasıyla tepeye tırmanıyordu. Zirveye ulaştı, baltayı kaldırdı, sonra halatları teker teker kesmeye başladı. Sonuncusu da kesildi ve küre dağılmaya başladı, güzelim küre paramparça oldu. Rand başını iki yana salladı.</p>
<p class="p0">Egwene inleyerek uyandı ve doğrulup oturdu. Beyaz Kule’deki odasındaydı. Yatak odası hemen hemen boştu; Elaida’nın eşyalarını kaldırtmıştı, ama odayı henüz tekrar dekore etmemişti. Yalnızca bir lavabo sehpası, kalın kahverengi ipliklerden dokunmuş bir kilim, direkleri ve perdeleri olan bir yatak vardı. Pencerelerdeki kepenkler kapalıydı; boşluklardan sabah ışığı sızıyordu.</p>
<p class="p0">Egwene derin derin nefes aldı. Düşler nadiren onu bu kadar huzursuz ederdi.</p>
<p class="p0">Kendi kendini sakinleştirerek yatağın kenarına uzandı ve düşlerini kaydetmek için orada bulundurduğu deri ciltli defteri aldı. Bu gece gördüğü üç düşten ikincisi açıktı. Anlamını <span class="t3">hissediyordu</span>, bazen yapabildiği gibi yorumlayabiliyordu. Yılan, Terkedilmişlerden biriydi, Aes Sedai rolü yaparak Beyaz Kule’de saklanıyordu. Egwene bundan kuşkulanıyordu zaten; Verin de aynısını söylemişti.</p>
<p class="p0">Mesaana hala Beyaz Kule’deydi. Ama bir Aes Sedai’yi nasıl taklit edebilirdi? Her Aes Sedai, yeminleri etmişti. Görünüşe göre Mesaana Yemin Çubuğu’nu alt edebiliyordu. Egwene düşlerini dikkatle yazarken, onu yok etmekle tehdit eden yüksek kuleleri düşündü ve onların anlamını da kısmen çözdü.</p>
<p class="p0">Egwene, Mesaana’yı bulup durdurmazsa korkunç bir şey olacaktı. Bu, Beyaz Kule’nin düşüşü anlamına gelebilirdi, belki Karanlık Varlık’ın zaferi. Düşler Kehanet değildi -ne <span class="t3">olacağını</span> değil, neyin olması <span class="t3">olasılığı</span> taşıdığını gösterirdi.</p>
<p class="p0"><span class="t3">Işık,</span> diye düşündü, yazmayı bitirerek. <span class="t3">Endişelenecek yeterince şey yokmuş gibi.</span></p>
<p class="p0">Egwene hizmetçilerini çağırmak için doğruldu, ama kapı çalınınca durdu. Üzerinde gecelikle, merakla kalın halının üzerinde yürüdü ve kapıyı araladığı zaman Silviana’nın giriş odasında durduğunu gördü. Köşeli bir yüzü olan kırmızı elbiseli kadın, saçlarını her zamanki gibi topuz yapmıştı ve kırmızı Vakanüvis etolü omuzlarındaydı.</p>
<p class="p0">“Anne,” dedi gergin bir sesle. “Seni uyandırdığım için özür dilerim.”</p>
<p class="p0">“Uyumuyordum,” dedi Egwene. “Ne var? Ne oldu?”</p>
<p class="p0">“O <span class="t3">burada</span>, Anne. Beyaz Kule’de.”</p>
<p class="p0">“Kim?”</p>
<p class="p0">“Yeniden Doğan Ejder. Seninle görüşmek istiyor.”</p>
<p class="p0">&nbsp;</p>
<p class="p0">“Yalnızca balık kafalarıyla yapılmış balık çorbası bu,” dedi Siuan, Beyaz Kule koridorlarından birinde uzun adımlarla yürürken. “Kimse onu görmeden şehirden nasıl geçmiş?”</p>
<p class="p0">Yüksek Kumandan Chubain irkildi.</p>
<p class="p0"><span class="t3">İrkilse de olur,</span> diye düşündü Siuan. Kuzgun saçlı adamın üzerinde Kule Askerleri üniforması vardı, zincir zırhının üzerine geçirdiği beyaz önlükte Tar Valon ateşi taşıyordu. Eli kılıcında yürüyordu. Bryne artık Tar Valon’da olduğuna göre, unvanın adamdan alınıp Bryne’a verilmesi bahsi geçiyordu, ama Egwene Siuan’ın tavsiyesine uymuş, bu değişimi yapmamıştı. Bryne yüksek Kumandan olmak istemiyordu ve Son Savaş’ta ona saha generali olarak ihtiyaç duyulacaktı.</p>
<p class="p0">Bryne adamlarının yanındaydı; elli bin adam için kalacak yer ve yiyecek bulmak neredeyse imkansızdı. Egwene ona haber yollamıştı ve onun yaklaştığını hissedebiliyordu. Adam sert bir tahta parçası gibi görünse de, Siuan şu anda onun yanında olmasının kendisine iyi geleceğini hissediyordu. Yeniden Doğan Ejder? Tar Valon’un <span class="t3">içinde</span>?</p>
<p class="p0">“Bu kadar yakına gelmesi o kadar şaşırtıcı değil, Siuan,” dedi Saerin. Kumandanı bembeyaz bir yüzle, koşarak geçerken gördüklerinde zeytin tenli Kahverengi de Siuan’ın yanındaydı. Saerin’in şakaklarına kır düşmüştü, bir Aes Sedai için bir yaş ölçütü, ve bir yanağında yara izi vardı, ama Siuan yara izinin nereden geldiğini öğrenememişti.</p>
<p class="p0">“Her gün şehre akın eden yüzlerce mülteci var,” diye devam etti Saerin, “ve savaşmaya azıcık eğilimi olan her adam Kule Askerleri’ne kaydolmaya gönderiliyor. Al’Thor’u kimsenin durdurmamış olmasına şaşmamak gerek.”</p>
<p class="p0">Chubain başını salladı. “Biri onu sorgulamayı akıl edene kadar Günbatımı Kapısı’na kadar gelmiş. Sonra da yalnızca... eh, yalnızca Yeniden Doğan Ejder olduğunu ve Amyrlin’i görmek istediğini söylemiş. Bağırıp çağırmamış, bahar yağmuru kadar sakinmiş.”</p>
<p class="p0">Kulenin koridorları kalabalıktı, ama kadınların çoğu, ağa takılmış balıklar gibi, nereye gideceklerini bilemezcesine oraya buraya koşturuyordu.</p>
<p class="p0"><span class="t3">Kesin şunu,</span> diye düşündü Siuan. <span class="t3">O bizim gücümüzün merkezine geldi. Ağa takılan asıl o.</span></p>
<p class="p0">“Sence ne oyun oynuyor?” diye sordu Saerin.</p>
<p class="p0">“Biliyorsam kavrulayım,” diye yanıt verdi Siuan. “Şimdiye dek iyice delirmiştir. Belki de korkuyordur ve teslim olmaya gelmiştir.”</p>
<p class="p0">“Bundan kuşkuluyum.”</p>
<p class="p0">“Ben de öyle,” dedi Siuan gönülsüzce. Bu son birkaç gün içinde, Saerin’den <span class="t3">hoşlandığını</span> fark ederek şaşırmıştı. Amyrlin olarak, Siuan arkadaş edinmeye zaman bulamamıştı; Ajahları birbirine karşı kullanmak çok önemliydi. O zamanlar Saerin’i inatçı ve can sıkıcı buluyordu. Şimdi, o kadar çok çatışmıyorlardı ve Siuan bu nitelikleri cazip buluyordu.</p>
<p class="p0">“Belki de Elaida’nın gittiğini duymuştur,” dedi Siuan, “ve eski bir arkadaşı Amyrlin Makamı olduğuna göre, burada güvende olacağını düşünmüştür.”</p>
<p class="p0">“Bu, oğlan hakkında okuduklarıma uymuyor,” diye yanıt verdi Saerin. “Raporlar ona güvensiz ve dengesiz diyor, talepkar bir mizacı varmış ve Aes Sedailerden kaçınmakta ısrar ediyormuş.”</p>
<p class="p0">Bunları Siuan da duymuştu, ama oğlanı görmeyeli iki sene olmuştu. Aslında, oğlan Siuan’ın önünde durduğu son seferde Siuan Amyrlin’di ve oğlan basit bir koyun çobanıydı. O zamandan bu yana onun hakkında öğrendikleri daha çok Mavi Ajah göz ve kulaklarından gelmişti. Spekülasyonları gerçeklerden ayırmak epey beceri gerektirmişti, ama çoğu kişi al’Thor hakkında hemfikirdi. Saati saatine uymayan, güvensiz, kibirli. <span class="t3">Işık Elaida’yı kavursun! </span>diye düşündü Siuan. <span class="t3">O olmasa onu uzun zaman önce sağ salim Aes Sedailerin ellerine teslim edebilirdik.</span></p>
<p class="p0">Üç sarmal rampa indiler ve Beyaz Kule’nin beyaz duvarlı koridorlarından bir başkasına girerek Kule Salonu’na doğru ilerlediler. Eğer Amyrlin Yeniden Doğan Ejder’i kabul edecekse, bunu orada yapardı. İki dönemeç sonra -aynalı ayaklı şamdanların ve görkemli duvar halılarının önünden geçtiler- son bir koridora girdiler ve donakaldılar.</p>
<p class="p0">Buradaki yer seramikleri kan rengiydi. Bu doğru değildi. Sarı-beyaz olmalıydılar. Bunlarsa ıslakmış gibi parlıyordu.</p>
<p class="p0">Chubain keskin bir nefes çekti ve eli kılıcının kabzasına gitti. Saerin tek kaşını kaldırdı. Siuan’ın içinden yine de ilerlemek geçiyordu, ama Karanlık Varlık’ın dokunduğu bu yerler tehlikeli olabilirdi. Kendini zemine batarken ya da duvar halılarının saldırısına uğrarken bulabilirdi.</p>
<p class="p0">İki Aes Sedai dönüp diğer yöne yürüdü. Chubain bir anlığına oyalandı, sonra onların peşinden seyirtti. Yüzündeki gerilimi okumak kolaydı. İlk önce Seanchanlar ve şimdi bizzat Yeniden Doğan Ejder, o görev başındayken Kule’ye saldırmaya geliyordu.</p>
<p class="p0">Koridorlardan geçerlerken aynı yöne giden başka Aes Sedailerle karşılaştılar. Çoğu şallarını takmıştı. Bunun, bugün aldıkları haber yüzünden olduğu düşünülebilirdi, ama gerçek şuydu ki, pek çok Aes Sedai hala diğer Ajahlara karşı güvensizlik besliyordu. Elaida’ya lanet etmek için bir sebep daha. Egwene Kule’yi yeniden bir kılmak için çok çalışıyordu, ama senelerin delik ağları bir ay içinde onarılamazdı.</p>
<p class="p0">Sonunda Kule Salonu’na vardılar. Aes Sedailer Ajahlarına göre ayrılmış, dışarıdaki geniş koridorda bekliyorlardı. Chubain kapıdaki nöbetçilerle konuşmak için o tarafa seyirtti ve Saerin diğer Temsilcilerle beklemek üzere Salon’a girdi. Siuan dışarıdaki Aes Sedailerin yanında kaldı.</p>
<p class="p0">Her şey değişiyordu. Egwene, Sheriam’ın yerine yeni bir Vakanüvis seçmişti. Silviana’yı seçmesi çok mantıklı bir hareketti -kadın, Kızıl olmasına rağmen, sağduyulu biri olarak tanınıyordu ve onu seçmek Kule’nin iki yarısının bir araya getirilmesine yardım etmişti. Ama Siuan kendisinin seçileceği konusunda küçük bir umut besliyordu. Şimdi Egwene’in zamanını dolduran o kadar çok şey vardı ki -ve kendi kendine o kadar yeterli hale geliyordu ki- Siuan’a gittikçe daha az ihtiyaç duyuyordu.</p>
<p class="p0">Bu iyi bir şeydi. Aynı zamanda can sıkıcıydı.</p>
<p class="p0">Tanıdık koridorlar, yeni temizlenmiş taşın kokusu, yankılanan ayak sesleri... En son geldiğinde buraya o hükmediyordu. Artık değil.</p>
<p class="p0">Tekrar yüksek mevkilere tırmanmak gibi bir arzusu yoktu. Son Savaş başlamak üzereydi; zamanını, Kule’ye tekrar dahil edilmekte olan Mavi Ajah’ın didişmeleri arasında geçirmek istemiyordu. Siuan seneler önce Moiraine’le birlikte yapmak üzere yola koyuldukları şeyi yapmak istiyordu. Yeniden Doğan Ejder’i Son Savaş’a götürmek.</p>
<p class="p0">Bağ aracılığıyla, Bryne konuşmadan geldiğini hissetti. “İşte bu endişeli bir yüz,” dedi adam. O Siuan’a arkadan yaklaşırken koridordaki düzinelerce fısıltılı sohbet kesildi.</p>
<p class="p0">Siuan ona döndü. Bryne azametli ve olağanüstü sakindi -özellikle de Morgase Trakand tarafından ihanet edilmiş, sonra Aes Sedai politikalarına bulaştırılmış, sonra birliklerini Son Savaş’ın ön saflarına süreceği söylenmiş bir adam için. Ama Bryne böyleydi işte. Aşırı dingindi. Sırf varlığıyla Siuan’ın endişelerini yatıştırabiliyordu.</p>
<p class="p0">“Gelebileceğini düşündüğümden daha hızlı geldin,” dedi Siuan. “Ve benim yüzüm <span class="t3">endişeli</span> değil, Gareth Bryne. Ben bir Aes Sedai’yim. Kendimi ve çevremi kontrol etmek benim mizacım.”</p>
<p class="p0">“Evet,” dedi Bryne. “Ama, Aes Sedailerin çevresinde ne kadar çok zaman geçirirsem, bundan o kadar kuşku duyuyorum. Gerçekten duygularını mı kontrol ediyorlar? Yoksa yalnızca o duygular hiç değişmiyor mu? İnsan <span class="t3">her zaman</span> endişeliyse, her zaman aynı görünür.”</p>
<p class="p0">Siuan onu süzdü. “Aptal adam.”</p>
<p class="p0">Bryne gülümsedi ve dönüp Aes Sedailer ile Muhafızlarla dolu koridora baktı. “Ulağın beni bulduğunda zaten bir raporla Kule’ye dönüyordum. Teşekkür ederim.”</p>
<p class="p0">“Bir şey değil,” dedi Siuan kabaca.</p>
<p class="p0">“Endişeliler,” dedi Bryne. “Aes Sedaileri hiç böyle görmemiştim.”</p>
<p class="p0">“Eh, bizi suçlayabilir misin?” diye terslendi Siuan.</p>
<p class="p0">Bryne ona baktı, sonra elini Siuan’ın omzuna koydu. Güçlü, nasırlı parmakları Siuan’ın boynunu süpürdü. “Sorun ne?”</p>
<p class="p0">Siuan derin bir nefes aldı, sonunda gelen Egwene’e baktı. Egwene, Silviana ile konuşarak Salon’a gidiyordu. Ciddi yüzlü Gawyn Trakand da her zamanki gibi uzak bir gölge gibi peşindeydi. Egwene delikanlının farkında görünmüyordu, onunla Muhafız bağı da kurmamıştı, ama Gawyn Kule’den de atılmamıştı. Egwene’i kızdırdığını bildiği halde, birleşmeden bu yana gecelerini onun kapısını koruyarak geçiriyordu.</p>
<p class="p0">Egwene Salon’un girişine yaklaşırken Aes Sedaileri gerilediler ve yol açtılar... bazıları gönülsüzce, diğerleri saygıyla. Egwene Kule’ye içeriden diz çöktürmüştü. Hem de her gün dayak yerken ve Güç’le mum bile yakamamasına sebep olacak kadar çok çatalkök içerken. Ne kadar da genç. Ama Aes Sedailer için yaş neydi ki?</p>
<p class="p0">“Her zaman, içerideki kadının ben olacağımı düşünürdüm,” dedi Siuan, Bryne’dan başkasının duyamayacağı, alçak bir sesle. “Onu benim kabul edeceğimi, ona benim rehberlik edeceğimi. O sandalyede <span class="t3">ben</span> oturacaktım.”</p>
<p class="p0">Bryne’ın kavrayışı sertleşti. “Siuan, ben...”</p>
<p class="p0">“Ah, öyle deme,” diye hırladı Siuan ona bakarak. “Hiçbir şeyden pişman değilim.”</p>
<p class="p0">Bryne kaşlarını çattı.</p>
<p class="p0">“En iyisi bu,” dedi Siuan, ama bunu itiraf etmek içini düğüm düğüm ediyordu. “Onca zorbalığına ve aptallığına rağmen, Elaida’nın beni indirdiği <span class="t3">iyi</span> oldu, çünkü böylece Egwene’in yolu açıldı. O, benim yapabileceğimden daha iyi iş çıkaracak. Kabullenmesi zor; Amyrlin olarak başarılıydım, ama <span class="t3">bunu</span> yapamazdım. Kaba kuvvet yerine karakterimle önderlik etmek, bölmek yerine birleştirmek. Bu yüzden, onu Egwene kabul ettiği için <span class="t3">memnunum</span>.”</p>
<p class="p0">Bryne gülümsedi ve sevgiyle Siuan’ın omzunu sıktı.</p>
<p class="p0">“Ne?” diye sordu Siuan.</p>
<p class="p0">“Seninle gurur duyuyorum.”</p>
<p class="p0">Siuan gözlerini devirdi. “Hah. Bir gün duygusallığın beni öldürecek.”</p>
<p class="p0">“İyiliğini benden saklayamazsın, Siuan Sanche. Yüreğini görüyorum.”</p>
<p class="p0">“<span class="t3">Amma</span> da hödüksün.”</p>
<p class="p0">“Yine de bizi buraya sen getirdin, Siuan. O kız hangi mevkiye tırmanırsa tırmansın, sen onun basamaklarını hazırladığın için yapabilecek.”</p>
<p class="p0">“Evet, sonra da keskiyi Elaida’ya teslim ettim.” Siuan Salon kapısının hemen içinde durmuş olan Egwene’e baktı. Genç Amyrlin dışarıda toplanmış kadınların üzerinden ona baktı ve başını sallayarak selam verdi. Hatta belki biraz saygıyla.</p>
<p class="p0">“Şu anda ihtiyacımız olan kişi o,” dedi Bryne, “ama o zaman ihtiyacımız olan kişi sendin. İyi iş çıkardın, Siuan. O bunu biliyor. Kule de biliyor.”</p>
<p class="p0">Bunu işitmek iyi gelmişti. “Eh. Gelirken onu gördün mü?”</p>
<p class="p0">“Evet,” dedi Bryne. “Aşağıda duruyor. En az yüz Muhafız ve yirmi altı Aes Sedai başında nöbet tutuyor -iki tam halka. Ona kalkan da konulmuştur kuşkusuz, ama yirmi altı kadının tamamı paniğe kapılmak üzere görünüyor. Kimse ona dokunmaya ya da onu bağlamaya cesaret edemiyor.”</p>
<p class="p0">“Kalkan konulduğu sürece bunun önemi olmamalı. Korkmuş görünüyor muydu? Kibirli? Öfkeli?”</p>
<p class="p0">“Hiçbiri.”</p>
<p class="p0">“Eh, <span class="t3">nasıl</span> görünüyordu o zaman?”</p>
<p class="p0">“Gerçekten mi, Siuan? Bir Aes Sedai’ye benziyordu.”</p>
<p class="p0">Siuan çenesini kapattı. Bryne yine ona sataşıyor muydu? Hayır, general ciddi görünüyordu. Ama ne demek istiyordu?</p>
<p class="p0">Egwene Salon’a girdi ve sonra beyaz elbiseli bir çömez, peşinde Chubain’in askerlerinden iki tanesiyle koşarak uzaklaştı. Egwene, Ejder’i çağırtmıştı. Bryne’ın eli Siuan’ın omzunda kaldı ve koridorda onun hemen arkasında durdu. Siuan kendini sakin olmaya zorladı.</p>
<p class="p0">Bir süre sonra koridorun sonunda bir hareketlenme gördü. Çevresindeki Aes Sedailer, Kaynak’a kucak açtıkça parlamaya başladılar. Siuan bu güvensizlik gösterisinden kaçındı.</p>
<p class="p0">Alay yaklaştı. Muhafızlar, kahverengi pelerin giymiş uzun boylu şeklin çevresinde bir kare halinde yürüyorlardı ve yirmi altı Aes Sedai arkadan geliyordu. Al’Thor, Siuan’ın gözleri için parlıyordu. Siuan <span class="t3">ta’veren</span>leri görme yeteneğine sahipti ve al’Thor yaşamış en güçlü <span class="t3">ta’veren</span>lerden biriydi.</p>
<p class="p0">Siuan kendini parıltıyı görmezden gelip al’Thor’a bakmaya zorladı. Oğlan erkek olmuş gibi görünüyordu. Gençliğin yumuşaklığına dair tüm işaretler gitmişti, yerini sert hatlar almıştı. Pek çok genç adamın, özellikle uzun boylu olanların farkına varmadan çökerttiği omuzları dikleşmişti. Bunun yerine bir erkeğin yapması gerektiği gibi boyunun hakkını veriyor, azametle yürüyordu. Siuan Amyrlin’ken sahte Ejderler görmüştü. Bu adamın onlara ne kadar benzediği tuhaftı. Sanki...</p>
<p class="p0">Onunla göz göze geldiğinde donakaldı. O gözlerde tanımlanamaz bir şey vardı, bir ağırlık, bir yaşlılık. O gözlerin ardındaki adam, bir ömürde toplanmış bin ayrı hayatın ışığıyla görüyormuş gibi. Yüzü <span class="t3">gerçekten de</span> bir Aes Sedai’nin yüzüne benziyordu. En azından gözlerinde bir yaşı belirsizlik vardı.</p>
<p class="p0">Yeniden Doğan Ejder sağ elini kaldırdı -sol kolunu arkasına kıvırmıştı- ve alayı durdurdu. “İzin verirseniz,” dedi Muhafızlara ve aralarından geçti.</p>
<p class="p0">Şok içindeki Muhafızlar onun geçmesine izin verdiler; Ejder’in yumuşak sesini duyunca kenara çekildiler. Bunu yapmamaları gerekirdi. Al’Thor Siuan’a yaklaştı ve Siuan kendini hazırladı. Adam silahsızdı ve kalkan konulmuştu. Ona zarar veremezdi. Yine de, Bryne yanına geçti ve elini kılıcına indirdi.</p>
<p class="p0">“Sakin ol, Gareth Bryne,” dedi al’Thor. “Zarar vermeye niyetim yok. Seninle bağ kurmasına izin verdin sanırım? Tuhaf. Elayne bunu duymayı isteyecektir. Ve Siuan Sanche. Son karşılaştığımızdan beri değişmişsin.”</p>
<p class="p0">“Çark dönerken değişim herkese gelir.”</p>
<p class="p0">“Kesinlikle bir Aes Sedai yanıtı.” Al’Thor gülümsedi. Sakin, yumuşak bir gülümseme. Bu Siuan’ı şaşırttı. “Onlara hiç alışabilecek miyim, merak ediyorum. Bir seferinde benim için ok yemiştin. Bunun için sana teşekkür etmiş miydim?”</p>
<p class="p0">“Hatırladığım kadarıyla bilinçli bir şekilde yapmamıştım,” dedi Siuan kuru kuru.</p>
<p class="p0">“Yine de müteşekkirim.” Al’Thor Kule Salonu’nun kapısına döndü. “Nasıl bir Amyrlin oldu?”</p>
<p class="p0"><span class="t3">Neden bana soruyorsun? </span>Al’Thor, Siuan ile Egwene arasındaki yakınlığı biliyor olamazdı. “İnanılmaz bir Amyrlin,” dedi Siuan. “Çok kısa bir süredir Makam’da oturuyor olmasına rağmen, gördüğümüz en büyük Amyrlinlerden biri.”</p>
<p class="p0">Al’Thor yine gülümsedi. “Ondan daha azını beklemezdim. Tuhaf, ama onu yine görmenin canımı yakacağını hissediyorum. Halbuki, gerçekten iyileşmiş bir yaraydı. Sanırım acısını hala hatırlıyorum.”</p>
<p class="p0">Işık, bu adam Siuan’ın beklentilerini karman çorman ediyordu! Beyaz Kule, Yeniden Doğan Ejder ya da değil, yönlendirebilen her erkeği huzursuz ediyor olmalıydı. Ama al’Thor hiç endişeli görünmüyordu.</p>
<p class="p0">Siuan ağzını açtı, ama grubu itip geçen bir Aes Sedai konuşmasını engelledi. Tiana?</p>
<p class="p0">Kadın kol yeninden bir şey çıkardı ve Rand’a sundu. Kırmızı mühürlü küçük bir mektup. “Bu sizin için,” dedi. Sesi gergindi, parmakları titriyordu, ama titreme o kadar hafifti ki, çoğu kişi gözden kaçırırdı. Ama Siuan, Aes Sedailerde duygu izi aramayı öğrenmişti.</p>
<p class="p0">Al’Thor tek kaşını kaldırdı, sonra uzandı ve mektubu aldı. “Nedir bu?”</p>
<p class="p0">“Teslim etmeye söz vermiştim,” dedi Tiana. “Hayır derdim, ama sizin buraya geleceğinizi hiç... demek istediğim...” Ağzını kapatarak kendi sözünü kesti. Sonra kalabalığın arasına çekildi.</p>
<p class="p0">Al’Thor notu okumadan cebine soktu. “İşim bittiğinde Egwene’i sakinleştirmek için elinden geleni yap.” Sonra derin bir nefes aldı ve nöbetçileri görmezden gelerek Salon’a yürüdü. Diğerleri peşinden seyirtti, Muhafızlar mahçup görünüyordu, ama Rand kapıdan geçer, Kule Salonu’na girerken kimse ona dokunmaya cesaret edemedi.</p>
<p class="p0">&nbsp;</p>
<p class="p0">Rand, eşlikçileri olmadan Salon’a girdiğinde Egwene’in kollarındaki tüyler diken diken oldu. Dışarıdaki Aes Sedailer kapıya toplandılar ve alık alık bakmamaya çalıştılar. Silviana Egwene’e bir bakış fırlattı. Bu görüşme Salon’a Mühürlü olmalı mıydı?</p>
<p class="p0">Hayır, diye düşündü Egwene. <span class="t3">Beni onunla yüzleşirken görmeleri gerek. Işık, buna hazır hissetmiyorum.</span></p>
<p class="p0">Yapacak bir şey yoktu. Bütün sabah kendi kendine tekrarladığı sözleri hatırlayarak cesaretini topladı. Bu çocukluk arkadaşı, bir gün evleneceğini düşündüğü Rand al’Thor değildi. Rand al’Thor’a karşı uysal davranabilirdi, ama şimdi uysal davranmak dünyanın sonunu getirirdi.</p>
<p class="p0">Hayır. Bu adam Yeniden Doğan Ejder’di. Nefes almış en tehlikeli adam. Uzun boylu, hatırladığından çok daha özgüvenli. Üzerinde basit kıyafetler vardı.</p>
<p class="p0">Rand doğrudan Salon’un ortasına yürüdü, Muhafızlar dışarıda kaldı. Rand yerdeki Alevin ortasında durdu. Yerlerine oturmuş Temsilciler tarafından kuşatılmıştı.</p>
<p class="p0">“Egwene,” dedi Rand, sesi odada yankılanarak. Saygıyla Egwene’e başını salladı. “Görüyorum ki üzerine düşeni yapmışsın. Amyrlin etolü sana yakışmış.”</p>
<p class="p0">Egwene, son zamanlarda Rand hakkında işittiklerine bakarak, ondan böyle bir sükunet beklememişti. Belki de sonunda kendini ele veren bir suçlunun sükunetiydi bu.</p>
<p class="p0">Egwene onun hakkında böyle mi düşünüyordu? Bir suçlu? Rand kesinlikle kanundışı görünen eylemlerde bulunmuştu; yok etmiş, fethetmişti. Egwene Rand’la en son görüştüğünde, Aiel Kıraçları’nda yolculuk ediyorlardı. O aylarda zorlu bir adama dönüşmüştü ve Egwene o sertliği onda hala görüyordu. Ama bir şey daha vardı, daha derin bir şey.</p>
<p class="p0">“Sana ne oldu?” diye sorarken buldu kendini. Amyrlin Makamı’nda öne eğildi.</p>
<p class="p0">“Kırıldım,” dedi Rand, elleri arkasında. “Sonra, olağanüstü bir biçimde, yeniden bir kılındım. Beni neredeyse ele geçiriyordu, Egwene. Bu durumu düzeltmemi sağlayan Cadsuane’di. Bunu kazayla yapmış olsa da. Yine de, sanırım sürgün kararını kaldırmam gerek.”</p>
<p class="p0">Farklı konuşuyordu. Sözlerinde, Egwene’in tanımadığı bir resmiyet vardı. Başka birinde olsa, kültürlü, eğitimli bir geçmişi olduğunu düşünürdü. Ama Rand bunları görmemişti. Öğretmenler onu bu kadar hızlı eğitebilir miydi?</p>
<p class="p0">“Neden Amyrlin Makamı’nın huzuruna geldin?” diye sordu. “Bir dilekçe sunmaya mı geldin, yoksa Beyaz Kule’nin rehberliği ile kuşatılmak için mi?”</p>
<p class="p0">Rand, elleri hala arkasında, onu inceledi. Kalkanını sürdüren, <span class="t3">saidar</span>ın parıltısına sarınmış on üç Aes Sedai, hemen peşinden sessizce Salon’a girdiler.</p>
<p class="p0">Rand buna aldırmamış görünüyordu. Odayı inceledi, muhtelif Temsilcilere baktı. Bakışları Kızıl sıralarında oyalandı. O sandalyelerin ikisi boştu. Pevara ve Javindhra henüz bilinmeyen görevlerinden dönmemişti. Yalnızca -Duhara’nın yerine yeni seçilmiş- Barasine Salon’daydı. Kadın, hayranlık uyandıran bir biçimde, Rand’ın bakışlarına sakinlikle karşılık verdi.</p>
<p class="p0">“Senden nefret ediyordum,” dedi Rand, Egwene’e geri dönerek. “Son aylarda pek çok duygu yaşadım. Moiraine İki Nehir’e geldiğinden beri Aes Sedailerin iplerinden kaçınmaya çalışıyorum sanki. Ama başka görünmez iplerin -daha tehlikeli iplerin- bana dolanmasına izin verdim.</p>
<p class="p0">“Çok fazla çabaladığımı düşünüyorum. Seni dinlersem, beni kontrol edeceğinden endişeleniyordum. Beni güdüleyen bağımsızlık arzusu değildi, önemsiz olma korkusuydu. Başardıklarımın bana değil, sana ait olacağı korkusu.” Duraksadı. “Suçlarımı yıkabileceğim böylesine uygun bir sırtlar yığını dilemeliydim.”</p>
<p class="p0">Egwene kaşlarını çattı. Yeniden Doğan Ejder, Beyaz Kule’ye boş felsefi konuşmalar için mi gelmişti? Belki <span class="t3">gerçekten</span> de delirmişti. “Rand,” dedi Egwene sesini yumuşatarak. “Sende... bir sorun olması olasılığına karşı bazı Aes Sedailerin seninle konuşmasını sağlayacağım. Lütfen anlamaya çalış.”</p>
<p class="p0">Rand’ın durumu hakkında daha fazla bilgi edindikleri zaman, onunla ne yapacaklarına karar verebilirlerdi. Yeniden Doğan Ejder, kehanetin yapacağını söylediği şeyleri yapmak için özgür olmalıydı, ama şimdi ellerinde olduğuna göre, çekip gitmesine izin veremezlerdi.</p>
<p class="p0">Rand gülümsedi. “Ah, <span class="t3">anlıyorum</span> Egwene. Ve reddettiğim için üzgünüm, ama yapacak çok işim var. Benim yüzümden insanlar aç, diğerleri benim yaptıklarım yüzünden dehşet içinde yaşıyor. Bir dost, müttefikleri olmadan ölüme gidiyor. Yapmam gerekenleri yapabilmem için o kadar az zaman var ki.”</p>
<p class="p0">“Rand,” dedi Egwene, “emin olmak zorundayız.”</p>
<p class="p0">Rand anlayışlı bir biçimde başını salladı. “Üzüldüğüm kısım bu işte. Böylesine başarılı bir biçimde sağlamlaştırdığın güç merkezinize gelip, sonra da sana meydan okumak istemezdim. Ama elimde değil. Planlarımı bilmelisin ki, hazırlık yapabilesin.</p>
<p class="p0">“Delik’i son mühürlemeye çalıştığımda, bunu kadınların yardımı olmadan yapmak zorunda kaldım. Felaketi getiren kısmen buydu, ama belki de güçlerini bana vermeyi reddetmeleri bilgeceydi. Eh, suçu eşit şekilde paylaşmalıyız, ama aynı hatayı ikinci defa yapmayacağım. <span class="t3">Saidin</span> ile <span class="t3">saidar</span>ın birlikte kullanılması gerektiğini düşünüyorum. Henüz yanıtları bilmiyorum.”</p>
<p class="p0">Egwene öne eğilerek onu inceledi. Gözlerinde delilik yok gibiydi. O gözleri tanıyordu. Rand’ı tanıyordu.</p>
<p class="p0"><span class="t3">Işık,</span> diye düşündü. <span class="t3">Yanılmışım. Onu yalnızca Yeniden Doğan Ejder olarak düşünemiyorum. Burada olmamın bir sebebi var. Onun burada olmasının bir sebebi var. Benim için, o yalnızca Rand. Yeniden Doğan Ejder’den korkulması gerekirken, Rand’a güvenilebileceği için.</span></p>
<p class="p0">“Hangisisin?” diye fısıldadı farkına varmadan.</p>
<p class="p0">Rand işitti. “Her ikisi birden, Egwene. Onu hatırlıyorum. Lews Therin. Onun tüm hayatını, her çaresiz anını görebiliyorum. Bir düşmüş gibi görüyorum, ama açık bir düş. Kendi düşüm. O benim parçam.”</p>
<p class="p0">Bunlar bir delinin sözleriydi, ama sakin bir biçimde söylenmişti. Egwene ona baktı ve eskiden olduğu delikanlıyı hatırladı. Dürüst delikanlıyı. Perrin gibi ciddi değil, Mat gibi çılgın değil. Sağlam, mert. Her konuda güvenebileceğiniz türden bir adam.</p>
<p class="p0">Dünyanın kaderi konusunda bile.</p>
<p class="p0">“Bir ay içinde,” dedi Rand, “Shayol Ghul’e gideceğim ve Karanlık Varlık’ın zindanının kalan son mührünü kıracağım. Yardımını istiyorum.”</p>
<p class="p0">Mühürleri kırmak mı? Egwene düşündeki imgeyi hatırladı: kristal bir küreyi bağlayan halatları kesen Rand. “Rand, hayır,” dedi.</p>
<p class="p0">“Hepinize ihtiyacım olacak,” diye devam etti Rand. “Işık’tan, bu sefer bana yardım etmenizi diliyorum. Benimle, Shayol Ghul’e gitmeden önceki gün buluşmanı istiyorum. O zaman... eh, o zaman şartlarımı konuşuruz.”</p>
<p class="p0">“Şartların mı?” diye sordu Egwene.</p>
<p class="p0">“Göreceksin,” dedi Rand gitmek üzere dönerek.</p>
<p class="p0">“Rand al’Thor!” dedi Egwene, ayağa kalkarak. “Amyrlin Makamı’na arkanı <span class="t3">dönmeyeceksin!</span>”</p>
<p class="p0">Rand donakaldı, sonra ona döndü.</p>
<p class="p0">“Mühürleri kıramazsın,” dedi Egwene. “Bu Karanlık Varlık’ın serbest kalması riskini doğurur.”</p>
<p class="p0">“Göze almamız gereken bir risk. Molozları temizlemek için. Delik’in tekrar mühürlenebilmesi için tamamen açılması gerekiyor.”</p>
<p class="p0">“Bu konuda konuşmalıyız,” dedi Egwene. “Plan yapmalıyız.”</p>
<p class="p0">“Bu yüzden sana geldim. Plan yapabilmen için.”</p>
<p class="p0">Rand eğleniyor gibiydi. Işık! Egwene öfkeyle oturdu. Tıpkı babası gibi keçi inadıydı. “Konuşmamız gereken şeyler var, Rand. Yalnızca bu konu değil, başka konular da -özellikle de adamlarının bağ kurduğu Aes Sedailer.”</p>
<p class="p0">“Bir sonraki görüşmemizde konuşabiliriz.”</p>
<p class="p0">Egwene kaşlarını çattı.</p>
<p class="p0">“Ve işte konuya geldik,” dedi Rand. Egwene’e eğildi -hafifçe, yalnızca başını eğerek. “Egwene al’Vere, Mühürlerin Gözetmeni, Tar Valon Alevi, çekilebilir miyim?”</p>
<p class="p0">O kadar nazik bir biçimde sormuştu ki. Egwene onun alay edip etmediğini anlayamıyordu. Onunla göz göze geldi. Rand’ın ifadesi, <span class="t3">pişman olacağım bir şey yaptırma bana,</span> der gibiydi.</p>
<p class="p0">Gerçekten de Rand’ı buraya hapsedebilir miydi? Egwene, Elaida’ya onun özgür olması gerektiğini söyledikten sonra?</p>
<p class="p0">“Mühürleri kırmana izin vermeyeceğim,” dedi. “Bu delilik.”</p>
<p class="p0">“O zaman, hemen kuzeydeki Merrilor Çayırı denen yerde buluşalım. Ben Shayol Ghul’e gitmeden önce konuşuruz. Şimdilik, sana meydan okumak istemiyorum, Egwene. Ama gitmek zorundayım.”</p>
<p class="p0">İkisi de bakışlarını kaçırmadı. Odadaki diğerleri nefes bile almıyor gibiydi. Yine de Egwene kurşun kasalı gül penceresinin uğuldamasına sebep olan hafif esintiyi duyabiliyordu.</p>
<p class="p0">“Pekala,” dedi Egwene. “Ama bu iş bitmedi, Rand.’’</p>
<p class="p0">“Sonlar yoktur, Egwene,” diye yanıt verdi Rand, sonra ona başını salladı ve dönüp Salon’dan dışarı yürüdü. Işık! Sol eli yoktu! Bu nasıl olmuştu?</p>
<p class="p0">Aes Sedailer ve Muhafızlar gönülsüzce ona yol verdiler. Egwene başının döndüğünü hissederek elini başına kaldırdı.</p>
<p class="p0">“Işık!” dedi Silviana. “Buna rağmen nasıl düşünebildin, Anne?”</p>
<p class="p0">“Neye rağmen?” Egwene Salon’da çevresine bakındı. Pek çok Temsilci gözle görülür bir biçimde sandalyelerine çökmüştü.</p>
<p class="p0">“Bir şey yüreğimi kavradı,” dedi Barasine, elini göğsüne götürerek, “sımsıkı tuttu. Konuşmaya cesaret edemedim.”</p>
<p class="p0">“Ben konuşmaya <span class="t3">çalıştım</span>,” dedi Yukiri. “Ama ağzımı oynatamadım.”</p>
<p class="p0">“<span class="t3">Ta’veren</span>,” dedi Saerin. “Ama etkisi çok güçlü... beni içten ezecekmiş gibi hissettim.”</p>
<p class="p0">“Buna nasıl direndin, Anne?” diye sordu Silviana.</p>
<p class="p0">Egwene kaşlarını çattı. O öyle hissetmemişti. Belki de onu Rand olarak düşündüğünden. “Söylediklerini konuşmamız lazım. Kule Salonu tartışmak için bir saat sonra tekrar toplanacak.” O konuşma, Salona Mühürlü olacaktı. “Ve biri onun gerçekten gittiğinden emin olmak için peşinden gitsin.”</p>
<p class="p0">“Gareth Bryne bunu yapıyor,” dedi Chubain dışarıdan.</p>
<p class="p0">Temsilciler sarsılmış bir halde doğruldular. Silviana eğildi. “Haklısın, Anne. Onun mühürleri kırmasına izin verilemez. Ama ne yapacağız? Eğer onu tutsak almazsan...”</p>
<p class="p0">“Onu tutsak alabileceğimizden kuşkuluyum,” dedi Egwene. “Onda bir şey var. Ben... ben onun en ufak çaba göstermeden o kalkanı kırabileceğini sezdim.”</p>
<p class="p0">“O zaman nasıl? Onu nasıl durduracağız?”</p>
<p class="p0">“Müttefiklere ihtiyacımız var,” dedi Egwene. Derin bir nefes aldı. “Güvendiği insanlar onu ikna edebilir.” Ya da, onu durdurmak için birleşmiş yeterince büyük bir grupla karşılaşırsa, fikir değiştirmek zorunda kalabilirdi.</p>
<p class="p0">Şimdi, Elayne ve Nynaeve ile konuşması <span class="t3">daha da</span> önem kazanmıştı.</p>
</body>
</html>