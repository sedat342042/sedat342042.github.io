<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<meta http-equiv="Content-Type" content="application/xhtml+xml; charset=utf-8"/>

<link rel="stylesheet" type="text/css" href="../Styles/style.css"/>
<title>Geceyarısı Kuleleri</title>
</head>
<body>
<p class="p1" style="text-align: center;"><span class="t1">7</span></p>
<p class="p1" style="text-align: center;">-------------------------------------------------------------------------------------------------</p>
<p class="p1" style="text-align: center;"><span class="t1">TÜYDEN HAFİF</span></p>
<p class="p1" style="text-align: center;"><span class="t1"><br/></span></p>
<p class="p0">Hava geceleyin daha sakindi, ama gök gürültüsü Lan’i her şeyin yolunda olmayabileceği konusunda uyarıyordu hala. Bulen’le yolculuk ettiği haftalar boyunca, o fırtına sanki gittikçe daha da kararmıştı.</p>
<p class="p0">Bir süre güneye doğru yol aldıktan sonra doğuya döndüler; Kandor ile Saldaea arasındaki sınırda, Kargılar Ovası’ndaydılar. Çevrelerinde yüksek, aşınmış tepeler vardı; kaleye benzeyen, dik yamaçlı tepeler.</p>
<p class="p0">Belki de sınırı gözden kaçırmışlardı. Genellikle bu arka yollarda yol işaretleri olmazdı ve dağlar da hangi ulusun onların üzerinde hak iddia ettiğine aldırmazdı.</p>
<p class="p0">“Andra Efendi,” dedi Bulen arkadan. Lan ona, binmesi için bir at almıştı, tozlu beyaz bir kısrak. Bulen yük atı İzci’yi hala peşinden çekiyordu.</p>
<p class="p0">Bulen ona yetişti. Lan “Andra” diye hitap edilmekte ısrar ediyordu. Bir takipçi yeterince kötüydü. Kim olduğunu kimse öğrenmezse, onunla gelmeyi de talep edemezlerdi. Onu Nynaeve’in yaptığı şey hakkında -istemeden de olsa- uyardığı için Bulen’e minnet duyuyordu. Bu yüzden adama borçlanmıştı.</p>
<p class="p0">Ama Bulen konuşmaktan <span class="t3">gerçekten</span> hoşlanıyordu.</p>
<p class="p0">“Andra Efendi,” diye devam etti Bulen. “Eğer bir öneride bulunmama izin verirseniz, Berndt Kavşağı’nda güneye dönebiliriz, değil mi? O tarafta, yolumuzun tam ortasında, bulabileceğiniz <span class="t3">en iyi</span> bıldırcını sunan bir han biliyorum. Güney Mettler yolunda yine doğuya dönebiliriz. <span class="t3">Çok daha</span> kolay bir yol. O yolda kuzenimin çiftliği var -anne tarafından kuzen, Andra Efendi- ve orada...”</p>
<p class="p0">“Bu yolda devam edeceğiz,” dedi Lan.</p>
<p class="p0">“Ama Güney Mettler çok daha iyi bir yoldur!”</p>
<p class="p0">“Dolayısıyla trafik de daha fazladır, Bulen.”</p>
<p class="p0">Bulen içini çekti, ama sustu. <span class="t3">Hadori</span> adama yakışıyordu ve kılıç kullanmada şaşırtıcı ölçüde yetenekli çıkmıştı. Lan’in bir süredir gördüğü en yetenekli öğrenci.</p>
<p class="p0">Hava kararmıştı; burada gece dağlar yüzünden daha erken geliyordu. Afet yakınındaki bölgelerle karşılaştırıldığında, göreceli olarak daha soğuktu da. Ne yazık ki, bu bölgede nüfus da fazlaydı. Gerçekten de kavşaktan yaklaşık bir saat sonra, pencereleri hala ışıkla parlayan bir hana geldiler.</p>
<p class="p0">Bulen özlemle hana baktı, ama Lan yola devam etti. Çoğunlukla geceleyin yolculuk etmeyi tercih ediyordu. Görülmemek açısından daha iyiydi.</p>
<p class="p0">Hanın önünde üç adam oturmuş, karanlıkta pipolarını içiyorlardı. Keskin duman havada yayılıyor, han pencerelerinin önünde süzülüyordu. Lan bu durum üzerinde fazla durmadı, ta ki adamlar bir grup halinde pipo içmeyi bırakıp, hanın yanındaki çite bağlanmış atlarını çözene kadar.</p>
<p class="p0"><span class="t3">Harika, </span>diye düşündü Lan. Gece yolda bitkin yolcu bekleyen haydutlar. Eh, üç adam büyük tehdit yaratmamalıydı. Adamlar atlarını Lan’in peşinden tırıs kaldırdılar. Handan uzaklaşana kadar saldırmazlardı. Lan uzanıp kılıcını kınında gevşetti.</p>
<p class="p0">“Lordum,” dedi Bulen telaşla, omzunun üzerinden arkaya bakarak. “O adamların ikisi <span class="t3">hadori</span> takmış.”</p>
<p class="p0">Lan pelerinini savurarak hızla döndü. Üç adam yaklaştılar ve durmadılar. Lan ile Bulen’in çevresinde ikiye bölünerek yollarına devam ettiler.</p>
<p class="p0">Lan onların geçmesini izledi. “Andere?” diye seslendi. “Ne yaptığını sanıyorsun?”</p>
<p class="p0">Üç adamdan biri -tehlikeli görünüşlü ince bir adam- omzunun üzerinden arkaya baktı. Uzun saçlarını <span class="t3">hadori</span> ile toplamıştı. Lan, Andere’i görmeyeli seneler olmuştu. Adam sonunda Kandor üniformasından vazgeçmiş görünüyordu; üzerinde simsiyah bir pelerin ve onun altında avcı derileri vardı.</p>
<p class="p0">“Ah, Lan.” dedi Andere. Üç adam dizginleri çekerek durdular. “Seni fark etmemişim.”</p>
<p class="p0">“Eminim fark etmemişsindir,” dedi Lan ifadesizce. “Ve sen, Nazar. Gençliğinde <span class="t3">hadori</span>ni çıkarmıştın. Şimdi takıyorsun, öyle mi?”</p>
<p class="p0">“Nasıl istersem öyle yaparım,” dedi Nazar. Yaşlanıyordu -yetmişini geçmiş olması lazımdı- ama eyerinde bir kılıç taşıyordu. Saçları beyazlamıştı.</p>
<p class="p0">Üçüncü adam, Rakim, Malkierli değildi. Bir Saldaealının çekik gözlerine sahipti. Lan’a bakarak hafif bir utançla omuzlarını silkti.</p>
<p class="p0">Üç adam atlarını mahmuzlarken Lan parmaklarını alnına kaldırdı ve gözlerini yumdu. Ne tür bir aptal oyun oynuyorlardı? <span class="t3">Fark etmez,</span> diye düşündü Lan, gözlerini açarak.</p>
<p class="p0">Bulen bir şey söyleyecek oldu, ama Lan dik dik bakarak susturdu onu. Yoldan Saparak güneye, küçük bir patikaya döndü.</p>
<p class="p0">Fazla zaman geçmeden arkasında boğuk nal sesleri duydu. Lan döndüğünde üç adamın arkasından geldiğini gördü. Lan, Mandarb’ın dizginlerini çekerek durdurdu ve dişlerini gıcırdattı. “Altın Turna’yı <span class="t3">açmayacağım!</span>”</p>
<p class="p0">“Açacağını söylemedik,” dedi Nazar. Üçü yine ikiye bölünerek onları geçtiler.</p>
<p class="p0">Lan Mandarb’ı tekmeleyerek onlara yetişti. “O zaman beni izlemeyi bırakın.”</p>
<p class="p0">“Son baktığımda senin önündeydik,” dedi Andere.</p>
<p class="p0">“Bu yola benden sonra döndünüz,” diye suçladı Lan.</p>
<p class="p0">“Sen yolların sahibi değilsin, Lan Mandragoran,” dedi Andere. Lan’e bir bakış fırlattı. Gece, yüzünü gölgeliyordu. “Fark etmemişsen, uzun zaman önce Salmarna Kahramanı’nın payladığı oğlan çocuğu değilim. Ben bir asker oldum ve askerlere ihtiyaç var. Bu yüzden, canım isterse atımı bu yöne doğru sürerim.”</p>
<p class="p0">“Sana geri dönmeni emrediyorum,” dedi Lan. “Doğuya giden başka bir yol bul.”</p>
<p class="p0">Rakim kahkaha attı. Bunca sene sonra, sesi hala boğuktu. “Sen artık benim kumandanım değilsin, Lan. Neden emirlerine itaat edeyim?” Diğerleri güldüler.</p>
<p class="p0">“Bir krala itaat ederiz, elbette,” dedi Nazar.</p>
<p class="p0">“Evet,” dedi Andere. “Eğer <span class="t3">kral</span> bize emir verirse, belki uyarız. Ama ben burada kral göremiyorum. Yanılmamışsam.”</p>
<p class="p0">“Yıkılmış bir ulusun kralı olamaz,” dedi Lan. “Krallığı olmayan kral olmaz.”</p>
<p class="p0">“Ama atını sürüyorsun,” dedi Nazar, dizginleri silkeleyerek. “Krallık olmadığını <span class="t3">iddia ettiğin</span> bir yerde, ölümüne gidiyorsun.”</p>
<p class="p0">“Bu benim kaderim.”</p>
<p class="p0">Üçü omuzlarını silkti, sonra önüne geçtiler.</p>
<p class="p0">“Aptal olmayın,” dedi Lan yumuşak bir sesle, Mandarb’ı durdurarak. “Bu yol ölüme gidiyor.”</p>
<p class="p0">“Ölüm bir tüyden daha hafiftir, Lan Mandragoran,” diye seslendi Rakim omzunun üzerinden. “Eğer yalnızca ölüme gidiyorsak, o zaman yol benim sandığımdan daha kolay!”</p>
<p class="p0">Lan dişlerini gıcırdattı, ama ne yapabilirdi? Üçünü birden dayaktan bayıltıp, yol kenarına mı bırakacaktı? Mandarb’ı dürtükleyerek yürüttü.</p>
<p class="p0">İki kişi, beş olmuştu.</p>
<p class="p0">&nbsp;</p>
<p class="p0">Galad sabah kahvaltısına devam ederken Byar Evlat’ın onunla konuşmaya geldiğini fark etti. Basit bir yemekti: içine bir avuç kuru üzüm katılmış lapa. Her askerin basit bir yemek yemesi, aralarında kıskançlık doğmasını engelliyordu. Bazı Lord Kumandanlar adamlarından çok daha iyi yemekler yiyorlardı. Galad bunu kabul edemezdi. Dünyada bir sürü insan açlıktan kırılırken değil.</p>
<p class="p0">Byar Evlat Galad’ın çadırının girişinin hemen içinde durmuş, varlığının fark edilmesini bekliyordu. Sıska, yanakları çökmüş adam zincir zırhının üzerine önlük giymiş, beyaz pelerinini takmıştı.</p>
<p class="p0">Galad sonunda kaşığını bıraktı ve Byar’a bakarak başını salladı. Asker masaya geldi ve hazırolda bekledi. Galad’ın çadırında süslü mobilyalar yoktu. Kılıcı -Valda’nın kılıcı- sade masanın üzerinde, tahta çanağının arkasında duruyordu ve hafifçe çekilmişti. Kılıcın üzerindeki balıkçıllar kının altından görünüyordu ve cilalı çelik Byar’ı yansıtıyordu.</p>
<p class="p0">“Konuş,” dedi Galad.</p>
<p class="p0">“Ordu hakkında yeni haberler var, Lord Kumandanım,” dedi Byar. “Tutsakların olacağını söyledikleri yerdeler, bizden birkaç gün uzakta.”</p>
<p class="p0">Galad başını salladı. “Ghealdan bayrağı mı açmışlar?”</p>
<p class="p0">“Mayene bayrağının yanı sıra.” O şevk ateşi Byar’ın gözlerinde parıldadı. “Ve kurt başı, ama raporlara göre onu dün indirmişler. Altıngöz <span class="t3">burada</span>. İzcilerimiz bundan emin.”</p>
<p class="p0">“Gerçekten de Bornhald’ın babasını öldürdü mü?”</p>
<p class="p0">“Evet, Lord Kumandanım. Ben bu yaratığı tanıyorum. O ve birlikleri İki Nehir denen bir yerden geliyor.”</p>
<p class="p0">“İki Nehir mi?” dedi Galad. “İlginç, bugünlerde o yerin adını ne kadar sık duyuyorum. Al’Thor’un geldiği yer değil mi?”</p>
<p class="p0">“Öyle deniyor,” diye yanıt verdi Byar.</p>
<p class="p0">Galad çenesini ovaladı. “Orada iyi tütün yetiştiriyorlar, Byar Evlat, ama ordu kurduklarını duymamıştım.”</p>
<p class="p0">“Orası karanlık bir yer, Lord Kumandanım. Bornhald Evlat ve ben geçen sene bir süre orada kalmıştık; orası Karanlıkdostlarıyla dolu.”</p>
<p class="p0">Galad içini çekti. “Bir Sorgucu gibi konuşuyorsun.”</p>
<p class="p0">“Lord Kumandanım,” diye devam etti Byar ciddiyetle, “Lordum, lütfen bana inanın. Bunlar basit spekülasyonlar değil. Bu farklı.”</p>
<p class="p0">Galad kaşlarını çattı. Sonra masanın yanındaki diğer tabureyi gösterdi. Byar oturdu.</p>
<p class="p0">“Açıkla,” dedi Galad. “Bu Perrin Altıngöz hakkında bildiğin her şeyi anlat.”</p>
<p class="p0">&nbsp;</p>
<p class="p0">Perrin peynir-ekmekten oluşan basit kahvaltıların onu tatmin ettiği zamanları hatırlıyordu. Artık öyle değildi, belki kurtlarla ilişkisi yüzündendi, ya da belki zamanla damak zevki değişmişti. Bugünlerde canı et çekiyordu, özellikle de sabahları. Her zaman et bulamıyordu, ama bu sorun değildi. Ama genellikle, istemesi gerekmiyordu.</p>
<p class="p0">Bugün de böyleydi. Kalkmış, yüzünü yıkamıştı ve bir hizmetkarın buharları tüten, mis gibi kokan büyük bir parça jambonla içeri girdiğini görmüştü. Fasulye yok, sebze yok. Sos yok. Yalnızca tuzla ovalanmış, ateş üzerinde kızartılmış jambon ve iki kaynamış yumurta. Hizmetkar kadın onları masaya bıraktı ve çekildi.</p>
<p class="p0">Perrin ellerini sildi, çadırındaki halıyı aştı ve jambonu kokladı. Bir parçası reddetmesi gerektiğini söylüyordu, ama bunu yapamazdı. Et tam oradayken değil. Oturdu, çatal bıçağını eline aldı ve yemeye başladı.</p>
<p class="p0">“Onları <span class="t3">kahvaltıda</span> nasıl yiyebildiğini hala anlamıyorum,” dedi Faile, çadırın yıkanma odasından çıkıp, ellerini bir beze silerek. Büyük çadırları perdelerle odalara bölünmüştü. Faile’nin üzerinde sade gri elbiselerinden biri vardı. Kusursuzdu, çünkü dikkatleri onun güzelliğinden elbiseye çekmiyordu. Elbise kalın siyah bir kemerle tamamlanmıştı; Faile, ne kadar güzel olursa olsun, tüm altın kemerlerini göndermişti. Perrin ona, daha fazla beğeneceği bir kemer bulmayı önermişti ve Faile kusacakmış gibi görünmüştü.</p>
<p class="p0">“Yalnızca yemek,” dedi Perrin.</p>
<p class="p0">“Bunu görebiliyorum,” dedi Faile hıhlayarak. Aynada kendini inceledi. “Sence ne olduğunu sandım? Taş mı?”</p>
<p class="p0">“Demek istediğim,” dedi Perrin ısırıklar arasında, “yemek yemektir. Kahvaltıda ne yediğime, başka bir öğünde ne yediğime neden aldırayım?”</p>
<p class="p0">“Çünkü bu tuhaf,” dedi Faile, küçük mavi taş takılı bir sicimi tutarak. Aynada kendine baktı, sonra Saldaea tarzı elbisesini hışırdatarak döndü. Perrin’in tabağının yanında durdu ve yüzünü buruşturdu. “Ben kahvaltımı Alliandre’yle edeceğim. Haber gelirse beni çağırt.”</p>
<p class="p0">Perrin yutkunarak başını salladı. Neden insan öğlen et yeyip, sabah kahvaltısında reddedecekti ki? Hiç mantıklı değildi.</p>
<p class="p0">Jehannah Yolu yanında kamp kurmaya devam edeceklerine karar vermişti. Tam önünde, Lugard’la arasında bir Beyazpelerin ordusu varken başka ne yapabilirdi ki? İzcilerinin tehlikeyi değerlendirmek için zamana ihtiyaçları vardı. Perrin gördüğü tuhaf görüleri, bir koyunu bir yaratığa doğru güden kurtlar ve bir uçuruma doğru yürüyen Faile düşlerini uzun uzun düşünmüştü. Onlardan bir anlam çıkaramamıştı, ama Beyazpelerinlerle ilgili olabilirler miydi? Beyazpelerinlerin ortaya çıkması Perrin’i itiraf etmek istemediği kadar çok rahatsız etmişti, ama önemsiz çıkacakları ve onu fazla yavaşlatmayacakları gibi minik bir umut besliyordu.</p>
<p class="p0">“Perrin Aybara,” diye seslendi biri çadırın dışından. “Girmeme izin veriyor musun?”</p>
<p class="p0">“İçeri gir, Gaul,” diye seslendi Perrin. “Gölgem senindir.”</p>
<p class="p0">Uzun boylu Aiel içeri girdi. “Teşekkür ederim, Perrin Aybara,” dedi jambona bakarak. “Tam bir ziyafet. Kutlama mı yapıyorsun?”</p>
<p class="p0">“Yalnızca kahvaltı.”</p>
<p class="p0">“Büyük bir zafer,” dedi Gaul gülerek.</p>
<p class="p0">Perrin başını iki yana salladı. Aiel mizah anlayışı. Anlamaya çalışmaktan vazgeçmişti. Gaul yere oturdu ve Perrin sessizce içini çektikten sonra tabağını aldı ve gidip halının üzerine, Gaul’un karşısına oturdu. Perrin tabağını kucağına koydu ve yemeye devam etti.</p>
<p class="p0">“Benim yüzümden yere oturmana gerek yok,” dedi Gaul.</p>
<p class="p0">“Gerek olduğu için yapmıyorum, Gaul.”</p>
<p class="p0">Gaul başını salladı.</p>
<p class="p0">Perrin bir lokma daha kesti. Eti eliyle alıp, ısıra ısıra yemeye başlasa daha kolay olacaktı. Yemek yemek kurtlar için daha kolaydı. Çatal bıçak. Ne anlamı vardı ki?</p>
<p class="p0">Bu tür düşünceler onu duraksatıyordu. O bir kurt <span class="t3">değildi</span> ve bir kurt gibi düşünmek de istemiyordu. Belki, Faile’nin dediği gibi, doğru düzgün bir kahvaltı için meyve yemeye başlaması gerekirdi. Kaşlarını çattı, sonra etine geri döndü.</p>
<p class="p0">&nbsp;</p>
<p class="p0">“İki Nehir’de Trolloclarla savaştık,” dedi Byar, sesini alçaltarak. Galad’ın lapası unutularak masada soğudu. “Kampımızdaki düzinelerce adam doğrulayabilir. O yaratıklardan pek çoğunu kendi kılıcımla öldürdüm.”</p>
<p class="p0">“<span class="t3">İki Nehir’de</span> Trolloclar, ha?” dedi Galad. “Sınırboyları’ndan yüzlerce fersah uzakta!”</p>
<p class="p0">“Yine de oradaydılar,” dedi Byar. “Lord Kumandan Niall bundan kuşkulanmış olmalı. Onun emri üzerine oraya gitmiştik. Pedron Niall’ın olmadık emirler vermediğini biliyorsunuz.”</p>
<p class="p0">“Evet. Katılıyorum. Ama İki Nehir?”</p>
<p class="p0">“Orası <span class="t3">gerçekten</span> Karanlıkdostlarıyla dolu,” dedi Byar. “Bornhald size Altıngöz’den bahsetti. İki Nehir’de, bu Perrin Aybara kadim Manetheren bayrağını açtı ve çiftçilerden bir ordu topladı. Eğitimli askerler zorla askere alınmış çiftçileri küçük görebilir, ama yeterince çiftçi bir araya toplanırsa, tehlikeli olabilirler. Bazıları değnek ya da yayda becerikli.”</p>
<p class="p0">“Farkındayım,” dedi Galad ifadesizce, bir seferinde aldığı özellikle utanç verici dersi hatırlayarak.</p>
<p class="p0">“O adam, bu Perrin Aybara,” diye devam etti Byar. “Gün kadar açık, o bir Gölgedölü. Ona Altıngöz diyorlar, çünkü gözleri altın rengi, daha önce kimsenin görmediği bir göz rengi. Aybara’nın Trollocları getirip İki Nehirlileri ordusuna katılmaya zorlamak için kullandığından eminiz. Sonunda bizi oradan sürdü. Şimdi de burada, önümüzde.”</p>
<p class="p0">Bu bir tesadüf mü, yoksa daha fazlası mı?</p>
<p class="p0">Byar’ın da aynı şeyleri düşündüğü açıktı. “Lord Kumandanım, belki bunu daha önce belirtmeliydim, ama İki Nehir bu Aybara denen yaratıkla ilk karşılaştığım yer değil. İki sene kadar önce Andor’un unutulmuş bir yolunda iki Işığın Evladı’nı öldürdü. Ben Bornhald’ın babasıyla yolculuk ediyordum. Aybara’yla, yol kenarında bir kampta karşılaştık. Yabani biri gibi, kurtlarla koşuyordu! Biz onu yakalayamadan önce iki adam öldürdü ve biz onu yakaladıktan sonra, geceleyin kaçtı. Lordum, o adam asılacaktı.”</p>
<p class="p0">“Bunu doğrulayan başkaları var mı?” diye sordu Galad.</p>
<p class="p0">“Oratar Evlat doğrulayabilir. Bornhald Evlat da İki Nehir’de gördüklerimizi doğrular. Altıngöz Falme’deydi, aynı zamanda. Sırf orada yaptıkları için adaletin huzuruna çıkarılmalı. Işık onu bizim ellerimize teslim etti.”</p>
<p class="p0">&nbsp;</p>
<p class="p0">“Bizim adamlarımızın Beyazpelerinlerin arasında olduğundan emin misin?” diye sordu Perrin.</p>
<p class="p0">“Ben yüzlerini göremedim,” dedi Gaul, “ama Elyas Machera’nın gözleri çok keskin. Basel Gill’i gördüğünden emin olduğunu söyledi.”</p>
<p class="p0">Perrin başını salladı. Elyas’ın gözleri Perrin’inkiler kadar iyiydi.</p>
<p class="p0">“Sulin ve izcileri de benzer raporlar getirdi,” dedi Gaul, Perrin’in sürahisinden doldurulmuş bir kupa birayı kabul ederek. “Beyazpelerin ordusunda, bizim önden gönderdiklerimize benzeyen pek çok araba var. Bunu sabahleyin görmüş, ama sana uyandığında iletmemi istedi, çünkü Islaktopraklıların sabahleyin rahatsız edildiklerinde kaprisli olduklarını biliyor.”</p>
<p class="p0">Gaul muhtemelen onu gücendirdiğinin farkında değildi. Perrin bir Islaktopraklıydı. Islaktopraklılar, en azından Aiellerin görüşüne göre, kaprisli olabiliyordu. Bu yüzden Gaul kabul edilmiş bir gerçeği dile getiriyordu.</p>
<p class="p0">Perrin başını iki yana salladı ve yumurtalardan birini denedi. Fazla kaynatılmıştı, ama yenilebilir durumdaydı. “Sulin tanıdığı kimseyi görmüş mü?”</p>
<p class="p0">“Hayır, ama bazı <span class="t3">gai’shain</span>lar görmüş,” dedi Gaul. “Ama Sulin bir Mızrağın Kızı, bu yüzden belki de söylediklerini doğrulamak için birini göndermemiz gerekir -iç çamaşırlarımızı yıkama fırsatı talep etmeyecek birini.”</p>
<p class="p0">“Bain ve Chiad’la sorun mu yaşıyorsun?” diye sordu Perrin.</p>
<p class="p0">Gaul yüzünü buruşturdu. “Yemin ederim, o kadınlar beni delirtecek. Hangi erkeğin bu tür şeylere tahammül etmesi beklenebilir? O ikisinin yerine Köreden’i <span class="t3">gai’shain </span>almak yeğdir.”</p>
<p class="p0">Perrin güldü.</p>
<p class="p0">“Yine de, tutsaklar sağlıklı ve zarar görmemiş görünüyordu. Raporlarda daha fazlası var. Kızlardan biri kampın üzerinde değişik bir bayrak dalgalandığını görmüş, bu yüzden kopyalayıp sekreterin Sebban Balwer’e getirmiş. Sebban Balwer bu orduya bizzat Lord Kumandan’ın komuta ettiği anlamına geldiğini söylüyor.”</p>
<p class="p0">Perrin jambon parçasına baktı. Bu kötü haberdi. Lord Kumandan’la hiç karşılaşmamıştı, ama bir seferinde Beyazpelerin Lord Yüzbaşılarından biriyle tanışmıştı. Çekirge’nin öldüğü gece; Perrin’in iki senedir unutamadığı bir gece.</p>
<p class="p0">Hayatında ilk defa birini öldürdüğü geceydi o.</p>
<p class="p0">&nbsp;</p>
<p class="p0">“Daha ne istiyorsunuz?” Derine kaçmış gözleri şevkle aydınlanmış olan Byar eğilerek yaklaştı. “Bu adamın bizden iki kişiyi öldürdüğünü <span class="t3">gören</span> tanıklar var! Masummuş gibi yürüyüp gitmesine izin mi vereceğiz?”</p>
<p class="p0">“Hayır,” dedi Galad. “Hayır, Işık adına, eğer söylediklerin doğruysa, bu adama sırtımızı dönemeyiz. Haksızlığa uğramışlara adalet getirmek bizim görevimiz.”</p>
<p class="p0">Byar hevesli bir ifadeyle gülümsedi. “Tutsaklar Ghealdan Kraliçesi’nin ona sadakat yemini ettiğini söyledi.”</p>
<p class="p0">“Bu sorun olabilir.”</p>
<p class="p0">“Ya da bir fırsat. Belki Ghealdan tam da Işığın Evlatları’nın ihtiyaç duyduğu şeydir. Yeni bir yuva, her şeyi yeniden kuracağımız bir yer. Andor’dan bahsediyorsunuz Lord Kumandanım, ama bize ne kadar tahammül ederler? Son Savaş’tan bahsediyorsunuz, ama ona daha aylar olabilir. Ya koskoca bir ulusu bir Karanlıkdostu’nun elinden kurtarabilirsek? Kuşkusuz Kraliçe -ya da onun ardılı- bize borçlu hisseder.”</p>
<p class="p0">“Bu, Aybara denen adamı yenebilirsek.”</p>
<p class="p0">“Yenebiliriz. Güçlerimiz onunkinden daha küçük, ama askerlerinin çoğu çiftçi.”</p>
<p class="p0">“Biraz önce çiftçilerin tehlikeli olabileceğini söylemiştin,” dedi Galad. “Onları hafife almamak gerek.”</p>
<p class="p0">“Evet, ama onları yenebileceğimizi biliyorum. Tehlikeli olabilirler, evet, ama Evlatların kudretinin önünde bozguna uğrayacaklardır. Bu sefer, sonunda, Altıngöz küçük köy surlarının ya da hırpani müttefiklerinin arkasında saklanamayacak. Artık bahane yok.”</p>
<p class="p0">&nbsp;</p>
<p class="p0">Bu, <span class="t3">ta’veren</span>liğin bir parçası mıydı? Perrin seneler önce, o gece kaçamaz mıydı? Midesi bulanarak tabağını kenara itti.</p>
<p class="p0">“Sen iyi misin, Perrin Aybara?” dedi Gaul.</p>
<p class="p0">“Yalnızca düşünüyordum.” Beyazpelerinler onu rahat bırakmazdı ve Desen -kavrulası!- Perrin hesaplarını görene kadar onları yoluna çıkartmaya devam edecekti.</p>
<p class="p0">“Ordularının büyüklüğü nedir?”</p>
<p class="p0">“Yirmi bin askerleri var,” diye yanıt verdi Gaul. “Muhtemelen hiç mızrak tutmamış binlerce insan daha var.”</p>
<p class="p0">Hizmetkarlar ve kamp takipçileri. Gaul’un sesinde eğlence tınısı yoktu, ama Perrin bunun kokusunu alabiliyordu. Saldırıya uğrarlarsa demirciler hariç tüm Aieller mızrak kullanabilirdi. Pek çok Islaktopraklının kendini korumaktan aciz olması Aielleri şaşırtıyor ve kızdırıyordu.</p>
<p class="p0">“Kuvvetleri büyük,” diye devam etti Gaul, “ama bizimki daha büyük. Ve Sebban Balwer yanılmıyorsa, onlarda <span class="t3">algai’d’siswai</span>, Ashma’man ya da başka türden yönlendirici yok. O, bu Beyazpelerinler hakkında çok şey biliyor gibi.”</p>
<p class="p0">“Yanılmıyor. Beyazpelerinler Aes Sedailerden nefret eder ve Tek Güç kullanabilen herkesin Karanlıkdostu olduğunu düşünür.”</p>
<p class="p0">&nbsp;</p>
<p class="p0">“O zaman onlara saldırıyor muyuz?” diye sordu Byar.</p>
<p class="p0">Galad ayağa kalktı. “Başka seçeneğimiz yok. Işık Perrin Aybara’yı ellerimize teslim etti. Ama daha fazla bilgiye ihtiyacımız var. Belki Aybara’ya gidip, müttefiklerinin elimizde olduğunu bildirmeli ve sonra ordusundan bizimle savaş meydanında buluşmasını istemeliyiz. Onu meydana çekmeyi tercih ederim, ki süvarilerimi kullanabileyim.”</p>
<p class="p0">&nbsp;</p>
<p class="p0">“Ne istiyorsun, Perrin Aybara?” diye sordu Gaul.</p>
<p class="p0">Ne istiyordu gerçekten? Bunu yanıtlayabilmeyi diledi.</p>
<p class="p0">“Daha fazla izci gönderin,” dedi Perrin. “Kamp kurmak için daha iyi bir yer bulun. Konuşmayı teklif edeceğiz, ama Işık altında, Gill ve diğerlerini Beyazpelerinlerin ellerinde bırakamam. Onlara, halkımızı iade etme şansı vereceğiz. Bunu yapmazlarsa... eh, o zaman göreceğiz.”</p>
</body>
</html>