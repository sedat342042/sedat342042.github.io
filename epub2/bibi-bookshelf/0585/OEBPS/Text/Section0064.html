<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<meta http-equiv="Content-Type" content="application/xhtml+xml; charset=utf-8"/>

<link rel="stylesheet" type="text/css" href="../Styles/style.css"/>
<title>Geceyarısı Kuleleri</title>
</head>
<body>
<p class="p1" style="text-align: center;"><span class="t1">55</span></p>
<p class="p1" style="text-align: center;">-------------------------------------------------------------------------------------------------</p>
<p class="p1" style="text-align: center;"><span class="t1">GERİDE KALAN</span></p>
<p class="p1" style="text-align: center;"><span class="t1"><br/></span></p>
<p class="p0">Koridorlar yüksek bir patlama sesiyle sarsıldı ve tüm yapının gürlemesine sebep oldu. Mat sendeledi ve destek almak niyetiyle duvara yaslandı. Geride bıraktıkları kapıdan duman ve taş parçaları yağdı.</p>
<p class="p0">Thom ve Noal koşmaya devam ederken Mat başını çevirdi ve koridora baktı. Thom Moiraine’i taşıyordu. Noal meşalesini kenara atmıştı ve Aelfinnleri yatıştırmak için davulunu çıkarmıştı. Bu bile işe yaramamıştı ve bu yüzden Mat patlayan silindirlere ve gece çiçeklerine başvurmuştu.</p>
<p class="p0">Işık, silindirler ölümcüldü! Koridora saçılmış Aelfinn cesetleri gördü, parlak derileri yırtılıp parçalanmıştı ve kanlarından kötücül görünüşlü buharlar yükseliyordu. Diğerleri kapılardan ve kovuklardan çıkıyor, dumanları yarıp geliyordu. İki bacak üzerinde yürüyorlardı, ama yürüyüşlerinde sürüngen bir taraf vardı, koridorda adeta dalgalanarak süzülüyorlardı ve tıslamaları gittikçe daha öfkeli oluyordu.</p>
<p class="p0">Mat yüreği güm güm atarak Thom ile Noal’ın peşinden koştu. “Hala takip ediyorlar mı?” diye seslendi Noal.</p>
<p class="p0">“Sence?” dedi Mat, diğer ikisine yetişerek. “Işık, o yılanlar <span class="t3">çok</span> hızlı!”</p>
<p class="p0">Mat ve diğer ikisi, tüm diğerlerine benzeyen bir başka odaya daldılar. Hafifçe yanlış gelen kare duvarlar, köşelerden yükselen buharlar, siyah üçgen desenli döşeme malzemesi. Onları dışarı çıkaracak üçgen kapı yoktu. Kan ve kanlı küller.</p>
<p class="p0">Mat <span class="t3">ashandarei</span>yi terli ellerinde tutarak üç çıkışa baktı. Öncekiyle aynı numarayı yapıp, aynı iki oda arasında gelip gidemezlerdi. Aelfinnler peşlerindeyken değil. Şansını uyandırması gerekiyordu. Dönmeye hazırlandı ve...</p>
<p class="p0">“Yola devam etmemiz lazım!” diye bağırdı Noal. Kapıda durmuştu ve endişe içinde ayak değiştiriyordu. “Mat! O yılanlar bizi yakalarsa...”</p>
<p class="p0">Mat onların arkada tısladığını duyabiliyordu. Bir ırmağın sesi gibi. Bir yön seçti ve koştu.</p>
<p class="p0">“Bir silindir daha at!” dedi Thom.</p>
<p class="p0">“O sonuncusuydu!” dedi Mat. “Ve yalnızca üç gece çiçeğimiz kaldı.” Çantası hafiflemişti.</p>
<p class="p0">“Müzik onları etkilemiyor,” dedi Noal, davulunu kenara atarak. “Çok öfkeliler.”</p>
<p class="p0">Mat küfretti ve kibritle bir gece çiçeği yakıp, omzunun üzerinden arkaya attı. Üçü bir başka odaya daldılar, sonra doğrudan karşı kapıya yöneldiler.</p>
<p class="p0">“Ne yöne gitmek gerektiğini bilmiyorum, evlat,” dedi Thom. Nefes nefese kalmıştı! “Kaybolduk.”</p>
<p class="p0">“Yönleri gelişigüzel seçiyorum!” dedi Mat.</p>
<p class="p0">“Ama geriye gidemezsin,” dedi Thom. “Muhtemelen şansın o yöne gitmeni istiyor!”</p>
<p class="p0">Gece çiçeği patladı, patlama koridorlarda yankılandı. Silindir patlamaları kadar büyük değildi. Mat omzunun üzerinden arkaya baktı ve tünelde uçuşan kıvılcımlar ve duman gördü. Ateş Aelfinnleri yavaşlatıyordu, ama kısa süre sonra yaratıklar arasında daha cüretli olanlar kıvranarak dumanların içinden çıktılar.</p>
<p class="p0">“Belki pazarlık edebiliriz!” dedi Thom nefes nefese.</p>
<p class="p0">“Çok öfkeli görünüyorlar!” dedi Noal.</p>
<p class="p0">“Mat,” dedi Thom, “gözünü bildiklerini söylemiştin. Bu konuda bir soru yanıtlamışlardı.”</p>
<p class="p0">“Dünyanın ışığının yarısından vazgeçeceğimi söylemişlerdi,” dedi Mat. Kafası hala zonkluyordu. “Bilmek istemiyordum, ama onlar yine de söylediler.”</p>
<p class="p0">“Başka ne demişlerdi?” diye sordu Thom. “İpucu olabilecek bir şey? Son seferinde nasıl çıktın?”</p>
<p class="p0">“Beni dışarı attılar,” dedi Mat.</p>
<p class="p0">Bir başka odaya daldılar -kapı yoktu- sonra soldaki çıkışa koştular. Thom’un söylediği doğruydu. Muhtemelen geri dönmeleri gerekiyordu. Ama dönemezlerdi, o engerek yuvası enselerindeyken değil!</p>
<p class="p0">“Beni Aelfinn alemindeki kapıdan dışarı attılar,” dedi Mat nefes nefese. “Tear Taşı’nın mahzenine açılıyor.”</p>
<p class="p0">“O zaman belki onu bulabiliriz!” dedi Thom. “Şansın, Mat. Bizi Aelfinn alemine götürmesini sağla.”</p>
<p class="p0">İşe yarayabilirdi. “Tamam,” dedi Mat. Gözünü kapattı ve olduğu yerde döndü.</p>
<p class="p0">Bir yöne işaret etti ve gözünü açtı. Dalgalanarak onlara doğru gelen Aelfinnlerin olduğu koridoru göstermişti.</p>
<p class="p0">“Kanlı küller!” diye küfretti Mat. Döndü ve gelişigüzel bir koridor seçerek koştu.</p>
<p class="p0">Thom da ona katıldı, ama <span class="t3">çok</span> yorgun görünüyordu. Mat bir süreliğine Moiraine’i ondan alabilirdi, ama Thom o kadar yorgundu ki, savaşamazdı. Aelfinnler, yüz yıllar önce Birgitte’e yaptıkları gibi, onları tüketene kadar koşturacaklardı.</p>
<p class="p0">Bir sonraki odada, Thom sallanarak durdu. Omuzları çökmüştü, ama Moiraine hala kollarındaydı. Tüm odalarda olduğu gibi, bunda da dört çıkış vardı. Ama önemli olan tek yön, Aelfinnlerin geldiği yöndü. Gidemeyecekleri yön.</p>
<p class="p0">“Bu oyunda kazanmak imkansız,” dedi Thom nefes nefese. “Hile yapsak bile kazanamayız.”</p>
<p class="p0">“Thom...” dedi Mat telaşla. <span class="t3">Ashandarei</span>sini Thom’a uzattı, sonra Moiraine’i aldı. Ne kadar hafifti. İyi bir şeydi bu, yoksa Thom asla bu kadar dayanamazdı.</p>
<p class="p0">Noal önce onlara, sonra koridora baktı. Aelfinnler birazdan burada olurlardı. Noal Mat ile göz göze geldi. “Çantanı bana ver. O gece çiçeklerine ihtiyacım var.”</p>
<p class="p0">“Ama...”</p>
<p class="p0">“İtiraz yok!” dedi Noal. Koşarak gitti ve gece çiçeklerinden birini kaptı. Fitili çok kısaydı. Onu yaktı ve koridora fırlattı. Aelfinnler o kadar yakındı ki, Mat onların havaifişeği görünce tıslayıp bağırdıklarını duydu.</p>
<p class="p0">Gece çiçeği patladı ve koridordan kıvılcım fışkırarak karanlık odayı aydınlattı. Kıvılcımlar bulut sütunlarından birine yaklaştığında sütun dans ederek alevlerden kaçıyordu. Havada güçlü bir duman ve sülfür kokusu vardı. Işık, göz yuvası yine zonklamaya başlamıştı.</p>
<p class="p0">“Şimdi, Mat,” dedi Noal, Mat’in kulakları patlamadan dolayı zonklarken, “çantayı bana ver.”</p>
<p class="p0">“Ne yapıyorsun?” dedi Mat ihtiyatla, Noal çantayı alıp, son gece çiçeğini çıkarırken.</p>
<p class="p0">“Anlarsın, Mat,” dedi Noal. “Daha fazla zamana ihtiyacımız var. O engereklerden o kadar uzaklaşmalısın ki, birkaç kere gidip gelebilmeli ve şansının seni bu işten sıyırmasına izin vermelisin.”</p>
<p class="p0">Noal başını koridorlardan birine doğru salladı. “Bu koridorlar dar. İyi darboğazlar olurlar. Bir adam orada durursa, onlarla birer ikişer savaşabilir. Birkaç dakika direnebilir.”</p>
<p class="p0">“Noal!” dedi Thom. Mat’in duvara dayadığı <span class="t3">ashandarei</span>sinin yanında ellerini dizlerine dayayarak, nefes nefese durdu. “Bunu yapamazsın.”</p>
<p class="p0">“Evet, yapabilirim,” dedi Noal. Aelfinnlerin az ileride toplandığı koridora girdi. “Thom, sen savaşacak durumda değilsin. Mat, çıkış yolunu senin şansının bulması gerekiyor. İkiniz de kalamazsınız. Ama ben kalabilirim.”</p>
<p class="p0">“Sen geri dönemeyeceksin,” dedi Mat sertçe. “Biz geri döndüğümüz anda, bu mekan bizi bir başka yere götürecek.”</p>
<p class="p0">Noal onunla göz göze geldi. Yıpranmış yüzü kararlıydı. “Biliyorum. Bir bedel, Mat. Bu mekanın bir bedel talep edeceğini biliyorduk. Eh, çok şey gördüm, çok şey yaptım. Çok kez kullanıldım, Mat. Sona ermek için, burası da her yer kadar iyi.”</p>
<p class="p0">Mat Moiraine’i kucaklayarak durdu, sonra saygıyla Noal’a başını salladı. “Hadi gel, Thom.”</p>
<p class="p0">“Ama...”</p>
<p class="p0">“<span class="t3">Gel!</span>” diye bağırdı Mat, kapılardan birine koşarak. Thom duraksadı, sonra bir küfür salladı ve bir elinde Mat’in meşalesini, diğerinde <span class="t3">ashandarei</span>yi taşıyarak ona katıldı. Noal kısa kılıcını tartarak geldikleri koridora döndü. Önündeki dumanda şekiller hareket ediyordu.</p>
<p class="p0">“Mat,” diye seslendi Noal, omzunun üzerinden bakarak.</p>
<p class="p0">Mat Thom’a devam etmesini işaret etti, ama duraksayarak arkasına baktı.</p>
<p class="p0">“Bir Malkierliyle karşılaşırsan,” dedi Noal, “ona söyle, Jain Uzakgezgini temiz öldü.”</p>
<p class="p0">“Söylerim, Jain,” dedi Mat. “Işık seni sarsın.”</p>
<p class="p0">Noal Aelfinnlerle yüzleşmek üzere döndü ve Mat onu geride bıraktı. Gece çiçeği bir başka gümlemeyle patladı. Sonra Mat Noal’ın savaş narasının koridorda yankılandığını duydu. Mat’in daha önce duyduğu bir dilde değildi.</p>
<p class="p0">O ve Thom bir başka odaya girdiler. Thom ağlıyordu, ama Mat gözyaşlarını tuttu. Noal şerefiyle ölecekti. Eskiden olsa, Mat bu tür düşünceleri aptalca bulurdu: ölüyorsanız şerefin ne önemi vardı? Ama askerlere dair çok fazla anısı vardı, o şeref için savaşan, kan döken adamlarla çok fazla zaman geçirmişti ve artık bu tür fikirleri inkar edemiyordu.</p>
<p class="p0">Gözünü yumdu ve döndü. Moiraine’in ağırlığı neredeyse dengesini bozacaktı. Bir yön seçti ve kendini geldikleri yönü gösterirken buldu. Thom’la birlikte koridorda koştular.</p>
<p class="p0">Koridorun sonuna geldiklerinde, Noal’ı bıraktıkları odayı bulamadılar. Bu oda yuvarlaktı ve birbirine dolanan, ortalarında silindir biçiminde birer boşluk bulunan, devasa sarmaşıklar biçiminde yapılmış sarı sütunlarla doluydu. Sarmal desenli ayaklı şamdanlarda odaya yumuşak bir ışık veren beyaz küreler duruyordu ve yer merkezden açılan beyaz sarı sarmal deseniyle kaplıydı. Odada acı bir kurumuş yılan derisi kokusu vardı.</p>
<p class="p0"><span class="t3">Matrim Cauthon</span>, <span class="t3">sen kahraman falan değilsin</span>, diye düşündü, omzunun üzerinden arkaya bakarken. <span class="t3">Geride bıraktığın o adam, asıl kahraman o işte. Işık seni aydınlatsın, Noal.</span></p>
<p class="p0">“Şimdi ne olacak?” diye sordu Thom. Gücü biraz yerine gelmiş gibiydi, bu yüzden Mat Moiraine’i ona iade etti ve mızrağını aldı. Bu odada yalnızca iki kapı vardı, geride bıraktıkları ve tam karşısındaki. Ama Mat yine de tek gözünü kapatarak döndü. Şans, girdikleri kapının karşısındaki kapıyı gösterdi.</p>
<p class="p0">O kapıdan geçtiler. Bu koridorun pencereleri ormana bakıyordu ve şimdi ormanın tam ortasındaydılar. Mat zaman zaman o üç kuleyi görüyordu. Birkaç dakika önce oldukları yer, Noal’ın kan döktüğü yer.</p>
<p class="p0">“Yanıtlarını burada bulmuştun, değil mi?” diye sordu Thom.</p>
<p class="p0">Mat başını salladı.</p>
<p class="p0">“Sence ben de onlardan alabilir miyim?” diye sordu Thom. “Üç soru. Dilediğin yanıtlar...”</p>
<p class="p0">“Hiç istemezdin,” dedi Mat, şapkasının siperliğini çekiştirerek. “Güven bana, istemezdin. Onlar yanıt değil. Onlar tehdit. Vaat. Biz...”</p>
<p class="p0">Thom yanında durdu. Thom’un kollarında, Moiraine kıpırdanmaya başlamıştı. Gözlerini açmadan usulca inledi. Ama Mat’in donakalmasına sebep olan bu değildi.</p>
<p class="p0">İleride bir başka yuvarlak sarı oda görebiliyordu. Odanın ortasında kızıltaştan bir kapı çerçevesi vardı. Ya da ondan kalanlar.</p>
<p class="p0">Mat bir küfür salladı ve koştu. Yere kırmızı taş parçaları saçılmıştı. Mat homurdandı, mızrağını bıraktı ve birkaç parçayı alıp inceledi. Muazzam bir güç kapıyı parçalamıştı.</p>
<p class="p0">Giriş odasının yanında, Thom kıpırdanan Moiraine’i kollarında tutarak çöktü. Bitkin düşmüştü. İkisinin de çantası yoktu artık; Mat kendi çantasını Noal’a vermişti, Thom ise kendisininkini geride bırakmıştı. Ama bu oda çıkmazdı, başka kapı yoktu.</p>
<p class="p0">“Kavrulası oda!” diye bağırdı Mat. Şapkasını kapıp çıkardı ve yukarıdaki geniş, sonsuz karanlığa baktı. “Hepiniz kavrulun, yılanlar ve tilkiler! Hepinizi Karanlık Varlık götürsün. Gözümü aldınız, Noal’ı aldınız. Bu yeterince büyük bir bedel! <span class="t3">Çok büyük</span> bir bedel! Jain kahrolası Uzakgezgini’nin hayatı sizi tatmin etmeye yetmedi mi, sizi canavarlar!”</p>
<p class="p0">Sözleri çınlayarak soldu, ama yanıt gelmedi. Yaşlı aşık Moiraine’e sarılarak gözlerini yumdu. Yenilmiş, ezilmiş görünüyordu. Elleri Moiraine’i sislerden çekerken kızarıp su toplamıştı; kol yenleri yanmıştı.</p>
<p class="p0">Mat çaresizlik içinde çevresine bakındı. Gözünü yumarak döndü ve işaret etti. Gözünü açtığında odanın ortasını gösteriyordu. Kırık kapıyı.</p>
<p class="p0">İşte o zaman, içindeki umut sönmeye başladı.</p>
<p class="p0">“İyi denemeydi, evlat,” dedi Thom. “İyi iş çıkardın. Beklememiz gerekenden daha iyi.”</p>
<p class="p0">“Ben pes etmiyorum,” dedi Mat, içindeki ezici duyguya meydan okumaya çalışarak. “Biz... biz geldiğimiz yoldan geri döneceğiz ve Aelfinnlerle Eelfinnlerin arasındaki yere dönmenin bir yolunu bulacağız. Pazarlığa göre, o kapıyı açık bırakmaları gerek. O kapıyı kullanacağız ve buradan çıkacağız, Thom. Burada öleceksem kavrulayım. Bana hala iki kupa borcun var.”</p>
<p class="p0">Thom gözlerini açtı ve gülümsedi, ama ayağa kalkmadı. Sarkık bıyıklarını savurarak başını iki yana salladı ve Moiraine’e baktı.</p>
<p class="p0">Moiraine’in gözleri kırpışarak açıldı. “Thom,” diye fısıldadı gülümseyerek. “Sesini duyduğumu sanmıştım.”</p>
<p class="p0">Işık, kadının sesi Mat’i geçmişe götürmüştü. Başka zamanlara. Çağlar öncesine.</p>
<p class="p0">Moiraine ona baktı. “Mat de burada. Sevgili Matrim. Benim için geleceğini biliyordum. İkinizin de. Keşke gelmeseydiniz, ama geleceğinizi biliyordum...”</p>
<p class="p0">“Sen dinlen, Moiraine,” dedi Thom yumuşak bir sesle. “Arpı iki kere tıngırdatmaya yetecek kadar zamanda buradan çıkacağız.”</p>
<p class="p0">Mat savunmasızca orada yatan Moiraine’e baktı. “Yak beni. Bu şekilde sona ermesine izin vermeyeceğim!”</p>
<p class="p0">“Geliyorlar, evlat,” dedi Thom. “Onları duyabiliyorum.”</p>
<p class="p0">Mat dönüp açıklığa baktı. Thom’un duyabildiğini o görebiliyordu. Aelfinnler koridorda, çevik ve ölümcül hareketlerle yaklaşıyorlardı. Gülümsediler ve Mat o sivri köpek dişlerini gördü. O dişler olmasa insan sanılabilirlerdi. Hele o gözler. O doğal olmayan, dikey gözbebekli gözler. Hareketleri zarifti. Korkunç ve hevesli.</p>
<p class="p0">“Hayır,” diye fısıldadı Mat. “Bir yol <span class="t3">olmak</span> zorunda.” <span class="t3">Düşün</span>, dedi kendi kendine. <span class="t3">Mat, seni aptal. Bir çıkış yolu olmak zorunda. Son seferinde nasıl kaçmıştın?</span> diye sormuştu Noal. Bunun bir faydası yoktu.</p>
<p class="p0">Thom çaresizlik içinde sırtındaki arpı indirdi. Çalmaya başladı. Mat ezgiyi tanıdı. “Yarının Tatlı Fısıltıları.” Ölenlerin ardından çalınan yaslı bir ezgi. Çok güzeldi.</p>
<p class="p0">Olağanüstü bir biçimde, müzik bu sefer Aelfinnleri yatıştırdı. Yavaşladılar, öndekiler yürürken melodiye uyarak salınmaya başladılar. Biliyorlardı. Thom kendi cenazesi için çalıyordu.</p>
<p class="p0">“Son seferinde nasıl çıktığımı bilmiyorum,” diye fısıldadı Mat. “Baygındım. Asılı olarak uyandım. Beni Rand indirdi.”</p>
<p class="p0">Elini yara izine götürdü. Aldığı ilk yanıtlar hiçbir şey açıklamıyordu. Dokuz Ayın Kızı’nı biliyordu, dünyanın ışığının yarısından vazgeçmeyi biliyordu. Rhuidean’ı biliyordu. Hepsi mantıklıydı. Delik yoktu. Soru yoktu.</p>
<p class="p0">Yalnız...</p>
<p class="p0"><span class="t3">Eelfinnler sana ne verdi?</span></p>
<p class="p0">“Benim istediğim gibi olsaydı,” diye fısıldadı Mat, yaklaşan Aelfinnlere bakarak, “o deliklerin dolmasını isterdim.”</p>
<p class="p0">Aelfinnler, vücutlarını saran o sarı giysiler içinde, kıvrılarak yaklaştılar. Thom’un müziği havada dönüyor, yankılanıyordu. Yaratıklar düzenli, ağır adımlarla yaklaştılar. Avlarının ellerinde olduğunu biliyorlardı.</p>
<p class="p0">Öndeki iki Aelfinn, kırmızı damlalar damlatan, parlak bronz kılıçlar taşıyordu. Zavallı Noal.</p>
<p class="p0">Thom şarkı söylemeye başladı. “Ah, ne uzundu insanın günleri. Kırık topraklarda yürürken.”</p>
<p class="p0">Mat şarkıyı dinlerken hafızasında anılar canlandı. Thom’un sesi onu uzun zaman önceki günlere götürdü. Kendi anılarındaki günlere, başkalarının anılarındaki günlere. Öldüğü günlere, yaşadığı günlere, savaştığı ve kazandığı günlere.</p>
<p class="p0">“O deliklerin dolmasını istiyorum...” diye fısıldadı kendi kendine. “Böyle söylemiştim. Eelfinnler dediğimi yaptılar ve bana ait olmayan anılar verdiler.”</p>
<p class="p0">Moiraine gözlerini yine yumdu, ama Thom’un müziğini dinlerken gülümsüyordu. Mat Thom’un Aelfinnler için çaldığını sanıyordu, ama şimdi Moiraine için mi çaldığını merak etmeye başlamıştı. Başarısız bir kurtarma girişimi için son bir yaslı şarkı.</p>
<p class="p0">“Bir insanın gidebildiğince uzağa yelken açtı,” diye söyledi Thom, gür ve güzel bir sesle. “Ve korkusunu yitirmeyi dilemedi hiç.”</p>
<p class="p0">“O deliklerin dolmasını istiyordum,” diye tekrarladı Mat, “bu yüzden bana anılar verdiler. Bu ilk ödülümdü.”</p>
<p class="p0">“Çünkü insanın korkusu anlatılmaz bir şeydir. Onu güvende tutar ve cüretli kılar!”</p>
<p class="p0">“Bilmeden, bir şey daha istedim,” dedi Mat. “Aes Sedailerden ve Güç’ten özgür olmak istedim. Bunun için madalyonu verdiler. Bir armağan daha.”</p>
<p class="p0">“Korku önlemesin çabalamanı, çünkü korkudur seni hayatta tutan!”</p>
<p class="p0">“Ve... ve bir şey daha istedim. Onların yanından ayrılıp Rhuidean’a dönmeyi diledim. Eelfinnler bana istediğim her şeyi verdiler. Anılar hafızamdaki delikleri doldurdu. Madalyon beni Güç’e karşı özgür kıldı...”</p>
<p class="p0">Ve ne? Onu Rhuidean’a iade edip asmışlardı. Ama asılması bir bedeldi, taleplerinin yanıtı değil.</p>
<p class="p0">“Bu kırık yolda yürüyeceğim,” diye şarkı söyledi Thom, daha yüksek bir sesle, “ve ağır bir yük taşıyacağım!”</p>
<p class="p0">“Bana bir şey daha verdiler,” diye fısıldadı Mat, Aelfinnler daha yüksek sesle tıslamaya başlarken, ellerindeki <span class="t3">ashandarei</span>ye bakarak.</p>
<p class="p0"><span class="t3">Böylece sözleşmemiz yazıldı; böylece anlaşmamız yapıldı.</span></p>
<p class="p0">Silaha oyulmuştu. Bıçakta iki kuzgun vardı ve sapına Kadim Lisan’da sözler kazınmıştı.</p>
<p class="p0"><span class="t3">Düşünce zamanın okudur; hafıza asla solmaz.</span></p>
<p class="p0">Onu neden ona vermişlerdi? Mat bunu hiç sorgulamamıştı. Ama o silah istememişti ki.</p>
<p class="p0"><span class="t3">İstenen verildi. Bedeli ödendi.</span></p>
<p class="p0"><span class="t3">Hayır, ben silah istemedim. Ben bir çıkış yolu istedim.</span></p>
<p class="p0"><span class="t3">Ve onlar bana bunu verdiler.</span></p>
<p class="p0">“Gelin madem korkunç yalanlarınızla,” diye bağırdı Thom şarkının son dizesini. “Ben dürüst adamım, <span class="t3">bakarım gözlerinize!”</span></p>
<p class="p0">Mat <span class="t3">ashandarei</span>yi çevirdi ve duvara sapladı. Ucu, taşa benzeyen malzemeye saplandı. Çevresinde ışık fışkırdı ve kesilmiş bir damardan akan kan gibi serbestçe boşandı. Mat haykırarak daha derine ittirdi. Duvardan güçlü ışık dalgaları patladı.</p>
<p class="p0">Mat <span class="t3">ashandarei</span>yi bir açıyla aşağı çekerek bir yarık yaptı. Silahı diğer tarafa doğru kaldırdı ve büyük, ışıktan bir üçgen çizdi. Üzerine boşanan ışık adeta zonkluyordu. Aelfinnler kapıya, Thom’un yanına ulaşmışlardı, ama güçlü parıltının karşısında tıslayarak gerilediler.</p>
<p class="p0">Mat üçgenin ortasına dalgalı bir çizgi çizdi. Işık o kadar güçlüydü ki, zar zor görebiliyordu. Duvar parçası düştü ve çelikten kesilmiş gibi görünen parlak beyaz bir koridor ortaya çıktı.</p>
<p class="p0">“Eh, belamı...” diye fısıldadı Thom, ayağa kalkarak.</p>
<p class="p0">Aelfinnler öfkeyle tiz çığlıklar attılar. Kollarını kaldırıp gözlerini gölgeleyerek, diğer ellerinde kılıçlarla odaya girdiler.</p>
<p class="p0">“Moiraine’i buradan götür!” diye bağırdı Mat, yaratıklarla yüzleşmek üzere dönerek. <span class="t3">Ashandarei</span>yi kaldırdı ve dipçiğini ilk Aelfinn’in yüzüne indirdi. “Gidin!”</p>
<p class="p0">Thom Moiraine’i kollarına aldı, sonra Matt’e baktı.</p>
<p class="p0">“<span class="t3">Gidin!” </span>diye tekrarladı Matt, bir başka Aelfinn’in koluna vurarak.</p>
<p class="p0">Thom kapıdan içeri atladı ve gözden kayboldu. Mat gülümseyerek <span class="t3">ashandarei</span>sini Aelfinnlerin arasında çevirerek kollara, bacaklara, kafalara darbeler indirdi. Sayıları çoktu, ama ışık onları sersemletiyor gibiydi ve ona ulaşma çabasıyla çılgına dönmüşlerdi. İlk birkaç tanesini düşürdüğü zaman, diğerleri de tökezledi. Yaratıklar kıvrak kollar ve bacaklardan, kıvranan bir yığına dönüştüler, öfkeyle tıslayıp tükürdüler, arkadakiler ona ulaşabilmek için yığının üzerine tırmanmaya çalıştı.</p>
<p class="p0">Mat geriye çekildi ve yaratıklara bakarak şapkasını kaldırdı. “Oyunu kazanmak mümkünmüş gibi görünüyor,” dedi. “Tilkilere söyleyin, bana verdikleri anahtardan çok memnun kaldım. Bir de, hepiniz lanet olası bir ateş ve kül çukurunda çürüyebilirsiniz, sizi yıkanmamış domuz poposu parçaları. Kahrolası iyi günler.”</p>
<p class="p0">Şapkasını tuttu ve açıklıktan içeri atladı.</p>
<p class="p0">Her şey beyaz bir ışıkla çaktı.</p>
</body>
</html>