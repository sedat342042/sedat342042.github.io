<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<meta http-equiv="Content-Type" content="application/xhtml+xml; charset=utf-8"/>

<link rel="stylesheet" type="text/css" href="../Styles/style.css"/>
<title>Geceyarısı Kuleleri</title>
</head>
<body>
<p class="p1" style="text-align: center;"><span class="t1">38</span></p>
<p class="p1" style="text-align: center;">-------------------------------------------------------------------------------------------------</p>
<p class="p1" style="text-align: center;"><span class="t1">YARALAR</span></p>
<p class="p1" style="text-align: center;"><span class="t1"><br/></span></p>
<p class="p0">Beyaz Kule koridorları ateş patlamalarıyla parlıyor; yoğun, ekşi dumanlar döne döne havaya yükseliyordu. İnsanlar bağırıp çağırıyor, küfrediyordu. Duvarlar gümbürtülerle sarsılıyordu; irili ufaklı taş parçaları, koruma için örülmüş Hava örgülerinden sekiyordu.</p>
<p class="p0"><span class="t3">Orada</span>. Egwene pek çok Kara Aes Sedai’nin durmuş, koridora ateş fırlatmakta oldukları bir yer buldu. Evanellein de aralarındaydı.</p>
<p class="p0">Egwene onların durduğu yerin yanındaki odada belirdi; duvarın arkasında onları duyabiliyordu. Ellerini açtı ve güçlü bir Toprak ve Ateş topunu doğrudan duvara göndererek, duvarın dışa doğru patlamasına sebep oldu.</p>
<p class="p0">Ötedeki kadınlar sendeleyip düştüler, Evanellein kanlar içinde yere yıkıldı. Diğer kadın başka yere gidecek kadar hızlıydı.</p>
<p class="p0">Egwene, Evanellein’in ölüp ölmediğini kontrol etti. Ölmüştü. Egwene tatminle başını salladı; Evanellein bulmayı en çok istediği kadınlardan biriydi. Şimdi Katerine ve Alviarin’i bulmalıydı.</p>
<p class="p0">Yönlendirme. Arkasında. Egwene kendini yere attığı sırada başının üzerinden bir Ateş topu geçti. Çevresinde siyah kumaşlar savrulan Mesaana. Egwene dişlerini gıcırdattı ve başka yere gitti. Kadınla doğrudan yüzleşmeye cesaret edemezdi.</p>
<p class="p0">Egwene biraz ötedeki bir depoda belirmişti. Bölge bir patlamayla sarsıldığı zaman sendeledi. Elini sallayarak bir kapıda pencere açtı ve Amys’in koşarak geçtiğini gördü. Bilge’nin üzerinde <span class="t3">cadin’sor</span> vardı ve mızraklar taşıyordu. Omzu kararmıştı ve kanıyordu. Bir başka patlama ona çarpmak üzereyken Amys ortadan kayboldu. O patlama dışarıdaki havayı kavurucu hale getirdi, Egwene’in penceresini eritti ve onu gerilemeye zorladı.</p>
<p class="p0">Saerin’in araştırması doğru çıkmıştı. Açık savaşa rağmen Mesaana, Moghedien’in yapacağı gibi kaçıp saklanmamıştı. Belki de kendine güveniyordu. Belki korkuyordu; büyük olasılıkla, Karanlık Varlık adına bir zafer kazanmak için Egwene’in ölmesine ihtiyacı vardı.</p>
<p class="p0">Egwene derin bir nefes aldı ve savaşa dönmeye hazırlandı. Ama Perrin’in ortaya çıkmasını düşünerek duraksadı. Perrin, Egwene bir çömezmiş gibi davranmıştı. Nasıl bu kadar özgüvenli, bu kadar güçlü olmuştu? Egwene onun yaptığı şeylerden çok, onları <span class="t3">onun</span> yapmasına şaşırmıştı.</p>
<p class="p0">Onun ortaya çıkması bir dersti. Egwene örgülerine güvenmemeye özen göstermemeliydi. Bair yönlendiremiyordu, ama diğerleri kadar etkiliydi. Ama bir sebepte, örgüler daha iyi gibiydi. Örneğin bir duvarı dışa doğru patlatmak, hayalini kurmak yerine örgüyle yapıldığında daha kolay oluyordu. Bu kadar büyük ve kalın bir yüzeye iradesini dayatmak zordu.</p>
<p class="p0">Egwene bir Aes Sedai ve Düşgörendi. İki özelliğini de kullanmalıydı. Egwene ihtiyatla Mesaana’yı gördüğü odaya gitti. Oda boştu, ama duvar hala moloz yığını halindeydi. Sağdan patlamalar geliyordu. Egwene dikkatle uzanarak baktı. O yönde ateş topları ve örgüler uçuşuyordu.</p>
<p class="p0">Egwene savaşan gruplardan birinin arkasında belirdi ve korunmak için çevresinde camdan, kalın bir silindir oluşturdu. Kule burada kırık dökük ve yaralıydı, duvarlardan duman çıkıyordu. Egwene mavi bir elbise içinde, molozların yanında çömelmiş birini gördü.</p>
<p class="p0"><span class="t3">Nicola?</span> diye düşündü Egwene. <span class="t3">O buraya nasıl geldi? Ona güvenebileceğimi sanıyordum!</span> Aptal kız uyanan birinin düş <span class="t3">ter’angreal</span>ini almış olmalıydı.</p>
<p class="p0">Egwene oraya gidip, kızı göndermeye hazırlandı, ama aniden Nicola’nın altında yer yarıldı ve ateşler fışkırdı. Nicola çığlıklar atarak havaya fırladı ve çevresinde eriyik taş parçaları fışkırdı.</p>
<p class="p0">Egwene bağırdı, orada belirdi ve Nicola’nın altında sağlam bir taş duvar hayal etti. Kız duvarın üzerine düştü. Kanlar içindeydi ve gözleri donuktu. Egwene küfrederek diz çöktü. Kız nefes almıyordu.</p>
<p class="p0">“Hayır!” dedi Egwene.</p>
<p class="p0">“Egwene al’Vere! Dikkat!” dedi Melaine’in sesi.</p>
<p class="p0">Egwene korkuyla döndüğünde yanında kalın granitten bir duvar belirdi ve arkadan gelen pek çok ateş topunu bloke etti. Melaine siyah kıyafetler içinde, derisi bile kapkara halde, Egwene’in yanında belirdi. O ana kadar koridorun kenarındaki gölgelerde saklanıyordu.</p>
<p class="p0">“Burası senin için fazla tehlikeli oldu,” dedi Melaine. “Bize bırak.”</p>
<p class="p0">Egwene Nicola’ya baktı. Ceset solup gitti. <span class="t3">Aptal çocuk!</span> Duvarın arkasından uzanıp baktığında iki Kara Aes Sedai gördü: Alviarin ve Ramola sırt sırta durmuş, farklı yönlere yıkıcı örgüler yolluyorlardı. Arkalarında bir oda vardı. Egwene o zamana kadar defalarca yaptığı gibi yapabilir, odaya sıçrayabilir, duvarı yok edip iki kadına vurabilirdi...</p>
<p class="p0"><span class="t3">Aptal çocuk</span>, demişti Bair, <span class="t3">izlediğin yol çok açık.</span></p>
<p class="p0">Mesaana’nın yapmasını istediği şeydi bu. İki Kara Aes Sedai yemdi.</p>
<p class="p0">Egwene odaya sıçradı, ama sırtını duvara verdi. Zihnini boşalttı ve gerginlik içinde bekledi.</p>
<p class="p0">Mesaana önceki gibi belirdi. Savrulan siyah kumaşlar etkileyiciydi, ama aynı zamanda aptalcaydı. Sürdürmek için konsantrasyon gerekiyordu. Egwene kadının şaşkın gözlerine baktı ve hazırladığı örgüleri gördü.</p>
<p class="p0"><span class="t3">Onlar bana vurmayacak</span>, diye düşündü özgüvenle. Beyaz Kule onundu. Mesaana ve yardakçıları onu işgal etmiş; Nicola, Shevan ve Carlinya’yı öldürmüştü.</p>
<p class="p0">Örgüler fırladı, ama Egwene’in çevresinde büküldü. Bir an sonra Egwene Bilgelerin kıyafetine bürünmüştü. Beyaz bluz, kahverengi etek, omuzlarında bir şal. Elinde bir mızrak hayal etti, bir Aiel mızrağı ve onu kusursuz bir hareketle fırlattı.</p>
<p class="p0">Mızrak Ateş ve Hava örgülerini deldi, patlattı, sonra yoğun bir şeye çarptı. Mesaana’nın önünde bir Hava duvarı belirmişti. Egwene ona izin vermeyi reddetti. O duvar buraya ait değildi. Duvar <span class="t3">yoktu</span>.</p>
<p class="p0">Mızrağı yavaşlatan etki yok oldu ve mızrak öne fırlayarak Mesaana’nın boynuna saplandı. Kadın’ın gözleri irileşti ve yarasından kan fışkırarak geriye yıkıldı. Çevresinde savrulan kara şeritler ve elbise kayboldu. Demek onlar da bir örgüydü. Mesaana’nın kararmış yüzü dönüştü...</p>
<p class="p0">Katerine mi? Egwene kaşlarını çattı. Demek Mesaana baştan beri Katerine’di. Ama o Kara’ydı ve Kule’den kaçmıştı. Geride kalmamıştı ve bu da...</p>
<p class="p0"><span class="t3">Hayır</span>, diye düşündü Egwene. <span class="t3">Beni kandırdı. O bir...</span></p>
<p class="p0">O anda Egwene bir şeyin boynuna kapandığını hissetti. Soğuk ve metalik, tanıdık ve dehşet verici bir şey. Kaynak bir anda söndü, çünkü artık onu tutmaya yetkisi yoktu.</p>
<p class="p0">Dehşet içinde döndü. Çenesine kadar gelen siyah saçları ve koyu mavi gözleri olan bir kadın yanında duruyordu. Çok etkileyici görünmüyordu, ama Güç’te çok kuvvetliydi. Ve bileğindeki bilezik, bir zincirle Egwene’in boynundaki tasmaya bağlanmıştı.</p>
<p class="p0"><span class="t3">Bir a’dam</span>.</p>
<p class="p0">“Mükemmel,” dedi Mesaana. “Ne dikbaşlı bir çocukmuşsun.” Kınamayla cıkladı. Bir anda, bir başka yere sıçrayarak Egwene’i de yanında götürdü. Doğrudan taşa oyulmuş gibi görünen, penceresiz bir oda. Kapısı bile yoktu.</p>
<p class="p0">Alviarin, kırmızı beyaz bir elbise içinde burada bekliyordu. Kadın hemen Mesaana’nın önünde diz çöktü, ama Egwene’e tatmin dolu bir bakış da fırlattı.</p>
<p class="p0">Egwene fark etmedi bile. Dimdik duruyordu ve zihni panik dolu düşüncelerle dolmuştu. Yine kapana kısılmıştı! Buna dayanamazdı. Bunun olmasına izin vermektense ölürdü. Kafasının içinde imgeler çaktı. Bir odaya kapatılmak, <span class="t3">a’dam </span>tarafından engellenmeden bir metreden daha fazla hareket edememek. Hayvan muamelesi görmek, sonunda yıkılacağını, onların olmasını istediği gibi biri olacağını hissetmek.</p>
<p class="p0">Ah, ışık. Bir daha bu acıyı çekemezdi. <span class="t3">Bunu değil.</span></p>
<p class="p0">“Yukarıdakilere çekilmelerini söyle,” diyordu Mesaana Alviarin’e, sakin bir sesle. Egwene sözcükleri duymuyordu bile. “Hepsi aptal ve burada yaptıkları şey acınasıydı. Cezalar verilecek.”</p>
<p class="p0">Nynaeve ve Elayne Moghedien’i bu şekilde yakalamıştı. Onu tutsak etmiş, istediklerini yapmaya zorlamışlardı. Egwene de aynı şeyi yaşayacaktı! Muhtemelen Mesaana onun üzerinde İçtepi kullanacaktı. Beyaz Kule tamamen Terkedilmiş’in ellerine geçecekti.</p>
<p class="p0">Duygular kabardı. Egwene kendini tasmayı pençelerken buldu ve Mesaana’nın yüzünde eğlendiğini belli eden bir ifade belirdi. Alviarin, onun emrini yerine getirmek üzere kayboldu.</p>
<p class="p0">Bunu yaşıyor olamazdı. Bu bir kabustu. Bir...</p>
<p class="p0"><span class="t3">Sen bir Aes Sedaisin.</span> Sözleri zihninin sakin bir parçası fısıldamıştı, ama yumuşaklığına rağmen güçlü bir düşünceydi. Ve Egwene’in içinden geliyordu. Ses, dehşet ve korkudan daha derindeydi.</p>
<p class="p0">“Şimdi,” dedi Mesaana. “Düşçubuğu’ndan konuşacağız. Onu nerede bulabilirim?”</p>
<p class="p0"><span class="t3">Bir Aes Sedai sükunettir, bir Aes Sedai her koşul altında kontroldür.</span> Egwene ellerini tasmadan çekti. Sınavdan geçmemişti ve geçmeyi de planlamamıştı. Ama geçmiş olsa, böyle bir durumla karşı karşıya kaldığında ne yapardı? Yıkılır mıydı? Taşıdığını iddia ettiği unvana layık olmadığını mı kanıtlardı?</p>
<p class="p0">“Görüyorum ki konuşmuyorsun,” dedi Mesaana. “Eh, bu değiştirilebilir. Bu <span class="t3">a’dam</span>lar. Harika araçlardır. Semirhage, kazara da olsa, dikkatimi onlara çekerek büyük iyilik yaptı. Ben onun boynuna bir tane takamadan ölmesi yazık oldu.”</p>
<p class="p0">Egwene’in bedeninden, derisinin altında ateş varmış gibi bir acı geçti. Acıdan gözleri yaşardı.</p>
<p class="p0">Ama daha önce de acıya tahammül etmiş, dayak yerken kahkaha atmıştı. Daha önce de, hem de Beyaz Kule’de tutsak edilmişti ve tutsaklık onu durdurmamıştı.</p>
<p class="p0"><span class="t3">Ama bu farklı!</span> Egwene’in büyük bir parçası dehşet içindeydi. <span class="t3">Bu</span> a’dam! <span class="t3">Ona dayanamam!</span></p>
<p class="p0"><span class="t3">Bir Aes Sedai dayanmalı</span>, diye yanıt verdi sakin ses. <span class="t3">Bir Aes Sedai her şeye dayanabilir, çünkü ancak o zaman herkesin hizmetkarı olur.</span></p>
<p class="p0">“Şimdi,” dedi Mesaana. “Bana o aleti nereye sakladığını söyle.”</p>
<p class="p0">Egwene korkusuna hakim oldu. Kolay değildi. Işık, çok zordu! Ama başardı. Yüzü sakinleşti. <span class="t3">A’dam</span>a, ona güç tanımayarak karşı çıktı.</p>
<p class="p0">Mesaana kaşlarını çatarak duraksadı. Tasmayı aldı ve Egwene’in içi acıyla doldu.</p>
<p class="p0">Onu yok etti. “Aklıma Moghedien’in yaptığı hata geldi Mesaana,” dedi Egwene sakin sakin. “<span class="t3">A’dam</span>ı kabul etti.”</p>
<p class="p0">“Sen ne...”</p>
<p class="p0">“Bu mekanda bir <span class="t3">a’dam</span>, önlediği örgüler kadar anlamsızdır,” dedi Egwene. “O yalnızca bir metal parçası. Ve ancak sen onun iradesini kabul edersen seni durdurabilir.” <span class="t3">A’dam</span> açıldı ve boynundan düştü.</p>
<p class="p0">Mesaana, metalik bir çınlamayla yere düşen tasmaya baktı. Yüzü kıpırtısızlaştı, sonra soğuk bir ifadeyle Egwene’e baktı. Paniğe kapılmaması etkileyiciydi. Duygusuz gözlerle kollarını kavuşturdu. “Demek burada deneyim kazandın.”</p>
<p class="p0">Egwene onun bakışlarına karşılık verdi.</p>
<p class="p0">“Sen yine de bir çocuksun,” dedi Mesaana. “Beni yenebileceğini mi sanıyorsun? Senin hayal edemeyeceğin kadar uzun süre <span class="t3">Tel’aran’rhiod</span>’da yürüdüm ben. Sen kaç, yirmi yaşında mısın?”</p>
<p class="p0">“Ben Amyrlin’im,” dedi Egwene.</p>
<p class="p0">“Çocukların Amyrlin’i.”</p>
<p class="p0">“Binlerce sene boyunca ayakta kalan bir Kule’nin Amyrlin’i,” dedi Egwene. “Sorun ve kaos dolu binlerce sene. Ama sen hayatının büyük kısmında mücadele içinde değil, barış içinde yaşadın. Hayatının büyük kısmı kolaylık içinde geçmişken, kendini bu kadar güçlü sayman tuhaf.”</p>
<p class="p0">“Kolay mı?” dedi Mesaana. “Hiçbir şey bilmiyorsun.”</p>
<p class="p0">İkisi de bakışlarını kaçırmadı. Egwene daha önce olduğu gibi, bir şeyin kendisine yaslandığını hissetti. Mesaana’nın boyun eğme, uysallık talep eden iradesi. <span class="t3">Tel’aran’rhiod</span>’u kullanarak Egwene’in düşünme tarzını değiştirme teşebbüsü.</p>
<p class="p0">Mesaana güçlüydü. Ama bu mekanda güç, bir bakış açısı meselesiydi. Mesaana’nın iradesi onu zorladı. Ama Egwene <span class="t3">a’dam</span>ı yenmişti. Buna direnebilirdi.</p>
<p class="p0">“<span class="t3">Boyun eğeceksin</span>,” dedi Mesaana sessizce.</p>
<p class="p0">“Yanılıyorsun,” diye yanıt verdi Egwene gergin bir sesle. “Bu <span class="t3">benim</span>le ilgili değil. Egwene al’Vere bir çocuk. Ama Amyrlin çocuk değil. Ben genç olabilirim, Makam kadimdir.”</p>
<p class="p0">İki kadın da bakışlarını kaçırmadı. Egwene ittirmeye başladı ve Mesaana’nın onun, Amyrlin’in önünde eğilmesini talep etti. Çevrelerindeki hava ağırlaştı ve Egwene nefes aldığında hava bir şekilde <span class="t3">yoğun</span> gibiydi.</p>
<p class="p0">“Yaşın önemi yok,” dedi Egwene. “Bir ölçüye kadar, deneyimin bile önemi yok. Bu mekan bir insanın ne olduğu hakkında. Amyrlin Beyaz Kule’dir ve Beyaz Kule eğilmez. O seni ve yalanlarını alt eder, Mesaana.”</p>
<p class="p0">İki kadın. Bakışları denk. Egwene nefes almayı bıraktı. Nefes alması gerekmiyordu. Tamamen Mesaana’ya odaklanmıştı. Mesaana’nın iradesini ittirirken, Egwene’in şakaklarından ter aktı, vücudundaki bütün kaslar gerilmişti.</p>
<p class="p0">Ve Egwene bu kadının, bu yaratığın, muazzam bir dağı ittiren önemsiz bir böcek olduğunu biliyordu. O dağ kıpırdamazdı. Gerçekten de onu çok fazla iterse...</p>
<p class="p0">Odada bir şey usulca tınladı.</p>
<p class="p0">Hava normale döndü ve Egwene nefesini içine çekti. Mesaana bez bebek gibi yere yığıldı. Yere düştüğünde gözleri hala açıktı ve ağzının köşesinden bir parça salya akıyordu.</p>
<p class="p0">Egwene sersem sersem oturdu ve kesik kesik nefes aldı. Kenara, yerde yatan <span class="t3">a’dam</span>a baktı ve <span class="t3">a’dam</span> yok oldu. Sonra yere yığılmış Mesaana’ya baktı. Göğsü hala kalkıp iniyordu, ama bakışları donuktu.</p>
<p class="p0">Egwene uzun süre orada yattı ve kendini topladı. Sonra kalktı ve Kaynak’a kucak açtı. Hava örgüleri örerek tepkisiz Terkedilmiş’i yerden kaldırdı, sonra onu da alıp Kule’nin üst odalarına geçti.</p>
<p class="p0">Kadınlar irkilerek ona döndüler. Buradaki koridora moloz saçılmıştı, ama Egwene’in gördüğü herkes onun tarafındaydı. Bilgeler hızla ona döndüler. Nynaeve molozların arasından geçerek yaklaştı. Siuan ve Leane de oradaydı, Leane’in yüzünde pek çok kararmış kesik vardı, ama güçlü görünüyordu.</p>
<p class="p0">“Anne,” dedi Siuan rahatlayarak. “Biz de korkmuştuk ki...”</p>
<p class="p0">“Kim o?” diye sordu Melaine. Hava örgülerinden gevşekçe sarkarak yere bakan Mesaana’ya yaklaştı. Kadın aniden bir duvar halısındaki ateşi fark etmiş, çocuk gibi aguladı.</p>
<p class="p0">“Bu o,” dedi Egwene yorgunluk içinde. “Mesaana.”</p>
<p class="p0">Melaine gözleri şaşkınlıkla irileşecek Egwene’e döndü.</p>
<p class="p0">“Işık!” diye bağırdı Leane. “Sen ne yaptın?”</p>
<p class="p0">“Bunu daha önce de görmüştüm,” dedi Bair, kadını inceleyerek. “Gençliğimden bir Bilge, Düşgören Sammana. Düşte karşısına çıkan bir şey zihnini yıktı.” Duraksadı. “Uyanık dünyadaki günlerinin geri kalanını salyalar akıtarak, altı bezlenerek geçirdi. Bir daha hiç konuşmadı, en azından yürümeyi öğrenememiş küçük bir bebeğin sözlerinden daha fazlasını değil.”</p>
<p class="p0">“Belki de artık seni bir çırak olarak düşünmemek gerekiyordur, Egwene al’Vere,” dedi Amys.</p>
<p class="p0">Nynaeve ellerini beline dayamış duruyordu. Etkilenmiş görünüyordu, ama hala Kaynak tutuyordu. Düşte örgüsü uzundu. “Diğerleri gitti,” dedi.</p>
<p class="p0">“Mesaana kaçmalarını emretti,” dedi Egwene.</p>
<p class="p0">“Uzağa gitmiş olamazlar,” dedi Siuan. “O kubbe hala orada.”</p>
<p class="p0">“Evet,” dedi Bair. “Ama bu savaşın bitmesi gerek. Düşman yenildi. Yine konuşacağız, Egwene al’Vere.”</p>
<p class="p0">Egwene başını salladı. “İki konuda da sana katılıyorum. Bair, Amys, Melaine, çok ihtiyaç duyduğumuz yardımınız için teşekkür ederim. Bugün çok <span class="t3">ji</span> kazandınız ve size borçlandım.”</p>
<p class="p0">Egwene düşten ayrılmaya hazırlanırken, Melaine Terkedilmiş’i süzdü. “Asıl biz ve tüm dünya sana borçlandık Egwene al’Vere.”</p>
<p class="p0">Diğerleri başlarını salladılar. Egwene <span class="t3">Tel’aran’rhiod</span>’dan ayrılırken, Bair’in mırıldandığını duydu, “Bize dönmemiş olması <span class="t3">ne</span> yazık.”</p>
<p class="p0">&nbsp;</p>


<p class="p0">Perrin yanan bir şehirde, dehşet içindeki kalabalıkların arasında koşuyordu. Tar Valon. Alev alev! Taşların kendisi yanıyordu ve gökyüzü koyu kırmızıydı. Yer, boynunu ısıran leoparı silkeleyip atmaya çalışan yaralı bir erkek geyik gibi sarsılıyordu. Perrin, önünde bir yarık açılınca tökezledi, yarıktan alevler fışkırdı ve kollarındaki kılları kavurdu.</p>
<p class="p0">İnsanlar çığlıklar atarak korkunç yarığa düştü ve kavrulup yok oldu. Aniden yere cesetler saçıldı. Perrin’in sağında, kemerli pencereleri olan güzel bir bina erimeye başladı, taş sıvılaştı, taşların arasından, açıklıklardan lavlar aktı.</p>
<p class="p0">Perrin ayağa kalktı. <span class="t3">Bu gerçek değil.</span></p>
<p class="p0">“Tarmon Gai’don!” diye bağırıyordu insanlar. “Son Savaş geldi! Her şey bitti! Işık, her şey bitti!”</p>
<p class="p0">Perrin sendeledi, bir kaya parçasına tutunarak doğrulmaya çalıştı. Kolu acıyordu ve parmakları kavramayı reddediyordu, ama en kötü yara bacağında, okun saplandığı yerdekiydi. Pantolonu ve ceketi kanla ıslanmıştı ve burnunu kendi dehşetinin kokusu doldurmuştu.</p>
<p class="p0">Bu kabusun gerçek olmadığını biliyordu. Ama, insan onun dehşetini nasıl hissetmezdi? Batıda, Ejderdağı patlıyordu ve gökyüzüne öfkeli duman bulutları fışkırtıyordu. Tüm dağ tutuşmuş gibiydi, kenarlarından kırmızı ırmaklar akıyordu. Perrin onun sarsıldığını, öldüğünü hissedebiliyordu. Binalar çatlıyor, titriyor, parçalanıyordu. İnsanlar taşların altında ezilerek, kavrularak ölüyordu.</p>
<p class="p0">Hayır. Bu kabusun içine çekilmeyecekti. Çevresindeki zemin kırık parke taşları düzgün seramiklere dönüştü; Beyaz Kule’nin hizmetkarlar girişi. Perrin kendini doğrulmaya zorladı ve aksamasına yardımcı olsun diye bir baston yarattı.</p>
<p class="p0">Kabusu yok etmedi; Katil’i bulması gerekiyordu. Bu korkunç yerde, Perrin avantajlı olabilirdi. Katil <span class="t3">Tel’aran’rhiod</span>’da çok deneyimliydi, ama Perrin şanslıysa, adam geçmişte ancak kabuslardan kaçınmak konusunda deneyim edinmiş olabilirdi. Belki bu kabus onu şaşırtır, içine çekerdi.</p>
<p class="p0">Perrin gönülsüzce iradesini zayıflattı ve onun kendisini içine çekmesine izin verdi. Katil yakında olmalıydı. Perrin sendeleyerek sokağı geçti ve pencerelerinden kaynar lav dökülen binadan uzak durdu. Kendini dehşet ve acı çığlıklarına kaptırmamak zordu. İmdat çağrıları.</p>
<p class="p0"><span class="t3">İşte</span>, diye düşündü Perrin, bir ara sokağa vararak. Katil sokaktaydı, elini bir duvara dayamış, başını eğmişti. Adamın yanındaki yer, dibinde magmanın kaynadığı bir yarıkla sona eriyordu. İnsanlar yarığın kenarına tutunmuş, haykırıyordu. Katil onları görmezden geldi. Elinin dokunduğu duvar badanalı tuğladan, Beyaz Kule’nin iç duvarlarının gri taşına dönüşmeye başladı.</p>
<p class="p0"><span class="t3">Ter’angreal</span> hala Katilin belinde asılıydı. Perrin hızlı hareket etmek zorundaydı.</p>
<p class="p0"><span class="t3">Duvar sıcaktan eriyor</span>, diye düşündü Perrin, Katil’in yanında duvara odaklanarak. Burada bu tür şeyleri değiştirmek kolaydı; kabusun yarattığı dünya ile uyumluydu.</p>
<p class="p0">Duvar kor kızıl olunca Katil bir küfür sallayarak elini çekti. Altındaki zemin gürledi ve adamın gözleri korkuyla irileşti. Yanında, Perrin’in yarattığı bir yarık açılırken, hızla döndü. Perrin o anda Katil’in, bir anlığına, kabusun gerçek olduğuna inandığını gördü. Katil elini sıcağa karşı kaldırarak, gerçek olduğuna inandığı yarıktan uzaklaştı.</p>
<p class="p0">Katil bir anda kayboldu ve yarıktan sarkanların yanında belirdi. Kabus onu içine almış, iradesine çekiyor, o dehşetlerin içinde rol oynamasına yol açıyordu. Neredeyse Perrin’i de yakalayacaktı. O da kararsız kaldığını, sıcağa tepki vermek üzere olduğunu fark etti. Ama hayır. Çekirge ölüyordu. Bu işi başarmak zorundaydı!</p>
<p class="p0">Perrin kendini bir başkası olarak hayal etti. İki Nehirlilerden Azi al’Thone. Sokakta gördüğü giysilere benzeyen kıyafetlere büründü: Emond Meydanı’nda çalışırken insanların giymeyeceği kadar iyi cinsten beyaz gömlek, pantolon ve yelek. Bu adım onun sınırlarını zorladı. Kalbi daha hızlı atmaya başladı ve yer gürlediğinde sendeledi. Kabusa kendini tamamen kaptırırsa, sonu Katil gibi olurdu.</p>
<p class="p0"><span class="t3">Hayır</span>, diye düşündü Perrin, kendini yüreğindeki Faile’nin anısına tutunmaya zorlayarak. Yuvası. Yüzü değişmiş olabilirdi, dünya sarsılabilirdi, ama yine de yuvası Faile’ydi.</p>
<p class="p0">Sıcağın üzerinde, yarığın kıyısına koştu ve kabusun bir parçasıymış gibi davrandı. Dehşetle haykırarak düşenlere yardım etmek üzere uzandı. Başkasına uzanmış olsa da Katil küfrederek kolunu yakaladı ve kendini yukarı çekti.</p>
<p class="p0">O geçerken Perrin <span class="t3">ter’angreal</span>i yakaladı. Katil onun üzerinden geçti ve sokağın göreceli güvenliğine ulaştı. Perrin gizlice diğer elinde bir hançer yarattı.</p>
<p class="p0">“Yak beni,” diye hırladı Katil. “Bu şeylerden nefret ediyorum.” Aniden çevrelerindeki mekan seramikle kaplandı.</p>
<p class="p0">Perrin asasına yaslanarak doğruldu ve dehşet içindeymiş gibi görünmeye çalıştı, bunu yapması zor olmadı. Sendeleyerek Katil’in yanından geçecek oldu. O anda sert yüzlü adam bakışlarını indirdi ve Perrin’in parmaklarındaki <span class="t3">ter’angreal</span>i gördü.</p>
<p class="p0">Gözleri irileşti. Perrin bıçağı Katil’in karnına sapladı. Adam haykırdı ve elini karnına götürerek iki büklüm oldu. Parmakları kanla ıslandı.</p>
<p class="p0">Katil dişlerini sıktı. Kabus çevresinde büküldü. Yakında patlardı. Katil kanlı elini indirerek doğruldu. Gözleri öfkeden çakmak çakmak olmuştu.</p>
<p class="p0">Perrin bastona rağmen ayakta sallanıyordu. Çok kötü yaralanmıştı. Yer sarsılıyordu. Yerde, yanında, lavlarla dolu sıcak, buharlar saçan bir yarık açıldı. Tıpkı...</p>
<p class="p0">Perrin irkildi. Tıpkı Ejderdağı gibi. Başını eğip elindeki <span class="t3">ter’angreal</span>e baktı. <span class="t3">İnsanların korku-düşleri güçlüdür,</span> diye fısıldadı Çekirge’nin sesi Perrin’in zihninde. <span class="t3">Çok güçlü...</span></p>
<p class="p0">Katil ona yaklaşırken Perrin dişlerini sıktı ve <span class="t3">ter’angreal</span>i lavlara fırlattı.</p>
<p class="p0">“Hayır!” diye haykırdı Katil. Gerçeklik geri döndü. Kabus patladı ve son kalıntıları da kayboldu. Perrin kendini küçük bir koridorda, soğuk seramiklerin üzerinde diz çökmüş halde buldu.</p>
<p class="p0">Sağında, biraz uzakta, yerde erimiş bir metal yumrusu duruyordu. Perrin gülümsedi.</p>
<p class="p0">Katil gibi, <span class="t3">ter’angreal</span> de buraya gerçek dünyadan gelmişti. Bir insan gibi, o da burada kırılabilir, yok edilebilirdi. Başlarının üzerindeki mor kubbe yok oldu.</p>
<p class="p0">Katil hırladı, sonra öne adım atıp Perrin’in karnını tekmeledi. Perrin’in göğsündeki yara alev alev yandı. Bir tekme daha geldi. Perrin’in başı dönmeye başlamıştı.</p>
<p class="p0"><span class="t3">Git, Genç Boğa</span>, dedi Çekirge, zayıf bir sesle. <span class="t3">Kaç.</span></p>
<p class="p0"><span class="t3">Seni bırakamam!</span></p>
<p class="p0"><span class="t3">Ama... benim seni bırakmam lazım.</span></p>
<p class="p0"><span class="t3">Hayır!</span></p>
<p class="p0"><span class="t3">Yanıtını buldun. Sınırsız’ı ara. O... yanıtı... açıklar.</span></p>
<p class="p0">Karnına bir tekme daha inerken, Perrin yaşarmış gözlerini kırpıştırdı. Çekirge’nin öylesine rahatlatıcı, öylesine tanıdık gelen sesi zihninden solarken, Perrin boğuk bir sesle haykırdı.</p>
<p class="p0">Çekirge gitmişti.</p>
<p class="p0">Perrin ızdırap içinde haykırdı. Boğuk bir sesle bağırarak, yaşlı gözlerle kurt düşünden sıyrıldı ve çıktı. Tam bir korkak gibi kaçtı.</p>
<p class="p0">&nbsp;</p>
<p class="p0">Egwene içini çekerek uyandı. Gözlerini açmadan önce derin bir nefes aldı. Mesaana’yla yaptığı savaş zihnini yormuştu; başı yarılacakmış gibi ağrıyordu. Orada, alt edilmesine ramak kalmıştı. Planları işe yaramıştı, ama olanların ağırlığı karşısında kendisini ezilmiş hissediyordu ve düşünmesi gerekiyordu.</p>
<p class="p0">Yine de büyük bir zafer olmuştu. Beyaz Kule’nin taranmasını ve bir çocuğun zihniyle uyanan kadının bulunmasını emretmesi gerekecekti. Bir şekilde Mesaana’nın iyileşeceğini sanmıyordu. Bair söylemeden biliyordu bunu.</p>
<p class="p0">Egwene gözlerini odasındaki rahatlatıcı karanlığa açtı. Shevan ve Carlinya’nın neden asla uyanmayacağını açıklamak üzere Salon’u toplama planları yapmaya başladı. Doğrulup otururken, bir anlığına onlar için üzüldü. Onlara tehlikeleri açıklamıştı, ama yine de onlara yeterince arka çıkmamış gibi hissediyordu kendini. Ve, her zaman gerekenden daha hızlı gitmeye çalışan Nicola. Orada olmaması gerekiyordu. Bu...</p>
<p class="p0">Egwene duraksadı. O koku neydi? Bir lamba yakıp bırakmamış mıydı? Sönmüş olmalıydı. Egwene Kaynak’a kucak açtı ve bir ışık topu örüp, elinin üzerine astı. Işığın aydınlattığı manzara onu sersemletti.</p>
<p class="p0">Yatağının tül perdeleri kandan kırmızıya dönmüştü ve yerde beş ceset vardı. Üçü siyahlara bürünmüştü. Biri, Kule Askeri üniforması giyen, tanımadığı bir genç adamdı. Sonuncusu iyi cinsten beyaz-kırmızı ceket ve pantolon giymişti.</p>
<p class="p0"><span class="t3">Gawyn!</span></p>
<p class="p0">Egwene kendini yataktan yere fırlattı ve başındaki ağrıyı duymazdan gelerek Gawyn’in yanında diz çöktü. Gawyn’in nefesleri sığdı ve yan tarafında büyük bir yara vardı. Egwene Toprak, Ruh ve Hava kullanarak Şifa ördü, ama bu alanda yetenekli değildi. Panik içinde çalıştı. Gawyn’in rengi biraz yerine geldi ve yaraları kapanmaya başladı, ama Egwene onları tamamen iyileştiremezdi.</p>
<p class="p0">“İmdat!” diye bağırdı. “Amyrlin’in yardıma ihtiyacı var!”</p>
<p class="p0">Gawyn kıpırdandı. “Egwene,” diye fısıldadı. Gözleri kırpışarak açıldı.</p>
<p class="p0">“Sus, Gawyn. İyi olacaksın. Yardım edin! Amyrlin’e yardım edin!”</p>
<p class="p0">“Sen... yeterince ışık yakmamışsın,” diye fısıldadı Gawyn.</p>
<p class="p0">“Ne?”</p>
<p class="p0">“Gönderdiğim mesaj...”</p>
<p class="p0">“Ben mesaj almadım,” dedi Egwene. “Kıpırdama. İmdat!”</p>
<p class="p0">“Yakında kimse yok. Ben bağırdım. Lambalar... iyi... sen...” Sersem sersem gülümsedi. “Seni seviyorum.”</p>
<p class="p0">“Kıpırdama,” dedi Egwene. Işık! Ağlıyordu.</p>
<p class="p0">“Ama katiller senin Terkedilmişlerin değildi,” dedi Gawyn dili dolaşarak. “Ben haklıydım.”</p>
<p class="p0">Öyleydi de; o yabancı, siyah üniformalar neydi? Seanchanlar mı?</p>
<p class="p0"><span class="t3">Ölecektim</span>, diye düşündü Egwene. Gawyn bu suikastçıları durdurmasa, onu uykusunda öldüreceklerdi ve Egwene <span class="t3">Tel’aran’rhiod</span>’dan kaybolacaktı. Mesaana’yı asla öldüremeyecekti.</p>
<p class="p0">Aniden kendini aptal gibi hissetti ve biraz önce hissettiği zafer duygusu kayboldu.</p>
<p class="p0">“Üzgünüm,” dedi Gawyn, “sana itaatsizlik ettiğim için.” Kendinden geçiyordu.</p>
<p class="p0">“Sorun değil Gawyn,” dedi Egwene, gözyaşlarını durdurmak için gözlerini kırpıştırarak. “Şimdi seninle bağ kuracağım. Tek yol bu.”</p>
<p class="p0">Gawyn Egwene’in kolunu biraz daha sıkı kavradı. “Hayır. Sen... istemiyorsan...”</p>
<p class="p0">“Aptal,” dedi Egwene, örgüleri hazırlayarak. “Elbette Muhafızım olmanı istiyorum. Hep istedim.”</p>
<p class="p0">“Yemin et.”</p>
<p class="p0">“Yemin ederim. Seni Muhafızım ve kocam olarak istediğime yemin ederim.” Egwene elini onun alnına koydu ve örgüyü üzerine yerleştirdi. “Seni seviyorum.”</p>
<p class="p0">Gawyn inledi. Aniden Egwene onun duygularını ve acısını, kendisine aitmiş gibi hissedebilir hale geldi. Karşılığında, Gawyn’in de onun duygularının gerçekliğini hissedebildiğini biliyordu.</p>
<p class="p0">&nbsp;</p>
<p class="p0">Perrin gözlerini açtı ve derin bir nefes aldı. Ağlıyordu. İnsanlar normal düşler gördüklerinde, uykularında ağlarlar mıydı?</p>
<p class="p0">“Işık’a şükürler olsun,” dedi Faile. Perrin gözlerini açtı ve Faile’nin yanında diz çökmüş olduğunu gördü. Biri daha vardı. Masuri?</p>
<p class="p0">Aes Sedai, Perrin’in başını ellerinin arasına aldı ve Perrin Şifa’nın buz gibi soğuğunun bedeninden geçtiğini hissetti. Bacağındaki ve göğsündeki yaralar kapandı.</p>
<p class="p0">“Sen uyurken sana Şifa vermeye çalıştık,” dedi Faile, Perrin’in başını kucağına alarak. “Ama Edarra bizi engelledi.”</p>
<p class="p0">“Yapılmaması gerek. Zaten işe yaramazdı,” Bu, Bilge’nin sesiydi. Perrin çadırın içinde bir yerde sesini duyabiliyordu. Gözlerini kırpıştırdı. Şiltesinde yatıyordu. Dışarısı loştu.</p>
<p class="p0">“Bir saatten fazla oldu,” dedi. “Şimdiye kadar gitmiş olman gerekiyordu.”</p>
<p class="p0">“Şşş,” dedi Faile. “Kapıyollar yine çalışmaya başladı ve hemen herkes gitti. Yalnızca birkaç bin asker kaldı: daha ziyade Aieller ve İki Nehirliler. Onların da gideceklerini sanıyordun, <span class="t3">benim</span> sen olmadan gideceğimi sanıyordun, değil mi?”</p>
<p class="p0">Perrin doğrulup oturdu ve alnını sildi. Alnı terden sırılsıklam olmuştu. Teri, kurt düşünde olduğu gibi yok etmeye çalıştı. Başaramadı, elbette. Edarra arkasında, uzak duvarın dibinde duruyordu. Tartan bakışlarla onu izliyordu.</p>
<p class="p0">Perrin Faile’ye döndü. “Gitmemiz lazım,” dedi boğuk bir sesle. “Katil yalnız çalışıyor olamaz. Bir tuzak olmalı, muhtemelen bir ordu. Ordusu olan biri. Her an saldırabilirler.”</p>
<p class="p0">“Ayağa kalkabilir misin?” diye sordu Faile.</p>
<p class="p0">“Evet.” Kendini zayıf hissediyordu, ama Faile’nin yardımıyla kalkmayı başardı. Kapak hışırdadı ve Chiad bir su tulumuyla içeri girdi. Perrin onu minnetle alarak içti. Susuzluğunu gidermişti, ama içi hala acıyla yanıyordu.</p>
<p class="p0">Çekirge... Su tulumunu indirdi. Kurt düşündeki ölüm nihai bir ölümdü. Çekirge’nin ruhu nereye gidecekti?</p>
<p class="p0"><span class="t3">Devam etmeliyim</span>, diye düşündü Perrin. <span class="t3">Halkımı güvenliğe kavuşturmalıyım.</span> Çadır kapaklarına yürüdü. Bacakları artık titremiyordu.</p>
<p class="p0">“Üzüntünü görebiliyorum, kocam,” dedi Faile, eli kolunda, yanında yürüyerek. “Ne oldu?”</p>
<p class="p0">“Bir dostu kaybettim,” dedi Perrin. “İkinci defa.”</p>
<p class="p0">“Çekirge mi?” Faile’nin kokusunda korku vardı.</p>
<p class="p0">“Evet.”</p>
<p class="p0">“Ah, Perrin. Üzgünüm.” Faile’nin sesinde sevecenlik vardı. Çadırdan çıktılar. Çadır, daha önce güçlerinin kamp kurduğu çayırda tek başına duruyordu. Kahverengi ve sarı çimenler çadırların, birbirini kesen çamur patikaların izlerini hala taşıyordu. Zemin bir kasaba planına benziyordu, binaların yapılacağı arsalar, yol inşa edilmesi planlanan yerleri işaretleyen çizgiler... Ama şu an hemen hemen boştu.</p>
<p class="p0">Gürleyen gökyüzü karanlıktı. Chiad havaya kaldırdığı fenerle önlerindeki çimenleri aydınlatıyordu. Pek çok asker grubu bekliyordu. Kızlar onları gördüklerinde mızraklarını havaya kaldırdılar, sonra kalkanlarına vurdular. Bir onay işareti.</p>
<p class="p0">İki Nehirliler de oradaydı, haber yayıldıkça toplanıyorlardı. Bu gece Perrin’in yaptıklarını tahmin edebiliyorlar mıydı? İki Nehirliler tezahürat yaptılar ve Perrin onlara başını salladı, ama huzursuzdu. Havadaki yanlışlık duygusu sürüyordu. Ona Düşçubuğunun sebep olduğunu sanmıştı, ama yanılmıştı anlaşılan. Hava, Afet gibi kokuyordu.</p>
<p class="p0">Asha’manlar, eskiden kampın ortası saydıkları yerde duruyorlardı. Perrin yaklaşırken döndüler ve ellerini göğüslerine götürerek selam verdiler. Koca bir kampı taşımış olmalarına rağmen iyi durumda görünüyorlardı.</p>
<p class="p0">“Bizi buradan götürün,” dedi Perrin Asha’manlara. “Burada bir saniye daha geçirmek istemiyorum.”</p>
<p class="p0">“Başüstüne Lordum,” dedi Grady hevesle. Yüzünde bir konsantrasyon ifadesi belirdi ve yanında küçük bir Kapıyol belirdi.</p>
<p class="p0">“Geçin,” dedi Perrin, İki Nehirlilere el ederek. İki Nehirliler hemen denileni yaptılar. Mızrağın Kızları, Gaul ve Elyas, Perrin’i bekledi.</p>
<p class="p0"><span class="t3">Işık</span>, diye düşündü Perrin, kamp kurdukları çayırı tarayarak. <span class="t3">Bir şahinin gözetlediği fare gibi hissediyorum.</span></p>
<p class="p0">“Bize biraz ışık sağlayabilir misin?” dedi Perrin Neald’a, Kapıyolun yanında durarak.</p>
<p class="p0">Asha’man başını yana eğdi ve çevresinde ışık küreleri belirdi. Çimenliğin üzerinde, havada uçuştular.</p>
<p class="p0">Işıklar aydınlatacak hiçbir şey bulamadılar. Yalnızca terk edilmiş kamp yeri. Birliklerin sonuncusu da sırayla Kapıyoldan geçti. Perrin ve Faile de aynısını yaptılar. Gaul, Elyas ve Kızlar peşlerinden geldi. En sonunda, yönlendirenler de bir grup halinde Kapıyoldan geçtiler.</p>
<p class="p0">Kapıyolun diğer yanında hava serindi, ve temiz kokusu ferahlatıcıydı. Perrin şer kokusunun onu ne kadar rahatsız ettiğini fark etmemişti. Derin derin nefes aldı. Bir yükseltinin üzerindeydiler ve uzakta gördükleri ışıklar muhtemelen Beyazköprü’ye aitti.</p>
<p class="p0">O Kapıyoldan geçtiği zaman askerleri tezahürat yaptılar. Kampının büyük kısmı çoktan kurulmuştu ve nöbetçiler yerlerini almıştı. Kapıyol kampın arka tarafında, direklerle işaretlenmiş geniş bir alana açılıyordu.</p>
<p class="p0">Kaçmayı başarmışlardı. Bedeli büyük olmuştu, ama kaçmışlardı.</p>
<p class="p0">&nbsp;</p>
<p class="p0">Graendal sandalyesinde arkasına yaslandı. Deri minderler kallir palazı tüyüyle doldurulmuştu. Bu kuş türü bu Çağ’da yalnızca Shara’da yaşıyordu. Graendal nasıl bir lükse sahip olduğunun farkında bile değildi.</p>
<p class="p0">Moridin’in ödünç verdiği hizmetkar önünde, tek dizi üzerine çökmüştü. Adamın gözleri fırtına gibiydi ve başını yalnızca yarı eğmişti. Bu adam kontrol altındaydı, ama kıl payı farkla. Benzersiz olduğunu biliyordu.</p>
<p class="p0">Aynı zamanda, başarısızlığının Graendal’dan bilineceğini de biliyordu. Graendal terlemiyordu. Terlemeyecek kadar kontrollüydü. Geniş, kırmızı seramikli odadaki kepenkler aniden açıldı ve soğuk deniz rüzgarı odaya doldu, lambaların çoğunu söndürdü. Fitillerinden duman iplikleri yükseldi.</p>
<p class="p0">Graendal başarısızlığa <span class="t3">uğramayacaktı</span>.</p>
<p class="p0">“Yine de kapanı tetikle,” diye emretti.</p>
<p class="p0">“Ama...” dedi hizmetkar.</p>
<p class="p0">“Dediğimi yap ve Seçilmişlerden birine laf yetiştirme, köpek.”</p>
<p class="p0">Hizmetkar bakışlarını eğdi, ama gözlerinde asi bir kıvılcım vardı.</p>
<p class="p0">Boş ver. Henüz Graendal’ın elinde bir araç daha vardı, büyük dikkatle yerleştirdiği bir araç. Böyle bir an için hazırladığı bir araç.</p>
<p class="p0">Dikkatle yapılması gerekiyordu. Aybara <span class="t3">ta’veren</span>di ve gücü korkutucuydu. Uzaktan atılan oklar ıskalardı ve huzur dolu tefekkür zamanında, işareti görür ve kaçardı.</p>
<p class="p0">Merkezinde onun olduğu bir fırtınaya ihtiyacı vardı. Sonra, bıçak inecekti. <span class="t3">Bu iş daha bitmedi, Düşmüş Demirci. Daha bitmekten çok uzak.</span></p>
</body>
</html>