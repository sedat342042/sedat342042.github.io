<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<meta http-equiv="Content-Type" content="application/xhtml+xml; charset=utf-8"/>

<link rel="stylesheet" type="text/css" href="../Styles/style.css"/>
<title>Geceyarısı Kuleleri</title>
</head>
<body>
<p class="p1" style="text-align: center;"><span class="t1">14</span></p>
<p class="p1" style="text-align: center;">-------------------------------------------------------------------------------------------------</p>
<p class="p1" style="text-align: center;"><span class="t1">BİR YEMİN</span></p>
<p class="p1" style="text-align: center;"><span class="t1"><br/></span></p>
<p class="p0">Egwene hafif eğimden yukarı tırmandı. Ayaklarının altındaki çimenler yeşildi, hava serin ve hoştu. Tembel kelebekler, tıpkı dolapların içine bakan meraklı çocuklar gibi, çiçekten çiçeğe uçuyordu. Egwene çimenleri ayaklarının altında hissedebilmek için ayakkabılarını yok etti.</p>
<p class="p0">Gülümseyerek derin bir nefes aldı, sonra başını kaldırıp kaynayan kara bulutlara baktı. Mavi-mor şimşeklere rağmen öfkeli, şiddetli ve sessizdi. Yukarıda korkunç bir fırtına, aşağıda sessiz, dingin çimenlik. Düşler Dünyası’nın ikilemi.</p>
<p class="p0">Tuhaf bir biçimde, <span class="t3">Tel’aran’rhiod</span> ona şimdi, Verin’in <span class="t3">ter’angreal</span>ini kullanarak ziyaret ettiği ilk birkaç ziyarete göre daha doğaüstü geliyordu. Bu mekana oyun bahçesi gibi yaklaşmıştı, canı çektiğinde giysilerini değiştirmiş, güvende olduğunu varsaymıştı. Anlayamamıştı. <span class="t3">Tel’aran’rhiod</span> ancak güzel renklere boyanmış bir ayı tuzağı kadar güvenliydi. Bilgeler onu eğitmese, Egwene Amyrlin olabilecek kadar yaşamayabilirdi.</p>
<p class="p0"><span class="t3">Evet, sanırım bu.</span> Yükselip alçalan tepeler, ağaç kümeleri. Yaklaşık bir sene önce geldiği ilk yerdi. Bu kadar yol aldıktan sonra, burada durmakta anlamlı bir şeyler vardı. Ama işi bitene kadar aynı ölçüde çok yol alması, hem de bunu çok daha kısa zamanda yapması gerekiyormuş gibi hissediyordu.</p>
<p class="p0">Kule’de tutsakken, kendi kendine tekrar tekrar her seferinde bir soruna odaklanabileceğini hatırlatmıştı. Beyaz Kule’nin birleşmesi öncelik taşıyordu. Ama şimdi, her iki sorun ve olası çözümler sayısız görünüyordu. Onu eziyor, yapıyor olması gereken onca şeyle onu boğuyordu.</p>
<p class="p0">Neyse ki, son birkaç gün içinde şehirde, beklenmedik yerlerde pek çok tahıl deposu keşfedilmişti. Bir tanesi, kışın ölen bir adama ait unutulmuş bir ambardaydı. Diğerleri daha küçüktü, orada burada birkaç çuval. Olağanüstü bir biçimde, hiçbiri çürümemişti.</p>
<p class="p0">Egwene’in o akşam, başka sorunlarla ilgili iki toplantısı vardı. En büyük sorunu, görüşeceği insanların onun hakkındaki fikirleri olacaktı. İki grup da onu unvanıyla görmeyecekti.</p>
<p class="p0">Gözlerini yumarak oradan gitmeyi diledi. Gözlerini açtığında, köşelerinde derin gölgeler olan, sütunları kalın kuleler gibi yükselen geniş bir odadaydı. Tear Taşı’nın Yüreği.</p>
<p class="p0">Odanın ortasında, bir sütun ormanının arasında, yerde iki Bilge oturuyordu. Açık kahverengi eteklerinin ve beyaz bluzlarının üzerinde, yüzleri birbirinden çok farklıydı. Bair’inki yaşlılıktan kırışmıştı ve güneşte kurumaya bırakılmış deriye benziyordu. Zaman zaman sertleşmesine rağmen, gözlerinin ve ağzının çevresinde gülümseme çizgileri vardı.</p>
<p class="p0">Amys’in yüzü ipek kadar pürüzsüzdü, yönlendirme yeteneğinin bir sonucu. Yaşı belirsiz değildi, ama duygularını ancak bir Aes Sedai kadar gösteriyordu.</p>
<p class="p0">İkisi şallarını bellerine indirmiş, bluzlarının bağcıklarını çözmüşlerdi. Egwene önlerine oturdu, ama Islaktopraklı giysilerini üzerinde bıraktı. Amys tek kaşını kaldırdı; Egwene’in üzerini değiştirmesi gerektiğini mi düşünüyordu? Yoksa Egwene’in olmadığı bir şeymiş gibi davranmamasını takdir mi ediyordu? Anlamak zordu.</p>
<p class="p0">“Beyaz Kule’nin içindeki savaş bitti,” dedi Egwene.</p>
<p class="p0">“Elaida a’Roihan denen kadın?” diye sordu Amys.</p>
<p class="p0">“Seanchanlar tarafından yakalandı,” dedi Egwene. “Onu takip edenler tarafından Amyrlin olarak kabul edildim. Konumum sağlam değil -zaman zaman, bir başka taşın üzerinde duran bir taşın üzerinde dengede durduğumu hissediyorum. Ama Beyaz Kule bir kez daha bütün oldu.”</p>
<p class="p0">Amys hafifçe cıkladı. Elini kaldırdı ve elinde çizgili bir etol -Amyrlin etolü- belirdi. “O zaman bunu takman gerekir herhalde.”</p>
<p class="p0">Egwene hafifçe nefes verdi. Bazen, bu kadınların fikirlerine ne kadar önem verdiğine şaşıyordu. Etolü aldı ve omuzlarına doladı.</p>
<p class="p0">“Haber Sorilea’nın hoşuna gitmeyecek,” dedi Bair, başını iki yana sallayarak. “Hala Beyaz Kule’deki o aptalları bırakıp bize döneceğini umuyordu.”</p>
<p class="p0">“Lütfen lafınıza dikkat edin,” dedi Egwene, kendine bir fincan çay yaratarak. “O aptallardan biri olmakla kalmıyorum dostum, aynı zamanda onların önderiyim. Aptallar kraliçesi de diyebilirsin.”</p>
<p class="p0">Bair duraksadı. “<span class="t3">Toh</span> kazandım.”</p>
<p class="p0">“Doğru söyledin, bu yüzden hayır,” diye temin etti Egwene onu. “Çoğu aptal gerçekten, ama hepimiz zaman zaman aptallaşmaz mıyız? Beni <span class="t3">Tel’aran’rhiod</span>’da yürürken bulduğunuzda, başarısızlıklarım ile baş başa bırakmadınız. Benzer şekilde, ben de Beyaz Kule’dekileri bırakamam.”</p>
<p class="p0">Amys gözlerini kıstı. “Son görüştüğümüzden beri büyümüşsün Egwene al’Vere.”</p>
<p class="p0">Bu Egwene’in içinden bir sevinç dalgası geçmesine sebep oldu. “Büyümem gerekiyordu. Son zamanlarda hayatım zordu.”</p>
<p class="p0">“Yıkılan bir çatı ile karşı karşıya kaldığında,” dedi Bair, “bazıları yıkıntıları kaldırmaya başlar ve bu süreçte güçlenir. Diğerleri gidip kardeşinin mezrasında kalır ve suyunu içer.”</p>
<p class="p0">“Son zamanlarda Rand’ı gördünüz mü?” diye sordu Egwene.</p>
<p class="p0">“<span class="t3">Car’a’carn</span> ölüme kucak açtı,” dedi Amys. “Taşlar kadar güçlü olmaya çalışmayı bıraktı ve bunun yerine rüzgarın gücünü edindi.”</p>
<p class="p0">Bair başını salladı. “Ona çocuk demeyi bırakmamız gerekecek neredeyse.” Gülümsedi. “Ama sadece neredeyse.”</p>
<p class="p0">Egwene yaşadığı şoku belli etmedi. Onların Rand’ın yaptıklarından hoşnutsuz olmalarını beklemişti. “Size saygı duyduğumu bilmenizi isterim. Beni aranıza kabul ederek çok şeref kazandınız. Diğer Aes Sedailerden daha uzağı görmemin tek sebebinin, sizden sırtım ve başım dik yürümeyi öğrenmem olduğunu düşünüyorum.”</p>
<p class="p0">“Basit bir şeydi,” dedi Amys. Memnun olduğu açıktı. “Hangi kadın olsa yapardı.”</p>
<p class="p0">“Bir başkasının düğümlediği bir sicimi alıp düğümü açmak kadar keyifli pek az şey vardır,” dedi Bair. “Bununla birlikte, sicim iyi malzemeden yapılmamışsa, ne kadar uğraşırsan uğraş çözemezsin. Sen bize iyi malzeme verdin, Egwene al’Vere.”</p>
<p class="p0">“Keşke daha fazla Aes Sedai’ye Bilgelerin adetlerini öğretmenin bir yolu olsaydı.”</p>
<p class="p0">“Onları bize gönderebilirsin,” dedi Amys. “Özellikle de cezalandırılması gerekenleri. Biz onları Beyaz Kule gibi şımartmazdık.”</p>
<p class="p0">Egwene öfkelendi. Yediği dayaklar “şımartılmak” mıydı şimdi! Ama bu, başlatmak istemediği bir kavgaydı. Aieller her zaman Islaktopraklıların yumuşak olduğunu düşünecekti ve bu varsayımı değiştirmenin yolu yoktu.</p>
<p class="p0">“Aes Sedailerin bunu kabul edeceğini sanmıyorum,” dedi Egwene dikkatle. “Ama henüz eğitim aşamasındaki genç kadınları sizden ders almaya gönderebiliriz. Benim eğitimimin bu kadar etkili olmasının sebebi kısmen bu; henüz Aes Sedai adetlerini tam anlamıyla öğrenmemiştim.”</p>
<p class="p0">“Bunu kabul ederler mi?” diye sordu Bair.</p>
<p class="p0">“Kabul Edilmişleri gönderirsek edebilirler,” dedi Egwene. “Çömezlerin fazla deneyimsiz olduğunu düşünürler, Aes Sedailer ise fazla vakurdur. Ama Kabul Edilmişler... belki. Beyaz Kule için faydalı olacağı düşünülmeli.”</p>
<p class="p0">“Sen gitmelerini söylemelisin,” dedi Bair, “ve itaat etmelerini beklemelisin. Aralarında en fazla şerefe sen sahip değil misin? Bilge bir öğüt verdiğinde seni dinlemeleri gerekmez mi?”</p>
<p class="p0">“Klan her zaman şefin dediğini mi yapar?” dedi Egwene.</p>
<p class="p0">“Elbette hayır,” dedi Amys. “Ama Islaktopraklılar durmaksızın krallarına ve lordlarına yaltaklanıyor. Ne yapacaklarının söylenmesinden hoşlanıyormuş gibi görünüyorlar. Bu onların kendilerini güvende hissetmelerini sağlıyor.”</p>
<p class="p0">“Aes Sedailer farklı,” dedi Egwene.</p>
<p class="p0">“Aes Sedailer bizim, hepimizin Beyaz Kule’de eğitim görmemiz gerektiğini ima edip duruyorlar,” dedi Amys. Ses tonu <span class="t3">bu </span>fikir hakkında ne düşündüğünü ele veriyordu. “Gece mi, gündüz mü olduğunu anlamayan kör çipakuşu gibi dırdır ediyorlar. Bizim asla böyle bir şey yapmayacağımızı anlamaları gerek. Onlara, birbirimizi anlayabilmemiz için, bizim adetlerimizi öğrenmek üzere bize kadınlar göndereceğini söyle. Doğrusu da bu; bu deneyimle güçlenmelerini de beklediğini bilmeleri gerekmiyor.”</p>
<p class="p0">“Bu işe yarayabilir.” Egwene memnun olmuştu; plan, kendisinin sonunda başarmak istediği şeyden fazla farklı değildi.</p>
<p class="p0">“Bu, daha kolay günlerde düşünülmesi gereken bir konu,” dedi Bair. “Sende bundan daha büyük bir sorun seziyorum, Egwene al’Vere.”</p>
<p class="p0">“Daha büyük bir sorun var gerçekten,” dedi Egwene. “Rand al’Thor. Beyaz Kule’ye geldiğinde ilan ettiği şeyi size de söyledi mi?”</p>
<p class="p0">“Seni kızdırdığını söyledi,” dedi Amys. “Eylemlerini tuhaf buluyorum. Aes Sedailerin onu bir kutuya hapsetmesi hakkındaki onca konuşmadan sonra seni ziyaret ediyor.”</p>
<p class="p0">“Buraya geldiğinde... değişmişti,” dedi Egwene.</p>
<p class="p0">“Ölüme kucak açtı,” dedi Bair yine başını sallayarak. “Gerçekten <span class="t3">Car’a’carn</span>’a dönüşüyor.”</p>
<p class="p0">“Kararlı bir biçimde konuştu,” dedi Egwene, “ama sözleri çılgıncaydı. Karanlık Varlık’ın zindanındaki mühürleri kıracağını söyledi.”</p>
<p class="p0">Amys ve Bair donakaldılar.</p>
<p class="p0">“Bundan emin misin?” diye sordu Bair.</p>
<p class="p0">“Evet.”</p>
<p class="p0">“Bu rahatsız edici bir haber,” dedi Amys. “Bu konuda onunla konuşacağız. Bize haber verdiğin için teşekkür ederim.”</p>
<p class="p0">“Ona direnenleri toplayacağım.” Egwene rahatladı. O ana kadar, Bilgelerin ne düşüneceğini bilememişti. “Belki Rand, yeterince muhalefet olursa dinler.”</p>
<p class="p0">“Sağduyuya kulak veren biri olarak bilinmiyor,” dedi Amys içini çekerek. Ayağa kalktı. Egwene ve Bair de aynısını yaptılar. Bilgelerin bluzlarının bağcıkları bir anda bağlandı.</p>
<p class="p0">“Beyaz Kule’nin Bilgeleri görmezden geldiği, Bilgelerin Aes Sedailerden kaçındığı zamanlar geçeli çok oldu,” dedi Egwene, “Birlikte çalışmamız gerek. Kardeşler gibi, el ele.”</p>
<p class="p0">“Bilgelerin Kule’de eğitim görmesi gibi güneş-körü saçma bir düşünce olmadığı sürece,” dedi Bair. Şaka olduğunu göstermek için gülümsedi, ama ancak dişlerini göstermeyi başardı.</p>
<p class="p0">Egwene gülümsedi. Bilgelerin Kule’de eğitim görmesini <span class="t3">istiyordu</span>. Aes Sedailerin Bilgelerden daha iyi gerçekleştirdiği pek çok yönlendirme yöntemi vardı. Diğer yandan, Bilgeler de birlikte çalışmak ve -Egwene itiraf etmekte gönülsüzdü- önderlik konularında daha başarılıydı.</p>
<p class="p0">İki grup birbirinden çok şey öğrenebilirdi. Onları birbirlerine bağlamanın bir yolunu <span class="t3">bulacaktı</span>. Bir şekilde.</p>
<p class="p0">İki Bilge’ye sevgiyle veda etti ve onların <span class="t3">Tel’aran’rhiod’</span>dan solmasını izledi. Onların sırf öğütlerinin bile Rand’ı çılgın planından vazgeçireceğini umuyordu. Ama olası değildi.</p>
<p class="p0">Egwene bir nefes aldı. Bir an sonra Kule Salonu’nda duruyordu ve ayaklarını yere resmedilmiş Tar Valon Alevi’ne basmıştı. Alevden, kubbeli salonun duvarlarına doğru yedi renk yayılıyordu.</p>
<p class="p0">Nynaeve orada değildi. Egwene dudaklarını birbirine bastırdı. O <span class="t3">kadın! </span>Egwene Beyaz Kule’ye diz çöktürebilirdi, Kızıl Ajah’ın sadık bir üyesini kendi tarafına çekebilirdi, en haşin Bilgelerin saygısını kazanabilirdi. Ama arkadaşlarının sadakatine ihtiyaç duyarsa Işık yardımcısı olsundu! Rand, Gawyn, Nynaeve -hepsi kendi tarzlarında deli ediciydi.</p>
<p class="p0">Kollarını kavuşturarak beklemeye başladı. Belki Nynaeve gelirdi. Gelmezse, Egwene’i hayal kırıklığına uğrattığı ilk sefer olmayacaktı. Amyrlin Makamı’nın arkasındaki duvarda devasa bir gül pencere vardı. Ortasındaki Alev, ötesinde güneş ışığı varmış gibi ışıldıyordu, ama Egwene o kaynayan kara bulutların Düşler Dünyası’nın gökyüzünü tamamen kapladığını biliyordu.</p>
<p class="p0">Pencereden döndü ve donakaldı.</p>
<p class="p0">Orada, camda, Tar Valon Alevi’nin altında, Ejder Dişi biçiminde büyük bir şekil vardı. Gerçek hayattaki pencerede olmayan bir desen. Egwene yaklaşarak camı inceledi.</p>
<p class="p0"><span class="t3">Yaratıcı ve Karanlık Varlık dışında bir sabit daha var,</span> dedi Verin’in ölçülü sesi, bir başka zamana ait bir anıdan. <span class="t3">Diğerlerinin her birinin ve aynı anda hepsinin içinde bulunan bir dünya var. Ya da belki onları kuşatan. Efsaneler Çağı’ndaki yazarlar ona </span>Tel’aran’rhiod <span class="t3">diyordu.</span></p>
<p class="p0">Bu pencere o diğer dünyalardan birini mi temsil ediyordu? Ejder’le Amyrlin’in Tar Valon’u yan yana yönettiği bir dünya?</p>
<p class="p0">“Bu ilginç bir pencere,” dedi bir ses arkasından.</p>
<p class="p0">Egwene irkildi ve hızla döndü. Nynaeve, yüksek korsesi ve eteği yeşil iplikle işlenmiş, parlak sarı bir elbise içinde orada duruyordu. Alnının ortasında kırmızı bir benek vardı ve saçları her zamanki gibi örülmüştü.</p>
<p class="p0">Egwene rahatladı. <span class="t3">Sonunda!</span> Nynaeve’i görmeyeli aylar olmuştu. Hazırlıksız yakalandığı için kendi kendine küfrederek yüz ifadesini düzeltti ve Kaynak’a kucak açıp Ruh ördü. Birkaç içe alınmış örgü bir daha hazırlıksız yakalanmasını önleyebilirdi. Biraz sonra da Elayne’in gelmesi gerekiyordu.</p>
<p class="p0">“Bu deseni ben seçmedim,’’ dedi Egwene, gül pencereye bakarak. “Bu <span class="t3">Tel’aran’rhiod</span>’un yorumu.”</p>
<p class="p0">“Ama pencerenin kendisi gerçek, öyle mi?” diye sordu Nynaeve.</p>
<p class="p0">“Ne yazık ki,” dedi Egwene. “Seanchan saldırısından kalan bir delik.”</p>
<p class="p0">“<span class="t3">Saldırdılar mı?</span>” diye sordu Nynaeve.</p>
<p class="p0">“Evet,” dedi Egwene. <span class="t3">Çağrılarıma karşılık versen öğreneceğin bir şey!</span></p>
<p class="p0">Nynaeve kollarını kavuşturdu ve ikisi, ortalarındaki zeminde Tar Valon Alevi, odanın iki yanından birbirlerine baktılar. Bu görüşme dikkatle ele alınmalıydı; Nynaeve insanı dikenli çalı gibi dolayabiliyordu.</p>
<p class="p0">“Eh,” dedi Nynaeve, rahatsız görünerek, “meşgul olduğunu biliyorum ve Işık biliyor ya, benim de yapmam gereken işlerim var. Bilmem gerektiğini düşündüğün haberleri söyle de gideyim.”</p>
<p class="p0">“Nynaeve,” dedi Egwene, “seni buraya sırf haberleri iletmek için çağırmadım.”</p>
<p class="p0">Nynaeve örgüsünü kavradı. Egwene’den kaçındığı için paylanacağını biliyordu.</p>
<p class="p0">“Aslında,” diye devam etti Egwene, “tavsiyeni istiyorum.”</p>
<p class="p0">Nynaeve gözlerini kırpıştırdı. “Hangi konuda?”</p>
<p class="p0">“Eh,” dedi Egwene, Alev’e doğru yürüyerek, “benimkine benzer bir durumda olan birkaç kişiden birisin.”</p>
<p class="p0">“Amyrlin olarak mı?” diye sordu Nynaeve ifadesizce.</p>
<p class="p0">“Herkesin çok genç olduğunu düşündüğü bir önder olarak,” dedi Egwene. Nynaeve’in yanından geçti ve başıyla ona, onunla yürümesini işaret etti. “Aniden unvan kazanan biri. İş için doğru kadın olduğunu bilen, ama yakınındakiler tarafından gönülsüzce kabullenilen biri.”</p>
<p class="p0">“Evet,” dedi Nynaeve, Egwene’in yanında yürüyerek. Gözleri daldı. “Bu durumda olmayı bildiğimi söyleyebilirsin.”</p>
<p class="p0">“Sen nasıl başa çıktın?” diye sordu Egwene. “Bana sanki, ne yaparsam yapayım, kendi başıma yapmam gerekiyormuş gibi geliyor; çünkü ben yapmazsam, ben gözden kaybolur kaybolmaz söylediklerimi göz ardı ediyorlar. Pek çoğu, sırf gürültü yapmak için emir verdiğimi varsayıyor ya da onlardan üstün konumda olmama içerliyorlar.”</p>
<p class="p0">“Ben Hikmet’ken nasıl başa çıkıyordum, öyle mi?” diye sordu Nynaeve. “Egwene, başa çıkabildim mi, bilmiyorum. Zamanın yarısında Jon Thane’in kulağını çekmekten kendimi zor alıkoyuyordum. Cenn’den bahsetmeye bile gerek yok!”</p>
<p class="p0">“Ama sonunda sana saygı duymaya başladılar.”</p>
<p class="p0">“Konumumu onlara unutturmama meselesiydi. Beni genç bir kız olarak düşünmeye devam edemezlerdi. Kısa zamanda otoriteni kur. Kule’deki kadınlara karşı kararlı ol Egwene, çünkü ilk iş, seni ne kadar itip kakabildiklerini görmeye çalışacaklar. Ve bir adım gerilersen, o adımı yeniden atmak çok zor olur.”</p>
<p class="p0">“Tamam,” dedi Egwene.</p>
<p class="p0">“Ama yapmaları için boş işler verme onlara,” dedi Nynaeve. Kule Salonu’ndan çıktılar ve koridorlarda yürümeye başladılar. “Emir vermene alışsınlar, ama o emirler iyi emirler olsun. Seni göz ardı etmediklerinden emin ol. Senin yerine Temsilcileri ya da Ajah başlarını dinlemeyi kolay bulurlar sanırım; Emond Meydanı’ndaki kadınlar benim yerime Kadın Heyeti’ne gitmeye başlamışlardı.</p>
<p class="p0">“Temsilcilerin, Salon’a getirilmesi gereken kararlar verdiklerini öğrenirsen, bunun için büyük şamata çıkarman lazım. Güven bana. Küçük meseleler için bu kadar gürültü yapmana bozulacaklar, ama senin haberin olmadan büyük bir şey yapma zamanı geldiğinde iki kere düşünecekler.”</p>
<p class="p0">Egwene başını salladı. Nynaeve’in dünya görüşüyle renklendirilmiş olsa da, iyi tavsiyelerdi. “Bence en büyük sorun,” dedi Egwene, “pek az gerçek destekçim olması.”</p>
<p class="p0">“Ben varım. Elayne de var.”</p>
<p class="p0">“Var mısınız gerçekten?” dedi Egwene, koridorda durup Nynaeve’e bakarak. “Beni gerçekten destekliyor musun, Nynaeve?”</p>
<p class="p0">Eski Hikmet yanında durdu. “Elbette destekliyorum. Saçmalama.”</p>
<p class="p0">“Peki, beni en iyi tanıyanlar yetkemi reddedince bu nasıl görünecek?” diye sordu Egwene. “Diğerlerine, onların bilmedikleri bir şey varmış gibi görünmeyecek mi? Yalnızca arkadaşlarımın gördüğü bir zayıflık?”</p>
<p class="p0">Nynaeve donakaldı. Aniden dürüstlüğü eriyip gitti ve yerini kuşku aldı, gözleri kısıldı. “Beni buraya tavsiye istemek için çağırmadın. değil mi?”</p>
<p class="p0">“Elbette onun için çağırdım,” dedi Egwene. “Ancak bir aptal onu destekleyen insanların tavsiyelerini duymazdan gelir. Ama Hikmet olduktan sonraki o ilk haftalarda <span class="t3">sen</span> nasıl hissettin? Önderlik etmen gereken bütün o kadınlar, sana yalnızca çocukluğunu bildikleri kız olarak baktığında?”</p>
<p class="p0">“Korkunçtu,” dedi Nynaeve usulca.</p>
<p class="p0">“Peki, bunu yapmaları yanlış mıydı?”</p>
<p class="p0">“Evet. Çünkü ben daha fazlası olmuştum. Artık yalnızca ben değildim, unvanım da vardı.”</p>
<p class="p0">Egwene, Nynaeve ile göz göze geldi. Bakıştılar ve aralarında bir duygudaşlık geçti.</p>
<p class="p0">“Işık,” dedi Nynaeve. “Beni iyi yakaladın, değil mi?”</p>
<p class="p0">“Sana <span class="t3">ihtiyacım</span> var, Nynaeve,” dedi Egwene. “Sırf Güç kullanma yeteneğin yüksek diye değil, sırf akıllı ve kararlı bir kadın olduğun için de değil. Kule siyaseti tarafından lekelenmemiş, taze görüşlerin için de değil, bütün bunlar başlamadan önce Rand’ı tanıyan pek az kişiden biri olduğun için de değil. Daha çok, koşulsuz güvenebileceğim insanlara ihtiyacım olduğu için. Eğer sen de onlardan biri olabilirsen.”</p>
<p class="p0">“Diz çöküp yüzüğünü öpmemi istiyorsun,” dedi Nynaeve.</p>
<p class="p0">“Ee? Bir başka Amyrlin için yapmaz mıydın?”</p>
<p class="p0">“Mutlulukla değil.”</p>
<p class="p0">“Ama yapardın.”</p>
<p class="p0">“Evet.”</p>
<p class="p0">“Peki, benden daha iyi iş çıkaracak birisi olduğuna içtenlikle inanıyor musun?”</p>
<p class="p0">Nynaeve duraksadı, sonra başını iki yana salladı.</p>
<p class="p0">“O zaman Amyrlin’e hizmet etmek sana neden bu kadar zor geliyor? <span class="t3">Bana</span> değil, Nynaeve, unvanıma?”</p>
<p class="p0">Nynaeve’in yüzünde, çok acı bir şey içmiş gibi bir ifade vardı. “Bu... benim için kolay olmayacak.”</p>
<p class="p0">“Zor olan işlerden kaçtığını hiç görmedim, Nynaeve.”</p>
<p class="p0">“Unvan. Tamam. Denerim.”</p>
<p class="p0">“O zaman bana Anne diyerek başlayabilirsin.” Egwene Nynaeve’in itirazını kesmek için işaret parmağını kaldırdı. “Hatırla, Nynaeve. Daima olması gerekmez, yalnızken kullanmayabilirsin. Ama beni Amyrlin olarak <span class="t3">düşünmeye </span>başlamalısın.”</p>
<p class="p0">“Tamam, tamam. Yeterince iğneledin beni. Şimdiden, kendimi bütün gün yelboğan suyu içmişim gibi hissediyorum.” Duraksadı, sonra ekledi, “Anne.” Sözcük onu neredeyse boğacaktı.</p>
<p class="p0">Egwene gülümseyerek onu yüreklendirdi.</p>
<p class="p0">“Sana, ilk Hikmet seçildiğimde diğer kadınların bana davrandığı gibi davranmayacağım,” diye söz verdi Nynaeve. “Işık! Onların hissettiği gibi hissetmek ne tuhaf. Eh, onlar yine de aptaldı. Ben daha iyisini yapacağım, göreceksin. Anne.”</p>
<p class="p0">Bu sefer unvan ağzından biraz daha kolay çıkmıştı. Egwene’in gülümsemesi genişledi. Nynaeve’i teşvik etmek için en iyi yöntem rekabetti.</p>
<p class="p0">Aniden Egwene’in zihninde bir çan çınladı. Koruma örgülerini neredeyse unutmuştu. “Sanırım Elayne geldi.”</p>
<p class="p0">“Güzel,” dedi Nynaeve rahatlayarak. “Ona gidelim o zaman.” Salon’a doğru yürümeye başladı, sonra donakaldı. “Eğer seni de memnun edecekse, Anne.”</p>
<p class="p0">O sözcüğü <span class="t3">rahatsızlık duymadan söyleyebildiği bir zaman gelecek mi acaba?</span> diye düşündü Egwene. <span class="t3">Eh, çaba gösterdiği sürece. </span>“Mükemmel bir öneri.” Egwene Nynaeve’e katıldı. Ama Salon’a geldiklerinde orayı boş buldular. Egwene kollarını kavuşturarak çevresine bakındı.</p>
<p class="p0">“Belki de bizi aramaya gitmiştir,” dedi Nynaeve.</p>
<p class="p0">“Koridorda görürdük onu,” dedi Egwene. “Dahası...”</p>
<p class="p0">Elayne odada belirdi. Üzerinde elmaslarla ışıldayan, gösterişli beyaz bir elbise vardı. Egwene’i görünce geniş geniş gülümsedi, koşarak geldi ve onun ellerini tuttu. “Başardın, Egwene! Yine bir olduk!”</p>
<p class="p0">Egwene gülümsedi. “Evet, ama Kule hala yaralı. Yapacak çok iş var.”</p>
<p class="p0">“Nynaeve gibi konuşuyorsun.” Elayne gülümseyerek Nynaeve’e baktı.</p>
<p class="p0">“Teşekkür ederim,” dedi Nynaeve kuru kuru.</p>
<p class="p0">“Ah, saçmalama.” Elayne ona yaklaştı ve Nynaeve’e dostça sarıldı. “Geldiğine sevindim. Gelmeyeceğinden korkuyordum. O zaman Egwene seni avlamak ve sonra ayak parmaklarını teker teker koparmak zorunda kalacaktı.”</p>
<p class="p0">“Amyrlin’in,” dedi Nynaeve, “yapacak çok daha iyi işleri var. Öyle değil mi, Anne?”</p>
<p class="p0">Elayne hayretle irkildi. Gözlerinde bir ışıltı vardı. Gülümsemesini gizledi. Nynaeve’in bir güzel fırçalandığını sanıyordu. Ama elbette Egwene bunun Nynaeve üzerinde etkili olmayacağını biliyordu; derinize saplanmış oltayı yanlış yönde çekip çıkarmaya çalışmaktan bir farkı olmazdı.</p>
<p class="p0">“Elayne,” dedi Egwene. “Biz dönmeden önce nereye gittin?”</p>
<p class="p0">“Ne demek istiyorsun?” dedi Elayne.</p>
<p class="p0">“Sen ilk geldiğinde biz yoktuk. Bizi bulmak için bir yere mi gittin?”</p>
<p class="p0">Elayne şaşırmış görünüyordu. “<span class="t3">Ter’angreal</span>ime yönlendirerek uykuya daldım ve burada belirdiğimde siz de buradaydınız.”</p>
<p class="p0">“Öyleyse koruma örgülerini kim harekete geçirdi?” diye sordu Nynaeve.</p>
<p class="p0">Huzursuz olan Egwene koruma örgülerini yeniden yaptı ve dikkatle düşündükten sonra, kulak misafiri olmaya çalışacaklara karşı bir örgü yapıp içe aldı, ama örgüyü, birazcık ses geçirecek şekilde değiştirdi. Bir örgü daha yaparak o az miktarda sesi çevrelerine yaydı.</p>
<p class="p0">Onlara yaklaşan biri, fısıldaştıklarını duyacaktı. Biraz daha yaklaşacaktı, ama ses bir fısıltı olarak kalacaktı. Belki bu, onları dinleyen her kimse, duymaya çalışarak yaklaşmasını sağlardı.</p>
<p class="p0">Nynaeve ve Elayne onun örgüleri yapmasını izledi. Elayne hayran kalmış görünüyordu, ama Nynaeve düşünceli düşünceli başını sallıyordu.</p>
<p class="p0">“Lütfen oturun,” dedi Egwene. Kendine bir sandalye yaptı ve oturdu. “Konuşacak çok şeyimiz var.” Elayne, muhtemelen farkında olmadan, bir taht yaptı. Nynaeve ise odadaki Temsilci sandalyelerini kopyaladı. Elbette Egwene Amyrlin Makamı’na oturmuştu.</p>
<p class="p0">Nynaeve, açık bir tatminsizlikle, bir tahttan diğerine baktı. Belki de bu yüzden bunca zamandır bu görüşmelere direniyordu; Egwene ve Elayne çok yükselmişti.</p>
<p class="p0">Acılığı alması için, ortamı biraz tatlandırma zamanıydı. “Nynaeve,” dedi Egwene. “Kule’ye geri dönmeni ve daha fazla Aes Sedai’ye keşfettiğin yeni Şifa yöntemini öğretmeni çok isterim. Çok kişi öğreniyor, ama ders almak işlerine yarayabilir. Eski adetleri bırakmakta gönülsüz davrananlar da var.”</p>
<p class="p0">“İnatçı keçiler.” dedi Nynaeve. “Onlara kiraz göster, eğer uzun zamandır elma yiyorlarsa, onlar yine çürük elma yemek ister. Ama gelmemin akıllıca olacağından emin değilim. Şey, Anne.”</p>
<p class="p0">“Neden o?”</p>
<p class="p0">“Rand,” dedi Nynaeve. “<span class="t3">Birinin</span> ona göz kulak olması gerek. En azından Cadsuane dışında birinin.” Kadının ismini söylerken dudak büktü. “Rand son zamanlarda çok değişti.”</p>
<p class="p0">“Değişti mi?” dedi Elayne, endişeli bir sesle. “Ne demek istiyorsun?”</p>
<p class="p0">“Son zamanlarda onu gördün mü?” diye sordu Egwene.</p>
<p class="p0">“Hayır,” dedi Elayne hemen. Fazla telaşlı bir yanıttı. Gerçek olduğu kuşkusuzdu -Elayne ona yalan söylemezdi- ama Rand hakkında sakladığı şeyler vardı. Egwene bir süredir kuşkulanıyordu bundan. Elayne onunla bağ kurmuş olabilir miydi?</p>
<p class="p0">“Gerçekten değişti,” dedi Nynaeve. “Çok iyi bir şey. Anne... ne kadar fena olduğunu biliyordun. Bazen beni dehşete düşürüyordu. Şimdi... bu tarafı yok oldu. Hala aynı kişi -konuşması bile eskisi gibi. Öfkeli değil, sessiz. Önceden, çekilen bir hançerin sessizliği gibiydi, ama şimdi bir esintinin sessizliği gibi.”</p>
<p class="p0">“Uyandı,” dedi Elayne aniden. “Artık sıcak.”</p>
<p class="p0">Egwene kaşlarını çattı. “Bu ne demek?”</p>
<p class="p0">“Ben... Aslında bilmiyorum.” Elayne kızardı. “Öylesine ağzımdan çıktı. Affedersin.”</p>
<p class="p0">Evet, onunla bağ kurmuştu. Eh, bu işe yarayabilirdi. Neden bundan bahsetmek istemiyordu? Egwene’in bir ara Elayne’le yalnız konuşması gerekecekti.</p>
<p class="p0">Nynaeve gözlerini kısmış, Elayne’i süzmekteydi. O da mı fark etmişti? Nynaeve’in bakışları Elayne’in göğsüne, sonra karnına gitti.</p>
<p class="p0">“Sen hamilesin!” diye suçladı Nynaeve aniden, Elayne’i göstererek.</p>
<p class="p0">Andor kraliçesi kızardı. Doğru, Nynaeve hamileliği duymamıştı, ama Egwene Aviendha’dan öğrenmişti.</p>
<p class="p0">“<span class="t3">Işık!</span> dedi Nynaeve. “Rand’ın gözümün önünden buna yetecek kadar uzaklaşmasına izin vermediğimi sanıyordum. Ne zaman oldu?”</p>
<p class="p0">Elayne kızardı. “Kimse onun...”</p>
<p class="p0">Nynaeve Elayne’e ifadesizce baktı ve Kraliçe daha da fena kızardı. Nynaeve’in bu konulardaki geleneksel görüşlerini her ikisi de biliyordu -aslında, Egwene de onunla aynı fikirdeydi. Ama Elayne’in özel hayatı onu ilgilendirmezdi.</p>
<p class="p0">“Senin için mutlu oldum, Elayne,” dedi Egwene. “Rand için de. Zamanlama konusunda ne düşüneceğimi bilemiyorum. Rand’ın Karanlık Varlık’ın zindanındaki kalan mühürleri kırmayı planladığını ve bunu yaparak, Karanlık Varlık’ı serbest bırakma riskini göze aldığını biliyor olmalısın.”</p>
<p class="p0">Elayne dudaklarını büzdü. “Eh, yalnızca üç mühür kaldı ve onlar da ufalanıyor.”</p>
<p class="p0">“Rand bu riske girse ne olacak ki?” dedi Nynaeve. “Son mühür de kırıldığında Karanlık Varlık serbest kalacak; bunun, Rand onunla savaşmak üzere oradayken olması en iyisi.”</p>
<p class="p0">“Evet, ama mühürler? Bu düşüncesiz bir seçim. Kuşkusuz Rand bu riske girmeden Karanlık Varlık’la yüzleşebilir ve onu yenip hapsedebilir.”</p>
<p class="p0">“Belki de haklısın,” dedi Nynaeve.</p>
<p class="p0">Elayne huzursuz olmuşa benziyordu.</p>
<p class="p0">Bu, Egwene’in beklediği kadar sıcak bir onay değildi. Bilgelerin ona direneceğini, ama Nynaeve ile Elayne’in tehlikeyi hemen göreceğini düşünmüştü.</p>
<p class="p0"><span class="t3">Nynaeve uzun zamandır Rand’ın yanında,</span> diye düşündü Egwene. Büyük olasılıkla onun <span class="t3">ta’veren</span>liğine kapılmış. Desen onun çevresinde bükülüyor. Yakınındakiler her şeyi onun gördüğü gibi görmeye başlıyor ve farkında olmadan, onun istediğini yapacak şekilde davranıyor.</p>
<p class="p0">Açıklaması bu olmalıydı. Normalde Nynaeve bu tür konularda sağduyulu bir kadındı. Ya da... eh, Nynaeve’in tam anlamıyla <span class="t3">sağduyulu</span> olduğu söylenemezdi aslında. Ama genelde işlerin yapılmasının doğru yolunu görürdü, en azından doğru yol onun yanılmış gibi görünmesine sebep olmadığı sürece.</p>
<p class="p0">“İkinizin de Kule’ye dönmesine ihtiyacım var,” dedi Egwene. “Elayne, ne diyeceğini biliyorum ve evet, Kraliçe olduğunun ve Andor’un ihtiyaçlarının karşılanması gerektiğinin farkındayım. Ama siz yeminlerinizi etmediğiniz sürece, diğer Aes Sedailer sizin şalı hak etmediğinizi düşünecek.”</p>
<p class="p0">“O haklı, Elayne,” dedi Nynaeve. “Ziyaretin uzun sürmese de olur; resmi olarak Aes Sedailiğe terfi etmene ve Yeşil Ajah’a kabul edilmene yetecek kadar. Andor asilleri aradaki farkı anlamaz, ama diğer Aes Sedailer anlar.”</p>
<p class="p0">“Doğru,” dedi Elayne. “Ama zamanlama... zor. Hamileyken yemin etme riskine girmek istediğimden emin değilim. Çocuklara zarar verebilir.”</p>
<p class="p0">Bu Nynaeve’i duraksattı.</p>
<p class="p0">“Hakkın var,” dedi Egwene. “Yemin etmenin hamilelikte tehlikeli olup olmadığını inceleteceğim. Ama Nynaeve, senin dönmeni kesinlikle istiyorum.”</p>
<p class="p0">“Rand tamamen başıboş kalacak, Anne.”</p>
<p class="p0">“Korkarım bundan kaçınmak imkansız.” Egwene, Nynaeve ile göz göze geldi. “Yemin etmemiş bir Aes Sedai olarak kalmana izin veremem. Hayır, sus; yeminlere uymaya çalıştığını biliyorum. Ama Yemin Çubuğu’nu tutmadığın sürece, diğerleri de tutmayabileceklerini düşünecek.”</p>
<p class="p0">“Evet,” dedi Nynaeve. “Sanırım öyle.”</p>
<p class="p0">“O zaman, geri dönecek misin?”</p>
<p class="p0">Nynaeve dişlerini sıktı ve içsel bir mücadeleye dalmış göründü. “Evet, Anne,” dedi. Elayne’in gözleri şokla daha da irileşti.</p>
<p class="p0">“Bu önemli, Nynaeve,” dedi Egwene. “Artık Rand’ı senin tek başına durdurabileceğinden kuşkuluyum. Birleşmiş bir cephe sunmak için müttefik bulmalıyız.”</p>
<p class="p0">“Tamam,” dedi Nynaeve.</p>
<p class="p0">“Beni endişelendiren sınav,” dedi Egwene. “Temsilciler, sürgündeyken sen ve diğerlerinin sınavsız terfi etmesi kabul edilebilir olsa da, artık Beyaz Kule birleştiğine göre, önce sınanmanız gerektiğini savunmaya başladı. Savları çok sağlam. Belki yaşadığın güçlükler yüzünden senin istisna tutulabileceğini savunabilirim. İkinize, bilmeniz gereken tüm örgüleri öğretecek zaman yok.”</p>
<p class="p0">Elayne başını salladı. Nynaeve omuzlarını silkti. “Sınava girerim. Geri döneceksem, bunu doğru düzgün yapsam da olur.”</p>
<p class="p0">Egwene şaşkınlıkla gözlerini kırpıştırdı. “Nynaeve, bunlar <span class="t3">çok</span> karmaşık örgüler. Ben hepsini ezberleyecek zaman bulamamıştım; yemin ederim, çoğu sırf daha zor olsun diye gereksiz yere karmaşıklaştırılmış.” Egwene’in sınavdan geçmeye niyeti yoktu ve geçmesi gerekmiyordu da zaten. Kanun açıktı. Amyrlin seçildiğinde Aes Sedai olmuştu. Nynaeve ve Egwene’in terfi ettirdiği diğerleri konusunda mesele o kadar açık değildi.</p>
<p class="p0">Nynaeve yine omuzlarını silkti. “Yüz sınav örgüsü o kadar kötü değil. İstersen onları sana şimdi gösterebilirim.”</p>
<p class="p0">“Onları öğrenmeye ne zaman fırsat buldun?” diye bağırdı Elayne.</p>
<p class="p0">“Son birkaç ayı aklım bir karış havada gezinerek ve Rand al’Thor hakkında hayal kurarak geçirmedim.”</p>
<p class="p0">“Andor tahtını almak ‘aklım bir karış havada gezinmek’ değil!”</p>
<p class="p0">“Nynaeve,” diye araya girdi Egwene, “eğer gerçekten de örgüleri ezberlediysen, o zaman doğru düzgün terfi ettirilmen benim için çok faydalı olur. Arkadaşlarıma iltimas geçiyormuşum gibi görünmez.”</p>
<p class="p0">“Sınavın tehlikeli olduğu söyleniyor,’’ dedi Elayne. “Örgülerin hazır olduğundan <span class="t3">emin misin</span>?”</p>
<p class="p0">“Bana bir şey olmaz,” dedi Nynaeve.</p>
<p class="p0">“Mükemmel,” dedi Egwene. “Seni sabaha burada bekliyorum.”</p>
<p class="p0">“O kadar çabuk mu?” dedi Nynaeve hayretle.</p>
<p class="p0">“Yemin Çubuğu’nu ne kadar çabuk tutarsan, senin hakkında endişelenmeyi o kadar çabuk bırakabilirim. Elayne, senin için de bir şeyler yapmamız gerek.”</p>
<p class="p0">“Hamilelik,” dedi Elayne, “yönlendirme yeteneğimi bozuyor. Şimdi daha iyi oldu -neyse ki buraya gelebildim- ama yine de bir sorun. Salon’a, istikrarlı bir biçimde yönlendiremezken sınavdan geçmemin ben ve bebekler için çok tehlikeli olacağını açıkla.’’</p>
<p class="p0">“Beklemeni önerebilirler,” dedi Nynaeve.</p>
<p class="p0">“Yeminsiz dolaşmama izin mi verirler?” dedi Elayne. “Gerçi, sırf emin olmak için, daha önce hamileyken yemin eden biri olup olmadığını bilmek isterim.”</p>
<p class="p0">“Ne öğrenebileceğime bakarım,” dedi Egwene. “O zamana kadar, sana verecek bir görevim var.”</p>
<p class="p0">“Andor’a hükmetmek beni <span class="t3">bayağı</span> meşgul ediyor, Anne.”</p>
<p class="p0">“Biliyorum,” dedi Egwene. “Ne yazık ki, bunu isteyebileceğim başka kimse yok. Daha fazla düş <span class="t3">ter’angreal</span>ine ihtiyacım var.”</p>
<p class="p0">“Bunu yapmayı başarabilirim,” dedi Elayne. “Güvenilir bir biçimde yönlendirmeye başlayacağımı varsayarak.”</p>
<p class="p0">“Sendeki düş <span class="t3">ter’angreal</span>ine ne oldu?” diye sordu Nynaeve Egwene’e.</p>
<p class="p0">“Çalındı,” dedi Egwene. “Sheriam tarafından -o da Kara Ajah’tan çıktı, bu arada.”</p>
<p class="p0">Diğer ikisi inlediler ve Egwene onların, yüzlerce Kara Aes Sedai keşfettiklerini bilmediklerini fark etti. Derin bir nefes aldı. “Kendinizi hazırlayın,” dedi. “Size anlatacak acı verici bir hikayem var. Seanchan saldırısından sonra Verin...”</p>
<p class="p0">O anda Egwene’in kulaklarında yine bir çan sesi çınladı. Egwene hareket etmeyi diledi. Oda çevresinde kırpıştı ve kendini aniden koridorda, örgüleri yerleştirdiği yerde buldu.</p>
<p class="p0">Altın sarısı saçlarını topuz yapmış, ince bir kadın olan Talva ile yüz yüze geldi. Talva eskiden Sarı Ajah’tandı, ama Kule’den kaçan Kara Aes Sedailerden biri olduğu anlaşılmıştı.</p>
<p class="p0">Talva’nın çevresinde Ateş örgüleri fışkırdı, ama Egwene bir kalkan hazırlamıştı bile. Onu Talva ile Kaynak arasına oturttu ve kadını yakalamak için hemen Hava ördü.</p>
<p class="p0">Akasından bir ses geldi. Egwene düşünmedi; <span class="t3">Tel’aran’rhiod</span>’a aşinalığına güvenerek hareket etti. Bir Ateş seli salıvermekte olan bir kadının arkasında belirdi. Alviarin.</p>
<p class="p0">Egwene hırladı ve o bir kalkan daha örmeye başlarken Alviarin’in Ateş dalgası talihsiz Talva’ya çarptı ve kadın çığlıklar atarak yandı. Alviarin hızla döndü, ciyakladı ve kayboldu.</p>
<p class="p0"><span class="t3">Kavrulası kadın!</span> diye düşündü Egwene. Alviarin, yakalamak istediği insanlar listesinde en başta geliyordu. Koridor sessizleşti ve Talva’nın kararmış, dumanlar tüten cesedi yere yığıldı. Kadın bir daha uyanmayacaktı; burada ölen kişi, gerçek dünyada da ölürdü.</p>
<p class="p0">Egwene ürperdi; o cani örgü onun için hazırlanmıştı. <span class="t3">Yönlendirmeye fazla güvendim,</span> diye düşündü. <span class="t3">Düşünce, örgülerden daha hızlı oluşuyor. Alviarin’in çevresinde halatlar hayal etmiş olmalıydım.</span></p>
<p class="p0">Hayır, Alviarin yine de halatlardan kurtulabilirdi. Egwene bir Düşgören gibi düşünmemişti. Son zamanlarda aklı Aes Sedailerde ve onların sorunlarındaydı ve örgüleri düşünmeden yapmıştı. Ama bu mekanda düşüncenin Tek Güç’ten daha güçlü olduğunu unutmamalıydı.</p>
<p class="p0">Nynaeve koridora fırlarken Egwene başını kaldırıp baktı. Elayne de, daha ihtiyatlı bir biçimde arkasından geliyordu. “Yönlendirme hissettim,” dedi Nynaeve. Yanık cesede baktı. “Işık!”</p>
<p class="p0">“Kara Aes Sedailer,” dedi Egwene, kollarını kavuşturarak. “O düş <span class="t3">ter’angreal</span>lerinden faydalanıyorlar galiba. Geceleri Beyaz Kule’de dolaşmalarının emredildiğini tahmin ediyorum. Belki bizi arıyorlardı, belki de bize karşı kullanabilecekleri bilgiler.” Egwene ve diğerleri Elaida’nın hükmü sırasında aynı şeyi yapmışlardı.</p>
<p class="p0">“Burada buluşmamalıydık,” dedi Nynaeve. “Bir dahaki sefere farklı bir yer kullanalım.” Duraksadı. “Senin için de uygunsa, Anne.”</p>
<p class="p0">“Olabilir,” dedi Egwene. “Ama olmayabilir de. Onları bulamazsak asla yenemeyiz.”</p>
<p class="p0">“Tuzaklarına düşmek, onları yenmenin en iyi yolu değil, Anne,” dedi Nynaeve ifadesizce.</p>
<p class="p0">“Hazırlıklı olup olmadığına bağlı,” dedi Egwene. Kaşlarını çattı. Bir köşeyi dolanan siyah bir bez parçası mı görmüştü? Egwene bir an sonra oradaydı; Elayne’in şaşkın küfrü arkasında, koridorda yankılandı. Işık, kadında ne dil vardı!</p>
<p class="p0">Mekan boştu. Tekinsiz, neredeyse fazla sessiz. <span class="t3">Tel’aran’rhiod</span>’da bu normaldi.</p>
<p class="p0">Egwene Tek Güç’ü salıvermedi, diğer ikisinin yanına döndü. Beyaz Kule’yi temizlemişti, ama hastalık yine de Kule’nin yüreğinde gizleniyordu.</p>
<p class="p0"><span class="t3">Seni bulacağım, Mesaana,</span> diye düşündü Egwene, sonra diğerlerine ona katılmalarını işaret etti. Egwene’in biraz önce gittiği yamaca gittiler; kaçırdıkları olayları onlara ayrıntılı bir şekilde anlatabileceği bir yere.</p>
</body>
</html>