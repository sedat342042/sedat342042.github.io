<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<meta http-equiv="Content-Type" content="application/xhtml+xml; charset=utf-8"/>

<link rel="stylesheet" type="text/css" href="../Styles/style.css"/>
<title>Geceyarısı Kuleleri</title>
</head>
<body>
<p class="p1" style="text-align: center;"><span class="t1">27</span></p>
<p class="p1" style="text-align: center;">-------------------------------------------------------------------------------------------------</p>
<p class="p1" style="text-align: center;"><span class="t1">OYLAMA ÇAĞRISI</span></p>
<p class="p1" style="text-align: center;"><span class="t1"><br/></span></p>


<p class="p0"><span class="t3">Lord Ejderin sorgulanmasına karşı değilim, diye okudu Egwene mektuptan, çalışma odasında otururken. Tersine, bir insanın gücü ne kadar mutlak olursa, onu sorgulamak o kadar gerekli hale gelir. Bununla birlikte, bilin ki ben sadakatini kolay adayan bir adam değilim ve ona sadakatimi bildirdim. Bana verdiği taht yüzünden değil, Tear için yaptıkları yüzünden.</span></p>
<p class="p0"><span class="t3">Evet, her geçen gün daha da dengesiz oluyor. Yeniden Doğan Ejderden başka ne beklenebilir ki? O dünyayı kıracak. Onunla ittifak yaptığımızda bunu biliyorduk. Tıpkı, bazen bir denizcinin gemisini doğrudan kuma süren bir kaptana sadakatini vermesi gerektiği gibi. Aşılmaz bir fırtına koptuğunda, kum tek seçenektir.</span></p>
<p class="p0"><span class="t3">Yine de, sözleriniz beni endişeye sürükledi. Mühürlerin kırılması, dikkatle tartışılmadan girişilmemesi gereken bir eylem. Lord Ejder beni, onun için bir ordu kurmakla görevlendirdi ve ben de öyle yaptım. Söz verdiğiniz Kapıyolları sağlarsanız, onun birliklerinden bazılarını, sadık Yüksek Lord ve Leydilerle birlikte, bu görüşme yerine getiririm. Ama bilin ki, batıdaki Seanchan varlığı zihnimi meşgul etmeye devam ediyor. Ordularımın büyük kısmı geride kalmalı.</span></p>
<p class="p0">&nbsp;</p>
<p class="p0"><span class="t3">Yüksek Lord Darlin Sisnera,</span></p>
<p class="p0"><span class="t3">Tear Kralı</span></p>
<p class="p0"><span class="t3">Yeniden Doğan Ejder</span></p>
<p class="p0"><span class="t3">Rand al’Thor’un</span></p>
<p class="p0"><span class="t3">hükmü altında</span></p>
<p class="p0">&nbsp;</p>
<p class="p0">Egwene bir parmağıyla sayfaya fiske attı. Etkilenmişti; Darlin, mesajı ezberleyen bir ulak göndermektense, sözlerini kağıda kaydetmişti. Bir ulak yanlış ellere düşerse, sözleri her zaman inkar edilebilirdi. Bir ulağın tanıklığıyla birini ihanetle suçlamak zordu.</p>
<p class="p0">Ama kağıda yazılmış sözler... Cüretkar. Onları yazarak Darlin, “Lord Ejder’in ne yazdığımı öğrenmesi umurumda değil. Sözlerimin arkasındayım,” demiş oluyordu.</p>
<p class="p0">Ama ordusunun büyük kısmını geride bırakması? Bu olmazdı. Egwene kalemini mürekkebe batırdı.</p>
<p class="p0"><span class="t3">Kral Darlin. Krallığınız için duyduğunuz endişe iyi düşünülmüş bir seçim; takip ettiğiniz adama sadakatiniz de öyle.</span></p>
<p class="p0"><span class="t3">Seanchanların Tear için tehlike oluşturduğunu biliyorum, ama bu yaşadığımız, günlerin en kötüsünde, öncelikli endişemizin Seanchanlar değil Karanlık Varlık olduğunu unutmayalım. Belki savaş hatlarından bu kadar uzaktayken Trolloclara karşı güvende olduğunuzu düşünmek kolay, ama Andor ve Cairhien’in oluşturduğu tampon bölgeler düştüğü zaman ne düşüneceksiniz? Seanchanlarla aranızda yüzlerce kilometre var.</span></p>
<p class="p0">Egwene duraksadı. Tar Valon da Seanchanlardan yüzlerce kilometre uzaktaydı, ama yok edilmesine ramak kalmıştı. Adam korkmakta haklıydı ve bunu düşündüğü için iyi bir kraldı. Ama Egwene’in onun ordusunun Merrilor Çayırı’nda olmasına ihtiyacı vardı. Belki hem adamın güvende olması, hem de Rand konusunda yardım etmesi için bir yol önerebilirdi.</p>
<p class="p0"><span class="t3">lllian şimdilik ayakta</span>, diye yazdı. <span class="t3">Ve Seanchanlar ile aranızda tampon oluşturuyor. Size Kapıyollar sağlayacağım ve bir söz veriyorum. Eğer Seanchanlar Tear’a karşı harekete geçerse, hemen geri dönüp ulusunuzu savunabilmeniz için size Kapıyollar vereceğim.</span></p>
<p class="p0">Duraksadı. Seanchanların yolculuk yetisini öğrenmiş olması olasılığı yüksekti. Ne kadar uzak ya da yakın olurlarsa olsunlar, kimse onlara karşı güvende değildi. Tear’a saldırmaya karar verirlerse, Darlin’e dönmesi için Kapıyollar sağlamak bile yeterli gelmezdi.</p>
<p class="p0">Egwene, Seanchanların yanında, tutsak bir <span class="t3">damane</span> olarak geçirdiği zamanı hatırlayarak ürperdi. Onlara karşı, bazen onu endişelendiren bir nefret ve tiksinti duyuyordu. Ama planları için Darlin’in desteği şarttı. Dişlerini sıktı ve yazmaya devam etti.</p>
<p class="p0"><span class="t3">Yeniden Doğan Ejder, tüm gücümüzün onun düşüncesiz planlarına karşı çıkmak için harekete geçtiğini görmeli. Eğer bunu gönülsüz bir teşebbüs olarak görürse, onu planlarından asla vazgeçiremeyiz. Lütfen tüm ordularınızla gelin.</span></p>
<p class="p0">Mektubu kumla kuruttu, sonra katladı ve mühürledi. Darlin ve Elayne, en güçlü krallıkların hükümdarlarıydı. İkisi de Egwene’in planları açısından çok önemliydi.</p>
<p class="p0">Sırada, Illian’dan Gregorin den Lushenos’un mektubuna yazacağı yanıt vardı. Ona Mattin Stepaneos’un Beyaz Kule’de olduğunu doğrudan söylememişti, ama ima etmişti. Mattin’le de konuşmuş, dilerse gitmekte özgür olduğunu söylemişti. Hükümdarları istekleri haricinde tutma alışkanlığını edinmeyecekti.</p>
<p class="p0">Ne yazık ki Mattin dönerse öldürüleceğinden korkuyordu. Illian’dan ayrılalı çok uzun zaman olmuştu ve Illian’ı Yeniden Doğan Ejder’in cebinde görüyordu. Ki muhtemelen öyleydi de. Ne kargaşa.</p>
<p class="p0">Her seferinde tek sorun. Illian naibi Gregorin Egwene’in planlarını desteklemekte çok tereddütlüydü -Rand’dan, Darlin’den daha fazla ürküyordu ve Seanchanlar onun için uzak bir endişe değildi. Şehir kapılarını dövdükleri bile söylenebilirdi.</p>
<p class="p0">Egwene Gregorin’e sert bir mektup yazarak, Darlin’e verdiğine benzer bir söz verdi. Belki Mattin’i uzak tutmayı ayarlayabilirdi -her iki adamın da istediği bir şey, ama bunu Gregorin’e söylemedi- ve karşılığında adamın ordularını kuzeye getirmesini istiyordu.</p>
<p class="p0">Dolaylı olarak ne yaptığını fark etti. Rand’ın bildirisini, hükümdarları toparlayıp Beyaz Kule’ye bağlamak için bir işaret ateşi niyetine kullanıyordu. Mühürlerin kırılmasına karşı çıkmak için öne süreceği savları desteklemeye geliyorlardı. Ama sonunda, Son Savaş’ta insanlığa hizmet edeceklerdi.</p>
<p class="p0">Kapısı çalındı. Egwene başını kaldırırken Silviana başını içeri uzattı. Elinde bir mektup vardı. Güvercinle geldiğinden sımsıkı dürülmüştü.</p>
<p class="p0">“Yüzündeki ifade çok sert,” dedi Egwene.</p>
<p class="p0">“İstila başlamış,” dedi Silviana. “Afet sınırındaki gözlem kuleleri teker teker susuyor. Kara kara kaynayan bulutların altında Trolloc dalgaları ilerliyor. Kandor, Arafel ve Saldaea savaş halinde.”</p>
<p class="p0">“Direnebiliyorlar mı?” diye sordu Egwene, bir korku sancısıyla.</p>
<p class="p0">“Evet,” dedi Silviana. “Ama haberler belirsiz ve bölük pörçük. Bu mektup güvendiğim göz ve kulaklardan geldi: Trolloc Savaşları’ndan bu yana bu kadar büyük bir saldırı görmediklerini iddia ediyor.”</p>
<p class="p0">Egwene derin bir nefes aldı. “Tarwin Geçidi ne durumda?”</p>
<p class="p0">“Bilmiyorum.”</p>
<p class="p0">“Öğren. Siuan’ı buraya çağır. Onun daha fazla bilgisi olabilir. Mavilerin ağı son derece geniştir.” Siuan her şeyi biliyor olamazdı elbette, ama yine de ilgileniyor olmalıydı.</p>
<p class="p0">Silviana sertçe başını salladı. Aşikar olanı söylemedi -Mavilerin ağının Mavi Ajah’a ait olduğunu ve Amyrlin tarafından el konulamayacağını. Eh, Son Savaş yakındı. Bazı ödünler verilmesi gerekiyordu.</p>
<p class="p0">Silviana kapıyı yavaşça kapattı ve Egwene, Gregorin’e yazdığı mektubu bitirmek için kalemini eline aldı. Kapı tekrar çalındı ve bu çok daha telaşlı bir çalıştı. Bir an sonra Silviana hızla kapıyı açtı.</p>
<p class="p0">“Anne,” dedi. “Toplanıyorlar. Yapacaklarını söylediğin gibi!”</p>
<p class="p0">Egwene’in canı sıkıldı. Sakin sakin kalemini bıraktı ve ayağa kalktı. “Katılalım o zaman.”</p>
<p class="p0">Sık adımlarla çalışma odasından çıktı. Vakanüvis’in giriş odasında iki Kabul Edilmişin önünden geçti -yeni terfi etmiş Nicola ve Nissa. İkisinin de Son Savaş’tan önce şala terfi etmesini istiyordu. Genç, ama güçlüydüler ve bütün Aes Sedailere ihtiyaç olacaktı; Nicola gibi, geçmişte korkunç seçimler yapmış olanlara bile.</p>
<p class="p0">Salon hakkındaki haberi bu ikisi getirmişti; çömezler ve Kabul Edilmişler Egwene’e en çok sadakat besleyenler arasındaydı, ama genellikle Aes Sedailer tarafından görmezden geliniyorlardı. Egwene ve Silviana Salon’a doğru seyirtirken Nicola ile Nissa geride kaldı.</p>
<p class="p0">“Bunu denemelerine inanamıyorum,” dedi Silviana, yürürlerken usulca.</p>
<p class="p0">“Düşündüğün gibi değil,” diye tahmin yürüttü Egwene. “Beni makamdan indirmeye çalışmayacaklar. Bölünme henüz zihinlerde çok taze.”</p>
<p class="p0">“O zaman neden sensiz toplanıyorlar?”</p>
<p class="p0">“Amyrlin’e karşı harekete geçmek için, onu makamından indirmek dışında yollar vardır.”</p>
<p class="p0">Bunu bir süredir bekliyordu, ama yine de can sıkıcıydı. Ne yazık ki, Aes Sedailer her zaman Aes Sedai olarak kalacaktı. Birinin gücü onun ellerinden koparmaya karar vermesi yalnızca zaman meselesiydi zaten.</p>
<p class="p0">Salon’a ulaştılar. Egwene kapıları ittirdi ve içeri girdi. Girişi sakin Aes Sedai bakışları ile karşılandı. Sıraların hepsi dolu değildi, ama üçte ikisi doluydu. Üç Kızıl Temsilci görünce şaşırdı. Ya Pevara ile Javindhra? Bu zamandaki uzatmalı yoklukları Kızılları eyleme geçirmiş gibiydi. Yerlerine Raechin ve Viria Connoral geçmişti. Vandene ile Adeleas öldüğünden beri, bu ikisi Beyaz Kule’deki yegane kardeşlerdi; tuhaf bir seçim, ama beklenmedik değil.</p>
<p class="p0">Romanda ve Lelaine de oradaydı. Egwene’in bakışlarına sakinlikle karşılık verdiler. Onları burada, çatıştıkları bunca Aes Sedaiyle birlikte görmek ne tuhaftı. Ortak bir düşman -Egwene- her tür anlaşmazlığı unutturabilirdi. Belki de buna memnun olmalıydı.</p>
<p class="p0">Tek Mavi Lelaine’di, Kahverengilerden de tek kişi vardı: hasta görünen Takima. Fildişi tenli Kahverengi, Egwene ile göz göze gelemedi. İki beyaz, Romanda dahil iki Sarı, iki Gri ve üç Yeşilin üçü de oradaydı. Egwene bunu görünce dişlerini gıcırdattı. Katılmayı düşündüğü Ajah buydu ve ona en büyük acıyı onlar yaşatıyordu!</p>
<p class="p0">Egwene onsuz toplandıkları için onları paylamadı; yalnızca, Silviana gelişini ilan ederken aralarında yürüdü. Egwene döndü ve sırtını dev gül pencereye vererek Amyrlin Makamı’na oturdu.</p>
<p class="p0">Oturduktan sonra sessizce bekledi.</p>
<p class="p0">“Ee?” diye sordu Romanda sonunda. Gri saçlarını topuz yapmıştı ve ininin önündeki çıkıntıda oturan anne kurt gibi görünüyordu. “Bir şey söyleyecek misin, Anne?”</p>
<p class="p0">“Bu toplantıyı bana haber vermediniz,” dedi Egwene, “bu yüzden benim sözlerimi dinlemek istemediğinizi varsayıyorum. Ben yalnızca izlemek için geldim.”</p>
<p class="p0">Bu onları daha da huzursuz etmiş gibiydi. Silviana, en iyi hoşnutsuzluk ifadelerinden birini takınarak Egwene’in yanına yürüdü.</p>
<p class="p0">“Tamam, o zaman,” dedi Rubinde. “Sanırım sırada Saroiya vardı.”</p>
<p class="p0">Tıknaz Beyaz, Elaida terfi ettiğinde Kule’den ayrılan Temsilcilerdendi, ama Salidar’da da yeterince sorun çıkarmıştı. Egwene onu burada gördüğüne şaşırmamıştı. Kadın Egwene’e bakmamaya özen göstererek ayağa kalktı. “Tanıklığımı ekleyeceğim. Kule içindeki... kararsızlık günlerinde” -bu bölünme anlamına geliyordu; Aes Sedailer bundan açık açık bahsetmekten hoşlanmıyorlardı- “Amyrlin tam olarak Romanda’nın işaret ettiği gibi davrandı. Savaş ilanı çağrısı yaptığında hazırlıksız yakalandık.</p>
<p class="p0">“Kanunda, resmi olarak savaş ilan edildiğinde Amyrlin’e neredeyse mutlak güç tanıyan maddeler var. Elaida’ya savaş açmaya zorlandığımızda, Salon’un Amyrlin’in iradesine boyun eğmesini sağlaması için ona bir yol vermiş olduk.” Odada çevresine bakındı, ama Egwene’e dönmedi. “Benim fikrime göre yine benzer bir şey yapmaya çalışacak. Bunun önlenmesi gerek. Salon’un Amyrlin’in gücünü dengelemesi gerekiyor.”</p>
<p class="p0">Oturdu.</p>
<p class="p0">Bu sözleri duymak Egwene’i rahatlattı. Beyaz Kule’de ne tür entrikalar döndüğünden asla emin olamazdınız. Bu toplantı, planlarının umduğu gibi ilerlediği ve düşmanlarının -ya da, eh, gönülsüz müttefiklerinin- onun <span class="t3">gerçekte</span> ne yaptığını görmediği anlamına geliyordu. Onlar Egwene’in aylar önce yaptığı şeylere tepki vermekle meşguldü.</p>
<p class="p0">Bu, tehlikeli olmadıkları anlamına gelmiyordu. Ama tehlike bekliyorsanız, bununla başa çıkabilirdiniz.</p>
<p class="p0">“Ne yapabiliriz?” diye sordu Magla. Egwene’e bir bakış fırlattı. “Tedbirli olmak için, demek istiyorum. Kule Salonu’nun hiçbir şekilde sınırlanmayacağından emin olmak için.”</p>
<p class="p0">“Biz savaş ilan edemeyiz,” dedi Lelaine kararlılıkla.</p>
<p class="p0">“Ama ondan nasıl kaçınabiliriz?” dedi Varilin. “Beyaz Kule’nin iki yarısı arasında savaş ilan edildi, ama Gölge’ye karşı edilmeyecek, öyle mi?”</p>
<p class="p0">“Savaş,” dedi Takima tereddütle, “Gölge’ye karşı ilan edildi bile. Resmi bir ilan olması gerekiyor mu? Bizim varlığımız yeterli değil mi? Ettiğimiz yeminler pozisyonumuzu yeterince açıklamıyor mu?”</p>
<p class="p0">“Ama bir tür bildiri yapmak zorundayız,” dedi Romanda. Aralarında en yaşlıları oydu ve toplantıyı yöneten o olmalıydı. “Salon’un fikrinin bilinmesini sağlayacak ve Amyrlin’i düşüncesiz bir savaş çağrısı yapmaktan vazgeçirecek bir şey.”</p>
<p class="p0">Romanda burada yaptıkları şeyden hiç utanmıyordu. Doğrudan Egwene’e baktı. Hayır, o ve Lelaine, Vakanüvis olarak bir Kızıl’ı seçtiği için Egwene’i kolay kolay affetmeyeceklerdi.</p>
<p class="p0">“Ama böyle bir mesajı nasıl gönderebiliriz?” diye sordu Andaya. “Demek istediğim, ne yapacağız? Salon’dan, bir savaş ilanı olmadığı bildirisi mi yapacağız? Bu saçma olmaz mı?”</p>
<p class="p0">Kadınlar sustu. Egwene kendini başını sallarken buldu, ama özel olarak söylenenler hakkında değil. Sıradışı koşullar altında terfi etmişti. Kendi haline bırakılsa, Salon onunkinden daha üstün bir güç elde etmeye çalışırdı. Bugün, kolaylıkla o yönde bir adım olabilirdi. Yüzyıllar içinde Amyrlin Makamı’nın gücü hep aynı seviyede kalmamıştı -bazıları mutlak güç sahibiyken, diğerleri Temsilciler tarafından yönetilmişti.</p>
<p class="p0">“Salon’un bilgelikle hareket ettiğine inanıyorum,” dedi Egwene, çok dikkatli konuşarak.</p>
<p class="p0">Temsilciler ona döndüler. Bazıları rahatlamış görünüyordu. Ama onu daha iyi tanıyanlar kuşkuluydu. Eh, bu iyiydi. Onu, zorlayabilecekleri bir çocuk değil, bir tehdit olarak görmeleri daha iyiydi. Egwene onların sonunda ona önderleri olarak saygı duyacaklarını umuyordu, ama verilen zaman içinde yapabilecekleri kısıtlıydı.</p>
<p class="p0">“Kule içindeki hizipler arasında çıkan savaş, farklı türden bir savaştı,” diye devam etti Egwene. “Derinlemesine ve bireysel bir biçimde, Amyrlin olarak benim savaşımdı, çünkü o bölünme başta Amyrlin Makamı hakkındaydı.</p>
<p class="p0">“Ama Gölge’ye karşı savaş tüm bireylerden daha büyüktür. Sizden ya da benden daha büyüktür, Beyaz Kule’den daha büyüktür. Tüm hayatın ve yaratımın savaşıdır, dilencilerin en yoksulundan, kraliçelerin en güçlüsüne kadar.”</p>
<p class="p0">Temsilciler bunu sessizlik içinde düşündüler.</p>
<p class="p0">İlk Romanda konuştu. “Ve bu yüzden, Salon’un savaşın ifasını ele almasına, General Bryne’ın ordularını ve Kule Nöbetçileri’ni yönetmesine karşı çıkmaz mısın?”</p>
<p class="p0">“Kanunun lafzına bağlı,” dedi Egwene.</p>
<p class="p0">Dışarıdaki holde bir hareketlenme oldu ve Saerin, Janya Frende ile birlikte içeri daldı. Takima’ya kavurucu bakışlar fırlattılar ve Takima tehdit edilmiş bir kuş gibi büzüldü. Egwene’den hemen sonra Saerin’e ve Egwene’in diğer destekçilerine haber verilmiş olmalıydı.</p>
<p class="p0">Romanda boğazını temizledi. “Belki de Savaş Kanunu’nda faydası dokunabilecek bir şey olup olmadığını görmeliyiz.”</p>
<p class="p0">“Onu ayrıntılı olarak incelediğinden eminim, Romanda,” dedi Egwene. “Ne öneriyorsun?”</p>
<p class="p0">“Salon’un savaşın ifasını yönetmesi hakkında bir madde var,” dedi Romanda.</p>
<p class="p0">“Bu Amyrlin’in onayını gerektiriyor,” dedi Egwene aylak aylak. Romanda’nın oyunu buysa, onsuz toplandıktan sonra nasıl Egwene’in onayını almayı planlıyordu ki? Belki de farklı bir planı vardı.</p>
<p class="p0">“Evet, Amyrlin’in onayını gerektiriyor,” dedi Raechin. Uzun boylu, siyah saçlı bir kadındı ve saçlarını örüp başına dolamaktan hoşlanıyordu. “Ama bu önlemi almamızın bilgece olduğunu söyledin.”</p>
<p class="p0">“Eh,” dedi Egwene, köşeye kıstırılmış gibi davranmaya çalışarak, “Salon’la aynı fikirde olmak, benim ordunun gündelik işleriyle uğraşmamı yasaklayan bir kanunu uygulamaktan oldukça farklı. Savaşı yönetmeyecekse, Amyrlin Makamı ne iş görür?”</p>
<p class="p0">“Raporlara bakılırsa, kendini krallarla ve kraliçelerle ağız dalaşına girmeye adamışsın,” dedi Lelaine. “Bu Amyrlin için iyi bir işe benziyor.”</p>
<p class="p0">“O zaman böyle bir kanunun uygulanmasını onaylar mısın?” dedi Egwene. “Salon orduyla ilgilenirken bana da dünyanın hükümdarlarıyla uğraşma yetkisi veren bir karar?”</p>
<p class="p0">“Ben...” dedi Lelaine. “Evet, bunu onaylarım.”</p>
<p class="p0">“Sanırım bunu kabul edebilirim,” dedi Egwene.</p>
<p class="p0">“Oya sunalım mı?” dedi Romanda çabucak, fırsatın üzerine atlarmış gibi.</p>
<p class="p0">“Pekala,” dedi Egwene. “Bu öneriyi kimler onaylıyor?”</p>
<p class="p0">Rubinde ayağa kalktı. Diğer Yeşiller Faiselle ve Farnah da ona katıldı. Raechin ve kardeşi çabucak kalktı, ama Barasine gözlerini kısarak Egwene’i izliyordu. Sonra Magla ayağa kalktı ve Romanda da gönülsüzce ona katıldı. Ferane yavaşça kalktı. Sonra Lelaine. O ve Romanda birbirlerine keskin bakışlar fırlattılar.</p>
<p class="p0">Dokuz kişi olmuştu. Egwene hızla çarpan bir yürekle Takima’ya baktı. Kadın çok huzursuzdu, Egwene’in planını anlamaya çalışıyormuş gibiydi. Saroiya için de aynısı geçerliydi. Hesapçı Beyaz kulağını çekiştirerek Egwene’i süzdü. Aniden gözleri irileşti ve konuşmak için ağzını açtı.</p>
<p class="p0">O anda Doesine ve Yukiri içeri girdi. Saerin hemen ayağa kalktı. İnce Doesine çevresindeki kadınlara baktı. “Hangi öneriyi oyluyoruz?”</p>
<p class="p0">“Önemli bir öneriyi,” dedi Saerin.</p>
<p class="p0">“Eh, o zaman ben de destekliyorum.”</p>
<p class="p0">“Ben de,” dedi Yukiri.</p>
<p class="p0">“Küçük konsensüs sağlandı görünüşe göre,” dedi Saerin. “Beyaz Kule’nin ordusunu yönetme yetkesi Salon’a verildi. Amyrlin’e ise, dünyanın hükümdarlarıyla ilgilenme yetkesi ve sorumluluğu verildi.”</p>
<p class="p0">“Hayır!” dedi Saroiya ayağa kalkarak. “Anlamıyor musunuz? O bir kral! Defne Tacı’nı taktı. Biraz önce Amyrlin’i Yeniden Doğan Ejder’le ilgilenme yetkisine sahip tek kişi olarak atadınız!”</p>
<p class="p0">Salon’da bir sessizlik oldu.</p>
<p class="p0">“Eh,” dedi Romanda, “kuşkusuz Amyrlin...” Dönüp, Egwene’in dingin yüzünü görünce sesi solup gitti.</p>
<p class="p0">“Sanırım biri büyük konsensus istemeli,” dedi Saerin kuru kuru. “Ama siz küçük halatla kendinizi asmayı çok iyi başardınız.”</p>
<p class="p0">Egwene ayağa kalktı. “Salon’un seçimlerinin bilgece olduğu konusunda söylediklerimde içtendim ve kimse kendini asmadı. Salon’un beni Yeniden Doğan Ejder’le ilgilenmekle yetkilendirmesi gerçekten de bilgece -onun tanıdık, sıkı bir ele ihtiyacı olacak. Orduyu yönetmekle ilgili ayrıntıların çok fazla zamanımı aldığını görmeniz de bilgeceydi. Aranızdan, General Bryne’ın malzeme taleplerini ve askere alma planlarını gözden geçirip onaylayacak birini seçmek isteyebilirsiniz. Sizi temin ederim, onlardan bol bol var.</p>
<p class="p0">“Amyrlin’e yardım etme ihtiyacını gördüğünüze memnun oldum, ama bu toplantının gizlilik içinde yapılmasından hiç hoşlanmadım. Gizlice yapıldığını inkar etmeye kalkışma Romanda. İtiraz etmeye hazırlandığını görüyorum. Konuşmak istiyorsan bil ki, Üç Yemin’i kullanarak seni doğrudan yanıt vermeye zorlayabilirim.”</p>
<p class="p0">Sarı konuşmaktan vazgeçti.</p>
<p class="p0">“Buna benzer girişimlerin aptallığını nasıl öğrenmemiş olabilirsiniz?” dedi Egwene. “Hafızanız bu kadar mı zayıf?” Kadınlara teker teker baktı ve ne kadar çok kişinin irkildiğini görerek tatmin oldu.</p>
<p class="p0">“Değişim zamanı geldi,” dedi Egwene. “Bu nitelikte başka toplantı yapılmamasını öneriyorum. Bir Temsilci Kule’den ayrıldığı zaman, Ajah’ının onun yokluğunda yedek bir Temsilci atamasının Kule kanununa yazılmasını öneriyorum. Bütün Temsilciler ya da yedekleri mevcut olmadan, ya da toplantıya katılamayacağını <span class="t3">doğrudan</span> bildirmeden, Salon’un asla toplanmamasını Kule kanununa yazılmasını öneriyorum. Her Salon toplantısının Amyrlin’e haber verilmesinin şart olmasını ve katılmayı dilerse, katılması için mantıklı bir süre verilmesini ve bunun tek istisnasının onun bulunamadığı ya da bir sebepten uygun olmadığı zamanlar olmasını öneriyorum.”</p>
<p class="p0">“Cüretkar değişiklikler, Anne,” dedi Saerin. “Yüzyıllardır uygulanan gelenekleri değiştirmeyi öneriyorsun.”</p>
<p class="p0">“Bugüne dek yalnızca ihanet, arkadan iş çevirme ve bölünme için kullanılan gelenekler,” dedi Egwene. “Bu deliğin kapatılmasının zamanı geldi, Saerin. Onun etkin bir biçimde kullanıldığı son seferde, Kara Ajah bizim bir Amyrlin’i makamından indirmemize, yerine bir ahmağı geçirmemize ve Kule’yi bölmemize sebep oldu. Kandor, Saldaea ve Arafel’in Gölgedölleri ile kaynadığının farkında mısınız?”</p>
<p class="p0">Pek çok Aes Sedai inledi. Lelaine dahil diğerleri başlarını salladılar. Demek Mavilerin ağı hala güvenilirdi. Güzel.</p>
<p class="p0">“Son Savaş geldi,” dedi Egwene. “Önerimi geri çekmeyeceğim. Ya şimdi onaylarsınız, ya da sonsuza dek, reddedenlerden biri olarak bilinirsiniz. Bir Çağ’ın alacakaranlığında, açıklığı ve Işık’ı onaylayamaz mısınız? Hepimizin hatırı için, siz katılmadan Salon’da toplantı yapılmasının imkansız olmasını onaylayamaz mısınız? Herhangi birinin dışlanması, <span class="t3">sizin </span>dışlanmanız olasılığı anlamına gelir.”</p>
<p class="p0">Kadınlar sessiz kaldılar. Ayakta olanlar, yeni oylamaya hazırlanarak teker teker oturdular.</p>
<p class="p0">“Bu öneriyi kimler onaylıyor?” diye sordu Egwene.</p>
<p class="p0">Ayağa kalktılar. Neyse ki, hepsi ayağa kalktı: teker teker, yavaşça, gönülsüzce. Ama kalktılar. Her biri.</p>
<p class="p0">Egwene nefesini salıverdi. Kendi aralarında didişiyor, entrikalar çeviriyor olabilirlerdi, ama doğru bir şey gördüklerinde anlıyorlardı. Aynı hedefleri paylaşıyorlardı. Karşı çıkıyorlarsa, o hedeflere nasıl ulaşılacağı konusunda farklı fikirlere sahip olduklarındandı. Bazen bunu hatırlamak zor oluyordu.</p>
<p class="p0">Yaptıkları şey karşısında sarsılmış görünen Temsilciler toplantının dağılmasına izin verdiler. Dışarıda, Salon’un toplandığını öğrenince şaşıran Aes Sedailer birikmeye başlamıştı. Egwene, Saerin’e ve diğer destekçilerine başını salladı ve Silviana’yla birlikte salondan çıktı.</p>
<p class="p0">“Bu bir zaferdi,” dedi Vakanüvis, yalnız kaldıklarında. Sesinde tatmin vardı. “Ama yine de ordularımızın kontrolünü onlara teslim ettin.”</p>
<p class="p0">“Buna zorunluydum,” dedi Egwene. “Diledikleri an komutayı benden alabilirlerdi; böylece, karşılığında bir şey almış oldum.”</p>
<p class="p0">“Yeniden Doğan Ejder üzerinde yetki?”</p>
<p class="p0">“Evet,” dedi Egwene, “ama ben daha çok, Kule kanunundaki o boşluğu kapatmaktan bahsediyordum. Salon’un gizlice toplanması mümkün olduğu sürece, benim yetkemin -herhangi bir Amyrlin’in yetkesinin- arkasından dolaşılabilir. Artık, manevra yapmak istiyorlarsa, bunu gözlerimin önünde yapmak zorunda kalacaklar.”</p>
<p class="p0">Silviana nadir bir gülümseme bahşetti. “Bugün böyle bir manevranın sonucu olduğu için, gelecekte daha ihtiyatlı olacaklarını tahmin ediyorum, Anne.”</p>
<p class="p0">“Amaç da bu,” dedi Egwene. “Ama, Aes Sedailerin manevra yapmaya çalışmayı bırakacaklarından kuşkuluyum. Yalnızca, Son Savaş ya da Yeniden Doğan Ejder’le ilgili olarak kumar oynamalarına izin verilemez.”</p>
<p class="p0">Egwene’in çalışma odasına döndüklerinde, Nicola ile Nissa’nın hala beklemekte olduklarını gördüler. “İyi iş çıkardınız,” dedi Egwene onlara. “<span class="t3">Çok</span> iyi. Aslında, size daha fazla sorumluluk vermeyi düşünüyorum. Yolculuk alanına gidin ve Caemlyn’e geçin: Kraliçe sizi bekliyor olacak. Onun size vereceği nesneleri alıp geri dönün.”</p>
<p class="p0">“Peki, Anne,” dedi Nicola sırıtarak. “Bize ne verecek?”</p>
<p class="p0">“<span class="t3">Ter’angrealler</span>,” dedi Egwene. “Düşler Dünyası’nı ziyaret etmek için kullanılan <span class="t3">ter’angreal</span>ler. Sizi ve birkaç kişiyi daha, onların nasıl kullanıldığı konusunda eğiteceğim. Ama onları benim açık iznim olmadan kullanmayın. Birkaç askeri sizinle göndereceğim.” Bu, ikisini hizada tutmak için yeterli gelmeliydi.</p>
<p class="p0">İki Kabul Edilmiş diz kırdılar ve heyecan içinde koşarak uzaklaştılar. Silviana Egwene’e baktı. “Sessiz kalmaları için yemin ettirmedin. Onlar Kabul Edilmiş ve <span class="t3">ter’angreal</span>ler konusunda eğitim alacaklarını herkese anlatarak övünecekler.”</p>
<p class="p0">“Ben de buna güveniyorum,” dedi Egwene, çalışma odasının kapısına yürüyerek.</p>
<p class="p0">Silviana tek kaşını kaldırdı.</p>
<p class="p0">“Kızlara zarar gelmesini istemiyorum,” dedi Egwene. “Aslında, <span class="t3">Tel’aran’rhiod</span>da, söylediklerime bakarak düşündüklerinden çok daha azını yapacaklar. Şimdiye kadar Rosil bana hoşgörülü davrandı, ama Kabul Edilmişleri tehlikeye atmama asla izin vermez. Bunu yalnızca doğru söylentileri başlatmak için yapıyorum.”</p>
<p class="p0">“Ne söylentisi?”</p>
<p class="p0">“Gawyn suikastçıyı korkutup kaçırdı,” dedi Egwene. “Günlerdir cinayet işlenmedi ve bunun için ona müteşekkir olmalıyız sanırım. Ama katil hala saklanıyor ve ben <span class="t3">Tel’aran’rhiod</span>da beni izleyen Kara Aes Sedailer görmüştüm. Onları burada yakalayamıyorsak, orada yakalarız. Ama ilk önce, onları, bizi nerede bulacaklarını bildiklerine inandırmak istiyorum.”</p>
<p class="p0">“Seni ya da o kızları bulmasına izin vermeyi düşünmediğin sürece,” dedi Silviana, sakin ama çok sert bir sesle. Silviana eskiden Çömezler Hanımı’ydı.</p>
<p class="p0">Egwene yüzünü buruşturdu ve Kabul Edilmişken ondan beklenen şeyleri düşündü. Evet, Silviana haklıydı. Nicola ve Nissa’yı benzer tehlikelere atmamaya özen göstermeliydi. Egwene hayatta kalmıştı ve bu sayede daha da güçlenmişti, ama başka seçenek kalmadığı sürece Kabul Edilmişleri bu tür tehlikelere atmamak gerekiyordu.</p>
<p class="p0">“Dikkat ederim,” dedi Egwene. “Yalnızca, çok önemli bulduğum bir toplantının yaklaştığı söylentisini yaymalarına ihtiyacım var. Ben temeli doğru düzgün atarsam, hayaletimiz gelip kulak misafiri olma şansına direnemeyecektir.”</p>
<p class="p0">“Cüretkar.”</p>
<p class="p0">“Gerekli,” dedi Egwene. Elini kapıya uzatarak duraksadı. “Gawyn’den bahsetmişken, şehirde nereye kaçıp gittiğini öğrendin mi?”</p>
<p class="p0">“Aslında, Anne, bugün erken saatlerde bununla ilgili bir not aldım. Öyle görünüyor ki... eh, o şehirde <span class="t3">değil</span>. Mesajlarınızı Andor Kraliçesi’ne götüren Aes Sedailerden biri, onu orada gördüğünü bildirdi.”</p>
<p class="p0">Egwene gözlerini yumarak homurdandı. <span class="t3">Bu adam beni öldürecek.</span> “Ona geri dönmesini söyle. Ne kadar can sıkıcı olursa olsun, yine de gelecek günlerde ona ihtiyacım olacak.”</p>
<p class="p0">“Peki, Anne,” dedi Silviana, bir sayfa çıkararak.</p>
<p class="p0">Egwene mektuplarına devam etmek üzere çalışma odasına girdi. Zaman dardı. Zaman çok, ama çok dardı.</p>
</body>
</html>