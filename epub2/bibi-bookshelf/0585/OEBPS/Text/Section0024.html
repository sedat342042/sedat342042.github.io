<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<meta http-equiv="Content-Type" content="application/xhtml+xml; charset=utf-8"/>

<link rel="stylesheet" type="text/css" href="../Styles/style.css"/>
<title>Geceyarısı Kuleleri</title>
</head>
<body>
<p class="p1" style="text-align: center;"><span class="t1">15</span></p>
<p class="p1" style="text-align: center;">-------------------------------------------------------------------------------------------------</p>
<p class="p1" style="text-align: center;"><span class="t1">ÇAKIL TAŞI KULLAN</span></p>
<p class="p1" style="text-align: center;"><span class="t1"><br/></span></p>
<p class="p0">Nynaeve, yanında Asha’man Naeff’le birlikte, Tear’ın parke taşı döşeli sokaklarında seyirtiyordu. Kuzey’deki uzak, ama korkunç fırtınayı hala hissedebiliyordu. Doğaüstü. Ve fırtına güneye doğru ilerliyordu. Lan oradaydı. “Işık onu korusun,” diye fısıldadı Nynaeve.</p>
<p class="p0">“Efendim, Nynaeve Sedai?” diye sordu Naeff.</p>
<p class="p0">“Yok bir şey.” Nynaeve siyah ceketli adamların çevresinde olmasına alışıyordu. Naeff’e bakarken soğuk bir tedirginlik hissetmiyordu. Bu aptallık olurdu. <span class="t3">Saidin</span>, Nynaeve’in yardımıyla temizlenmişti. Rahatsız olmaya gerek yoktu. Asha’manlar zaman zaman boşluğa gözlerini dikerek, kendi kendilerine mırıldanıyor olsalar bile. Tıpkı Naeff’in şu anda, eli kılıcında, yakındaki binanın gölgesine baktığı gibi.</p>
<p class="p0">“Dikkatli olun Nynaeve Sedai,” dedi Naeff. “Bizi izleyen bir Myrddraal daha var.”</p>
<p class="p0">“Emin misin Naeff?”</p>
<p class="p0">Uzun boylu, kare yüzlü adam başını salladı. Örgüler konusunda yetenekliydi -özellikle de Hava örgülerinde, ki bir erkek için sıradışıydı- ve diğer Asha’manların bazılarının aksine, Aes Sedailere karşı çok nazikti. “Evet, eminim,” dedi adam. “Neden onları ben görebiliyorum da diğerleri göremiyor, bilmiyorum. Bu konuda Yeti’m var herhalde. Gölgelerde saklanıyorlar, keşif için gönderildiklerini düşünüyorum. Henüz saldırmadılar; sanırım benim onları görebildiğimi bildikleri için ihtiyatlı davranıyorlar.”</p>
<p class="p0">Naeff geceleri Tear Taşı’nda dolaşarak, yalnızca kendisinin görebildiği Myrddraallere karşı nöbet tutmayı alışkanlık haline getirmişti. Adamın deliliği kötüye gitmiyordu, ama eski yaralar da iyileşmiyordu. Bu yara izini her zaman taşıyacaktı. Zavallı adam. En azından deliliği diğerlerininki kadar kötü değildi.</p>
<p class="p0">Nynaeve parke taşı döşeli geniş caddede yürürken ileriye bakıyordu. İki yanında, Tear’ın gelişigüzel tarzında tasarlanmış binaları dizilmişti. İki küçük kulesi ve kocaman, tunç bir kapısı olan büyük bir malikane, mütevazı boyutlarda bir hanın yanında duruyordu. Karşılarında kapıları ve pencereleri demir işiyle süslü bir dizi ev vardı, ama ev sırasının tam ortasına bir kasap dükkanı oturtulmuştu.</p>
<p class="p0">Nynaeve ve Naeff, batı duvarının hemen içindeki Hep Yaz mahallesine gidiyorlardı. Tear’ın en zengin mahallesi değildi, ama kesinlikle müreffehti. Elbette Tear’da yalnızca tek bir ayrım vardı: asil olanlar ve olmayanlar. Pek çok asil hala sıradan insanları tamamen farklı ve kesinlikle daha düşük- yaratıklar olarak görüyordu.</p>
<p class="p0">Bazı sıradan insanların yanından geçiyorlardı. Erkekler paçaları bilek hizasından bağlı bol pantolonlar giymiş, bellerine rengarenk kuşaklar takmışlardı. Kadınlar ise yüksek yakalı elbiseler giymiş, açık renk önlükler takmışlardı. Yassı tepeli geniş hasır şapkalar ve bir yana sarkan bez başlıklar yaygındı. Pek çok kişi, ipe bağladıkları nalınları Maule’a döndüklerinde kullanmak üzere omuzlarına asmışlardı.</p>
<p class="p0">Nynaeve’in yanından geçen insanların yüzleri endişeliydi, bazıları korkuyla dönüp dönüp arkalarına bakıyordu. O yönde, bir şer kabarcığı şehre inmişti. Işık izin verse de, çok kişi incinmemiş olsa, çünkü Nynaeve’in harcayacak fazla zamanı yoktu. Beyaz Kule’ye geri dönmesi gerekiyordu. Egwene’e itaat etmek zorunda olmak Nynaeve’in canını sıkıyordu. Ama itaat edecekti ve Rand döner dönmez şehirden ayrılacaktı. Rand bu sabah bir yere gitmişti. Çekilmez adam. En azından yanında Mızrağın Kızları’nı götürmüştü. Bir şey getirmeye gittiği söyleniyordu.</p>
<p class="p0">Nynaeve adımlarını sıklaştırdı, Naeff de ona ayak uydurdu, öyle ki, neredeyse koşuyorlardı. Kapıyol kullanmak daha çabuk olurdu, ama güvenli olmazdı; Nynaeve, birini biçmeyeceklerinden emin olamazdı. O <span class="t3">Kapıyollara fazla bağımlı olduk,</span> diye düşündü. <span class="t3">Kendi ayaklarımız artık yeterli gelmiyor.</span></p>
<p class="p0">Bir köşeyi döndü ve bir grup sinirli Savunucu’nun sıra olmuş, beklediği bir sokağa girdi. Adamlar kabarık, altın rengi-siyah kollu siyah ceketler giymiş, gümüş rengi plaka zırh takmışlardı. Nynaeve ile Naeff’in önünde aralandılar. Nynaeve gelince rahatlamış görünseler de, yine de kargılarını huzursuzlukla, sıkı sıkı tutuyorlardı.</p>
<p class="p0">Önlerindeki şehir... olması gerekenden daha soluktu. Rengi atmış gibi. Parke taşları daha açık griydi, binaların duvarları olması gerekenden daha soluk kahverengi ya da griydi.</p>
<p class="p0">“İçeride yaralı aramak için adam yolladınız mı?” diye sordu Nynaeve.</p>
<p class="p0">Savunuculardan biri başını iki yana salladı. “Biz insanların girmesini engelliyoruz, şey, Aes Sedai Hanım. Güvenli değil.”</p>
<p class="p0">Çoğu Tearlı, Aes Sedailere saygı göstermeye hala alışamamıştı. Yakın zamana kadar, şehirde yönlendirmek kanundışıydı.</p>
<p class="p0">“Adamlarını yolla, arasınlar,” dedi Nynaeve kararlılıkla. “Çekingenliğin birilerinin canına mal olursa Lord Ejder kızar. Çeperden başla. Yardım edebileceğim birine rastlarsanız beni çağırın.”</p>
<p class="p0">Nöbetçiler harekete geçti. Nynaeve Naeff’e döndü ve Naeff başını salladı. Nynaeve döndü ve şehrin şer kabarcığından etkilenmiş kısmına doğru bir adım attı. Ayağı parke taşına indiğinde, taş toza döndü. Nynaeve’in ayağı kırılan taşa battı ve sert toprağa bastı.</p>
<p class="p0">Nynaeve başını eğip yere baktı ve ürperdi. İlerlemeye devam etti ve o dokundukça taşlar toza dönüştü. O ve Naeff, peşlerinde toza dönmüş taşlardan bir iz bırakarak en yakındaki binaya yaklaştılar.</p>
<p class="p0">Bina, ikinci katında güzel balkonları olan bir handı. Cam pencerelerinde narin demir işi süslemeler ve koyu renk cilalı bir verandası vardı. Kapı açıktı ve Nynaeve ayağını kaldırıp alçak verandaya bastığı zaman, tahtalar da toza döndüler. Nynaeve yere bakarak donakaldı. Naeff yanına geldi, sonra diz çöktü ve bir çimdik toz aldı.</p>
<p class="p0">“Yumuşak,” dedi usulca, “dokunduğum en ince toz.”</p>
<p class="p0">Tuhaf bir biçimde hava, sessiz sokağın aksine, olağanüstü temiz kokuyordu. Nynaeve derin bir nefes aldı ve hana girdi. Dizlerine dek gelen, o dokundukça dağılan tahtaların içinde, zorla ilerliyordu.</p>
<p class="p0">İçerisi loştu. Ayaklı şamdanlar yanmıyordu. Odada, hareket ederken donakalmış insanlar oturuyordu. Çoğu, güzel giyimli asillerdi, sakallarını yağlayarak sivriltmiş adamlar. Biri yakındaki yüksek masanın yanında, uzun bacaklı bir sandalyede oturuyordu. Sabah birasını dudaklarına götürürken donmuştu. Kıpırtısızdı, ağzı içkiyi kabul etmek üzere aralanmıştı.</p>
<p class="p0">Naeff’in yüzü ciddiydi, ama pek az şey Asha’man’ı şaşırtıyor ya da rahatsız ediyordu zaten. Naeff bir adım daha atacakken Nynaeve atılıp adamın kolunu yakaladı. Naeff kaşlarını çatarak ona döndü ve Nynaeve yeri işaret etti. Naeff’in tam önünde, hala sağlam olan tahtanın altında zar zor görülebilen, bir boşluk vardı. Naeff hanın mahzenine düşmekten kurtulmuştu.</p>
<p class="p0">“Işık,” dedi Naeff gerileyerek. Diz çöktü ve önündeki tahtaya tıkladı. Tahta toza dönüştü ve tozlar aşağıdaki karanlık mahzene yağdı.</p>
<p class="p0">Nynaeve Ruh, Hava ve Su örerek yakındaki sandalyede oturan adamı muayene etti. Normalde birini muayene ederken ona dokunurdu, ama bu sefer dokunmakta duraksadı. Dokunmadan da muayene edebilirdi, ama Şifa açısından o kadar etkili olmazdı.</p>
<p class="p0">Adamda hiçbir şey bulamadı. Yaşam izi yoktu, adamın yaşamış olduğuna dair en ufak işaret yoktu. Bedeni etten bile değildi. Nynaeve bir iç burkuntusuyla karanlık odadaki diğerlerini muayene etti. Üç Andorlu tüccara kahvaltı taşıyan hizmetkar kadın. O sıkışık masaların arasından geçmekte zorluk çekmiş olması gereken şişman hancı. Odanın en arkasında titiz bir duruşla oturmuş, kitap okumakta olan şık elbiseli kadın.</p>
<p class="p0">Hiçbiri yaşamıyordu. Bunlar ceset değildi; yalnızca birer kabuktular. Nynaeve titrek parmaklarla uzandı ve yüksek masadaki adamın omzuna dokundu. Adam hemen toza dönüştü ve toz bir bulut halinde yere yağdı. Tozun yağdığı sandalye ve yer tahtaları dağılmadı.</p>
<p class="p0">“Burada kurtaracak canlı kimse yok,” dedi Nynaeve.</p>
<p class="p0">“Zavallıcıklar,” dedi Naeff. “Işık ruhlarını korusun.”</p>
<p class="p0">Nynaeve genelde Tearlı asillere acımazdı; gördüğü onca halk içinde, en kibirlileri onlardı. Ama kimse bunu hak etmezdi. Dahası, bu kabarcık pek çok sıradan insanı da yakalamıştı.</p>
<p class="p0">Nynaeve ve Naeff binadan çıktılar. Nynaeve can sıkıntısıyla örgüsünü çekiştirdi. Kendini çaresiz hissetmekten nefret ederdi. Arad Doman’daki malikanede yangın başlatan zavallı nöbetçi ve tuhaf hastalıklardan ölen insanlarda olduğu gibi. Bugün de tozdan kabuklar. İnsanlara yardım edemeyecekse, Şifa öğrenmenin ne faydası vardı?</p>
<p class="p0">Üstelik artık gitmesi gerekiyordu. Beyaz Kule’ye dönmesi. Kaçıyormuş gibi hissediyordu. Naeff’e döndü. “Rüzgar,” dedi.</p>
<p class="p0">“Nynaeve Sedai?”</p>
<p class="p0">“Binaya rüzgar estir, Naeff,” dedi Nynaeve. “Ne olacağını görmek istiyorum.”</p>
<p class="p0">Asha’man denileni yaptı. Görünmez örgüleri bir esinti başlattı. Tüm bina patladı, toza dönüşerek dağıldı ve beyaz karahindiba tohumları gibi uçup gitti. Naeff ona döndü.</p>
<p class="p0">“Bu kabarcığın ne kadar büyük olduğunu söylemişlerdi?” diye sordu Nynaeve.</p>
<p class="p0">“Her iki yönde, yaklaşık iki sokak genişliğinde.”</p>
<p class="p0">“Daha fazla rüzgara ihtiyacımız var,” dedi Nynaeve örmeye başlayarak. “Yapabildiğin kadar büyük bir rüzgar yap. Yaralı biri varsa, bu şekilde bulabiliriz.”</p>
<p class="p0">Naeff başını salladı. İkisi rüzgar yaratarak yürüdüler. Binaları parçaladılar ve patlayıp yıkılmalarını sağladılar. Naeff bu işte Nynaeve’den daha iyiydi, ama Nynaeve’in Tek Güç yeteneği daha büyüktü. Birlikte, ufalanan binaları, taşları ve insanları, bir toz fırtınası halinde önlerine katıp süpürdüler.</p>
<p class="p0">Yorucu işti, ama devam ettiler. Nynaeve, mantıksız da olsa, yardım edebileceği birini bulmayı umuyordu. Onun ve Naeff’in önünde binalar yıkıldı, tozlar rüzgar burgacına kapıldı. Tozu bir küre haline getirdiler ve küreyi küçülttüler. Tıpkı yer süpüren bir kadın gibi.</p>
<p class="p0">Sokakta, adım atarken donakalmış insanların yanından geçtiler. Araba çeken öküzlerin. Yürek burkan bir biçimde, ara sokaklarda oynayan çocukların. Her şey toza dönüştü.</p>
<p class="p0">Canlı kimseyi bulamadılar. Sonunda Naeff’le birlikte şehrin etkilenen kısmını yok etmiş, tozu en ortaya süpürmüşlerdi. Nynaeve, Naeff’in ördüğü küçük siklonun etkisiyle olduğu yerde dönen toz yığınına baktı. Nynaeve meraklanarak, siklona doğru Ateş’ten bir dil uzattı ve toz alev aldı.</p>
<p class="p0">Nynaeve inledi; o toz, ateşe atılmış kuru kağıt gibi tutuşmuş, alevlerden kükreyen bir bora yaratmıştı. Nynaeve ve Naeff gerilediler, ama her şey bir anda olupbitti. Geriye kül bile kalmadı.</p>
<p class="p0"><span class="t3">Onu toplamasaydık, </span>diye düşündü Nynaeve, ateşin sönmesini izlerken, <span class="t3">biri içine mum düşürebilirdi. Böyle bir yangın...</span></p>
<p class="p0">Naeff estirdiği rüzgarı durdurdu. İkisi, mahzen delikleri dizili çıplak bir toprak halkasının ortasında duruyordu. Yanlarda, binalar kesilmişti, odalar açık duruyordu, bazı binalar yıkılmıştı. Bu boş bölgeyi görmek ürkütücüydü. Sağlıklı bir yüzdeki oyuk göz gibi.</p>
<p class="p0">Boş alanın sınırında pek çok Savunucu grubu duruyordu. Nynaeve Naeff’e bakarak başını salladı ve en büyük gruba doğru yürüdüler. “Kimseyi bulamadınız mı?” diye sordu Nynaeve.</p>
<p class="p0">“Hayır, Aes Sedai Hanım,” dedi adam. “Şey... birkaç kişi bulduk, ama çoktan ölmüşlerdi.”</p>
<p class="p0">Bir başka adam, üniforması üzerine çok dar gelen fıçı gibi biri, başını salladı. “O halkanın içine ayağını uzatan biri bile ölmüş gibi görünüyor. Bir ayakları ya da kollarının bir parçası eksik olanlar bulduk. Ama yine de ölmüşlerdi.” Adam gözle görülür bir biçimde ürperdi.</p>
<p class="p0">Nynaeve gözlerini yumdu. Tüm dünya dağılıyordu ve o, ona Şifa verme gücünden yoksundu. Kendini hasta ve öfkeli hissediyordu.</p>
<p class="p0">“Belki buna <span class="t3">onlar</span> sebep olmuştur,” dedi Naeff usulca. Nynaeve gözlerini açtığı zaman Naeff’in yakındaki binanın gölgelerine doğru başını salladığını gördü. “Soluklar. Üç taneler Nynaeve Sedai, bizi izliyorlar.”</p>
<p class="p0">“Naeff...” dedi Nynaeve kızgınlıkla. Adama Solukların gerçek olmadığını söylemek işe yaramıyordu. <span class="t3">Bir şeyler yapmam lazım,</span> diye düşündü. <span class="t3">Birilerine yardım etmeliyim.</span> “Naeff, kıpırdamadan dur.” Adamın kolunu tuttu ve muayene etti. Naeff şaşkın şaşkın ona baktı, ama itiraz etmedi.</p>
<p class="p0">Nynaeve deliliği, adamın zihnine gömülmüş karanlık bir damar ağı gibi görebiliyordu. Ağ adeta küçük bir yüreğin atması gibi zonkluyordu. Nynaeve son zamanlarda başka Asha’manlarda da benzer bozukluklara denk gelmişti. Muayene yeteneği gelişiyordu, örgüleri daha incelikliydi ve eskiden göremediği şeyler bulabiliyordu. Ama sorunu nasıl çözeceğini bilmiyordu.</p>
<p class="p0"><span class="t3">Her şeye Şifa verilebilir,</span> dedi kendi kendine. <span class="t3">Ölüm dışında her şeye.</span> Odaklandı, Beş Güç’ü birbirine ördü ve Graendal’ın talihsiz hizmetkarındaki İçtepi’yi kaldırdığında olanları hatırlayarak, deliliği dikkatle dürtükledi. Adamın zihni daha kötü zarar görecekse, Naeff deli olarak kalsa daha iyiydi.</p>
<p class="p0">Tuhaf bir biçimde, karanlık gerçekten de İçtepi’ye benziyordu. Lekenin yaptığı bu muydu? Tek Güç kullanan erkekleri, Karanlık Varlık’ın kendi İçtepi’siyle yozlaştırıyor muydu?</p>
<p class="p0">Dikkatle, deliliğin aksi olan bir başka örgü yaptı ve Naeff’in zihnine yerleştirdi. Örgü, hiçbir şey yapmadan solup gitti.</p>
<p class="p0">Nynaeve dişlerini sıktı. Bunun işe yaraması gerekiyordu! Ama son zamanlarda sık sık yaşadığı gibi, başarısız olmuştu.</p>
<p class="p0"><span class="t3">Hayır,</span> diye düşündü Nynaeve. <span class="t3">Hayır, hiçbir şey yapmadan duramam.</span> Daha derinleri inceledi. Karanlığın Naeff’in zihnine saplanmış küçük, dikensi uzantıları vardı. Nynaeve çevresinde toplanan insanları görmezden gelerek o dikenleri inceledi. Ruh örgüleri kullanarak dikkatle bir tanesini çekip kopardı.</p>
<p class="p0">Diken, biraz direndikten sonra yerinden çıktı ve Nynaeve dikenin Naeff’in etini deldiği yere Şifa verdi. Beyin, daha sağlıklı görünerek zonkluyordu sanki. Nynaeve diğer dikenleri de teker teker çıkardı. Örgülerini sürdürmek, tekrar batmasın diye dikenleri tutmak zorunda kalıyordu. Terlemeye başladı. Bölgeyi süpürme işi yormuştu onu, sıcağı dışında tutmak için gereken konsantrasyondan yoksundu. Tear çok bunaltıcıydı.</p>
<p class="p0">Çalışmaya devam etti ve bir karşı-örgü daha hazırladı. Bütün dikenleri teker teker çıkardıktan sonra yeni örgüsünü salıverdi. Karanlık parça, <span class="t3">canlı</span> bir şeymiş gibi dalgalanarak sarsıldı.</p>
<p class="p0">Sonra yok oldu.</p>
<p class="p0">Nynaeve bitkin halde, sendeleyerek geriledi. Naeff gözlerini kırpıştırdı, sonra çevresine bakındı. Bir elini başına götürdü.</p>
<p class="p0"><span class="t3">Işık!</span> diye düşündü Nynaeve. <span class="t3">Ona zarar mı verdim? Öylesine dalmamalıydım bu işe. Ben...</span></p>
<p class="p0">“Gittiler,” dedi Naeff. “Soluklar... artık onları göremiyorum.” Gözlerini kırpıştırdı. “Zaten Soluklar gölgelere nasıl saklanabilirdi ki? Ben onları görebiliyorsam, beni öldürürlerdi ve...” Nynaeve’e bakarak odaklandı. “Siz <span class="t3">ne</span> yaptınız?”</p>
<p class="p0">“Ben... sanırım deliliğine Şifa verdim.” Eh, ona bir şey yaptığı açıktı. Yaptığı iş sıradan Şifa değildi, Şifa örgüleri kullanmamıştı bile. Ama işe yaramış görünüyordu.</p>
<p class="p0">Naeff şaşkın bir ifadeyle geniş geniş gülümsedi. Nynaeve’in elini iki eline aldı ve sonra gözleri yaşararak önünde diz çöktü. “Aylar boyunca, daima izlendiğimi hissettim. Sırtımı gölgelere döner dönmez öldürüleceğimi sanarak. Ama şimdi... <span class="t3">Teşekkür ederim.</span> Nelavaire’i bulmam lazım.”</p>
<p class="p0">“Git madem,” dedi Nynaeve. Naeff, Aes Sedai’sini bulmak üzere, koşarak Taş’a döndü.</p>
<p class="p0"><span class="t3">Yaptığım hiçbir şeyin fark yaratmayacağını düşünmemeliyim. Karanlık Varlık da bunu istiyor.</span> Nynaeve Naeff’in uzaklaşmasını izlerken, yukarıdaki bulutların açılmaya başladığını fark etti. Rand geri dönmüştü.</p>
<p class="p0">İşçiler, yarısı toza dönmüş binaların molozlarını kaldırmaya başlamıştı. Nynaeve alanın çevresinde toplanmaya başlamış Tearlıları yatıştırmaya çalıştı. Panik çıkmasını istemiyordu; herkesi tehlikenin geçtiğine dair temin etti ve sonra kayıp vermiş ailelerle konuşmak istedi.</p>
<p class="p0">Rand onu bulduğunda Nynaeve hala bunu yapıyordu -zayıf, endişeli bir kadınla usul usul konuşmaktaydı. Kadın halktan biriydi, yüksek yakalı elbise giymiş, üç önlük ve hasır bir şapka takmıştı. Kocası, Nynaeve’in girdiği handa çalışıyordu. Kadın, eskiden mahzen olan deliğe bakıp duruyordu.</p>
<p class="p0">Nynaeve bir an sonra Rand’ın, elleri arkasında, sağlam eliyle kesik kolunu tutarak, kendisini izlemekte olduğunu fark etti. İki Mızrağın Kızı onu koruyordu, Somma ve Kanara. Nynaeve Tearlıyla konuşmayı bitirdi, ama kadının yaşlı gözleri yüreğini burkuyordu. Lan’i kaybetse kendisi nasıl tepki verirdi?</p>
<p class="p0"><span class="t3">Işık onu korusun.</span> <span class="t3">Lütfen, lütfen onu korusun,</span> diye dua etti. Madeni para kesesini kemerinden çıkardı ve kadını keseyle gönderdi. Belki bunun bir faydası olurdu.</p>
<p class="p0">Rand Nynaeve’e yaklaştı. “Halkımla ilgileniyorsun. Teşekkür ederim.”</p>
<p class="p0">“Kimin ihtiyacı varsa onunla ilgileniyorum,” dedi Nynaeve.</p>
<p class="p0">“Her zaman yaptığın gibi,” dedi Rand. “İhtiyaç duymayanlarla ilgilenmeye ek olarak.”</p>
<p class="p0">“Senin gibi mi?” dedi Nynaeve, tek kaşını kaldırarak.</p>
<p class="p0">“Hayır, ben her zaman ihtiyaç duydum. Buna ve daha fazlasına.”</p>
<p class="p0">Nynaeve duraksadı. Bu, <span class="t3">Rand’ın</span> itiraf etmesini beklediği bir şey değildi. Neden o eski pelerinden kurtulmamıştı? Soluk, eskimiş bir pelerindi.</p>
<p class="p0">“Bu benim suçum,” dedi Rand, şehirdeki deliğe doğru başını sallayarak.</p>
<p class="p0">“Rand, aptallaşma.”</p>
<p class="p0">“Kimsenin arada bir aptallaşmaktan kaçınabileceğini sanmıyorum,” dedi Rand. “Geciktiğim için kendimi suçluyorum. Onunla yüzleşmeyi erteleyip duruyorum. Bugün burada ne oldu? Binalar toza mı döndü?”</p>
<p class="p0">“Evet,” dedi Nynaeve. “Her şeyin özü yok olmuş. Her şey biz dokunur dokunmaz ufalanıyordu.”</p>
<p class="p0">“Bunu bütün dünyaya yapacak,” dedi Rand yumuşak bir sesle. “O kıpırdanıyor. Dişimizle, tırnağımızla tutunarak ne kadar beklersek, kalanları o kadar çok yok edecek. Daha fazla oyalanamayız.”</p>
<p class="p0">Nynaeve kaşlarını çattı. “Ama Rand, eğer onu serbest bırakırsak, durum daha da kötüye gitmez mi?”</p>
<p class="p0">“Belki çabucak yaparım,” dedi Rand. “Delik’i açmak onu hemen serbest bırakmaz, ama onu daha da güçlendirir. Yine de yapılması lazım. Bu işi, bir taş duvara tırmanmak gibi düşün. Ne yazık ki, biz oyalanıyoruz ve tırmanmadan önce duvarın çevresinde koşuyoruz. Her adım, gelecek savaşta kullanabileceğimiz gücü zayıflatıyor. Onunla, biz güçlüyken yüzleşmeliyiz. İşte bu yüzden mühürleri kırmam lazım.”</p>
<p class="p0">“Ben...” dedi Nynaeve. “Sanırım sana inanıyorum.” Nynaeve bunu şaşkınlıkla fark etmişti.</p>
<p class="p0">“Öyle mi, Nynaeve?” diye sordu Rand, tuhaf bir rahatlamayla. “Gerçekten inanıyor musun?”</p>
<p class="p0">“Evet.”</p>
<p class="p0">“O zaman Egwene’i ikna etmeye çalış. Elinden gelse beni durdurur.”</p>
<p class="p0">“Rand... beni Kule’ye geri çağırdı. Bugün gitmem gerek.”</p>
<p class="p0">Rand üzülmüş görünüyordu. “Eh, eninde sonunda bunu yapacağını tahmin ediyordum.” Tuhaf bir jestle Nynaeve’in omzunu tuttu. “Onların seni yıkmasına izin verme, Nynaeve. Bunu deneyeceklerdir.”</p>
<p class="p0">“Beni <span class="t3">yıkmak mı</span>?”</p>
<p class="p0">“Tutkun senin bir parçan,” dedi Rand. “Asla itiraf etmediysem de, onlar gibi olmaya çalıştım. Soğuk. Her zaman kontrollü. Bu beni neredeyse yok edecekti. Bu, bazıları için güç demek olabilir, ama <span class="t3">tek</span> güç çeşidi değil. Belki sen kendini biraz daha fazla kontrol etmeyi öğrenebilirsin, ama ben seni olduğun gibi seviyorum. Bu seni hakiki kılıyor. Senin, yüzünde bir maske, başkalarının duygularına hiç aldırmayan, ‘kusursuz’ bir Aes Sedai olmanı istemem.”</p>
<p class="p0">“Aes Sedai olmak, sakin olmaktır,” diye yanıt verdi Nynaeve.</p>
<p class="p0">“Aes Sedai olmak, sen ne olmaya karar verdiysen o olmaktır,” dedi Rand, kesik kolunu arkasından çıkarmadan. “Moiraine insanları önemsiyordu. Sakin olmasına rağmen, onda bunu görebiliyordun. Tanıdığım en iyi Aes Sedailer, diğerlerinin bir Aes Sedainin davranması gerektiği gibi davranmadığından şikayet ettikleri.”</p>
<p class="p0">Nynaeve kendini başını sallarken buldu, ama sonra kendi kendine sinirlendi. Rand al’Thor’dan tavsiye alıyordu, öyle mi?</p>
<p class="p0">Rand’da artık farklı bir şeyler vardı. Sessiz bir derinlik ve dikkatli sözler. Rand, size tepeden baktığını hissetmeden tavsiye alabileceğiniz biriydi. Aslında, bu açıdan babasına benziyordu. Gerçi Nynaeve bunu ikisine de itiraf etmezdi.</p>
<p class="p0">“Egwene’e git,” dedi Rand, Nynaeve’in omzunu bırakarak. “Ama serbest kaldığında, yanıma dönmeni çok isterim Tavsiyelerine yine ihtiyacım olacak. En azından, Shayol Ghul’e giderken yanımda olmanı isterim. Onu yalnız <span class="t3">saidin</span>le yenemem ve <span class="t3">Callandor</span>’u kullanacaksak, benimle halka kuracak, güvendiğim iki kadının kim olacağına ihtiyacım var. Diğer kadına karar vermedim Aviendha ya da Elayne olabilir. Ama biri kesinlikle sen olacaksın.”</p>
<p class="p0">“Orada olacağım, Rand.” Nynaeve tuhaf bir gurur hissediyordu. “Biraz dur. Sana zarar vermeyeceğim. Söz veriyorum.”</p>
<p class="p0">Rand tek kaşını kaldırdı, ama Nynaeve onu muayene ederken hiçbir şey yapmadan bekledi. Nynaeve <span class="t3">çok</span> yorgundu, ama eğer Rand’ın yanından ayrılacaksa, onun deliliğine Şifa vermek için bu fırsatı kullanması gerekiyordu. Aniden, bu onun için ve dünya için yapabileceği en önemli şeymiş gibi gelmişti.</p>
<p class="p0">Rand’ı, yan tarafındaki yaralardan uzak durarak muayene etti. Yaralar, enerjisini soğurmaya çalışan karanlık çukurlar gibiydi. Dikkatini Rand’ın zihnine odakladı. Orada...</p>
<p class="p0">Gerildi. Karanlık muazzamdı, zihninin tamamını kaplıyordu. Beynine saplanmış binlerce minik siyah diken, ama altlarında parlak beyaz dantele benzer <span class="t3">bir şey</span> vardı. Sıvı Güç gibi, beyaz bir parlaklık Can ve şekil verilmiş Işık Nynaeve inledi. Beyazlık kara dikenleri kaplıyor, onların yanında Rand’ın zihnine saplanıyordu. Bunun anlamı neydi?</p>
<p class="p0">Bunun üzerinde çalışmaya nereden başlayacağını bile bilemiyordu. O kadar çok diken vardı ki. Beynine baskı yapan bunca karanlık varken Rand nasıl <span class="t3">düşünüyordu</span>? Ve beyazlığı yaratan neydi? Nynaeve Rand’a daha önce de Şifa vermişti ve o zaman bunu fark etmemişti. Elbette, karanlığı göreli çok olmamıştı. Muhtemelen sebep alışık olduğu muayene yöntemiydi.</p>
<p class="p0">Gönülsüzce çekildi. “Üzgünüm,” dedi. “Sana Şifa veremem.”</p>
<p class="p0">“O yaralara Şifa vermeyi, sen dahil pek çok kişi denedi. İyileşmeleri imkansız, o kadar. Bugünlerde onlar hakkında fazla düşünmüyorum.”</p>
<p class="p0">“Yan tarafındaki yaralar değil,” dedi Nynaeve. “Delilik. Ben...”</p>
<p class="p0">“<span class="t3">Deliliğe</span> Şifa verebiliyor musun?”</p>
<p class="p0">“Naeff’e verdim, sanırım.”</p>
<p class="p0">Rand geniş geniş sırıttı. “Beni her zaman şaşırtıyorsun... Nynaeve, Efsaneler Çağı’ndaki en yetenekli Şifacıların bile zihin hastalıklarında güçlük yaşadığını bilmiyor musun? Pek çoğu, Tek Güç kullanarak deliliği iyileştirmenin imkansız olduğuna inanıyordu.”</p>
<p class="p0">“Gitmeden önce diğerlerine de Şifa vereceğim,” dedi Nynaeve. “En azından Narishma ile Flinn’e. Muhtemelen tüm Asha’manların zihinleri lekelenmiş. Kara Kule’ye gidebilir miyim, bilmiyorum.” <span class="t3">Oraya gitmek isteyip istemediğimi bile bilmiyorum.</span></p>
<p class="p0">“Teşekkür ederim,” dedi Rand kuzeye bakarak. “Ama hayır, Kara Kule’ye gitmemelisin. Oraya birini göndermem gerek, ama bu iş dikkatle ele alınacak. Orada bir şeyler oluyor. Ama yapacak o kadar çok işim var ki...”</p>
<p class="p0">Başını iki yana salladı, sonra Nynaeve’e baktı. “Bu, şu anda aşamayacağım bir çukur. Benim hakkımda Egwene’e iyi şeyler söyle. Onun müttefikim olmasına ihtiyacım var.”</p>
<p class="p0">Nynaeve başını salladı, sonra kendini aptal gibi hissederek Rand’a sarıldı ve Narishma ile Flinn’i bulmaya gitti. Sarılmak. Yeniden Doğan Ejder’e. Nynaeve de Elayne kadar aptallaşıyordu. Beyaz Kule’ye gitmenin belki de sağduyusunu yeniden kazanmasına yardımcı olacağını düşünerek başını iki yana salladı.</p>
<p class="p0">&nbsp;</p>
<p class="p0">Bulutlar geri dönmüştü.</p>
<p class="p0">Egwene Beyaz Kule’nin tepesinde, yassı, yuvarlak çatıda durmuş, bel yüksekliğindeki duvara tutunuyordu. Bulutlar yavaşça yayılan mantar gibi, bir böcek sürüsü gibi, Tar Valon üzerine kapanmıştı. Güneşin ziyareti iyi gelmişti, ama kısa sürmüştü.</p>
<p class="p0">Çayın tadı yine kötüleşmişti. Keşfettikleri tahıl stokları azalıyordu ve gelen yeni çuvallar buğday bitleriyle doluydu. <span class="t3">Diyar Ejder’le Bir.</span></p>
<p class="p0">Egwene Tar Valon’a bakarak temiz havayı içine çekti. Onun Tar Valon’u.</p>
<p class="p0">Saerin, Yukiri ve Seaine -Kule’nin içinde Kara Ajah avlayan grubun ilk üç üyesi- sabırla arkasında bekliyordu. Artık Egwene’in en hararetli ve aynı zamanda en faydalı savunucuları olmuşlardı. Herkes Egwene’in, Elaida’ya karşı çıkan kadınlara iltimas geçmesini bekliyordu, bu yüzden Beyaz Kule’de kalan Aes Sedailerle zaman geçirirken görülmek faydalıydı.</p>
<p class="p0">“Ne keşfettiniz?” diye sordu Egwene.</p>
<p class="p0">Saerin Egwene’e yaklaşarak başını iki yana salladı. Yanağındaki yara izi ve kır düşmüş şakakları, zeytin tenli, küt suratlı Kahverengi’nin yaşlı bir generale benzemesine sebep oluyordu. “Talep ettiğiniz bilginin bir kısmı, üç bin sene önce bile belirsizdi, Anne.”</p>
<p class="p0">“Verebildiğin kadarı da işe yarar, kızım,” dedi Egwene. “Verilerden başka dayanağımız da olduğu sürece, eksik bilgi, cehaletten iyidir.”</p>
<p class="p0">Saerin usulca hıhladı, ama eski bir kahverengi alim olan Yasicca Cellaech’in sözünü tanıdığı açıktı.</p>
<p class="p0">“Ya siz, ikiniz?” diye sordu Egwene, Yukiri ile Seaine’e.</p>
<p class="p0">“Araştırıyoruz,” dedi Yukiri. “Seaine bir olasılık listesi hazırladı. Bazıları oldukça mantıklı.”</p>
<p class="p0">Egwene tek kaşını kaldırdı. Bir Beyaz’a teoriler hakkında soru sormak her zaman ilginç olurdu, ama her zaman faydalı olmazdı. Beyazların olası olanları görmezden gelip, uzak olasılıklara odaklanmak gibi bir eğilimi vardı.</p>
<p class="p0">“O zaman oradan başlayalım,” dedi Egwene. “Seaine?”</p>
<p class="p0">“Eh,” dedi Seaine, “Terkedilmişlerden birinin, ne olduğunu tahmin edemediğimiz bilgilere sahip olduğundan emin olduğumuzu söyleyerek başlayacağım. Bu yüzden, Yemin Çubuğu’nu nasıl alt ettiğini belirlememiz imkansız olabilir. Örneğin, onu bir süreliğine çalışmaz hale getirmenin bir yolunu bulabiliriz, ya da belki onun etkisinden kaçınmak için kullanılan özel sözcükler olabilir. Çubuk, Efsaneler Çağı’ndan kalma bir şey ve onu binlerce yıldır kullanıyor olsak da, gerçekten <span class="t3">anlamıyoruz</span>. Tıpkı çoğu <span class="t3">ter’angreal</span>i anlamadığımız gibi.”</p>
<p class="p0">“Pekala,” dedi Egwene.</p>
<p class="p0">“Ama,” dedi Seaine, bir sayfa çıkararak, “bunu hesaba katarak, çubukla yemin etmenin etkilerinden kaçınmak konusunda üç teori geliştirdim. İlk olarak, kadının bir başka Yemin Çubuğu olması olası. Eskiden başka çubukların da olduğu söyleniyor ve bir çubuğun, bir başka çubuğun etkisini yok etmesi mümkün. Mesaana, gizlice bu tür bir çubuk tutuyor olabilir. Üç Yemin’i bizim çubuğumuzu tutarak etmiştir, sonra bir şekilde diğerini kullanarak yeminlerin etkisini yok etmiş ve ardından Karanlıkdostu olmadığına dair yemin etmiştir.”</p>
<p class="p0">“Zor,” dedi Egwene. “Üç Yemin’in etkisini biz anlamadan nasıl geri çevirecekti? Bu, Ruh yönlendirmeyi gerektirir.”</p>
<p class="p0">“Bunu düşündüm,” dedi Seaine.</p>
<p class="p0">“Şaşırtıcı değil,” dedi Yukiri.</p>
<p class="p0">Seaine ona baktı, sonra devam etti. “İşte bu yüzden Mesaana’nın ikinci bir Yemin Çubuğu’na ihtiyacı vardı. Ona Ruh yönlendirir, sonra örgüyü içe alır ve çubukla bağını korurdu.”</p>
<p class="p0">“Pek olası gelmiyor,” dedi Egwene.</p>
<p class="p0">“Olası gelmiyor mu?” diye yanıt verdi Saerin. “Bana saçma geliyor. Bunların bazılarının mantıklı olduğunu söyledin sanıyordum, Yukiri.”</p>
<p class="p0">“Bu, üç teori arasında olasılığı en düşük olan,” dedi Seaine. “İkinci yöntem daha kolay olurdu. Mesaana Sisler Aynası kullanan bir kopyasını göndermiş olabilir. Ağır İçtepi altındaki talihsiz bir Aes Sedai -ya da çömez, hatta yönlendirebilen eğitimsiz bir kadın. Bu kadın Mesaana’nın yerine yeminleri etmiş olabilir. Bu yüzden, bu kişi Karanlıkdostu <span class="t3">olmadığından</span>, Karanlıkdostu olmadığını söyleyebilir.”</p>
<p class="p0">Egwene düşünceli düşünceli başını salladı. “Bu epey hazırlık gerektirir.”</p>
<p class="p0">“Mesaana hakkında öğrenebildiklerime bakılırsa,” dedi Saerin, “hazırlık yapmak konusunda iyiymiş. Hazırlık yapma sanatını kusursuzlaştırmış.”</p>
<p class="p0">Saerin’in görevi, Mesaana’nın gerçek doğası hakkında bulabildiği ne varsa öğrenmekti. Hikayeleri hepsi biliyordu: Terkedilmişlerin isimlerini ve yaptıkları korkunç şeyleri kim ezbere bilmezdi ki? Ama Egwene hikayelere pek fazla inanmıyordu, mümkünse daha sağlam bilgiler istiyordu.</p>
<p class="p0">“Üçüncü bir olasılık olduğunu söyledin,” dedi Egwene.</p>
<p class="p0">“Evet,” dedi Seaine. “Bazı örgülerin sesle oynadığını biliyoruz. Kalabalığa konuşurken ya da konuşmaların dinlenmesi önlenirken farklı ses örgüleri kullanılıyor -yakında konuşulanları dinlemek için de kullanılıyor. Sisler Aynası’nın karmaşık kullanımları bir insanın sesini değiştirebiliyor. Biraz pratikle, Doesine ve ben, konuştuğumuz sözcükleri değiştiren bir örgü üretmeyi başardık. Aslında, biz bir şey söyledik, ama diğer kişi tamamen başka bir şey işitti.”</p>
<p class="p0">“Tehlikeli bir alan, Seaine,” dedi Saerin sert bir sesle. “Bu, kötü amaçlar için kullanılabilecek türden bir örgü.”</p>
<p class="p0">“Onu yalan söylemek için kullanamıyorum,” dedi Seaine. “Denedim. Yeminler geçerli -örgü orada olduğu sürece, benim dudaklarımdan gerçek çıkıyor olsa bile, bir başkasının yalan olarak işiteceğini bildiğim sözcükler söyleyemedim. Yine de, geliştirmesi kolay bir örgü. Bağlanıp içe alındığında, önümde asılı duruyordu ve belirttiğim şekilde sözlerimi değiştiriyordu.</p>
<p class="p0">“Teorik olarak, Mesaana bu örgüyü kullanıyorsa, Yemin Çubuğu’nu eline alıp dilediği gibi yemin edebilirdi. Örneğin, ‘Canım her çektiğinde yalan söyleyeceğime yemin ediyorum.’ Yemin Çubuğu onu bu yemine bağlardı, ama örgüler onun ağzından çıkan sesleri havada değiştirirdi. Biz onun yeminlerini doğru düzgün ettiğini duyardık.”</p>
<p class="p0">Egwene dişlerini gıcırdattı. Yemin Çubuğu’nu atlatmanın zor olacağını varsaymıştı. Ama burada, bunu başarabilecek basit bir örgü vardı. Bilmeliydi annesinin hep söylediği gibi, çakıl taşının iş göreceği yerde asla kaya kullanma.</p>
<p class="p0">“Bununla,” dedi Egwene, “senelerdir Aes Sedailerin arasına Karanlıkdostları karıştırabilirlerdi.”</p>
<p class="p0">“Olası değil,” dedi Saerin. “Yakaladığımız Kara Aes Sedailerin hiçbiri bu örgüyü bilmiyordu. Bilseler, onlara yeminleri yeniden ettirdiğimizde kullanmaya çalışabilirlerdi. Mesaana bu numarayı biliyorsa da kimseye söylemediğini tahmin ediyorum. Çok kişi bilirse bir işe yaramazdı.”</p>
<p class="p0">“Yine de,” dedi Egwene, “ne biliyoruz? Örgüyü öğrendiğimize göre, ona karşı nasıl dikkatli olacağımızı da bulabiliriz muhtemelen -ama Aes Sedailerin yemin etme sürecini tekrar yaşamaya razı geleceğini sanmıyorum.”</p>
<p class="p0">“Terkedilmişlerden birini yakalamak için bile mi?” dedi Yukiri. “Kümeste saklanan tilkiyi bulmak için birkaç kişiyi kızdırmaya değer.”</p>
<p class="p0">“Mesaana’yı yakalayamazdık,” dedi Egwene. “Dahası, bu yöntemlerden birini kullandığından emin değiliz. Seaine’in mantığına göre, fazla güçlük çekmeden Yemin Çubuğu’nu atlatmak mümkün. Mesaana’nın hangi yöntemi kullandığı, bunun mümkün olması kadar önemli değil.”</p>
<p class="p0">Seaine, Yukiri’ye baktı. Üç kadının hiçbiri Egwene’in, bir Terkedilmişin Beyaz Kule’de olduğu savını sorgulamamıştı, ama Egwene onların kafalarında kuşkular taşıdıklarını biliyordu. Eh, en azından Yemin Çubuğu’nu atlatmanın mümkün olduğunu biliyorlardı artık.</p>
<p class="p0">“Çalışmalarına devam etmeni istiyorum,” dedi Egwene. “Sen ve diğerleri pek çok Kara Aes Sedai’nin yakalanmasını ve tilkilerin ortaya çıkarılmasını sağladınız. Bu da aynı şey.” <span class="t3">Yalnızca çok, ama çok daha tehlikeli.</span></p>
<p class="p0">“Elimizden geleni yaparız, Anne,” dedi Yukiri. “Ama yüzlerce Aes Sedai arasında bir tanesi? Yaşamış en sinsi, en kötü yaratıklardan biri? Fazla ipucu bırakacağını sanmıyorum. Şimdiye kadar cinayet soruşturmamız fazla sonuç vermedi.”</p>
<p class="p0">“Yine de devam edin,” dedi Egwene. “Saerin, senin raporlayacak neyin var?”</p>
<p class="p0">“Hikayeler, söylentiler, fısıltılar, Anne,” dedi Saerin yüzünü buruşturarak. “Muhtemelen Mesaana hakkındaki ünlü hikayeleri biliyorsundur; Güç Savaşı sırasında Gölge’nin fethettiği diyarlardaki okulları yönetmesi. Anlayabildiğim kadarıyla o efsaneler doğruymuş. Manetherenli Marsim Son Geceler Yıllıkları’nda bunu ayrıntılı biçimde anlatıyor ve Marsim genellikle güvenilir bir kaynaktır. Alrom o okullardaki yaşantısı hakkında eksiksiz bir metin toparlamış ve o metnin parçaları hala duruyor.</p>
<p class="p0">“Mesaana bir araştırmacı olmak istemiş ve reddedilmiş. Ayrıntılar açık değil. Alrom’un anlatısına inanacaksak, aynı zamanda Gölge’ye geçen Aes Sedaileri yönetiyor, savaş zamanlarında onlara kumanda ediyormuş. Ben buna ikna olmadım; bence Mesaana’nın önderliği göstermelikti.”</p>
<p class="p0">Egwene yavaşça başını salladı. “Ama ya kişiliği? O <span class="t3">kim</span>?”</p>
<p class="p0">Saerin başını iki yana salladı. “Terkedilmişler gerçek ‘kişiliklerden’ ziyade, gece ortaya çıkan canavarlar şekilde anlatılmış Anne ve pek çok şey kaybolmuş ya da yanlış alıntılanmış. Anlayabildiğim kadarıyla, Terkedilmişler arasında, onu gerçekçi biri olarak düşünebilirsiniz; yüksek bir tahtta oturmak yerine aşağı inip ellerini kirletmeyi tercih eden biri. Elandria Borndat’ın <span class="t3">Kırılış’ın Ardını Görmek</span> kitabı, Moghedien ve Graendal’ın aksine, Mesaana’nın dizginleri doğrudan ele almaya gönüllü olduğu konusunda ısrar ediyordu.</p>
<p class="p0">“Asla Terkedilmişlerin en yetenekli, en güçlüsü olarak bilinmedi, ama son derece becerikli. Elandria onun yapılması gerekeni yaptığını açıklıyor. Diğerleri entrikalar çevirirken, Mesaana dikkatle savunmasını oluşturuyor ve davasına yeni kattıklarını eğitiyormuş.” Saerin duraksadı. “O... şey, bir Amyrlin’e çok benziyor, Anne. Gölge’nin Amyrlin’i.”</p>
<p class="p0">“Işık,” dedi Yukiri. “Buraya yerleşmesine şaşmamak gerekir.” Gri Aes Sedai bundan çok huzursuz olmuş görünüyordu.</p>
<p class="p0">“Konuyla ilgili bulabildiğim diğer tek şey, Anne,” dedi Saerin, “Mavilerden bir alim olan Lannis’in merak uyandırıcı bir yorumuydu. Mesaana’yı salt öfke konusunda ancak Demandred’in geçebileceğini söylüyor.”</p>
<p class="p0">Egwene kaşlarını çattı. “Ben, tüm Terkedilmişlerin nefret dolu olduğunu varsayıyorum.”</p>
<p class="p0">“Nefret değil,” dedi Saerin. “<span class="t3">Öfke</span>. Lannis Mesaana’nın, en öndekilerden biri <span class="t3">olmadığı</span> için öfkeli olduğunu düşünüyordu kendine, dünyaya ve diğer Terkedilmişlere karşı öfkeli. Bu onu çok tehlikeli kılabilir.”</p>
<p class="p0">Egwene yavaşça başını salladı. O <span class="t3">örgütleyen biri,</span> diye düşündü. <span class="t3">Bu pozisyona itilmesinden nefret eden bir idareci.</span></p>
<p class="p0">Bu yüzden mi, Kara Aes Sedailer keşfedildikten sonra Kule’de kalmıştı? Karanlık Varlık adına büyük bir başarıya mı imza atmak istiyordu? Verin, Terkedilmişlerin tek bir özelliği olduğunu söylemişti: bencillikleri.</p>
<p class="p0"><span class="t3">Mesaana Karanlık Varlık’a kırık bir Beyaz Kule teslim etmeye çalıştı, diye düşündü Egwene. Ama başarısız oldu. Muhtemelen Rand’ı kaçırma teşebbüsünde de parmağı vardı. Bir fiyasko daha. Ya, Kara Kule’yi yok etmek üzere gönderilen kadınlar?</span></p>
<p class="p0">Mesaana başarısızlıklarını telafi etmek için görkemli bir başarı kazanmak zorundaydı. Egwene’i öldürmek işe yarardı. Bu, Beyaz Kule’yi tekrar bölebilirdi.</p>
<p class="p0">Kendisini yem olarak kullanabileceğini söylediğinde Gawyn perişan olmuştu. Bunu yapmaya cesaret edebilir miydi? Egwene, Kule’nin tepesinde, ona güvenen şehrin yükseklerinde, korkulukları kavrayarak durdu ve ona ihtiyaç duyan dünyaya baktı.</p>
<p class="p0">Bir şey yapılması gerekiyordu; Mesaana’yı kendini göstermeye zorlamak gerekiyordu. Saerin’in söyledikleri doğruysa, kadın doğrudan savaşmaya gönüllü olabilirdi -gölgelerde saklanarak çalışmayacaktı. O zaman Egwene’in görevi, ona fırsat sunarak onu baştan çıkarmaktı, çok aşikar görünmeyen bir fırsat, Mesaana’nın direnemeyeceği bir fırsat.</p>
<p class="p0">“Gelin,” dedi Egwene, Kule’ye geri giden rampaya yönelerek. “Yapmam gereken hazırlıklar var.”</p>
</body>
</html>