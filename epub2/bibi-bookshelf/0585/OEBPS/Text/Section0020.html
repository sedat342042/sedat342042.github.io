<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<meta http-equiv="Content-Type" content="application/xhtml+xml; charset=utf-8"/>

<link rel="stylesheet" type="text/css" href="../Styles/style.css"/>
<title>Geceyarısı Kuleleri</title>
</head>
<body>
<p class="p1" style="text-align: center;"><span class="t1">11</span></p>
<p class="p1" style="text-align: center;">-------------------------------------------------------------------------------------------------</p>
<p class="p1" style="text-align: center;"><span class="t1">BEKLENMEDİK BİR MEKTUP</span></p>
<p class="p1" style="text-align: center;"><span class="t1"><br/></span></p>
<p class="p0">“Bunu imzalayacağımı düşünmüş olamazlar,” dedi Elayne, kağıt destesini sandalyenin yanında, yere bırakarak.</p>
<p class="p0">“Pek olası değil,” dedi Dyelin. Altın sarısı saçları derli toplu, sert yüzü kontrollü, ince vücudu dengeliydi. Kadın kusursuzdu! Elayne kendini şişman, mezbahaya gitmeye hazır bir inek gibi hissederken Dyelin’in bu kadar kusursuz görünmesi <span class="t3">haksızlıktı</span>.</p>
<p class="p0">Elayne’in oturma odasının şöminesi sıcak sıcak çıtırdıyordu. Duvarlardan birinin önündeki konsolda şarap duruyordu, ama elbette Elayne’in <span class="t3">onu</span> içmesine izin yoktu. Bir kişi daha ona lanet keçi sütü içmesini söylerse...</p>
<p class="p0">Birgitte uzak duvarın önünde duruyordu. Altın rengi örgüsünü sağ omzundan sarkıtmıştı ve beyaz yakalı kırmızı ceketi, gök mavisi pantolonuyla zıtlık oluşturuyordu. Kadın kendine bir fincan çay doldurdu ve fincanın üzerinden Elayne’in sinirine güldü. Elayne duyguyu bağ aracılığıyla hissedebiliyordu!</p>
<p class="p0">Odada başka kimse yoktu. Elayne Ellorien’in ulağının getirdiği öneriyi kabul ettikten ve öneriyi yalnız başına değerlendirmek istediğini açıkladıktan sonra, oturma odasına çekilmişti. Eh, değerlendirecekti de! Çöpe atmayı düşünecekti, bu haliyle!</p>
<p class="p0">“Bu bir hakaret,” dedi, elini sayfalara doğru sallayarak.</p>
<p class="p0">“Onları sonsuza dek tutsak etmeyi mi düşünüyorsun, Elayne?” diye sordu Dyelin, tek kaşını kaldırarak. “Fidye ödeyecek para bulamazlar, Taht Savaşı için harcadıklarından sonra asla. Verebileceğin tek bir karar kalıyor geriye.”</p>
<p class="p0">“Ne halleri varsa görsünler,” dedi Elayne kollarını kavuşturarak. “Bana karşı ordu kurdular ve Caemlyn’e kuşatma düzenlediler!”</p>
<p class="p0">“Evet,” dedi Dyelin. “Ben de oradaydım.”</p>
<p class="p0">Elayne kendi kendine usulca küfretti, sonra kalktı ve odayı adımlamaya başladı. Birgitte onu süzdü; Melfane’in Elayne’in kendini yormamasını önerdiğini ikisi de biliyordu. Elayne Muhafız’ının bakışlarına dikbaşlılıkla karşılık verdi, sonra odayı adımlamaya devam etti. Kavrulsun, o <span class="t3">lanet</span> ebe de kavrulsun! Yürümek yorucu değildi.</p>
<p class="p0">Ellorien Elayne’in hükmüne karşı çıkan son gürültücü asildi ve aynı zamanda en sorunlu olanıydı -belki Jarid Sarand dışında. Bu aylar, Elayne’in sınanacağı uzun bir dönemin başlangıcıydı. Bazı konularda duruşu ne olacaktı? Kolaylıkla itilip kakılabilir miydi? Annesine ne kadar benziyordu?</p>
<p class="p0">Onun kolay kolay ürkütülemeyeceğini öğrenmeleri gerekiyordu. Ama ne yazık ki, çay fincanlarından oluşmuş yüksek bir tepenin üzerine tünemişti. O fincanların hepsi birer Andor Evi’ydi; bazıları onu gönüllü desteklemişti, diğerleri istemeye istemeye. Pek azı Elayne’in dilediği kadar sağlamdı.</p>
<p class="p0">“Tutsak asiller birer kaynak,” dedi Elayne. “O şekilde görülmeleri lazım.”</p>
<p class="p0">Dyelin başını salladı. Asil kadın Elayne’i teşvik etmeyi, onun bulması gereken yanıtlar için kendini zorlamasını sağlamayı biliyordu. “Sonunda harcanmayacaksa, bir kaynak anlamsızdır,” diye yorum yaptı Dyelin. Elinde bir şarap kadehi vardı. Kahrolası kadın.</p>
<p class="p0">“Evet,” dedi Elayne, “ama bir kaynağı elden çıkarmak, dikkatsiz biri olarak ün yapmak anlamına gelir.”</p>
<p class="p0">“Bir şeyi, değeri düşmeden hemen önce elden çıkarmıyorsan,” dedi Dyelin. “Pek çok tüccar, buz biberlerini indirimli sattıkları için aptallıkla suçlandılar, ama fiyatlar daha da düştüğünde bilgelikleri ortaya çıktı.”</p>
<p class="p0">“Ya bu tutsaklar? Değerleri yakında düşer mi sence?”</p>
<p class="p0">“Evleri küçük düştü,” dedi Dyelin. “Senin konumun güçlendikçe Elayne, bu siyasi tutsakların değeri de düşecek. Elindeki avantajı çarçur etmemelisin, ama kimsenin aldırış etmeyeceği bir zamana kadar kilit altında da tutmamalısın.”</p>
<p class="p0">“Onları idama mahkûm edebilirsin,” dedi Birgitte.</p>
<p class="p0">İki kadın ona bakakaldılar.</p>
<p class="p0">“Ne?” dedi Birgitte. “Bunu hak ediyorlar. Aynı zamanda, katı bir hükümdar olarak da ün yaparsın.”</p>
<p class="p0">“Bu doğru olmaz,” dedi Elayne. “Tahta bir başkasının çıkmasını destekledikleri için öldürülmemeleri lazım. Kraliçe’nin olmadığı yerde ihanet de olmamalı.”</p>
<p class="p0">“Yani askerlerimiz ölebilir, ama asiller paçayı kurtarır, öyle mi?” diye sordu Birgitte. Sonra Elayne itiraz edemeden elini kaldırdı. “Bana vereceğin dersi kendine sakla, Elayne. Anlıyorum. Sana katılmıyorum, ama anlıyorum. Öteden beri böyle olmuştur.”</p>
<p class="p0">Elayne odayı adımlama işine geri döndü. Ama geçerken durup Ellorien’in önerisinin üzerine Bastı. Birgitte bunu görünce gözlerini devirdi, ama yine de iyi gelmişti. “Öneri” bir dizi boş vaatten ibaretti ve Elayne’in “Andor’un iyiliği için” tutsakları serbest bırakmasını talep ediyordu. Ellorien, tutsakların parası olmadığından, tahtın onları affetmesi ve ulusu yeniden inşa etmesine yardım etmeleri amacıyla salıvermesi gerektiğini iddia ediyordu.</p>
<p class="p0">Doğrusunu söylemek gerekirse, Elayne de bunu yapmayı düşünüyordu. Ama onları <span class="t3">şimdi</span> salıverirse, üçü Ellorien’i kurtarıcıları olarak görürdü! Elayne’in kazanabileceği minnet, onun yerine rakibine bahşedilirdi. Kan ve kanlı küller!</p>
<p class="p0">“Rüzgarbulanlar onlara vaat ettiğin toprakları sormaya başladı,” dedi Dyelin.</p>
<p class="p0">“Şimdiden mi?”</p>
<p class="p0">Yaşlı kadın başını salladı. “Talep beni hala rahatsız ediyor. Neden öyle küçücük bir toprak istiyorlar ki?”</p>
<p class="p0">“Hak ettiler,” dedi Elayne.</p>
<p class="p0">“Belki. Ama bu, beş nesil içinde Andor’un -ne kadar küçük olursa olsun- bir parçasını yabancılara veren ilk Kraliçe olman anlamına geliyor.”</p>
<p class="p0">Elayne derin bir nefes aldı ve tuhaf bir biçimde, sakinleştiğini hissetti. Kahrolası değişken ruh halleri! Melfane, hamileliği ilerledikçe bunların azalacağını söylememiş miydi? Ama bazen duygularının hala çocukların topları gibi hoplayıp sıçradığını hissediyordu.</p>
<p class="p0">Elayne kendini topladı ve oturdu. “Buna izin veremem. Evler’in hepsi diğerlerini omuzlayıp nüfuzlu pozisyonlar kazanmak için fırsat kolluyor.”</p>
<p class="p0">“Emin ol, onların yerinde olsan, sen de aynısını yapardın,” dedi Dyelin.</p>


<p class="p0">“Son Savaş’ın yaklaştığını biliyorsam yapmazdım,” diye terslendi Elayne. “Asillerin dikkatini daha önemli meselelere çekmeliyiz. Onların benim önderliğimde birleşmelerini sağlamalıyız, ya da en azından benimle oyun oynamayacaklarına dair ikna edebilmeliyiz.”</p>
<p class="p0">“Peki, bunu nasıl yapacağını biliyor musun?” diye sordu Dyelin.</p>
<p class="p0">“Evet,” dedi Elayne, doğuya doğru bakarak. “Cairhien’i ele geçirmenin zamanı geldi.”</p>
<p class="p0">Birgitte’in çayı boğazına kaçacaktı neredeyse. Dyelin tek kaşını kaldırmakla yetindi. “Cüretli bir hamle.”</p>
<p class="p0">“Cüretli mi?” diye sordu Birgitte, çenesini silerek. “Apaçık çılgınlık. Elayne, daha Andor’u yeni ele geçirdin.”</p>
<p class="p0">“Bu yüzden, iyi bir zamanlama,” dedi Elayne. “Hızımızı aldık. Dahası, Cairhien’i almak için şimdi harekete geçersek, bu, içi boş kikirdek bir kraliçeden daha fazlası olmaya kararlı olduğumu gösterir.”</p>
<p class="p0">“Senden bunu bekleyen olduğunu sanmıyorum,” dedi Birgitte. “Varsa da, muhtemelen savaş sırasında kafasına çok fazla darbe almıştır.”</p>
<p class="p0">“İfade tarzı ne kadar inceliksiz olursa olsun, o haklı,” diye onayladı Dyelin. Birgitte’e baktı ve Elayne Birgitte’in bağında keskin bir hoşnutsuzluk hissetti. Işık! Bu iki kadının geçinebilmesi için ne yapmak lazımdı? “Kraliçe olarak gücünden kimse kuşku etmiyor, Elayne. Bu, diğerlerinin her fırsatta güç peşinde koşmalarını engellemeyecek; onu daha sonra ele geçirmelerinin olası olmadığını biliyorlar.”</p>
<p class="p0">“Annem gibi, hükümdarlığımı istikrara kavuşturmak için on beş senem yok,” dedi Elayne. “Bak, Rand’ın Güneş Tahtı’na beni oturtmaktan bahsedip durduğunu hepimiz biliyoruz. Şu anda orada bir naip hüküm sürüyor ve beni bekliyor. Colavaere’e olanlardan sonra, kimse Rand’ın emirlerine karşı çıkmaya cesaret edemiyor.”</p>
<p class="p0">“O tahtı alırsan,” dedi Dyelin, “onu sana al’Thor vermiş gibi görünür.”</p>
<p class="p0">“Ee?” dedi Elayne. “Andor’u kendi başıma aldım, ama Cairhien’i hediye olarak kabul etmemde bir sakınca yok. Orayı kurtaran Rand’ın Aielleriydi. Karmaşık bir taht kavgasını önleyerek Cairhienlilere bir iyilik yapmış oluruz. Taht üzerindeki hak iddiam tüm diğerlerininki kadar güçlü ve Rand’a sadık olanlar beni önderleri olarak kabul edecektir.”</p>
<p class="p0">“Etkinlik alanını fazla yaymış olmayacak mısın?”</p>
<p class="p0">“Muhtemelen,” dedi Elayne, “ama riske değdiğini düşünüyorum. Bir adımda, Artur Şahinkanadı’ndan bu yana görülmüş en güçlü hükümdarlardan biri olacağım.”</p>
<p class="p0">Tartışma, kapının nazikçe çalınmasıyla kesildi. Elayne Dyelin’e baktı. Kadının düşünceli yüz ifadesine bakılırsa, Elayne’in söylediklerini düşünüyordu. Eh, Dyelin’in onayı olsa da olmasa da, Elayne Güneş Tahtı’nı almayı deneyecekti. Kadının bir danışman olarak Elayne’e gittikçe daha çok faydası dokunuyordu -tahtı Dyelin’in istememesine şükretmek gerekirdi!- ama bir kraliçe tek bir kişiye çok fazla bağımlı olma tuzağına düşmemeliydi.</p>
<p class="p0">Birgitte kapıya baktı ve fasulye sırığına benzeyen Norry Efendi’yi içeri aldı. Adam kırmızı-beyaz giyinmişti, uzun yüzü her zamanki gibi ciddiydi. Bir kolunun altında deri dosyasını taşıyordu. Elayne inlemesini bastırdı. “Bugünlük işimiz bitti sanıyordum.”</p>
<p class="p0">“Ben de öyle sanıyordum, Majesteleri,” dedi Norry. “Ama pek çok yeni mesele ortaya çıktı. Sizin için... mm... ilginç olabileceğini düşündüm.”</p>
<p class="p0">“Ne demek istiyorsun?”</p>
<p class="p0">“Şey, Majesteleri,” dedi Norry, “benim... bazı türden işleri o kadar da sevmediğimi biliyorsunuz. Ama ekibime son eklenenleri düşünerek, ilgilendiğim alanı genişletmek için sebep olduğunu düşünüyorum.”</p>
<p class="p0">“Hark’tan bahsediyorsun, değil mi?” dedi Birgitte. “O değersiz pislik parçası ne yapıyor?”</p>
<p class="p0">Norry ona baktı. “O... şey... pis olduğunu söylemek zorundayım.” Bakışlarını tekrar Elayne’e çevirdi. “Ama teşvik edildiğinde oldukça becerikli. Haddimi aşmışsam lütfen affedin, ama son zamanlarda yaşanan olaylar ve onların sonucunda zindanlarınızda konuk edilenler düşünüldüğünde, akıllıca olacağını düşündüm.”</p>
<p class="p0">“Sen neden bahsediyorsun, Norry Efendi?” diye sordu Elayne.</p>
<p class="p0">“Basaheen Hanım, Majesteleri,” dedi Norry. “Bizim iyi Hark Efendi’ye verdiğim ilk talimat, Aes Sedailerin kaldıkları yeri izlemesiydi: Konuk Evi adlı belli bir han.”</p>
<p class="p0">Elayne, bir heyecan patlaması hissederek dimdik oturdu. Duhara Basaheen saray personelinin muhtelif üyelerini zorlayarak Elayne’le görüşme ayarlamaya çalışmıştı. Ama artık hepsi kadının saraya alınmaması gerektiğini biliyordu. Aes Sedai ya da değil, Duhara Elaida’nın temsilcisiydi ve Elayne Elaida’yla herhangi bir ilişkisi olmasını istemiyordu.</p>
<p class="p0">“Onun izlenmesini istiyorum,” dedi Elayne hevesle. “O dayanılmaz kadını şehirden attırmak için kullanabileceğim bir şey keşfettiğini söyle lütfen.”</p>
<p class="p0">“O zaman bana kızmadınız mı?” diye sordu Norry Efendi dikkatle, her zamanki kadar kuru ve heyecansız bir tavırla. Adam henüz casusluk meseleleri konusunda deneyimsizdi.</p>
<p class="p0">“Işık, hayır,” dedi Elayne. “Bunu yapmanı ben emretmeliydim. Beni bu ihmalden kurtardın, Norry Efendi. Keşfettiklerinden yeterince iyi bir haber çıkarsa, seni öpebilirim bile.”</p>
<p class="p0"><span class="t3">Bu</span> adamda tepki uyandırdı; gözleri dehşetle irileşti. Elayne kahkaha attı ve Birgitte de güldü. Dyelin memnun olmuş görünmüyordu. Eh, Elayne’i ilgilendirdiği kadarıyla gidip keçi paçası kemirebilirdi.</p>
<p class="p0">“Şey... ee,” dedi Norry, “bunun gerekli olduğunu sanmıyorum, Majesteleri. Şehirde Aes Sedai numarası yapan Karanlıkdostları varsa” -diğerleri gibi o da Elayne’in huzurunda Falion ve diğerlerinden Aes Sedai diye bahsetmemesi gerektiğini öğrenmişti- “Beyaz Kule’den geldiği düşünülenler konusunda dikkatli olmamız gerekir diye düşündüm.”</p>
<p class="p0">Elayne hevesle başını salladı. Norry konuyu ne kadar dağıtıyordu!</p>
<p class="p0">“Bu kadının Karanlıkdostu olduğuna dair kanıt bulduğumu umuyorsanız, korkarım Majesteleri’ni hayal kırıklığına uğratmak zorundayım,” dedi Norry, Elayne’in heyecanını fark ederek.</p>
<p class="p0">“Ah.”</p>
<p class="p0">“Bununla beraber,” dedi Norry, ince parmağını kaldırarak, “sıradışı bir saygıyla inceliyormuş gibi göründüğünüz belgenin hazırlanmasında Duhara Sedai’nin eli olduğuna inanıyorum.” Elayne’in yere fırlattığı sayfalara baktı. Bir tanesinde belirgin bir ayak izi vardı.</p>
<p class="p0">“Duhara <span class="t3">Ellorien</span>’le mi görüşüyor?” diye sordu Elayne.</p>
<p class="p0">“Evet, öyle,” dedi Norry Efendi. “Ziyaretleri gittikçe seyrekleşiyor. Aynı zamanda, gizlilik içinde yürütülüyorlar.”</p>
<p class="p0">Elayne, Dyelin’e baktı. “<span class="t3">Duhara</span> neden rakiplerimin serbest kalmasını istiyor?”</p>
<p class="p0">Dyelin rahatsız olmuş görünüyordu. “Aleyhine bir hareket başlatabileceğini düşünecek kadar aptal olamaz, özellikle de bir grup yenik, müflis lord ve leydiyi kullanarak.”</p>
<p class="p0">“Majesteleri?” diye sordu Norry. “Yorum yapmama izin verirseniz...”</p>
<p class="p0">“Elbette, Norry Efendi.”</p>
<p class="p0">“Belki Aes Sedai, Leydi Ellorien’e yaranmaya çalışıyordur. Bu öneriyi birlikte hazırladıklarını kesin olarak bilmiyoruz; Aes Sedai’nin ziyaretlerinin sıklığına ve zamanlamasına bakarak, olası göründü yalnızca. Ama belki düşmanlarınızı desteklemekten çok, şehrin asillerinin <span class="t3">bazılarının</span> gözüne girmek için sebebi vardır.”</p>
<p class="p0">Bu mümkündü. Elayne ne kadar çok teklif ederse etsin, muhtemelen Duhara Beyaz Kule’ye dönmeyecekti. Geri dönmek Elaida’nın karşısına boş ellerle ve düşman bir Andor’la çıkmak demek olurdu. Hiçbir Aes Sedai kararından o kadar kolay döndürülemezdi. Bununla birlikte, Andor asillerinden bazılarının sadakatiyle geri dönerse, elle tutulur bir şey olurdu.</p>
<p class="p0">“Duhara Ellorien’in evini ziyaret etmek için handan çıkarken,” dedi Elayne, “üzerinde ne vardı?” Ellorien mülklerine dönmekten bahsetmiş olsa da, belki de şimdilik bunun siyasi açıdan işine yaramayacağını fark ederek, gitmemişti. Caemlyn’deki malikanesinde kalıyordu.</p>
<p class="p0">“Pelerin, Majesteleri,” dedi Norry. “Başlığını takmıştı.”</p>
<p class="p0">“İyi kalite mi, kötü kalite mi?”</p>
<p class="p0">“Ben... bilmiyorum,” diye yanıt verdi Norry, mahçup bir sesle. “Hark Efendi’yi getirebilirim...”</p>
<p class="p0">“Buna gerek yok,” dedi Elayne. “Ama söyle bana. Yalnız mı gitti?”</p>
<p class="p0">“Hayır. Yanında her zaman kalabalık bir eşlikçi grubu götürüyor.”</p>
<p class="p0">Elayne başını salladı. Duhara’nın pelerin takıp başlığını kaldırmasına rağmen, büyük bir grupla çıkmasına ek olarak Büyük Yılan yüzüğünü parmağında bıraktığına, dikkat çekici ölçüde gösterişli bir pelerin seçtiğine iddiaya girebilirdi.</p>
<p class="p0">“Norry Efendi,” dedi Elayne, “korkarım sana oyun oynamış.”</p>
<p class="p0">“Majesteleri?”</p>
<p class="p0">Dyelin başını salladı. “Ellorien’i ziyaret ederken görülmek istedi. Ziyaretlerin resmi olmasını istemedi -bu, resmi olarak, tahtınıza karşı olduğu izlenimini bırakırdı. Ama ne yaptığını sizin bilmenizi istedi.”</p>
<p class="p0">“Açık açık düşmanlarımla görüşüyor,” dedi Elayne “Bu bir uyarı. Daha önce, onun ve Elaida’nın karşısında olmaktan memnun kalmayacağımı söyleyerek beni tehdit etmişti.”</p>
<p class="p0">“Ah,” dedi Norry, çökerek. “O zaman girişimim o kadar da akıllıca değildi.”</p>
<p class="p0">“Ah, girişimin hala değerli,” dedi Elayne. “Onu izletmeseydin, bunu gözden kaçırırdık -bu da utanç verici olurdu. Biri bana hakaret etmek için elinden geleni yapıyorsa, en azından farkında olmak isterim. Sırf, daha sonra kimin kellesini uçuracağımı bilmek için bile olsa.”</p>
<p class="p0">Norry soldu.</p>
<p class="p0">“Mecazi anlamda, Norry Efendi,” dedi Elayne. Ama gerçekten yapmayı isterdi de. Elaida’ya da! Elayne’e “danışmanlık” yapacak bir bekçi köpeği göndermeye cüret etmişti! Elayne başını iki yana salladı. Acele et. <span class="t3">Egwene. Kulede olmana ihtiyacımız var. Orada olmana dünyanın ihtiyacı var.</span></p>
<p class="p0">İçini çekti ve Norry’ye sırtını döndü. “İlgimi isteyen ‘pek çok mesele’ olduğunu söylemiştin?”</p>
<p class="p0">“Gerçekten de var, Majesteleri,” dedi Norry, korkunç deri dosyasını çıkararak. Dosyadan bir sayfa çıkardı -diğer sayfalar kadar saygı göstermediği bir belge. Gerçekten de, bu sayfayı iki parmağı arasında kıstırmış, olukta bulduğu bir hayvanı tutan bir adam gibi kaldırıyordu. “Paralı asker birlikleri hakkında emirlerinizi hatırlarsınız?”</p>
<p class="p0">“Evet,” dedi Elayne, yüzünü buruşturarak. Susamaya başlamıştı. Karamsar bakışlarla sandalyesinin yanındaki masada duran ılık keçi sütü dolu kupaya baktı. Savaş haberi, hizmetlerini sunmaya hevesli paralı asker grupları getirmişti.</p>
<p class="p0">Paralı askerlerin çoğu açısından, ne yazık ki kuşatma kısa sürmüştü. Haber hızlı yayılıyordu, ama bitkin ve aç askerler yavaş yolculuk ediyordu. Asker birlikleri şehre gelmeye devam ediyordu ve silahlarına ihtiyaç olmadığını öğrenince hayal kırıklığına uğruyorlardı.</p>
<p class="p0">Elayne onları şehirden göndererek işe başlamıştı. Sonra bunun aptallığını fark etmişti. Tarmon Gai’don’da herkese ihtiyaç olacaktı ve Andor savaşa fazladan beş, on bin asker gönderebilecek durumda olursa, Elayne öyle yapmayı istiyordu.</p>
<p class="p0">Şu anda onlara verecek parası yoktu, ama onları kaybetmek de istemiyordu. Bu yüzden Norry Efendi ile Yüzbaşı Guybon’a, paralı asker gruplarının hepsine aynı talimatları vermelerini söylemişti. Bir seferinde Caemlyn’e belli bir sayıdan daha fazla asker sokmayacaklardı ve şehirden en az bir fersah uzağa kamp kuracaklardı.</p>
<p class="p0">Bu, onlarda Elayne’in onlarla görüşeceği ve iş teklif edeceği izlenimini oluşturacaktı. Güneş Tahtı’nı almaya karar verdiğine göre, Elayne bunu yapabilirdi de. Elbette, kiraladığı son paralı askerlerin çoğu çürük çıkmıştı.</p>
<p class="p0">Hiç canı istememesine rağmen süt kupasını aldı ve yudumladı. Birgitte tatminle başını salladı, ama Elayne yüzünü buruşturdu. Susuz kalmak daha iyiydi.</p>
<p class="p0">“Eh,” dedi Norry Efendi, elindeki sayfaya bakarak, “paralı asker gruplarından birinin kumandanı biri size çok... samimi bir mektup gönderme cüretini göstermiş. Size getirmezdim, ama ikinci defa okuyunca, görmeniz gereken bir şey olduğunu düşündüm. Serserinin iddiaları ipe sapa gelmez, ama... hm... doğru olmaları olasılığına karşı, görmezden gelmiş olmayayım.”</p>
<p class="p0">Elayne meraklanarak kağıda uzandı. İpe sapa gelmez iddialar? O paralı asker kumandanlarını tanımıyordu ki. Sayfanın üzerindeki el yazısı düzensizdi, pek çok sözcük çizilmişti ve imlası... yaratıcıydı. Bu adam her kimse, Elayne...</p>
<p class="p0">Mektubun dibine geldiğinde şaşkınlıkla gözlerini kırpıştırdı. Sonra mektubu yine okudu.</p>
<p class="p0">&nbsp;</p>
<p class="p0">Haşmetmeapları Kahrolası Başımın Belası Hazretleri,</p>
<p class="p0">&nbsp;</p>
<p class="p0">Burada oturmuş seninle konuşmayı bekliyoruz ve <span class="t4">kızmaya</span> canımızı sıkmaya başladın. (Bu, kızdığım anlamına geliyor.) Thom artık kraliçe olduğunu söylüyor, ama bence bu hiçbir şeyi değiştirmez, çünki zaten hep kraliçe gibi davranıyordun. Küçük sevimli poponu Tear’daki çukurdan <span class="t4">çekip çıkardığımı</span> kurtardığımı unutma, ama o zamanda kraliçe gibi davranıyordun, bu yüzden şimdi gerçekten kraliçe olduğunda kraliçe gibi davranmana neden şaşırıyorum bilmem.</p>
<p class="p0">Bu yüzden bende dedimki bende sana lanet bir Kraliçe gibi davranayım ve sana asil laflarla dolu kahrolası bir mektup gönderip dikkatini çekeyim. Hatta <span class="t4">müsait</span> münasip görüldüğü gibi yüzüğümüde mühür olarak kullanıyorum. İşte resmi selamımda burada. Bu yüzden BENİ GERİ ÇEVİRMEYİ BIRAKDA konuşalım. Kahrolası dökümhanelerine ihtiyacım var. Çok önemli</p>
<p class="p3">Mat</p>
<p class="p0">Not. Münasip uygun demek.</p>
<p class="p0">Not. Üzeri çizilmiş sözcükleri ve dilbilgisi hatalarını boş ver. Bu mektubu yeniden yazacaktım, ama Thom bana o kadar fena gülüyorki bitirip kurtulmak istedim.</p>
<p class="p0">Not. Popona sevimli dediğime bakma. Ona baktığım falan yok, çünki beni bakarken görürsen gözlerimi oyacağını biliyorum. Dahası, artık evli bir adamım, bu yüzden artık bunların önemi yok.</p>
<p class="p0">&nbsp;</p>
<p class="p0">Elayne öfkelenmeli mi, sevinmeli mi bilemiyordu. Mat Andor’daydı ve Thom yaşıyordu, öyle mi? Ebou Dar’dan kurtulmuşlardı. Olver’i bulmuşlar mıydı? Seanchanlardan nasıl kaçmışlardı?</p>
<p class="p0">İçinde o kadar çok duygu ve soru kabarıyordu ki. Duyguları hisseden Birgitte kaşlarını çatarak ayağa kalktı. “Elayne? Ne oldu? Adam sana hakaret mi ediyor?”</p>
<p class="p0">Elayne gözlerinin yaşardığını hissederek başını salladı.</p>
<p class="p0">Birgitte bir küfür sallayarak ona yaklaştı. Norry şaşkın görünüyordu, mektubu getirdiğine pişman olmuş gibiydi.</p>
<p class="p0">Elayne kahkahalara boğuldu.</p>
<p class="p0">Birgitte donakaldı. “Elayne?”</p>
<p class="p0">“Ben iyiyim,” dedi Elayne, gözlerindeki yaşı silerek ve kendini derin bir nefes almaya zorlayarak. “Ah, Işık. Buna ihtiyacım vardı. Al, kendin oku.”</p>
<p class="p0">Birgitte mektubu kaptı ve okurken yüzü aydınlandı. Güldü. “<span class="t3">Senin</span> mi popon güzelmiş! Konuşana bak. Mat’in kendisinde bir erkekte bulunabilecek en iyi popo var.”</p>
<p class="p0">“Birgitte!” dedi Elayne.</p>
<p class="p0">“Ee, doğru ama,” dedi Muhafız, mektubu geri uzatarak. “Bence yüzü fazla güzel, ama bu iyi bir popo gördüğümde anlamayacağım anlamına gelmiyor. Işık, Mat’in geri gelmesi iyi olacak! Sonunda bana lanet komutanı gibi bakmayan biriyle içmeye gidebileceğim.”</p>
<p class="p0">“Kendine hakim ol, Birgitte,” dedi Elayne, mektubu katlayarak. Norry bu konuşmalar karşısında hayrete düşmüş gibi görünüyordu. Dyelin hiçbir şey söylemedi. O kadını sarsmak için çok daha fazlası gerekirdi ve Birgitte’ten daha beterini duymuştu.</p>
<p class="p0">“İyi iş çıkardın, Norıy Efendi,” dedi Elayne. “Bunu bana getirdiğin için teşekkür ederim.”</p>
<p class="p0">“Gerçekten de bu paralı askerleri tanıyor musunuz?” diye sordu Norry, sesinde hafif bir şaşkınlıkla.</p>
<p class="p0">“Onlar paralı asker değil. Aslında, <span class="t3">ne</span> olduklarından emin değilim. Dostlarım. Müttefiklerim olduklarını umuyorum.” Mat Kızıl El Birliği’ni <span class="t3">neden</span> Andor’a getirmişti? Rand’a mı sadıktılar? Elayne onları kullanabilir miydi? Mat serserinin tekiydi, ama taktik ve savaş konusunda tuhaf ölçüde keskin gözleri vardı. Onun komutası altındaki bir asker, Elayne’in son zamanlarda kiralamak zorunda kaldığı ayak takımından on adama bedeldi.</p>
<p class="p0">“Hatam için affınızı dilerim, Majesteleri,” dedi Norry. “Bunu size daha önceden getirmeliydim. Bilgi kaynaklarım bana bu grubun Murandy Tahtı için çalıştıklarını söyledi, bu yüzden önderlerinin, paralı asker olmadığı konusundaki ısrarını göz ardı ettim.”</p>
<p class="p0">“İyi iş çıkardın, Norr Efendi,” dedi Elayne. Durum hala hem komiğine gidiyordu, hem de kendini hakarete uğramış gibi hissediyordu. Matrim Cauthon söz konusu olduğunda insanın bu iki duygu arasında ne kadar çabuk gidip geldiği tuhaftı. “Işık biliyor ya, yeterince meşguldüm. Ama lütfen, biri beni şahsen tanıdığını iddia ediyorsa, en azından Birgitte’e bildir.”</p>
<p class="p0">“Peki, Majesteleri.”</p>
<p class="p0">“Cauthon Efendi ile bir görüşme ayarla,’’ dedi Elayne, Mat’e, onun kendisine yazdığı mektup kadar hakaret dolu bir mektup yazabilmeyi dileyerek. “Thom’u da yanında getirmesini söyle... onu hizada tutması için.”</p>
<p class="p0">“Nasıl dilerseniz, Majesteleri,” dedi Norry, her zamanki gergin eğilmesiyle selam vererek. “Çekilmeme izin verirseniz...”</p>
<p class="p0">Elayne başını sallayarak teşekkür etti, Norry çıktı ve kapıyı ardından kapattı. Elayne Mat’in mektubunu iki parmağının arasında tutuyordu. Bir şekilde, Mat’i Ellorien’in çıkardığı sorunlar konusunda yardımcı olması için kullanabilir miydi? Sınırboyluları kullandığı gibi? Yoksa fazla mı aşikar olurdu?</p>
<p class="p0">“Neden dökümhanelerden bahsetmiş sence?” diye sordu Birgitte. “Kampı için saat başlarında çalacak yeni bir çana ihtiyaç duyması kadar basit bir şey olabilir.”</p>
<p class="p0">“Ama sen o kadar basit olduğunu düşünmüyorsun.”</p>
<p class="p0">“Mat’ten bahsediyoruz,” dedi Elayne. “İşleri karıştırmak adetidir ve yazdığı o satırda, entrikalarından birinin kokusu var.”</p>
<p class="p0">“Doğru. Hem, yalnızca bir çan istiyor olsaydı, bir saat zar atarak çan satın alacak parayı kazanabilirdi.”</p>
<p class="p0">“Hadi ama,” dedi Elayne. “O kadar <span class="t3">da</span> şanslı değil.”</p>
<p class="p0">Birgitte çayına bakarak hıhladı. “Daha dikkatli olmalısın, Elayne. O adam Karanlık Varlık’a karşı zar atsa kazanır.”</p>
<p class="p0">Elayne başını iki yana salladı. Birgitte dahil, tüm askerler ne kadar da batıl inançlı oluyordu. “Mat geldiğinde fazladan birkaç Asker kadının görev başında olmasını sağla. Mat coşkulu olabiliyor ve onun olay çıkarmasını istemiyorum.”</p>
<p class="p0">“Bu adam <span class="t3">kim</span>?” diye sordu Dyelin, kafası karışmış gibi.</p>
<p class="p0">“Rand al’Thor’la büyüyen diğer iki <span class="t3">ta’veren</span>’den biri,” dedi Birgitte, çayını içerek. Elayne hamile olduğu için içki içmiyordu. En azından Elayne’le birlikte sıkıntı çeken biri daha vardı.</p>
<p class="p0">“Mat... özellikle dinamik biridir,” dedi Elayne. “Doğru düzgün dizginlendiğinde çok faydalı olabiliyor. Dizginlenmediğinde -ki çoğu zaman böyledir- tam bir felakete dönüşür. Ama adam hakkında ne denirse densin, o ve Birlik’i savaşmayı biliyor.”</p>
<p class="p0">“Onları kullanacaksın, değil mi?” dedi Birgitte, onu takdirle süzerek.</p>
<p class="p0">“Elbette,” dedi Elayne. “Ve Mat’in söylediklerine bakılırsa, Birlik’te pek çok Cairhienli var. Yerel insanlar. Birlik’in o kısmını ordumun peşine takıp Cairhien’e girersem, belki geçiş dönemi daha kolay olur.”</p>
<p class="p0">“O zaman gerçekten de bunu yapmaya kararlısın, öyle mi?” diye sordu Dyelin. “Güneş Tahtı’nı almaya? Hemen?”</p>
<p class="p0">“Dünyanın birliğe ihtiyacı var,” dedi Elayne ayağa kalkarak. “Cairhien’i de alırsam, insanları bir araya getirmeye başlamış olurum. Rand Illian ile Tear’ı kontrol ediyor ve Aiellerle de bağlantısı var. Hepimiz birleşmiş olacağız.”</p>
<p class="p0">Batıya doğru baktı. Rand’ın duygularını, bir düğüm halinde hissedebiliyordu. Bugünlerde ondan yalnızca derinlere gömülmüş soğuk bir öfke hissediyordu. Arad Doman’da mıydı?</p>
<p class="p0">Elayne onu seviyordu. Ama Andor’un Ejder’in imparatorluğunun bir parçası olmasına izin vermeyecekti. Dahası, eğer Rand <span class="t3">gerçekten</span> Shayol Ghul’de ölürse, imparatorluğa kim hükmedecekti? İmparatorluk dağılabilirdi, ama Elayne birinin -belki Darlin’in- onu bir arada tutabilecek kadar güçlü çıkmasından korkuyordu. Öyle olursa Andor, güneydoğuda saldırgan bir Seanchan imparatorluğu, kuzeybatı ve güneydoğuda Rand’ın ardılı ve kuzey ve kuzeydoğuda birleşmiş Sınırboylular arasında, tek başına kalırdı.</p>
<p class="p0">Bunun olmasına izin veremezdi. İçindeki kadın Rand’ın ölümünden sonrası için plan yaptığı için üzülüyordu, ama Kraliçe o kadar zayıf olamazdı. Dünya değişiyordu.</p>
<p class="p0">“İki ulusu yönetmenin zor olacağının farkındayım,” dedi Elayne. “Ama Cairhien’i <span class="t3">ele geçirmeliyim</span>. Her iki tahtın iyiliği için.”</p>
<p class="p0">Döndü ve Dyelin ile göz göze geldi ve yaşlı kadın yavaşça başını salladı. “Kararlı görünüyorsun.”</p>
<p class="p0">“Kararlıyım,” dedi Elayne. “Ama bunu başaracaksam Yolculuk yetisini güvenilir bir biçimde kullanabilmem gerek. Sumeko ve Alise ile bir görüşme ayarlayalım. Kandaşların geleceğini konuşmamız gerek.”</p>
</body>
</html>