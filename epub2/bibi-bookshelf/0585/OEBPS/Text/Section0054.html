<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<meta http-equiv="Content-Type" content="application/xhtml+xml; charset=utf-8"/>

<link rel="stylesheet" type="text/css" href="../Styles/style.css"/>
<title>Geceyarısı Kuleleri</title>
</head>
<body>
<p class="p1" style="text-align: center;"><span class="t1">45</span></p>
<p class="p1" style="text-align: center;">-------------------------------------------------------------------------------------------------</p>
<p class="p1" style="text-align: center;"><span class="t1">BULUŞMA</span></p>
<p class="p1" style="text-align: center;"><span class="t1"><br/></span></p>
<p class="p0">Elayne uykulu gözlerle yatağında uyandı. “Egwene?” dedi şaşkın şaşkın. “Ne?”</p>
<p class="p0">Düşten kalan son anılar da, sıcak çaya katılmış bal gibi çözülüyordu, ama Egwene’in sözleri hala aklındaydı. <span class="t3">Yılan öldü</span>, demişti Egwene. <span class="t3">Ağabeyin tam zamanında döndü.</span></p>
<p class="p0">Elayne rahatlayarak doğrulup oturdu. Tüm geceyi, düş <span class="t3">ter’angreal</span>ini çalıştırmaya yetecek kadar yönlendirmeye çalışarak geçirmişti, ama başarısız olmuştu. Kendisi içeride, Egwene ile buluşmayı başaramadan, öfke içinde otururken Birgitte’in Gawyn’i kapıdan döndürdüğünü öğrendiğinde çok kızmıştı.</p>
<p class="p0">Eh, Mesaana alt edilmiş gibi görünüyordu. Ağabeyi hakkında söylediği neydi? Gülümsedi. Belki de o ve Egwene sorunlarını çözmüşlerdi.</p>
<p class="p0">Perdelerin arasından sabah ışığı sızıyordu. Elayne arkasına yaslandı ve Rand’la aralarındaki bağın güçlü sıcaklığının tadını çıkardı. Işık, harika bir duyguydu. Onu hissetmeye başladığı an, Andor’un üzerindeki bulutlar aralanmıştı.</p>
<p class="p0">Ejderleri sınamalarının üzerinden bir hafta geçmişti ve Elayne ülkedeki bütün dökümhaneleri ejder üretimiyle görevlendirmişti. Bugünlerde, Caemlyn’in her yerinde düzenli çınlamalar ve Birlik üyeleri şehrin dışındaki tepelerde ejder eğitimi alırken çıkan gümlemeler duyuluyordu. Şimdiye kadar Elayne yalnızca birkaç tanesinin eğitimlerde kullanılmasına izin vermişti; ekipler sırayla pratik yapıyordu. Silahların büyük kısmını Caemlyn içindeki gizli bir depoda güvenlik altına almıştı.</p>
<p class="p0">Düşte aldığı mesajı düşündü yine. Ayrıntıları bilmek istiyordu. Eh, Egwene muhtemelen Kapıyol aracılığıyla ulak yollardı.</p>
<p class="p0">Kapı aralandı ve Melfane başını içeri uzattı. “Majesteleri?” diye sordu kısa boylu, yuvarlak yüzlü kadın. “Her şey yolunda mı? Birinin acıyla bağırdığını duyduğumu sandım.” Elayne’in yatakta kalması emrini kaldırdığından beri, ebe ona yakından göz kulak olabilmek için Elayne’in yatak odasının önündeki giriş odasında uyumaya karar vermişti.</p>
<p class="p0">“O bir sevinç nidasıydı, Melfane,” dedi Elayne. “Bizi karşılayan harika sabahı selamlayan bir nida.”</p>
<p class="p0">Melfane kaşlarını çattı. Elayne, kadını yeni bir yatak istirahatine gerek olmadığına ikna etmek için onun yanında neşeli davranmaya çalışıyordu, ama belki bu son kısım fazla olmuştu. Elayne kendini mutlu olmaya zorluyormuş gibi görünme riskine giremezdi. Gerçekten öyle olsa bile. Çekilmez kadın.</p>
<p class="p0">Melfane içeri girdi ve perdeleri açtı; hamile kadın için güneş ışığı iyidir, diye açıklamıştı. Son zamanlarda Elayne’i yatağında oturtuyor, perdeleri açıyor, bahar güneşinin derisini pişirmesine izin veriyordu. Melfane dolaşırken Elayne içinde bir titreme hissetti. “Ah! İşte bir tane daha. Tekmeliyorlar, Melfane! Gel de hisset!”</p>
<p class="p0">“Henüz ben hissedemem, Majesteleri. Onlar güçlenene kadar değil.” Gündelik işlere girişti. Önce Elayne’in, sonra bebeklerin nabzını dinledi. Melfane bebeklerin ikiz olduğuna hala inanmıyordu. Sonra Elayne’i muayene etti, dürtükledi, kadınları sinirlendirmek ve utandırmak için kullandığı yöntemlerin gizli listesini uygulayarak bazı testler yaptı.</p>
<p class="p0">Sonunda ellerini beline dayadı ve geceliğinin önünü kapatmakla meşgul olan Elayne’e baktı. “Sanırım son zamanlarda kendinizi fazla yoruyorsunuz. Doğru düzgün dinlendiğinizden emin olmanızı istiyorum. Kuzenim Tess’in kızı iki sene önce doğurduğunda, bebeği zar zor nefes alabiliyordu. Işık’a şükür çocuk yaşadı, ama anne önceki gün akşama kadar tarlada çalışmış ve doğru düzgün yemek yemiyormuş. Düşünebiliyor musunuz? Kendinize iyi bakın, Kraliçem. Bebekleriniz buna müteşekkir olacaktır.”</p>
<p class="p0">Elayne rahatlayarak başını salladı. “Dur!” dedi, doğrulup oturarak. “<span class="t3">Bebekler mi?</span>”</p>
<p class="p0">“Evet,” dedi Melfane, kapıya yürüyerek. “Rahminizden iki kalp atışı geldiği, benim iki kolum olduğu kadar kesin. Siz nasıl anladınız bilmiyorum.”</p>
<p class="p0">“Yürek atışlarını duydun!” diye haykırdı Elayne sevinçle.</p>
<p class="p0">“Evet, oradalar, gün kadar açık.” Melfane başını iki yana salladı ve çıktı, Elayne’i giydirip saçlarını fırçalamaları için Naris ile Sephanie’yi içeri yolladı.</p>
<p class="p0">Elayne giyinme sürecine, şaşkın bir ruh hali içinde tahammül etti. Melfane inanıyordu! Kendini gülümsemekten alamıyordu.</p>
<p class="p0">Bir saat sonra, küçük oturma odasında oturmuş, keçi sütü yudumluyordu. Güneş ışığı içeri girsin diye tüm pencereler açılmıştı. Norry Efendi uzun, sıska bacakları üzerinde içeri girdi. Kulaklarının arkasından saç tutamları fışkırmıştı, yüzü uzun ve sivriydi, ve kolunun altında deri bir dosya taşıyordu. Normalde sabah görüşmelerine katılmayan Dyelin de yanındaydı. Elayne kadını görünce tek kaşını kaldırdı.</p>
<p class="p0">“İstediğin bilgiyi buldum, Elayne,” dedi Dyelin, kendine bir fincan sabah çayı doldurarak. Bugün ağaççileği çayı vardı. “Melfane’in kalp atışlarını duyduğunu işittim?”</p>
<p class="p0">“Duydu gerçekten.”</p>
<p class="p0">“Tebrik ederim, Majesteleri,” dedi Norry Efendi. Dosyasını açtı ve Elayne’in yanındaki yüksek, dar masanın üzerine belgeleri dizmeye başladı. Elayne’in huzurundayken nadiren otururdu. Dyelin şöminenin yanındaki diğer rahat sandalyeye oturdu.</p>
<p class="p0">Elayne kadından ne bilgi istemişti ki? Özel bir şey sorduğunu hatırlamıyordu. Norry bölgedeki muhtelif ordular hakkında gündelik raporlarını verirken soru Elayne’in kafasını meşgul ediyordu. Paralı asker grupları arasında çatışmalar çıkmıştı.</p>
<p class="p0">Norry yiyecek sorunlarından da bahsetti. Kandaş kadınlar, erzak getirilebilmesi için Rand’ın güneydeki topraklarına Kapıyollar açıyor olsa da -ve şehirde bulunan beklenmedik yiyecek stoklarına rağmen- Caemlyn’deki yiyecek miktarı azalıyordu.</p>
<p class="p0">“Son olarak, şey, konuklarımız hakkında,” dedi Norry. “Ulaklar beklenen yanıtları getirdi.”</p>
<p class="p0">Asilleri yakalanan üç Ev’in hiçbiri fidye ödeyecek durumda değildi. Eskiden Arawn, Sarand ve Marnelerin mülkleri, Andor’daki en üretken ve en geniş mülklerdi, ama artık muhtaç duruma düşmüşlerdi, hazineleri tamtakırdı, tarlaları boştu. Ve Elayne onların ikisini önderlerinden mahrum bırakmıştı. Işık, ne kargaşa!</p>
<p class="p0">Norry bir sonraki konuya geçti. Talmanes’ten mektup almıştı. Adam pek çok asker birliğini Kızıl El Birliği’nden ayırıp Cairhien’e nakletmeyi kabul ediyordu. Elayne Norry’ye, askerlerin “düzenin sağlanmasına yardımcı olmasını” talep eden bir mektup yazıp kendi mührüyle mühürlemesini söylemişti. Bu saçmalıktı elbette. Sağlanması gereken bir düzen yoktu. Ama Elayne Güneş Tahtı’nı ele geçirmek için harekete geçecekse, bu konuda bazı ön hamleler yapması gerekiyordu.</p>
<p class="p0">“Ben de bu konuda konuşmak istiyordum Elayne,” dedi Dyelin, Norry kağıtlarını toplar, titizlikle düzenlerken. O kıymetli kağıtlardan teki bile yırtılacak ya da lekelenecek olursa, Işık yardımcıları olsundu.</p>
<p class="p0">“Cairhien’deki durum... karmaşık,” dedi Dyelin.</p>
<p class="p0">“Ne zaman olmadı ki?” diye sordu Elayne içini çekerek. “Oradaki siyasi ortam konusunda bilgi mi edindin?”</p>
<p class="p0">“Tam bir karmaşa,” dedi Dyelin basitçe. “Biri senin yokluğunda olmak üzere, iki ulusu aynı anda nasıl yöneteceğini konuşmamız gerek.”</p>
<p class="p0">“Kapıyollarımız var,” dedi Elayne.</p>
<p class="p0">“Doğru. Ama Andor Cairhien’i ele geçiriyormuş gibi görünmeden Güneş Tahtı’nı almanın bir yolunu bulmak zorundasın. Oradaki asiller seni kraliçeleri olarak kabul edebilir, ama ancak kendilerini Andorluların dengi olarak görürlerse. Aksi halde, sen sırtını döner dönmez, bir çanak dolusu ılık suyun içindeki maya gibi, entrikalar büyümeye başlar.”</p>
<p class="p0">“Andorluların dengi olacaklar zaten,” dedi Elayne.</p>
<p class="p0">“Sen oraya ordularınla girersen o şekilde görmeyecekler,” dedi Dyelin. “Cairhienliler gururlu insanlardır. Andor Tahtı tarafından fethedilmiş bir biçimde yaşadıklarını düşünürlerse...”</p>
<p class="p0">“Rand’ın yönetiminde yaşıyorlardı.”</p>
<p class="p0">“Sana saygım sonsuz, Elayne,” dedi Dyelin. “Ama o Yeniden Doğan Ejder. Sen değilsin.”</p>
<p class="p0">Elayne kaşlarını çattı, ama buna itiraz edebilir miydi?</p>
<p class="p0">Norry Efendi boğazını temizledi. “Majesteleri, Leydi Dyelin’in öğütleri boş spekülasyonlardan doğmuyor. Ben de, şey, bazı şeyler duydum. Sizin Cairhien’le ilgilendiğinizi bildiğimden...”</p>
<p class="p0">Adam bilgi toplamak konusunda gittikçe daha iyi oluyordu. Elayne onu doğru düzgün bir casus ağı yöneticisine dönüştürecekti!</p>
<p class="p0">“Majesteleri,” diye devam etti Norry, daha alçak sesle. “Söylentiler sizin yakında Güneş Tahtı’nı ele geçireceğinizi iddia ediyor. Size karşı isyan dedikoduları başladı bile. Boş spekülasyonlar olduğundan eminim, ama...”</p>
<p class="p0">“Cairhienliler Rand al’Thor’u imparator olarak görebilir,” dedi Dyelin. “Yabancı bir kral değil. O farklı.”</p>
<p class="p0">“Eh, Güneş Tahtı’nı almak için orduları harekete geçirmemiz gerekmiyor,” dedi Elayne düşünceli düşünceli.</p>
<p class="p0">“Ben... bundan emin değilim, Majesteleri,” dedi Norry. “Söylentiler gitgide yayılıyor. Öyle görünüyor ki, Lord Ejder tahtın sizin olacağını açıklar açıklamaz, ulustaki bazı unsurlar, büyük incelikle, bunun olmasını engellemek için çalışmaya başlamışlar. Bu söylentiler yüzünden pek çok kişi sizin Cairhien asillerinin unvanlarını alıp, Andorlulara vereceğinizden endişeleniyor. Diğerleri sizin tüm Cairhienlileri ikinci sınıf vatandaş yapacağınızı iddia ediyor.”</p>
<p class="p0">“Saçmalık,” dedi Elayne. “Bu apaçık saçmalık!”</p>
<p class="p0">“Elbette,” dedi Norry. “Ama pek çok söylenti dolaşıyor. Yaban otu gibi yayılıyorlar. Duygular çok güçlü.”</p>
<p class="p0">Elayne dişlerini gıcırdattı. Dünya hızla, kan ve kağıtla birbirine bağlanmış güçlü ittifakların gerektiği bir yere dönüşüyordu. Cairhien ile Andor’u birleştirme şansı onunki kadar büyük olan başka kraliçe nesillerdir çıkmamıştı. “Söylentileri kimin çıkardığını biliyor muyuz?”</p>
<p class="p0">“Bunu belirlemek çok zor oldu, Leydim,” dedi Norry.</p>
<p class="p0">“En çok kimin çıkarına?” diye sordu Elayne. “Kaynak için ilk bakmamız gereken yer orası.”</p>
<p class="p0">Norry Dyelin’e baktı.</p>
<p class="p0">“Söylentilerden faydalanabilecek pek çok kişi var,” dedi Dyelin, çayını karıştırarak. “Tahta çıkma olasılığı en fazla olanlar olduğunu tahmin ederim.”</p>
<p class="p0">“Rand’a direnenler,” diye tahmin yürüttü Elayne.</p>
<p class="p0">“Belki,” dedi Dyelin. “Belki de değil. Ejder’den en çok ilgiyi, asi unsurların en güçlüleri gördü ve çoğu ya onun tarafına geçti ya da ezildi. Bu yüzden bence şüphelenmemiz gerekenler, onun müttefikleri; en çok güvendiği, ona en büyük sadakatle bağlı olduğunu iddia eden kişiler. Ne de olsa orası Cairhien.”</p>
<p class="p0"><span class="t3">Daes Dae’mar.</span> Evet, Rand’ın müttefiklerinin Elayne’in tahta çıkmasına direnmesi mantıklı geliyordu. Rand’ın iltimas ettikleri, Elayne tahta geçemezse, onun yerini almak konusunda da iltimas göreceklerdi. Bununla beraber, o kişiler yabancı bir kraliçeye sadakatlerini adama şanslarını tehlikeye atmış olacaklardı.</p>
<p class="p0">“Bence,” dedi Elayne düşünceli düşünceli, “taht konusunda <span class="t3">en iyi</span> pozisyonda olanlar, arada kalanlar olacaktır. Rand’a karşı çıkmayan ve böylelikle onun hiddetini kazanmayanlar. Ama aynı zamanda, onu çok fazla desteklemeyenler, ben başarısız olduğumda gönülsüzce öne çıkıp, gücü ele geçirecek vatanseverler olarak görülebilecek kişiler.” Diğer ikisini süzdü. “Bana son zamanlarda hızla nüfuz kazananların isimlerini bulun. Bu kriterlere uyan asil biri.”</p>
<p class="p0">Dyelin ve Norry Efendi başlarını salladılar. Elayne’in eninde sonunda daha güçlü bir göz ve kulak ağı kurması gerekecekti; bunların ikisi de böyle bir ağı yönetmeye uygun değildi. Norry kendini fazla açık ediyordu ve diğer görevleri yeterince ağırdı. Dyelin ise... eh, Elayne Dyelin’in ne olduğundan emin değildi.</p>
<p class="p0">Ona çok şey borçluydu, Elayne’e üvey annelik etmeyi iş edinmiş gibi görünüyordu. Deneyimin ve bilgeliğin sesi. Ama eninde sonunda Dyelin’in birkaç adım geri çekilmesi gerekecekti. İkisi de, tahtın arkasındaki gerçek gücün Dyelin olduğu fikrini teşvik etmeyi göze alamazdı.</p>
<p class="p0">Ama Işık! O olmasa Elayne ne yapardı? Kendini ani duygu seline hazırladı. Kan ve kanlı küller, ruh halindeki bu değişikliklerden <span class="t3">ne zaman</span> kurtulacaktı? Bir kraliçe ikide bir ağlarken görülemezdi!</p>
<p class="p0">Elayne gözlerini sildi. Dyelin akıllılık edip sessiz kaldı.</p>
<p class="p0">“En iyisi bu olacak,” dedi Elayne kararlılıkla, dikkatleri ona ihanet eden gözlerinden uzaklaştırmak için. “Hala istila konusunda endişeleniyorum.”</p>
<p class="p0">Dyelin buna da yorum yapmadı. Chesmal’in Andor’un işgal edilmesini kastettiğine inanmıyordu; o Kara Aes Sedai’nin Sınırboylarındaki Trolloc işgalinden bahsettiğini düşünüyordu. Birgitte haberi daha fazla ciddiye almıştı ve Andor sınırlarındaki asker sayısını arttırmıştı. Yine de, Egwene Cairhien’i kontrol etmeyi çok istiyordu; Trolloclar Andor’a yürüyecek olursa, Cairhien’den geçebilirlerdi.</p>
<p class="p0">Konuşmalar daha fazla ilerlemeden, koridor kapısı açıldı ve Birgitte’in geldiğini hissetmemiş olsa Elayne korkuyla yerinden sıçrardı. Muhafız asla kapı çalmıyordu. Gönülsüzce taktığı kılıç ve pantolonunun üzerine geçirdiği diz boyu çizmelerle içeri girdi. Tuhaf bir biçimde, başlıklarıyla yüzlerini gizlemiş iki pelerinli şekil de peşinden geldi. Norry geri çekildi ve durumun tuhaflığı karşısında elini göğsüne götürdü. Elayne’in küçük oturma odasında ziyaretçi kabul etmekten hoşlanmadığını herkes biliyordu. Birgitte buraya ziyaretçiler getiriyorsa...</p>
<p class="p0">“Mat?” diye tahmin yürüttü Elayne.</p>
<p class="p0">“Pek değil,” dedi tanıdık, kararlı ve berrak bir ses. Şekillerden uzun boylu olanı başlığını açtı ve son derece güzel bir erkek yüzü ortaya çıktı. Kare çeneliydi ve Elayne o yoğun bakışları çocukluğundan çok iyi hatırlıyordu -daha çok, o Elayne’in yanlış bir şey yaptığını fark ettiğinde.</p>
<p class="p0">“Galad,” dedi Elayne. Üvey kardeşini görünce hissettiği sıcaklığa şaşırdı. Ayağa kalktı ve ellerini ona uzattı. Çocukluğunun büyük kısmını o ya da bu sebepten ona kızarak geçirmişti, ama onu sağ salim görmek <span class="t3">gerçekten</span> güzeldi. “Nerelerdeydin?”</p>
<p class="p0">“Gerçeği arıyordum,” dedi Galad, Elayne’in ellerini tutmadan, ustalıkla reverans yaparak. Doğruldu ve yan tarafa baktı. “Gerçeği hiç beklemediğim bir yerde buldum. Kendini hazırla, kardeşim.”</p>
<p class="p0">Elayne kaşlarını çatarak ikinci, daha kısa boylu şeklin başlığını indirmesini izledi. Annesi.</p>
<p class="p0">Elayne nefesini içine çekti. <span class="t3">Oydu!</span> O yüz, o altın saçlar. Çocukken ona bakan, onu yargılayan, onu tartan gözler; yalnızca bir ebeveynin kızını tartması gibi değil, bir kraliçenin ardılını tartması gibi. Elayne kalbinin göğsünün içinde gümlediğini hissetti. Annesi. <span class="t3">Annesi</span> yaşıyordu.</p>
<p class="p0">Morgase yaşıyordu. Kraliçe hala yaşıyordu.</p>
<p class="p0">Morgase Elayne ile göz göze geldi, sonra -tuhaf bir biçimde- Morgase bakışlarını indirdi. Kapının yanından ayrılmadan, “Majesteleri,” diyerek diz kırdı.</p>
<p class="p0">Elayne düşüncelerini, paniğini kontrol altına aldı. O bir Kraliçe’ydi ya da Kraliçe <span class="t3">olacaktı</span> ya da... Işık! Tahta oturmuştu ve <span class="t3">en azından</span> Kız Veliaht’tı. Ama kendi annesi ölümden geri dönmüştü!</p>
<p class="p0">“Lütfen oturun,” derken buldu kendini. Morgase’e Dyelin’in yanındaki sandalyeyi gösterdi. Dyelin’in yaşadığı şokla kendisinden daha iyi başa çıkamadığını görmek ona iyi geldi. Bembeyaz olmuş parmaklarla çay fincanını kavrayarak, iri iri açılmış gözlerle oturuyordu.</p>
<p class="p0">“Teşekkür ederim, Majesteleri,” dedi Morgase yaklaşarak. Galad ona katıldı ve rahatlatmak istercesine, elini Elayne’in omzuna koydu. Sonra odanın diğer yanından kendine bir sandalye getirdi.</p>
<p class="p0">Morgase’in sesi Elayne’in hatırladığından daha ölçülüydü. Hem, neden Elayne’e unvanıyla hitap edip duruyordu? Kraliçe gizlice, başlık takarak gelmişti. Elayne annesini incelerken, parçaları bir araya getirdi. “Tahttan feragat ettin, değil mi?”</p>
<p class="p0">Morgase azametle başını salladı.</p>
<p class="p0">“Ah, Işık’a şükürler olsun,” dedi Dyelin, elini göğsüne götürerek. Rahat bir nefes aldı. “Alınma, Morgase. Ama bir an için Trakand’la Trakand arasında savaş çıkacağını sandım!”</p>
<p class="p0">“İş ona gelmezdi,” dedi Elayne, annesi de hemen hemen aynı anlama gelen bir şey söylerken. Göz göze geldiler ve Elayne gülümsedi. “Mantıklı bir çözüm yolu bulurduk. Bu iş görür, ama bu duruma yol açan koşulları kesinlikle merak ediyorum.”</p>
<p class="p0">“Işığın Evlatları’nın elinde tutsaktım, Elayne,” dedi Morgase. “Pedron Niall çoğu açıdan bir beyefendiydi, ama ardılı değildi. Beni Andor aleyhine kullanmalarına izin veremezdim.”</p>
<p class="p0">“Lanet Beyazpelerinler,” diye mırıldandı Elayne alçak sesle. Işık, demek ona yazdıkları mektuptaki, Morgase’in ellerinde olduğu iddiası doğruydu.</p>
<p class="p0">Galad tek kaşını kaldırarak onu süzdü. Getirdiği sandalyeyi yerleştirmiş, ardından pelerinini açmıştı ve altındaki, göğsünde güneş patlaması arması olan parlak beyaz üniforma ortaya çıkmıştı.</p>
<p class="p0">“Ah, <span class="t3">doğru</span> ya,” dedi Elayne çileden çıkmış gibi. “Bunu neredeyse unutmuştum. Bilinçli bir şekilde.”</p>
<p class="p0">“Evlatların verecek yanıtları vardı, Elayne,” dedi Galad oturarak. Işık, amma can sıkıcı bir adamdı. Onu görmek güzeldi, ama yine de can sıkıcıydı!</p>
<p class="p0">“Bu konuda konuşmak istemiyorum,” dedi Elayne. “Seninle birlikte kaç Beyazpelerin geldi?”</p>
<p class="p0">“Tüm <span class="t3">Işığın Evlatları</span> ordusu benimle birlikte Andor’a geldi,” dedi Galad. “Ben onların Lord Kumandanlarıyım.”</p>
<p class="p0">Elayne gözlerini kırpıştırdı, sonra Morgase’e baktı. Morgase başını salladı. “Eh,” dedi Elayne, “görüyorum ki birbirimize anlatacak çok şeyimiz var.”</p>
<p class="p0">Galad bunu bir soru olarak algıladı; bütün sözleri gerçek anlamıyla kabul etmek gibi bir alışkanlığı vardı ve bu konuma nasıl geldiğini açıklamaya başladı. Oldukça da ayrıntılı anlatıyordu. Elayne zaman zaman annesine bakıyordu. Morgase’in yüzünde okunması imkansız bir ifade vardı.</p>
<p class="p0">Galad sözünü bitirdiği zaman Taht Savaşı’nı sordu. Galad’la konuşmak böyle bir şeydi: samimi değil, resmi bir sohbet. Eskiden olsa Elayne’i kızdırırdı, ama bu sefer -kendisi aksini dilese de- aslında onu özlediğini fark etmişti. Bu yüzden sevgiyle dinledi.</p>
<p class="p0">Sonunda anlatacakları bitti. Onunla konuşacak başka şeyleri de vardı, ama Elayne bir an önce annesiyle konuşmak istiyordu. “Galad,” dedi Elayne, “seninle daha fazla sohbet etmek isterim. Bu akşam erkenden yemek yemek ister misin? O zamana kadar eski dairende bir şeyler yeyip içmek isteyebilirsin.”</p>
<p class="p0">Galad başını sallayarak kalktı. “Bu iyi olur.”</p>
<p class="p0">“Dyelin, Norry Efendi,” dedi Elayne. “Annemin hayatta olması bazı... hassas devlet meselelerine yol açacaktır. Tahttan feragat etme kararını resmi olarak yayınlamamız gerekecek. Hem de bir an önce. Norry Efendi, resmi belgeyi hazırlama işini sana bırakıyorum. Dyelin, lütfen en yakın müttefiklerime bu haberi ilet ki hazırlıksız yakalanmasınlar.”</p>
<p class="p0">Dyelin başını salladı. Morgase’e baktı; Dyelin, Rahvin’in etkisi altındayken eski Kraliçe’nin mahçup düşürdüğü kişilerden değildi, ama hikayeleri duyduğu kesindi. Dyelin, Galad ve Norry Efendi ile birlikte çıktı. Morgase kapı kapanır kapanmaz Birgitte’e baktı; odada üçünden başka kimse kalmamıştı.</p>
<p class="p0">“Ona kardeşim kadar güvenirim, anne,” dedi Elayne. “Bazen çekilmez bir abla gibi oluyor, ama yine de kardeşim gibidir.”</p>
<p class="p0">Morgase gülümsedi, sonra kalktı, Elayne’in ellerini tutup kendine çekti ve kızını kucakladı. “Ah, kızım,” dedi gözlerinde yaşlarla. “Neler başardığına bak! Kendi başına bir Kraliçe oldun!”</p>
<p class="p0">“Beni iyi eğittin, anne,” dedi Elayne. Geri çekildi. “Ve büyükanne oldun! Ya da olacaksın!”</p>
<p class="p0">Morgase ona bakarak kaşlarını çattı. “Evet, seni gördüğümde ben de aynı şeyi düşünmüştüm. Kim...?”</p>
<p class="p0">“Rand,” dedi Elayne kızararak, “ama herkesçe bilinen bir gerçek değil ve ben bu şekilde kalmasını tercih ediyorum.”</p>
<p class="p0">“Rand alThor,” dedi Morgase yüzü karararak. “O...”</p>
<p class="p0">“Anne,” dedi Elayne, elini kaldırıp onunkini tutarak. “O iyi bir adam ve onu seviyorum. Duydukların ya abartı ya da acı söylentiler.”</p>
<p class="p0">“Ama o... Elayne, yönlendirebilen bir adam, Yeniden Doğan Ejder!”</p>
<p class="p0">“Yine de bir erkek,” dedi Elayne, zihninin arkasındaki sıcacık duygu düğümünü hissederek. “Ondan talep edilen onca şeye rağmen, yalnızca bir adam.”</p>
<p class="p0">Morgase’in dudakları incecik bir çizgiye dönüştü. “Onu yargılamayacağım. Ama bir açıdan, o oğlanı Saray bahçelerinde bulduğumuz anda zindana attırmam gerektiğini hissediyordum. O zaman bile, sana bakış şekli hiç hoşuma gitmemişti.”</p>
<p class="p0">Elayne gülümsedi, sonra annesine yine oturmasını işaret etti. Morgase oturdu ve bu sefer Elayne, onun elini bırakmadan, tam karşısındaki sandalyeye oturdu. Sırtını uzak duvara vermiş, tek dizini kırıp çizmesinin tabanını ahşap duvar paneline dayamış olan Birgitte’ten gelen eğlence duygusunu sezdi.</p>
<p class="p0">“Ne?” diye sordu Elayne.</p>
<p class="p0">“Yok bir şey,” dedi Birgitte. “Sizin birbirinize iki direk gibi bakmak yerine, anne-çocuk gibi, ya da en azından iki kadın gibi davrandığınızı görmek güzel.”</p>
<p class="p0">“Elayne Kraliçe oldu,” dedi Morgase gergin bir tavırla. “Hayatı halkına ait ve benim gelişim onun tahta çıkma hakkını tehlikeye düşürüyor.”</p>
<p class="p0">“ <span class="t3">Yine</span> <span class="t3">de</span> işleri güçleştirebilir, anne,” dedi Elayne. “Senin dönüşün eski yaraları deşebilir.”</p>
<p class="p0">“Özür dilemem gerekecek,” dedi Morgase. “Belki yaptıklarımı telafi etmeyi önermem.” Duraksadı. “Niyetim uzak durmaktı, kızım. Benden nefret edenlerin benim öldüğümü düşünmesi en iyisi olacaktı. Ama...”</p>
<p class="p0">“Hayır,” dedi Elayne çabucak, annesinin ellerini sıkarak. ‘“<span class="t3">Bu</span> en iyisi olacak. Yalnızca, bu duruma beceriyle ve dikkatle yaklaşmamız gerekecek.”</p>
<p class="p0">Morgase gülümsedi. “Beni gururlandırıyorsun. Harika bir kraliçe olacaksın.”</p>
<p class="p0">Elayne gülümsememek için kendini tuttu. Annesi asla cömertçe iltifat eden biri olmamıştı.</p>
<p class="p0">“Ama başka konuya geçmeden önce söyle bana,” dedi Morgase, tereddütlü bir sesle. “Duyduklarıma göre Gaebril...”</p>
<p class="p0">“Rahvin’miş,” dedi Elayne başını sallayarak. “Doğru, anne.”</p>
<p class="p0">“Yaptıklarından dolayı ondan nefret ediyorum. Onun beni nasıl kullandığını, en yakın dostlarımın yüreklerini ve sadakatlerini nasıl yaraladığını görebiliyorum. Ama içimde bir parça, mantıksızca da olsa, onu görmeye can atıyor.”</p>
<p class="p0">“Üzerinde İçtepi kullandı,” dedi Elayne usulca. “Başka açıklaması yok. Beyaz Kule’de buna Şifa verebilecek biri olup olmadığına bakarız.”</p>
<p class="p0">Morgase başını iki yana salladı. “Her ne idiyse artık soldu ve başa çıkabiliyorum. Sevgimi adayacak bir başkasını buldum.”</p>
<p class="p0">Elayne kaşlarını çattı.</p>
<p class="p0">“Bunu başka zaman açıklarım,” dedi Morgase. “<span class="t3">Ben</span> bile anladığımdan emin değilim. İlk önce, geri dönüşüm hakkında ne yapmamız gerektiğine karar vermeliyiz.”</p>
<p class="p0">“Bu kolay,” dedi Elayne. “Kutlama yapacağız!”</p>
<p class="p0">“Evet, ama...”</p>
<p class="p0">“Aması falan yok, anne,” dedi Elayne. “Bize geri döndün! Tüm şehir, tüm ulus bunu kutlayacak!” Duraksadı. “Ve bunun ardından, senin için önemli bir görev bulacağız.”</p>
<p class="p0">“Seni gölgelememem için, başkent dışında bir yerde olmamı gerektirecek bir görev.”</p>
<p class="p0">“Ama <span class="t3">önemli</span> bir görev, ki emekliye ayrıldığın düşünülmesin.” Elayne yüzünü buruşturdu. “Belki de seni ülkenin batısından sorumlu yaparız. Orada olanlara dair raporlar hiç hoşuma gitmedi.”</p>
<p class="p0">“İki Nehir mi?” diye sordu Morgase. “Ve Lord Perrin Aybara?”</p>
<p class="p0">Elayne başını salladı.</p>
<p class="p0">“İlginç biri Perrin,” dedi Morgase düşünceli düşünceli. “Evet, belki de orada faydalı olabilirim. Perrin’le ben, birbirimizi anlamaya başladık.”</p>
<p class="p0">Elayne tek kaşını kaldırdı.</p>
<p class="p0">“Sağ salim geri dönebilmemin arkasında o vardı,” dedi Morgase. “O dürüst ve şerefli bir adam. Ama aynı zamanda, ne kadar iyi niyetli olursa olsun, bir asi. Onunla çatışacak olursan, işin hiç kolay olmayacak.”</p>
<p class="p0">“Bundan kaçınmayı tercih ederim.” Elayne yüzünü buruşturdu. Durumla başa çıkmanın en kolay yolu Perrin’i bulup idam etmek olurdu, ama Elayne bunu yapmayacaktı elbette. Gelen raporlar onu, yapmayı isteyecek kadar kızdırmasına rağmen.</p>
<p class="p0">“Eh, bir yol bulmak için çalışmaya başlayalım.” Morgase gülümsedi. “Başıma gelenleri öğrenmenin sana yardımı dokunacaktır. Ah, Lini de güvende. Onun için endişelenip endişelenmediğini bilmiyorum.”</p>
<p class="p0">“Dürüst olmak gerekirse, endişelenmedim,” dedi Elayne, yüzünü utançla buruşturarak. “Bana öyle geliyor ki Ejderdağı yıkılsa bile Lini’ye bir şey olmaz.”</p>
<p class="p0">Morgase gülümsedi, sonra hikayesine başladı. Elayne huşu ve heyecan içinde dinledi. Annesi yaşıyordu. Işık’a şükürler olsun, son zamanlarda onca şey yanlış giderken, en azından bir şey yoluna girmişti.</p>
<p class="p0">&nbsp;</p>
<p class="p0">Üç Kat Topraklar geceleyin sessiz ve huzurluydu. Çoğu hayvan şafakta ya da alacakaranlıkta, hava ne çok sıcak ne de çok soğukken hareketlenirdi.</p>
<p class="p0">Aviendha küçük bir kaya çıkıntısında bağdaş kurup oturmuştu. Rhuidean’a, Jenn Aiel’in, var olmayan klanın topraklarına bakıyordu. Eskiden Rhuidean koruyucu sislerle kuşatılmıştı. O, Rand gelmeden önceydi. Rand şehri üç önemli ve çok huzursuz edici biçimde kırmıştı.</p>
<p class="p0">İlki en basitiydi. Sisleri yok etmişti. Şehir, tıpkı peçesini açan bir <span class="t3">algai’d’siswai</span> gibi sis kubbesini sıyırıp atmıştı. Aviendha Rand’ın bu değişimi nasıl yaptığını bilmiyordu. Kendisinin de bildiğinden şüpheliydi. Ama şehri ortaya çıkararak sonsuza dek değiştirmişti.</p>
<p class="p0">İkinci olarak, Rand Rhuidean’ı su getirerek kırmıştı. Şehrin yanında büyük bir göl uzanıyordu ve yukarıdaki bulutlardan süzülen hayalet ay ışığı suların parlamasına sebep oluyordu. İnsanlar göle Tsodrelle’Aman adını vermişti. Ejderin Gözyaşları, ama aslında ona Aiellerin Gözyaşları demeleri gerekirdi. Rand al’Thor, açığa çıkardığı şeyin ne kadar çok acıya sebep olacağını bilememişti. O öyle biriydi. Eylemleri genellikle masumdu.</p>
<p class="p0">Rand’ın şehri üçüncü kırış şekli, en derin olanıydı. Aviendha bunu yavaş yavaş anlıyordu. Nakomi’nin sözleri onu endişelendiriyordu, tedirgin ediyordu. İçinde, anıların gölgelerini uyandırmıştı; Aviendha’nın Rhuidean’ı ilk ziyaretinde, halkaların içinde gördüğü olası geleceklerden sahneler. Ama zihni o sahneleri tam olarak hatırlayamıyordu, en azından doğrudan değil.</p>
<p class="p0">Rhuidean’ın yakında önemini yitireceğinden korkuyordu. Eskiden, şehrin tek işlevi Bilgelere ve klan şeflerine halklarının gizli geçmişini göstermekti. Onları, Ejder’e hizmet edecekleri güne hazırlamak. O gün gelmişti. Artık Rhuidean’a kim gelecekti o halde? Aiel önderlerini cam sütunlara yollamak, ödemeye başladıkları <span class="t3">toh</span>larını onlara hatırlatmak anlamına gelirdi.</p>
<p class="p0">Bu Aviendha’yı huzursuz ediyor, derisinin altını kaşındırıyordu. Bu soruları düşünmek istemiyordu. O, geleneklerin sürmesini istiyordu. Ama soruları kafasından da atamıyordu.</p>
<p class="p0">Rand çok soruna yol açmıştı. Yine de onu seviyordu. Bir açıdan, onu cahil olduğu için seviyordu. Cahilliği, onun öğrenmesini sağlıyordu. Ve korunmak istemeyenleri aptalca korumaya çalışmasını seviyordu.</p>
<p class="p0">En çok da, güçlü olma arzusu için seviyordu. Aviendha her zaman güçlü olmak istemişti. Mızrak dansını öğrenmek. Savaşmak ve <span class="t3">ji</span> kazanmak. En iyisi olmak. Şimdi, onu uzaktan uzağa hissedebiliyordu. Bu açıdan birbirlerine çok benziyorlardı.</p>
<p class="p0">Koşmaktan ayakları ağrıyordu. Onları <span class="t3">segade</span> bitkisinin suyuyla ovmuştu, ama hala zonkladıklarını hissedebiliyordu. Çizmeleri yanında, taşın üzerinde, Elayne’in verdiği güzel yün çorapların yanında duruyordu.</p>
<p class="p0">Yorulmuş ve susamıştı; bu gece oruç tutacak, tefekküre dalacak, sonra yarın, gölden su tulumunu doldurup, Rhuidean’a gidecekti. Bu gece oturup düşünecek, hazırlanacaktı.</p>
<p class="p0">Aiellerin hayatları değişiyordu. Değişimden kaçınamıyorsanız kabullenmek, güçlü olmak demekti. Bir baskın sırasında bir mezra zarar görmüşse ve onu yeniden inşa ederseniz, onu asla eskisi gibi yapmazdınız. Fırsattan faydalanarak sorunları giderirdiniz; rüzgarda gıcırdayan kapı, yerdeki pürüz. Onu tam anlamıyla eskisi gibi yapmak aptallık olurdu.</p>
<p class="p0">Belki de gelenekler -örneğin Rhuidean’a gelmek, hatta belki Üç Kat Topraklar’da yaşamak- eninde sonunda gözden geçirilecekti. Ama şimdilik, Aieller Islaktopraklardan ayrılmayacaktı. Son Savaş vardı. Sonra, pek çok Aiel’i yakalamış, Bilgeleri <span class="t3">damane</span> yapmış Seanchanlar; buna izin verilemezdi. Beyaz Kule de hala yönlendirebilen tüm Aiel Bilgelerini yabani sayıyordu. O konuda da bir şey yapılmalıydı.</p>
<p class="p0">Ya kendisi? Düşündükçe, eski hayatına geri dönemeyeceğini daha iyi anlıyordu. Rand’ın yanında olmak zorundaydı. Rand Son Savaş’tan canlı çıkarsa -ki Aviendha bunu sağlamak için sıkı savaşmaya kararlıydı- yine de bir Islaktopraklı kral olacaktı. Sonra bir de Elayne vardı. Aviendha ve o kardeş-karılar olacaklardı, ama Elayne Andor’dan ayrılamazdı. Rand’ın onunla kalmasını mı bekliyordu? Bu, Aviendha’nın da orada kalması gerekeceği anlamına mı geliyordu?</p>
<p class="p0">Hem kendisi hem de halkı için, çok can sıkıcıydı. Gelenekler, sırf gelenek oldukları için korunamazdı. Bir amacı ya da hedefi olmayan güç, güç değildi.</p>
<p class="p0">Rhuidean’ı inceledi. Bu taş şehir ne kadar da görkemli, ne kadar da ihtişamlıydı. Çoğu şehir, yoz pislikleriyle onu tiksindirmişti, ama Rhuidean farklıydı. Kubbeli çatılar, yarısı bitmiş dikili taşlar ve kuleler, dikkatle planlanmış konutlar. Şimdi çeşmeler akıyordu. Rand’ın burada verdiği savaşın izini taşıyan çok yer olsa da, çoğu burada yaşayan aileler, savaşa gitmeyen Aieller tarafından temizlenmişti.</p>
<p class="p0">Dükkanlar yoktu. Sokaklarda tartışmalar, ara geçitlerde cinayetler yoktu. Rhuidean anlamdan yoksun bırakılmış olabilirdi, ama yine de huzurlu bir yer olarak kalacaktı.</p>
<p class="p0"><span class="t3">Gideceğim</span>, diye karar verdi. <span class="t3">Cam sütunlardan geçeceğim.</span> Belki endişelerinde haklıydı ve onlardan geçmek eskisi kadar anlamlı olmayacaktı, ama diğerlerinin ne gördüğünü merak ediyordu. Dahası, insanın geçmişini bilmesi geleceği anlamak için önemliydi.</p>
<p class="p0">Bilgeler ve klan şefleri yüzyıllardır burayı ziyaret ediyordu. Bilgiyle geri dönmüşlerdi. Belki şehir ona halkı hakkında, kendi yüreği hakkında ne yapması gerektiğini gösterirdi.</p>
</body>
</html>