<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<meta http-equiv="Content-Type" content="application/xhtml+xml; charset=utf-8"/>

<link rel="stylesheet" type="text/css" href="../Styles/style.css"/>
<title>Geceyarısı Kuleleri</title>
</head>
<body>
<p class="p1" style="text-align: center;"><span class="t1">37</span></p>
<p class="p1" style="text-align: center;">-------------------------------------------------------------------------------------------------</p>
<p class="p1" style="text-align: center;"><span class="t1">KULEDEKİ KARANLIK</span></p>
<p class="p1" style="text-align: center;"><span class="t1"><br/></span></p>
<p class="p0">Gawyn, Caemlyn Sarayı bahçelerinde bir bankın üzerinde oturuyordu. Egwene’in ulağını göndereli saatler olmuştu. Gökyüzünde tombul bir ay oturuyordu. Zaman zaman, oradan geçen hizmetkarlar bir şeye ihtiyacı olup olmadığını soruyordu. Onun için endişeleniyormuş gibi görünüyorlardı.</p>
<p class="p0">O yalnızca gökyüzünü seyretmek istiyordu. Haftalardır bunu yapamamıştı. Hava serinliyordu, ama Gawyn ceketini giymemişti ve bankın sırtına asıp bırakmıştı. Açık hava iyi geliyordu, bir şekilde, bulutlu bir gökyüzü altında olmaktan farklıydı.</p>
<p class="p0">Alacakaranlığın son ışıkları da soluyordu, yıldızlar günün şamatası dindikten sonra ortaya çıkmış, tereddütlü çocuklar gibi parlıyorlardı. Onları yine görebilmek iyi geliyordu. Gawyn derin derin nefes aldı.</p>
<p class="p0">Elayne haklıydı. Gawyn’in al’Thor’a duyduğu nefretin sebebi daha çok kendi hayal kırıklığıydı. Belki kıskançlık. Al’Thor, Gawyn’in kendisi için isteyeceği türden bir rol oynuyordu. Uluslara hükmetmek, ordulara önderlik etmek. Yaşamlarına bakıldığında, kimin prens rolünü üstlendiği ve kimin şaşkın bir koyun çobanı olduğu tartışılırdı.</p>
<p class="p0">Belki de Gawyn, önderlik etmek istediği için, kahramanca başarılar kazanan kişi olmak istediği için Egwene’in taleplerine direniyordu. Onun Muhafızı olursa, kenara çekilip, <span class="t3">onun</span> dünyayı değiştirmesine yardım etmesi gerekecekti. Önemli birini hayatta tutmakta şeref vardı. Büyük şeref. Gösterişli eylemlerin anlamı neydi? Getirdikleri ün mü, yoksa daha iyi yaşamlar yaratmaları mı?</p>
<p class="p0">Kenara çekilmek. Gawyn buna razı oldukları için Sleete gibi adamlara hayranlık besliyordu, ama onları asla anlamamıştı. Gerçekten anlamamıştı. <span class="t3">Onu bu işte yalnız bırakamam</span>, diye düşündü. <span class="t3">Ona yardım etmek zorundayım. Onun gölgesinde kalarak.</span></p>
<p class="p0">Çünkü onu seviyordu. Ama aynı zamanda, en iyisi buydu. İki ozan aynı anda iki ayrı şarkı çalmaya çalışırsa, ikisi de gürültü yapardı. Ama biri geri çekilip diğerinin ezgisine eşlik ederse, tek başına çalınan bir şarkıdan daha güzel olurdu.</p>
<p class="p0">O anda, nihayet, anladı. Ayağa kalktı. Egwene’e bir prens olarak gidemezdi. Bir Muhafız olarak gitmek zorundaydı. Ona göz kulak olmalı, hizmet etmeliydi. Dileklerini yerine getirmeliydi.</p>
<p class="p0">Geri dönme zamanı gelmişti.</p>
<p class="p0">Ceketini üzerine aldı ve patikada, Saray’a doğru yürüdü. Göletin yanından geçerken kurbağaların açılış serenatları kesildi, ardından şapırtılar geldi. Gawyn binaya girdi. Kız kardeşinin dairesi uzak değildi. Uyanık olmalıydı; son zamanlarda uyumakta güçlük çekiyordu. Son birkaç gündür yatmadan önce sıcak çay içerek sohbet ediyorlardı. Ama kapısına geldiğinde, Birgitte onu durdurdu.</p>
<p class="p0">Birgitte yine Gawyn’e dik dik baktı. Evet, kadının onun yerine Kumandan General olmaktan <span class="t3">hiç </span>hoşlanmadığı belliydi. Gawyn şimdi bunu görebiliyordu. Kendini mahçup hissederek ona yaklaştı. Kadın elini kaldırdı. “Bu gece olmaz, prensçik.”</p>
<p class="p0">“Ben Beyaz Kule’ye gidiyorum,” dedi. “Veda etmek istiyorum.”</p>
<p class="p0">İlerleyecek oldu, ama Birgitte elini göğsüne dayadı ve nazikçe ittirdi. “Sabah gidebilirsin.”</p>
<p class="p0">Gawyn neredeyse kılıcına uzanacaktı, ama kendine hakim oldu. Işık! Eskiden olsa, her şeye bu şekilde tepki vermezdi. Gerçekten aptallamış olmalıydı. “Beni görmek isteyip istemediğini sorar mısın?” dedi nazikçe. “Lütfen.”</p>
<p class="p0">“Emir aldım,” dedi Birgitte. “Dahası, seninle konuşamaz. Uyuyor.”</p>
<p class="p0">“Uyandırılmak isteyeceğinden eminim.”</p>
<p class="p0">“O tür bir uyku değil,” dedi Birgitte. İçini çekti. “Aes Sedai meseleleri ile ilgili. Yatağına git. Sabahleyin muhtemelen Egwene’den seninle ilgili haber almış olur.”</p>
<p class="p0">Gawyn kaşlarını çattı. Bu nasıl...</p>
<p class="p0"><span class="t3">Düşler</span>, diye düşündü. <span class="t3">Egwene’in onları düşte yürümek konusunda eğittiğini söylerken Aes Sedailer bunu kastediyorlardı.</span> “Yani Egwene de mi uyuyor?”</p>
<p class="p0">Birgitte onu süzdü. “Kanlı küller, yeterinden fazlasını söyledim zaten. Odana git.”</p>
<p class="p0">Gawyn uzaklaştı, ama dairesine gitmedi. <span class="t3">Bir zayıflık anını bekleyecek, demişti sul’dam. Ve saldırdığı zaman, tek bir adamın yaratabileceğine inanmayacağın türden bir yıkım bırakacak...</span></p>
<p class="p0">Zayıflık zamanı...</p>
<p class="p0">Koşarak Elayne’in dairesinden uzaklaştı, saray koridorlarını aştı ve Elayne’in hazırlattığı Yolculuk odasına daldı. Neyse ki Kandaşlar burada nöbet tutuyordu; uykulu gözlerle, acil mesaj gönderilmesi gerekmesi ihtimaline karşı bekliyorlardı. Gawyn siyah saçlı kadını tanımadı, ama kadın onu tanımış gibiydi.</p>
<p class="p0">Kadın esnedi ve Gawyn’in talebi üzerine bir Kapıyol açtı. Gawyn koşarak Kapıyoldan geçip, Beyaz Kule’nin Yolculuk alanına vardı. Kapıyol arkasında yok oldu. Gawyn irkildi ve küfrederek döndü. O şey neredeyse üzerine kapanıyordu! Neden kadın o kadar aniden, o kadar tehlikeli bir biçimde yok etmişti onu? Gawyn bir an gecikse ayağını, belki daha beteri bir yerini keserdi.</p>
<p class="p0">Zaman yoktu. Döndü ve koşmaya devam etti.</p>
<p class="p0">&nbsp;</p>
<p class="p0">Egwene, Leane ve Bilgeler, Kule’nin dibindeki bir odada belirdiler. Bir grup kadın endişe içinde onları bekliyordu. Burası, Egwene’in çekilmek üzere belirlediği bir nöbet kulübesiydi.</p>
<p class="p0">“Rapor!” diye talep etti Egwene.</p>
<p class="p0">“Shevan ve Carlinya öldüler, Anne,” dedi Saerin sert bir sesle. Kaba Kahverengi nefes nefeseydi.</p>
<p class="p0">Egwene bir küfür salladı. “Ne oldu?”</p>
<p class="p0">“Planın tam ortasındaydık, emrettiğin gibi, Arad Doman’a barış getirecek sahte bir plan üzerinde konuşuyorduk. Ve sonra...”</p>
<p class="p0">“Ateş,” dedi Morvrin titreyerek. “Duvarları patlattı. Yönlendiren kadınlar... bazıları inanılmaz Güç’le. Orada Alviarin’i gördüm. Başkalarını da.”</p>
<p class="p0">“Nynaeve hala orada,” diye ekledi Brendas.</p>
<p class="p0">“İnatçı kadın,” dedi Egwene, üç Bilge’ye bakarak. Bilgeler başlarını salladılar. “Brendas’ı buradan gönderin,” dedi Egwene, serin bakışlı Beyaz’ı göstererek. “Uyandığın zaman, git ve buradaki diğerlerini uyandır ki tehlikede olmasınlar. Nynaeve, Siuan, Leane ve ben burada kalacağız.”</p>
<p class="p0">“Peki, Anne,” dedi Brendas.</p>
<p class="p0">Amys’in görüntüsü soldu.</p>
<p class="p0">“Kalanlarınız,” dedi Egwene, “güvenli bir yere gidin. Şehirden uzakta bir yere.”</p>
<p class="p0">“Pekala, Anne,” dedi Saerin. Ama yerinde kaldı.</p>
<p class="p0">“Ne?” dedi Egwene.</p>
<p class="p0">“Ben...” Saerin kaşlarını çattı. “Gidemiyorum. Tuhaf bir şey var.”</p>
<p class="p0">“Saçmalık,” diye terslendi Bair. “Bu...”</p>
<p class="p0">“Bair,” dedi Amys. “Gidemiyorum. Çok yanlış bir şey var.”</p>
<p class="p0">“Gökyüzü mor,” dedi Yukiri, küçük pencereden dışarı bakarak. “Işık! Bir kubbeye benziyor ve Kule’yle şehri kaplıyor. O ne zaman oluştu?”</p>
<p class="p0">“Burada çok yanlış bir şeyler var,” dedi Bair. “Uyanmamız gerek.”</p>
<p class="p0">Amys aniden kaybolarak, Egwene’i irkiltti. Bir an sonra döndü. “Önceden durduğumuz yere dönmeyi başardım, ama şehri terk edemiyorum. Bundan hiç hoşlanmadım, Egwene al’Vere.”</p>
<p class="p0">Egwene, Cairhien’e gitmeyi denedi. İşe yaramadı. Endişe içinde, ama kararlılıkla pencereden dışarı baktı. Evet, gökyüzü mordu.</p>
<p class="p0">“Gerekiyorsa uyanın,” dedi Bilgelere. “Ben savaşacağım. Gölgeruhlulardan biri burada.”</p>
<p class="p0">Bilgeler sustular. “Seninle geleceğiz,” dedi Melaine sonunda.</p>
<p class="p0">“Güzel. Siz, diğerleri, buradan uzaklaşın. Müzisyenin Yolu’na gidin ve uyanana kadar orada kalın. Melaine, Amys, Bair, Leane, Kule’nin yüksek bir yerine gidiyoruz. Dört direkli ve tül perdeli bir yatağı ve duvarlarda ahşap panelleri olan bir odaya. Orası benim yatak odam.”</p>
<p class="p0">Bilgeler başlarını salladılar ve Egwene oraya gitti. Komodinin üzerinde bir lamba duruyordu; burada, <span class="t3">Tel’aran’rhiod</span> dayanmıyordu, ama gerçek dünyada onu yanık bırakmıştı. Bilgeler ve Leane çevresinde belirdi ve sebep oldukları esinti Egwene’in yatağının tül perdelerini salladı.</p>
<p class="p0">Kule sarsılıyordu. Savaş sürüyordu.</p>
<p class="p0">“Dikkatli olun,” dedi Egwene. “Tehlikeli düşmanlar avlıyoruz ve burayı sizden iyi biliyorlar.”</p>
<p class="p0">“Dikkatli oluruz,” diye yanıt verdi Bair. “Gölgeruhluların kendilerini buranın efendileri saydığını duymuştum. Eh, göreceğiz.”</p>
<p class="p0">“Leane,” dedi Egwene, “sen başının çaresine bakabilir misin?” Egwene onu göndermeyi düşünmüştü, ama o ve Siuan <span class="t3">Tel’aran’rhiod</span>’da epey zaman geçirmişlerdi. Onun çoğundan daha deneyimli olduğu kesindi.</p>
<p class="p0">“Dikkat çekmem, Anne,” diye söz verdi kadın. “Ama sayıları bizden fazla olmalı. Bana ihtiyacın var.”</p>
<p class="p0">“Kabul,” dedi Egwene.</p>
<p class="p0">Dört kadın kayboldular. Neden Kule’den ayrılamıyorlardı? Bu can sıkıcıydı, ama aynı zamanda işe yarayacaktı. Burada kısılı kaldıkları anlamına geliyordu.</p>
<p class="p0">Ama bir umut, Mesaana da öyleydi.</p>
<p class="p0">&nbsp;</p>
<p class="p0">Beş güvercin çatıdaki çıkıntıdan havalanarak dağıldılar. Perrin hızla döndü. Katil, taş gibi kokarak, arkasında duruyordu.</p>
<p class="p0">Sert bakışlı adam uçan kuşlara baktı. “Senin mi?”</p>
<p class="p0">“Uyarı için,” diye yanıt verdi Perrin. “Yerdeki ceviz kabuklarını anlayacağını düşündüm.”</p>
<p class="p0">“Akıllıca,” dedi Katil.</p>
<p class="p0">Arkasında muhteşem bir şehir uzanıyordu. Perrin, Caemlyn kadar muhteşem başka bir şehir olabileceğini sanmıyordu. Ama öyle bir şey mümkünse, orası Tar Valon’du. Tüm şehir bir sanat eseriydi, hemen her bina kemerler, kuleler, oymalar ve süslemelerle donatılmıştı. <span class="t3">Parke taşları</span> bile zevkli bir biçimde dizilmişti.</p>
<p class="p0">Katil’in gözleri Perrin’in kemerine gitti. <span class="t3">Ter’angreal</span> oradaydı, Perrin’in onu koymak için yarattığı bir kesenin içinde. Çubuğun ucu keseden çıkıyordu, gümüş rengi parçaları karmaşık, düğüm düğüm bir örgü halinde birbirine dolanmıştı. Perrin o şeyi düşünce yoluyla yok etmeye çalışmıştı, ama yine reddedilmişti. Ona çekiciyle saldırdığında, çubuk eğilmemişti bile. Bu şey her neyse, bu tür saldırılara direnecek şekilde yapılmıştı.</p>
<p class="p0">“Beceri kazandın,” dedi Katil. “Seni aylar önce öldürmeliydim.”</p>
<p class="p0">“Denedin sanıyorum,” dedi Perrin, çekicini kaldırıp omzuna dayayarak. “Sen gerçekte kimsin?”</p>
<p class="p0">“İki dünyaya ait bir adam, Perrin Aybara. Ve iki dünyanın kontrolünde bir adam. Düşçubuğu’nu geri almam lazım.”</p>
<p class="p0">“Bir adım daha yaklaşırsan onu yok ederim,” dedi Perrin.</p>
<p class="p0">Katil hıhlayarak yaklaştı. “O kadar güçlü değilsin, evlat. Ben bile bunu başarabilecek kadar güçlü değilim.” Gözleri farkında olmadan Perrin’in arkasında bir şeye kaydı. Neye bakıyordu?</p>
<p class="p0"><span class="t3">Ejderdağı</span>, diye düşündü Perrin. <span class="t3">Çubuğu onun içine atmak için buraya geldiğimden endişelenmiş olmalı.</span> Yani Perrin <span class="t3">ter’angreal</span>i bu şekilde yok edebilir miydi? Yoksa Katil onu yanlış mı yönlendirmeye çalışıyordu?</p>
<p class="p0">“Beni zorlama, evlat,” dedi Katil. Yaklaşırken ellerinde bir kılıç ve bir hançer belirdi. “Bugün dört kurt öldürdüm bile. Çubuğu bana ver.”</p>
<p class="p0">Dört mü? Ama Perrin yalnızca bir tane öldürdüğünü görmüştü. <span class="t3">Beni kışkırtmaya çalışıyor.</span></p>
<p class="p0">“Onu sana verirsem beni öldürmeyeceğine inanmamı mı bekliyorsun?” dedi Perrin. “Bunu sana verirsem, geri dönüp Ghealdan’a yerleştirirsin. Peşinden oraya geleceğimi biliyorsun.” Perrin başını iki yana salladı. “Birimizin ölmesi gerek, o kadar.”</p>
<p class="p0">Katil duraksadı, sonra gülümsedi. “Luc senden nefret ediyor, biliyorsun. Senden ölesiye nefret ediyor.”</p>
<p class="p0">“Sen etmiyor musun?” diye sordu Perrin kaşlarını çatarak.</p>
<p class="p0">“Ancak bir kurdun bir geyikten nefret ettiği kadar.”</p>
<p class="p0">“Sen kurt <span class="t3">değilsin,</span>” dedi Perrin, hafifçe hırlayarak.</p>
<p class="p0">Katil omuzlarını silkti. “Yapalım şu işi o zaman.” Atıldı.</p>
<p class="p0">&nbsp;</p>
<p class="p0">Gawyn Beyaz Kule’ye daldı; nöbet tutan adamlar selam verecek zamanı ancak buldu. Aynalı ayaklı şamdanların önünden geçti. Yağ tasarrufu yapmak için her iki lambadan yalnızca biri yakılmıştı. Yukarı çıkan bir rampaya geldiğinde arkasında ayak sesleri duydu.</p>
<p class="p0">Kılıcını hışırdatarak çekti ve döndü. Mazone ve Celark durdular. Eski Delikanlılar şimdi Kule Askeri üniformaları giyiyordu. Onu durdurmaya mı çalışacaklardı? Egwene’in ne tür emirler bıraktığını kim bilebilirdi?</p>
<p class="p0">İkisi selam verdiler.</p>
<p class="p0">“Ne yapıyorsunuz?” dedi Gawyn.</p>
<p class="p0">“Efendim,” dedi Celark. Lamba ışığı ince yüzünde gölgeler bırakıyordu. “Bir subay yüzünde o ifadeyle koşarak geçtiğinde, yardıma ihtiyacı olup olmadığını sormazsınız. Yalnızca peşinden gidersiniz!”</p>
<p class="p0">Gawyn gülümsedi. “Gelin.” Rampadan yukarı koştu ve iki adam da kılıçları ellerinde onu takip ettiler.</p>
<p class="p0">Egwene’in dairesi yüksekteydi, onun katına geldiklerinde Gawyn nefes nefese kalmıştı ve nabzı hızlanmıştı. Üç koridordan geçtiler; sonra Gawyn elini kaldırdı. Yakındaki gölgeli girintilere baktı. Kanbıçağı saklayacak kadar derin miydiler?</p>
<p class="p0"><span class="t3">Gölgesiz ışık olmaz...</span></p>
<p class="p0">Köşeden, Egwene’in kapısına baktı; önceden, onun planlarını mahvettiği zaman durduğu yerde duruyordu. Şimdi de aynı şeyi mi yapıyordu? İki adamı hemen arkasında durmuş, emir bekliyordu.</p>
<p class="p0">Evet. Aynı şeyi yapıyordu. Ama bir şey değişmişti. Gawyn onu <span class="t3">koruyacaktı</span>, ki önemli şeyler yapabilsin. Onun gölgesinde kalacaktı ve bununla gurur duyacaktı. O ne isterse onu yapacaktı, ama ne olursa olsun güvenliğini sağlayacaktı.</p>
<p class="p0">Çünkü bir Muhafız öyle yapardı.</p>
<p class="p0">Öne süzüldü ve adamlarına da takip etmelerini işaret etti. Önceki sefer gördüğü gölgeli girintideki karanlık, son seferki gibi gözlerini itmedi. İyiye işaret. Kapıda durdu ve dikkatle denedi. Kilitlenmemişti. Derin bir nefes aldı, sonra içeri süzüldü.</p>
<p class="p0">Alarmlar çalmadı; tuzaklar onu yakalayıp asmadı. Duvarlarda birkaç lamba yanıyordu. Hafif bir ses duydu ve başını kaldırdı. Yukarda bir Kule hizmetçisi asılıydı, gözlerini iri iri açmış debeleniyordu, ağzı görünmez bir Hava örgüsü ile tıkanmıştı.</p>
<p class="p0">Gawyn bir küfür salladı, koşarak odayı aştı ve Egwene’in yatak odasının kapısını açtı. Uzak duvarın dibindeki yatağına beyaz tül perdeler asılmıştı ve komodinin üzerinde bir lamba yanıyordu. Gawyn odayı geçti ve perdeyi kenara itti. Egwene uyuyor muydu yoksa...</p>
<p class="p0">Elini onun boynuna uzattı, ama arkasında hafif bir gümleme duyunca kılıcını savurdu ve arkadan gelen hamleyi savuşturdu. Gölgelerden bir değil <span class="t3">iki</span> karanlık bulanıklık fırladı. Gawyn Egwene’e bir bakış fırlattı; kan yoktu, ama nefes alıp almadığını anlayamıyordu. Katilleri tam zamanında engellemiş olabilir miydi?</p>
<p class="p0">Kontrol etmeye zaman yoktu. Rüzgardaki Elma Çiçekleri duruşunu aldı ve bağırmaya başladı. Adamları kapıya geldi, sonra orada kalakaldılar.</p>
<p class="p0">“Daha fazla yardım getirin!” dedi Gawyn. “Çabuk!”</p>
<p class="p0">Esmer tenli Mazone denileni yapmak üzere dönerken, Celark kararlılıkla dövüşe katıldı.</p>
<p class="p0">Kanbıçakları kayıp dalgalanıyordu. Gawyn onları sınamak için Kızgın Kumlardaki Kedi duruşuna geçti, ama her hamlesi yalnızca havayı yardı. Şekilleri takip etmeye çalışmaktan gözleri ağrımaya başlamıştı.</p>
<p class="p0">Celark arkadan saldırdı, ama hamlesi Gawyn’inki kadar etkisiz kaldı. Gawyn dişlerini gıcırdattı ve sırtını yatağa vererek savaştı. Yardım gelene kadar onları Egwene’den uzak tutmak zorundaydı. Eğer yapabiliyorsa...</p>
<p class="p0">Aniden iki şekil dönüp aynı anda Celark’a saldırdı. Adam küfretmeye zaman bulamadan boynuna bir kılıç darbesi aldı ve yarasından kıpkırmızı kan fışkırdı. Gawyn yine bağırarak Dikenli Çalıların Arasındaki Kertenkele duruşunu aldı ve katillere arkadan saldırdı.</p>
<p class="p0">Yine ıskaladı. Kıl payı kaçırıyormuş gibiydi. Celark hırıldayarak sendeledi, kanı lamba ışığında pırıldadı, ama Gawyn onu savunmak için öne çıkamazdı. Egwene’i savunmasız bırakmadan olmazdı.</p>
<p class="p0">Katillerden biri Gawyn’e dönerken, diğeri Irmak Kıyının Altını Oyuyor’a çok benzeyen bir hamleyle Celark’ın başını kesti. Gawyn geriledi ve yerde yatan adama bakmamaya çalıştı. Yardım gelene kadar savunma yapması yeterli olacaktı! Kenara çekildi.</p>
<p class="p0">Seanchanlar ihtiyatlıydı; Gawyn’in daha önce onlardan birini savuşturduğunu biliyorlardı. Ama büyük bir avantajları vardı. Gawyn ikisine birden direnebileceğinden emin değildi.</p>
<p class="p0"><span class="t3">Evet, direneceksin</span>, dedi kendi kendine sertçe. <span class="t3">Sen düşersen Egwene ölür.</span></p>
<p class="p0">Diğer odada hareketlilik mi vardı? Yardım gelmiş olabilir miydi? Gawyn umutlandı ve yana kaydı. Bakınca, Mazone’nin yerdeki kanlı bedenini gördü.</p>
<p class="p0">Odaya üçüncü bir gölgeli şekil süzüldü ve kapıyı arkasından kapatıp kilitledi. Bu yüzden diğer ikisi duraksıyordu. Müttefikleri gelene kadar beklemek istemişlerdi.</p>
<p class="p0">Üçü aynı anda saldırdı.</p>
<p class="p0">&nbsp;</p>
<p class="p0">Perrin kurdu serbest bıraktı.</p>
<p class="p0">Bu sefer onun kendisine ne yapacağı umurunda değildi. Kendini <span class="t3">salıverdi</span> ve savaşırken, çevresindeki dünya <span class="t3">doğru</span> oldu.</p>
<p class="p0">Belki de bunun sebebi Perrin’in iradesine göre biçimlenmesiydi.</p>
<p class="p0">Genç Boğa güçlü arka bacaklarıyla çatıyı iterek havaya fırladı. <span class="t3">Ter’angreal</span> kesesini sırtına bağlamıştı. Bir sokağın üzerinde süzüldü ve kenarlarına heykeller dizilmiş beyaz mermer bir çatıya kondu. Yuvarlandı, insan biçiminde doğrulurken çekicini savurdu. Bu sefer <span class="t3">ter’angreal</span> beline bağlanmıştı.</p>
<p class="p0">Katil çekiç çarpmadan hemen önce yok oldu, ardından Perrin’in yanında belirdi. Katil silahını savururken Perrin kayboldu, derken hemen solunda belirdi. Bu şekilde, birbirlerinin çevresinde dönerek çarpıştılar, kaybolup belirdiler ve rakiplerine darbe indirmeye çalıştılar.</p>
<p class="p0">Perrin bu döngüden sıyrıldı ve çatıdaki büyük heykellerden birinin, kurumlu görünüşlü bir generalin yanına gitti. Çekicini savurdu ve vuruşunun kuvvetini güçlendirerek heykele vurdu. Heykel parçaları Katil’e doğru uçtu. Kurt-katili, Perrin’i yanında bulmayı bekleyerek orada belirdi. Bunun yerine bir taş ve toz fırtınası altında kaldı.</p>
<p class="p0">Katil, taş parçaları derisini biçince bağırdı. Pelerini bir anda çelik kadar sağlam oldu ve taş parçaları pelerine çarparak sekti. Pelerini geriye savurdu ve tüm bina sarsılmaya başladı. Perrin bir küfür salladı ve sıçrayarak kendini çöken çatıdan kurtardı.</p>
<p class="p0">Perrin yükseldi, kurt oldu ve yakındaki çatıya kondu. Katil, yayını çekmiş halde önünde belirdi. Genç Boğa hırladı ve rüzgar estiğini hayal etti, ama Katil okunu salıvermedi. Oracıkta kalakaldı, sanki...</p>
<p class="p0">Sanki heykele dönüşmüş gibi.</p>
<p class="p0">Perrin bir küfür salladı, döndüğü anda yanında bir ok geçti ve bel hizasını kıl payı sıyırdı. Gerçek Katil az ötede duruyordu; yok oldu ve geride, Perrin’i oyalamak için yarattığı olağanüstü ayrıntılı bir heykel bıraktı.</p>
<p class="p0">Perrin derin bir nefes aldı ve alnındaki teri yok etti. Katil her yönden saldırabilirdi. Arkasında bir duvar yarattı ve çatıyı tarayarak dikkatle doğruldu. Tepesindeki kubbe sarsılıyordu. Buna alışmıştı; kubbe onunla birlikte hareket ediyordu.</p>
<p class="p0"><span class="t3">Ama kendisi hareket etmiyordu.</span></p>
<p class="p0">Perrin panik içinde bakındı. Kesesi gitmişti, Katil’in beline fırlattığı ok onu kesip düşürmüştü. Perrin çatının kenarına koştu. Aşağıda, Katil elinde keseyle sokakta koşuyordu.</p>
<p class="p0">Bir sokaktan bir kurt fırladı, Katil’e çarptı ve onu yere devirdi. Çekirge.</p>
<p class="p0">Perrin bir an sonra orada belirdi ve saldırdı. Katil küfretti, Çekirge’nin altından kayboldu ve sokağın sonunda belirdi. Peşinde bir bulanıklık bırakarak kaçmaya başladı.</p>
<p class="p0">Perrin takip etti, Çekirge de takip etti. <span class="t3">Beni nasıl buldun?</span> diye sordu Perrin.</p>
<p class="p0"><span class="t3">Siz iki aptal eniksiniz</span>, dedi Çekirge. <span class="t3">Çok gürültü yapıyorsunuz. Tıslayan kediler gibi. Bulması kolay.</span></p>
<p class="p0">Perrin bilerek Çekirge’ye nerede olduğunu göstermemişti. Meşe Dansçısı’nın ölümünü gördükten sonra... eh, bu Perrin’in savaşıydı. Artık <span class="t3">ter’angreal</span> Ghealdan’dan uzakta olduğuna ve halkı kaçtığına göre, diğer kurtların hayatlarını tehlikeye atmak istemiyordu.</p>
<p class="p0">Ama Çekirge, o gitmesini söyledi diye gitmezdi. Perrin tekrar hırlayarak, yanında kurtla birlikte, Katil’in peşinden koştu.</p>
<p class="p0">&nbsp;</p>
<p class="p0">Egwene, alnından ter damlayarak, nefes nefese koridor duvarının dibinde çömeldi. Karşısında, ateş patlamasında eriyen taşlar soğumaktaydı.</p>
<p class="p0">Kule’deki koridor sessizleşmişti. Duvarda birkaç lamba titreşiyordu. Bir pencereden baktığı zaman yukarıda, Kule ile kara bulutlar arasında, mor gökyüzünü görebiliyordu. Muhtemelen yalnızca on beş dakika olmuştu, ama saatlerdir savaşıyormuş gibi hissediyordu. Bilgeleri kaybetmişti.</p>
<p class="p0">Ayak seslerini susturmak için, kulak misafirlerine karşı kullandığı örgüyü örerek yavaşça ilerledi, bir köşeye geldi ve köşenin ötesine baktı. Her iki yanda da karanlık vardı. Egwene dikkatle hareket ederek, sessizce, kararlılıkla ilerledi. Kule onun bölgesiydi. Seanchanlar geldiği zaman olduğu gibi, bölgesi işgal edilmiş gibi hissediyordu. Bununla birlikte, bu Seanchanlarla savaşmaktan çok farklıydı. O zaman düşman cüretliydi, görmesi kolaydı.</p>
<p class="p0">İlerideki kapının altında soluk bir ışık belirdi. Örgüler hazırlayarak odada belirdi. Orada iki kadın vardı ve biri elinde bir ışık küresi tutuyordu. Evanellein ve Mestra, Beyaz Kule’den kaçan iki Kara Aes Sedai.</p>
<p class="p0">Egwene bir ateş topu salıverdi ve Mestra bir cehennem ateşi içinde kalarak yok oldu. Evanellein ciyakladı ve Egwene Nynaeve’in öğrettiği bir numara kullandı: Evanellein’in aptal olduğunu, düşünemediğini, tepki veremediğini <span class="t3">hayal etti</span>.</p>
<p class="p0">Kadının gözleri donuklaştı, ağzı açık kaldı. Düşünce örgülerden daha hızlıydı. Egwene duraksadı. Şimdi ne olacaktı? Onu, bu şekilde savunmasız kalmışken öldürecek miydi? Bu düşünce midesini bulandırıyordu. <span class="t3">Onu tutsak alabilirim. Gidip...</span></p>
<p class="p0">Odada, yanında biri belirdi. Yeni gelen siyahlara bürünmüştü, gümüş kenarlı muhteşem bir elbise giymişti. Çevresinde, savrulan bez şeritlerden oluşmuş bir karanlık dönüyordu ve eteği dalgalanıyordu. Etki doğaüstü ve etkileyiciydi; yalnızca burada, <span class="t3">Tel’aran’rhiod</span>’da mümkündü.</p>
<p class="p0">Egwene kadının iri, mavi gözlerine baktı. Çenesine kadar gelen siyah saçları yüzünü çevreliyordu. Kadının gözlerinde güç vardı ve Egwene kiminle karşı karşıya olduğunu anladı. Neden savaşacaktı ki? Asla...</p>
<p class="p0">Zihninin değiştiğini, daha yumuşak başlı olduğunu hissetti. Bir panik patlamasıyla, değişime karşı mücadele etti ve anlık zihin berraklığı içinde, kendini uzağa yolladı.</p>
<p class="p0">Kendi dairesinde belirdi, sonra başını tutarak yatağına oturdu. Işık, kadın çok güçlüydü.</p>
<p class="p0">Arkasından bir ses geldi; biri odada belirmişti. Egwene örgüler hazırlayarak fırladı. Nynaeve, öfkeden irileşmiş gözlerle orada duruyordu. Kadın örgüler hazırlayarak ellerini öne uzattı, ama donakaldı.</p>
<p class="p0">“Bahçelere,” dedi Egwene. Dairesine güvenmiyordu. Buraya gelmemeliydi; Mesaana burayı biliyordu.</p>
<p class="p0">Nynaeve başını salladı ve Egwene kaybolup aşağı Kule bahçesinde belirdi. Tuhaf mor kubbe gökyüzünü tamamen kaplamıştı. O <span class="t3">neydi</span> ve Mesaana onu buraya nasıl getirmişti? Bir an sonra Nynaeve belirdi.</p>
<p class="p0">“Hala yukarıdalar,” diye fısıldadı Nynaeve. “Az önce Alviarin’i gördüm.”</p>
<p class="p0">“Ben Mesaana’yı gördüm,” dedi Egwene. “Neredeyse beni ele geçiriyordu.”</p>
<p class="p0">“Işık! Sen iyi misin?”</p>
<p class="p0">Egwene başını salladı. “Mestra öldü. Evanellein’i de gördüm.”</p>
<p class="p0">“Orası mezar kadar karanlık,” diye fısıldadı Nynaeve. “Sanırım onlar yaptılar. Siuan ve Leane iyiler; bir süre önce birlikte gördüm onları. Ondan önce bir ateş patlamasıyla Notori’yi vurmayı başardım. Öldü.”</p>
<p class="p0">“Güzel. Kara Ajah on dokuz <span class="t3">ter’angreal</span> çaldı. Bu bize, kaç Kara Aes Sedai ile başa çıkmamız gerektiği konusunda bir fikir verebilir.” O, Siuan, Leane ve üç Bilge, Kara Aes Sedailerin karşısında sayıca azınlıkta kalıyorlardı, ama Kara Ajah <span class="t3">Tel’aran’rhiod</span>’da deneyimsiz görünüyordu.</p>
<p class="p0">“Bilgeleri gördün mü?”</p>
<p class="p0">“Yukarıdalar.” Nynaeve yüzünü buruşturdu. “Bu işten keyif alıyorlar sanki.”</p>
<p class="p0">“Alırlar,” dedi Egwene. “Seninle birlikte gitmemizi istiyorum. Sırt sırta, koridor kesişimlerinde belireceğiz ve çabucak, ışık ya da insan arayacağız. Kara Aes Sedai görürsek saldıracağız. Biri seni görürse, ‘Gidelim’ de ve buraya sıçrayalım.”</p>
<p class="p0">Nynaeve başını salladı.</p>
<p class="p0">“İlk kesişim, odamın dışındaki,” dedi Egwene. “Güneydeki koridor. Orayı iyice aydınlatacağım; hazır ol. Oradan, bir koridor aşağıya, hizmetkarların rampasına açılan kapıya geçeceğiz. Sonra aynı sıra boyunca bir sonrakine.”</p>
<p class="p0">Nynaeve başını sertçe salladı.</p>
<p class="p0">Egwene’in çevresindeki dünya söndü. Koridorda belirdi ve hemen mekanı aydınlık olarak düşünerek, iradesini mekana dayattı. Tüm mekan ışıkla doldu. Duvar dibinde beyazlı bir kadın çömelmişti. Kara Aes Sedailerden biri, Sedore.</p>
<p class="p0">Sedore öfkeli bir ifadeyle döndü, çevresinde örgüler belirdi. Egwene daha hızlı çalıştı ve Sedore kendi örgülerini salıvermeden bir ateş sütunu yarattı. Egwene örgü örmemişti, yalnızca ateşi yaratmıştı.</p>
<p class="p0">Egwene, ateş çevresinde kükrerken Kara’nın gözlerinin irileştiğini gördü. Sedore ciyakladı, ama sıcak onu kavurduğunda sesi kesildi. Kadının yanık cesedi, dumanlar saçarak yere yıkıldı.</p>
<p class="p0">Egwene rahat bir nefes aldı. “Senin tarafında kimse var mı?”</p>
<p class="p0">“Hayır,” dedi Nynaeve. “Kimi vurdun?”</p>
<p class="p0">“Sedore.”</p>
<p class="p0">“Gerçekten mi?” dedi Nynaeve dönerek. Kadın, Sarıların Temsilcisiydi.</p>
<p class="p0">Egwene gülümsedi. “Bir sonraki koridor.”</p>
<p class="p0">Sıçradılar ve aynı stratejiyi tekrarlayarak koridoru ışığa boğdular. Orada kimse yoktu, bu yüzden devam ettiler. Sonraki iki koridor boştu. Egwene tam oradan ayrılacakken bir ses tısladı; “Aptal çocuk! İzlediğin yol çok açık.”</p>
<p class="p0">Egwene hızla döndü. “Nerede...”</p>
<p class="p0">Bair’i görünce sustu. Yaşlı Bilge giysilerini, hatta <span class="t3">derisini</span> değiştirerek beyaz duvarlara ve yer seramiklerine uyum sağlamıştı. Bir oyukta çömelmiş halde, hemen hemen görünmez durumdaydı.</p>
<p class="p0">“Bunu yapmaman...” diye başladı Bair.</p>
<p class="p0">Yanlarında bir duvar dışarıya doğru patladı ve büyük taş parçaları fırladı. Arkasında duran altı kadın Ateş örgüleri salıverdiler.</p>
<p class="p0">Gizlice araştırma zamanı bitmiş gibiydi.</p>
<p class="p0">&nbsp;</p>
<p class="p0">Perrin, Beyaz Kule arazilerini çeviren duvarın üzerine bir güm sesiyle kondu. Kurt düşündeki tuhaflık devam ediyordu; artık yalnızca tuhaf kokular değil, tuhaf sesler de duyuyordu. Kule’nin içinden gelen gürlemeler.</p>
<p class="p0">Katil’in peşinden sıçradı. Katil Kule arazilerini aştı, ardından Kule’nin duvarından yukarı koştu. Perrin de havada koşarak onu takip etti. Katil hemen ilerisindeydi, <span class="t3">ter’angrea</span>l kesesi belinden sarkıyordu.</p>
<p class="p0">Perrin bir uzunyay yarattı. Kirişi çekti ve Kule duvarında durdu. Oku salıverdi, ama kurt-katili yukarı sıçradı, sonra bir pencereden Kule’ye daldı. Ok başının üzerinden geçti.</p>
<p class="p0">Perrin pencereye sıçradı, sonra içeri girdi, Çekirge bir bulanıklık bırakarak peşinden atladı. Mavi brokar perdeler asılı bir yatak odasına girdiler. Kapı çarpılarak kapandı ve Perrin Katil’in peşinden koştu. Kapıyı açmaya zahmet etmedi; çekiciyle kırdı.</p>
<p class="p0">Katil koridorda koşuyordu.</p>
<p class="p0"><span class="t3">Takip et</span>, dedi Perrin Çekirge’ye. <span class="t3">Yolunu keseceğim.</span></p>
<p class="p0">Kurt Katil’in peşinden atıldı. Perrin sağa koştu, sonra bir koridora dönerek kestirmeden gitti. Hızla hareket ediyordu, duvarlar hızla geçip geride kalıyordu.</p>
<p class="p0">İnsanlarla dolu görünen bir koridordan geçti. O kadar şaşırdı ki donakaldı, koridor çevresinde sarsıldı.</p>
<p class="p0">Bunlar <span class="t3">Aes Sedaiydi</span> ve savaşıyorlardı. Koridor aydınlıktı, bir ucundan diğerine ateş topları uçuşuyordu. Önceden işittiği sesler hayalet değildi. Ve galiba... evet...</p>
<p class="p0">“Egwene?” diye sordu Perrin.</p>
<p class="p0">Egwene sırtını yakındaki duvara vermişti ve dikkatle koridora bakıyordu. Perrin konuştuğu zaman ellerini kaldırarak döndü. Perrin bir şeyin onu kavradığını hissetti. Ama zihni hemen tepki vererek havayı ittirdi.</p>
<p class="p0">Egwene onu yakalayamadığını fark ederek irkildi.</p>
<p class="p0">Perrin ona yaklaştı. “Egwene burada olmamalısın. Burası tehlikeli.”</p>
<p class="p0">“<span class="t3">Perrin?</span>”</p>
<p class="p0">“Buraya nasıl geldiğini bilmiyorum,” dedi Perrin. “Ama gitmen lazım. Lütfen.”</p>
<p class="p0">“Beni nasıl durdurdun?” diye sordu Egwene. “Burada ne işin var? Rand’ın yanında mıydın? Bana onun nerede olduğunu söyle.”</p>
<p class="p0">Egwene öyle buyurgan konuşuyordu ki. Sanki bambaşka biriydi, Perrin’in tanıdığı kızdan onlarca yaş daha büyük biri. Perrin yanıt vermek için ağzını açtı, ama Egwene sözünü kesti.</p>
<p class="p0">“Bunun için zamanım yok,” dedi. “Üzgünüm, Perrin. Seninle görüşmek için döneceğim.” Egwene elini kaldırdı ve Perrin çevresinde bir şeylerin değiştiğini hissetti. Halatlar belirerek onu bağladı.</p>
<p class="p0">Perrin eğlenerek başını eğdi. Gevşek olduklarını düşünür düşünmez halatlar kayıp düşmüştü.</p>
<p class="p0">Egwene gözlerini kırpıştırarak onların yere düşmesini izledi. “Nasıl...”</p>
<p class="p0">Biri yakındaki odadan fırladı. Zarif beyaz bir elbise giymiş, kuzgun saçlı, uzun boylu, ince boyunlu bir kadın. Kadın gülümseyerek ellerini kaldırdı ve önünde bir ışık belirdi.</p>
<p class="p0">Perrin kadının ne yaptığını bilmiyordu. O bir kurttu; bu mekanın hükümdarı <span class="t3">oydu</span>. Örgüler anlamsızdı. Kadının saldırısının onu ıskaladığını hayal etti; öyle olacağını <span class="t3">biliyordu</span>.</p>
<p class="p0">Kadından kor beyaz bir ışın fırladı. Perrin elini kendisiyle Egwene’in önünde kaldırdı. Işık, elinin önünde yok oldu.</p>
<p class="p0">Egwene döndü ve kadının tepesindeki duvar patladı, yere taşlar yağdı. Bir tanesi hızla kadının başına düştü ve onu yere devirdi. Işık, öyle bir darbeden sonra, kadın muhtemel ölmüştü.</p>
<p class="p0">Egwene şaşkın kokuyordu. Hızla ona döndü. “Şerateş? <span class="t3">Şerateşi</span> durdurdun! Hiçbir şeyin bunu yapamıyor olması gerekirdi.”</p>
<p class="p0">“Yalnızca bir örgü,” dedi Perrin, düşünceleriyle Çekirge’ye uzanarak. Katil neredeydi?</p>
<p class="p0">“<span class="t3">Sıradan</span> bir örgü değil Perrin, o...”</p>
<p class="p0">“Üzgünüm, Egwene,” dedi Perrin. “Seninle daha sonra görüşürüz. Bu mekanda dikkatli ol. Muhtemelen dikkatli olman gerektiğini zaten biliyorsundur, ama yine de... Burası sandığından daha tehlikeli.”</p>
<p class="p0">Döndü ve koşarak uzaklaştı, Egwene’i arkasında kekelerken bıraktı. Egwene Aes Sedai olmayı başarmış gibi görünüyordu. Bu iyiydi; bunu hak ediyordu.</p>
<p class="p0"><span class="t3">Çekirge?</span> dedi. <span class="t3">Neredesin?</span></p>
<p class="p0">Tek yanıt, ani, dehşet verici bir acı mesajıydı.</p>
<p class="p0">&nbsp;</p>
<p class="p0">Gawyn, karanlıkla gölgeden oluşan üç canlı gölgeye karşı, canını kurtarmak için savaşıyordu.</p>
<p class="p0">Onu yeteneğinin sınırlarına kadar zorluyorlardı ve yarım düzine kez kollarından ve bacaklarından yaralamışlardı. Siklon Kasıp Kavuruyor hamlesini kullanarak yaşamsal organlarını korudu. Zar zor.</p>
<p class="p0">Egwene’in yatağındaki tül perdeler kanla lekelenmişti. Rakipleri Egwene’i çoktan öldürmüşse, onu hala tehdit ediyormuş gibi yapmak konusunda iyi rol yapıyorlardı.</p>
<p class="p0">Gittikçe zayıflıyor, yoruluyordu. Adım attığı zaman botları yerde kanlı izler bırakıyordu. Acıyı hissedemiyordu. Hamleleri ağırlaşmıştı. Bir iki dakika sonra işini bitirirlerdi.</p>
<p class="p0">Bağırmaktan sesi kısılmıştı, ama yardım gelmedi. <span class="t3">Aptal!</span> diye düşündü. <span class="t3">Düşünmek için daha fazla, doğrudan tehlikeye atılmak için daha az zaman harcaman lazım! </span>Tüm Kule’ye haber vermiş olması gerekirdi.</p>
<p class="p0">Hayatta olmasının tek sebebi üç gölgenin dikkatli davranması ve onu yormaya çalışmasıydı. Gawyn öldüğü zaman, <span class="t3">sul’dam</span>ın söylediği gibi Beyaz Kule’de katliam yapacaklardı. Aes Sedaileri tamamen hazırlıksız yakalayacaklardı. Bu gece, ilk Seanchan saldırısından daha büyük bir felaket olabilirdi.</p>
<p class="p0">Üçü ilerlediler.</p>
<p class="p0"><span class="t3">Hayır!</span> diye düşündü Gawyn, biri Irmak Kıyının Altını Oyuyor’u denerken. Gawyn öne atılarak iki kılıcın arasından geçti ve silahını savurdu. Hayret verici bir biçimde başarılı oldu ve odada biri bağırdı. Yere kan saçıldı ve gölge şekillerden biri düştü.</p>
<p class="p0">Diğer ikisi küfürler mırıldandılar ve onu yormaya çalışmaktan vazgeçtiler. Silahları karanlık sisin içinde çakarak saldırdılar. Bitkin düşmüş olan Gawyn omzuna bir darbe daha aldı. Ceketinin altında, kolundan kan sızdı.</p>
<p class="p0">Gölgeler. Bir insanın gölgelere karşı savaşması nasıl beklenebilirdi? İmkansızdı!</p>
<p class="p0"><span class="t3">Işığın olduğu yerde gölge de olmalı...</span></p>
<p class="p0">Aklına son bir çaresiz düşünce geldi. Bağırarak kenara sıçradı ve Egwene’in yatağından bir yastık çekti. O dönerken kılıçlar çevresinde havayı yardı. Gawyn yastığı lambaya vurarak alevi boğdu.</p>
<p class="p0">Oda karanlığa boğuldu. Işık yok. Gölge yok.</p>
<p class="p0">Eşitlik var.</p>
<p class="p0">Karanlık her şeyi eşitliyordu. Gecenin içinde renk göremezdiniz. Kollarındaki kanı göremiyordu, düşmanlarının kara gölgelerini ya da Egwene’in yatağının beyazlığını göremiyordu. Ama adamların hareketlerini duyabiliyordu.</p>
<p class="p0">Çaresiz bir hamle için kılıcını kaldırdı ve Kanbıçaklarının nerede olduğunu tahmin ederek Arıkuşu Balgülünü Öpüyor’u kullandı. Onların puslu şekilleri artık dikkatini dağıtmıyordu ve hamlesi başarılı oldu, kılıcı ete gömüldü.</p>
<p class="p0">Gawyn kılıcını döndürdü ve çekip kurtardı. Oda, vurduğu adamın yere düşerken çıkardığı gürültü dışında sessizdi. Gawyn nefesini tuttu; nabzı kulaklarında zonkluyordu. Son katil neredeydi?</p>
<p class="p0">Yan odadan ışık gelmiyordu; Celark kapının önünde düşmüş, kapı altından gelen ışığı kesiyordu.</p>
<p class="p0">Gawyn titriyordu. Çok fazla kan kaybetmişti. Dikkat dağıtmak için bir şey fırlatsa... ama hayır. Hareket ederse giysileri hışırdar, onu ele verirdi.</p>
<p class="p0">Bu yüzden dişlerini sıkarak ayağını yere vurdu ve saldırının alçaktan gelmesi için dua ederek, boynunu korumak üzere kılıcını kaldırdı.</p>
<p class="p0">Beklediği gibi oldu ve bıçak yan tarafını derinlemesine kesti. Gawyn hamleyi homurdanarak kabul etti, ama hemen, tüm gücüyle saldırdı. Kılıcı hışırdadı ve bir çekiştirme hissinin ardından biçti. Ardından bir gümleme geldi; kesilmiş bir baş duvardan sekti ve ardından yere düşen bir cesedin sesi duyuldu.</p>
<p class="p0">Gawyn yatağa yaslanarak çöktü. Yan tarafından kan boşanıyordu. Bayılmak üzereydi, ama odadaki karanlık yüzünden anlamak zordu.</p>
<p class="p0">Egwene’in elinin olduğu yere uzandı, ama fazla zayıflamıştı, bulamadı.</p>
<p class="p0">Bir an sonra yere düştü. Son düşüncesi, onun hayatta olup olmadığını hala bilmediğiydi.</p>
<p class="p0">&nbsp;</p>
<p class="p0">“Büyük Hanım,” dedi Katerine, Mesaana’nın önünde diz çökerek, “tarif ettiğiniz şeyi bulamadık. Kadınlarımızın yarısı onu ararken, diğer yarısı direnen kadınlarla savaşıyor. Ama o hiçbir yerde yok!”</p>
<p class="p0">Mesaana kollarını göğsünde kavuşturdu ve durumu düşündü. Kayıtsız bir şekilde, Hava’dan kamçılarla Katerine’in sırtını kırbaçladı. Başarısızlığın her zaman cezalandırılması gerekirdi. Her tür eğitimde, anahtar istikrardı.</p>
<p class="p0">Beyaz Kule yukarıda gürlüyordu, ama o burada güvendeydi. Bu bölgeye iradesini dayatmış, mahzenlerin altında, taştan bir cep halinde, yeni bir oda yaratmıştı. Yukarıda savaşan çocukların kendilerini bu mekan konusunda deneyimli saydıkları açıktı, ama hepsi çocuktu. Mesaana hapsedilmeden önce, yüz sene boyunca <span class="t3">Tel’aran’rhiod</span>’u ziyaret etmişti.</p>
<p class="p0">Kule yine gürledi. Mesaana dikkatle durumu değerlendirdi. Bir şekilde, Aes Sedailer bir düşçubuğu bulmuştu. Böyle bir hazineyi nereden bulmuş olabilirlerdi? Mesaana onu ele geçirmeyi, çocuk Amyrlin Egwene al’Vere’yi kontrol altına almayı istediği kadar çok istiyordu. Sığınaklarına Kapıyol açma yeteneğini engellemek... Eh, o yaşamsal öneme sahip bir araçtı, özellikle de diğer Seçilmişlere karşı harekete geçmeye karar verdiğinden. Koruma örgülerinden daha etkiliydi, insanın düşlerini müdahaleden koruyordu ve izin verilenler dışında herkesin belli bir bölgeye Yolculuk’la girip çıkmasını engelliyordu.</p>
<p class="p0">Bununla birlikte, düşçubuğu kullanılırken, <span class="t3">kendisi</span> de yukarıdaki çocuklarla yaptığı bu savaşı daha uygun, dikkatle seçtiği bir yere taşıyamıyordu. Can sıkıcı. Ama hayır, bu duruma duygusal tepki vermeyecekti.</p>
<p class="p0">“Yukarıya dönün ve tüm gücünüzü Egwene al’Vere denen kadını yakalamaya adayın,” dedi Mesaana. “O aracın nerede olduğunu biliyordur.” Evet, artık bunu açıkça görüyordu. Tek bir eylemle iki zafer elde edecekti.</p>
<p class="p0">“Peki... Hanımım...” Katerine, sırtını döven Hava kamçıları yüzünden hala büzülüyordu. Ah evet. Mesaana sert bir jestle örgüyü dağıttı. Bunu yaparken aklına bir düşünce geldi.</p>
<p class="p0">“Bir dakika bekle orada,” dedi Katerine’e. “Üzerine bir örgü yerleştireceğim...”</p>
<p class="p0">&nbsp;</p>
<p class="p0">Perrin Beyaz Kule’nin en tepesinde belirdi.</p>
<p class="p0">Katil Çekirge’yi ensesinden yakalamıştı. Kurdun yan tarafına bir ok saplanmıştı; pençesinden kan sızıyordu. Taşın üzerinde rüzgar esiyor, kanı alıp taşların üzerine serpiyordu.</p>
<p class="p0">“Çekirge!” Perrin bir adım attı. Zayıf olsa da, Çekirge’nin zihnini hala sezebiliyordu.</p>
<p class="p0">Katil kurdu kolaylıkla kaldırdı. Bıçağını gösterdi.</p>
<p class="p0">“Hayır,” dedi Perrin. “İstediğin şeyi aldın. Git.”</p>
<p class="p0">“Önceden ne demiştin?” diye sordu Katil. “Nereye gittiğimi bileceğini ve takip edeceğini mi? Düş çubuğunu bu tarafta bulmak çok kolay.”</p>
<p class="p0">Kurdu kayıtsızca Kule’den aşağı attı.</p>
<p class="p0">“HAYIR!” diye haykırdı Perrin. Kenara sıçramaya çalıştı, ama Katil yanında belirdi, onu yakaladı ve hançerini kaldırdı. Sıçrayış ikisini birden Kule’den aşağı devirdi. Perrin düşerken içinde bir boşluk hissetti.</p>
<p class="p0">Kendini başka yere göndermeye çalıştı, ama Katil onu yakalamıştı ve onları yerlerinde tutmak için çok çaba harcıyordu. Bir an sallandılar, ama düşmeye devam ettiler.</p>
<p class="p0">Katil <span class="t3">çok</span> güçlüydü. Yanlış kokuyordu, tıpkı bayatlık ve kurt kanı gibi. Bıçağı Perrin’in gırtlağını aradı ve Perrin’in elinden gelen tek çare, gömleğinin çelik kadar sağlam olduğunu düşünerek, darbeyi koluyla bloke etmekti.</p>
<p class="p0">Katil zorladı. Perrin bir anlık zayıflık hissetti, o ve Katil yuvarlanırken göğsündeki yara zonkluyordu. Bıçak Perrin’in kol yenini deldi ve önkoluna saplandı.</p>
<p class="p0">Perrin haykırdı. Rüzgar uğulduyordu. Yalnızca saniyeler geçmişti. Katil bıçağı çekip kurtardı.</p>
<p class="p0"><span class="t3">Çekirge!</span></p>
<p class="p0">Perrin kükredi ve Katil’i tekmeleyerek ittirdi, elinden sıyrıldı. Kolu alev alev, havada döndü. Yer hızla onlara doğru geliyordu. Kendini bir başka yerde hayal etti ve Çekirge’nin hemen altında belirdi, onu yakaladı ve yere çarptı. Dizleri büküldü; çevresindeki yer parçalandı. Ama Çekirge’yi yavaşça bıraktı.</p>
<p class="p0">Siyah bir ok gökyüzünde uçarak geldi ve Çekirge’nin sırtına saplandı, kurdu delip geçti ve Perrin’in kurdun altında bükülmüş olan bacağına saplandı.</p>
<p class="p0">Perrin bağırdı ve kendi acısının Çekirge’den gelen ızdırap dalgasına karıştığını hissetti. Kurdun zihni soluyordu.</p>
<p class="p0">“Hayır!” dedi Perrin yaşlı gözlerle.</p>
<p class="p0"><span class="t3">Genç Boğa...</span> dedi Çekirge.</p>
<p class="p0">Perrin başka yere gitmeye çalıştı, ama zihni bulanmıştı. Yakında bir ok daha düşerdi. Biliyordu. Ok yere saplanırken yolundan çekilmeyi başardı, ama bacağı artık çalışmıyordu ve Çekirge çok ağırdı. Perrin yere yıkıldı. Kurt düştü ve yuvarlandı.</p>
<p class="p0">Katil az öteye indi. Korkunç kara yayı elindeydi. “Güle güle, Aybara.” Yayı kaldırdı. “Bugün <span class="t3">beş</span> kurt öldüreceğim galiba.”</p>
<p class="p0">Perrin oka baktı. Her şey bulanıktı.</p>
<p class="p0"><span class="t3">Faile’yi bırakamam. Çekirge’yi bırakamam.</span></p>
<p class="p0">Bırakmayacağım!</p>
<p class="p0">Katil oku bırakırken, Perrin çaresizlik içinde kendini zayıf değil, güçlü hayal etti. Kalbinin iyileştiğini, damarlarının enerjiyle dolduğunu hissetti. Bağırdı ve zihni yeterince açılınca yok olup Katil’in arkasında belirdi.</p>
<p class="p0">Çekicini savurdu.</p>
<p class="p0">Katil kayıtsızca döndü ve hamleyi olağanüstü güçlü koluyla bloke etti. Perrin tek dizi üzerine çöktü. Bacağındaki acı sürüyordu. İnledi.</p>
<p class="p0">“Kendini iyileştiremezsin,” dedi Katil. “Yolları var, ama kendini iyi olarak hayal etmek işe yaramıyor. Ama kanını yenilemenin yolunu bulmuşsun gibi görünüyor. Faydalı bir numaradır.”</p>
<p class="p0">Perrin bir koku aldı. Dehşet. Kendisine mi aitti?</p>
<p class="p0">Hayır. Hayır, orada. Katil’in arkasında, Beyaz Kule’ye açılan bir kapı vardı. İçerisi karanlıktı. Yalnızca gölge değil, <span class="t3">karanlık</span>. Perrin ne olduğunu bilecek kadar egzersiz yapmıştı.</p>
<p class="p0">Bir kabus.</p>
<p class="p0">Katil bir şey söylemek için ağzını açarken, Perrin hırladı ve tüm ağırlığını öne fırlatarak Katil’e çarptı. Bacağı acıyla haykırdı.</p>
<p class="p0">Doğrudan kabusun karanlığına yuvarlandılar.</p>
</body>
</html>