<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<meta http-equiv="Content-Type" content="application/xhtml+xml; charset=utf-8"/>

<link rel="stylesheet" type="text/css" href="../Styles/style.css"/>
<title>Geceyarısı Kuleleri</title>
</head>
<body>
<p class="p1" style="text-align: center;"><span class="t1">23</span></p>
<p class="p1" style="text-align: center;">-------------------------------------------------------------------------------------------------</p>
<p class="p1" style="text-align: center;"><span class="t1">TİLKİ BAŞLARI</span></p>
<p class="p1" style="text-align: center;"><span class="t1"><br/></span></p>
<p class="p0">Elayne tuhaf madalyonu elinde evirip çeviriyor, parmağını ön yüzdeki tilki başı figürünün hatlarında dolaştırıyordu. Pek çok <span class="t3">ter’angreal</span>’de olduğu gibi, bu madalyonu ilk kez yaratmak için ne tür bir metal kullanıldığını anlamak zordu. Yeti’si sayesinde, gümüş olduğunu tahmin ediyordu. Ama madalyon gümüşten daha sağlamdı. Başka bir şeydi, yeni bir şey.</p>
<p class="p0">Şanslı Adamın Tiyatro Kumpanyası’nın şarkıcı hanımı şarkısına devam etti. Güzel, sade ve tiz bir şarkıydı. Elayne, ön kısmına oyuncular için yükseltilmiş bir sahne kurulmuş olan salonun sağ tarafında, minderli bir sandalyede oturuyordu. Arkasında Birgitte’in Askerlerinden ikisi dikiliyordu.</p>
<p class="p0">Oda loştu; duvarlardaki oyuklarda, mavi camların arkasında yanan küçük titrek lambalarla aydınlatılmıştı yalnızca. Sahnenin önüne dizilmiş sarı fenerlerin ışığı mavi lambaları boğuyordu.</p>
<p class="p0">Elayne şarkıya dikkat etmiyordu. “Prenses Walishen’in Ölümü”nü bir şarkı olarak daha önce de dinlemişti ve her şeyi tek bir ozanın anlatması yerine, şarkıya sözler ve farklı oyuncular eklemenin amacını anlayamıyordu. Ama bu Ellorien’in en sevdiği şarkıydı ve Cairhien’den gelen bu oyuncularla ilgili övgü dolu haberler -bu oyuncuları oradaki asiller keşfetmişti- Andor’daki pek çok asili heyecanlandırmıştı.</p>
<p class="p0">Bu akşamı düzenlemesinin sebebi buydu. Ellorien Elayne’in davetini alınca gelmişti; büyük olasılıkla meraklanmıştı. Elayne onu davet edecek cüreti neden göstermişti? Yakında, Elayne Ellorien’in buraya gelmiş olmasını avantaj olarak kullanacaktı. Ama henüz değil. Bırak kadın ilk önce oyunun keyfini çıkarsın. Siyasi pusu bekliyor olacaktı. Elayne’in gidip onun yanındaki sandalyelerden birine oturmasını ya da bir hizmetkarla bir öneri göndermesini bekleyecekti.</p>
<p class="p0">Elayne ikisini de yapmadı, bunun yerine oturdu ve tilki başı <span class="t3">ter’angreal</span>’e baktı. Tek bir parça som metalden yapılmış olmasına rağmen, karmaşık bir sanat eseriydi. Onu yaratmak için kullanılan örgüleri <span class="t3">hissedebiliyordu</span>. Karmaşıklığı, bükülmüş düş yüzüklerinin basitliğinin çok ötesindeydi.</p>
<p class="p0">Madalyonun aynısını üretmeye çalışırken bir şeyi yanlış yapıyordu. Başarısız girişimlerinden birini kesesinde taşıyordu. Madalyonun kopyalarını döktürmüştü, gümüş ustalarının üretebileceği kadar ayrıntılıydılar, ama biçimin önem taşımadığını tahmin ediyordu. Bir sebepten, kullanılan gümüş miktarı önemli gibiydi, ama gümüşün aldığı şekil önemli değildi.</p>
<p class="p0">Çok yaklaşmıştı. Kesesindeki kopya kusursuzca çalışmıyordu. Güçsüz örgüler kopyayı elinde tutan kişinin üzerinden kayıp gidiyordu, ama bir sebepten güçlü olanları engelleyemiyordu. Ve, daha da önemlisi, kopyayı elinde tutarken yönlendiremiyordu.</p>
<p class="p0">Orijinal elindeyken yönlendirebiliyordu. Madalyonu elinde tutmanın örgülerini engellemediğini keşfettiğinde heyecanlanmıştı. Hamile olmak engelliyordu -bu hala canını sıkıyordu- ama tilki başını elinde tutarken yönlendirmek mümkündü.</p>
<p class="p0">Ama kopyayı değil. Onu doğru düzgün yapamamıştı. Ve ne yazık ki, zamanı dardı. Mat yakında madalyonunu geri isterdi.</p>
<p class="p0">Sahteyi aldı ve yanındaki sandalyeye koydu, sonra Kaynak’a kucak açtı ve Ruh ördü. Kenardaki sandalyelerden oyunu izlemekte olan pek çok Kandaş bunun üzerine dönüp ona baktılar. Çoğu şarkıya dalmıştı.</p>
<p class="p0">Elayne uzandı ve madalyona dokundu. Örgüleri hemen çözüldü ve kaynak söndü. Biri ona Kalkan koymuş gibi.</p>
<p class="p0">Şarkı yükselirken Elayne içini çekti. Kopya orjinaline çok yakındı, ama aynı zamanda çok can sıkıcıydı. Kaynak’a dokunmasını önleyecek bir şeyi asla takmazdı, onu koruyacak olsa bile.</p>
<p class="p0">Yine de, tamamen faydasız da değildi. Birgitte’e ve birkaç Asker komutanına kopyalar verebilirdi. Bunlardan <span class="t3">çok fazla </span>kopya üretmek doğru olmazdı. Aes Sedailere karşı etkili bir biçimde kullanılabilecek olsa bile.</p>
<p class="p0">Mat’e kopyalardan birini verebilir miydi acaba? Kendisi yönlendiremediğine göre, asla anlamazdı...</p>
<p class="p0"><span class="t3">Hayır</span>, diye düşündü, fikir onu baştan çıkaramadan önce bastırarak. Mat’in madalyonunu iade edeceğine söz vermişti ve edecekti de. Aynı işi görmeyen bir kopya değil. İki madalyonu elbisesinin cebine tıktı. Mat’in madalyonundan ayrılabildiğini gördüğüne göre, belki onu bir kez daha vermesi için zorlayabilirdi. Ama <span class="t3">gholam</span>ın varlığı onu endişelendiriyordu. O şeyle nasıl başa çıkacaktı? Tüm korumalarına madalyonun kopyalarını vermek o kadar da kötü bir fikir olmayabilirdi.</p>
<p class="p0">Şarkı bitti, son tiz nota da fitili biten mum gibi soldu. Bundan kısa süre sonra oyunun sonu geldi, beyaz maskeli adamlar karanlıktan fırladı. Fenerlerden birine bir şey atıldı ve parlak bir ışık çaktı, sonra yine soldu, Walishen sahnede öldü, kırmızı elbisesinin etekleri dökülmüş kan gibi çevresine yayıldı.</p>
<p class="p0">Seyirci ayağa kalkarak alkışlamaya başladı. Ayaktakilerin çoğu Kandaştı, ama davet edilmiş Yüksek Asillerden de birkaç kişi vardı. O asillerin hepsi Elayne’in destekçileriydi. Dyelin, elbette, ve genç Conail Northan ve aynı ölçüde genç -ama iki kat kibirli- Catalyn Haevin.</p>
<p class="p0">Buradaki son asil Sylvase Caeren’di. O kadın hakkında ne düşünmeliydi? Elayne başını iki yana sallayarak sahte tilki başını kesesine koydu ve zayıf bir alkışla diğerlerine katıldı. Oyuncular yalnızca ona dikkat edeceklerdi. Bir tür onay işareti vermezse, bütün gece üzüleceklerdi.</p>
<p class="p0">Bu iş de bitince, Elayne salondan çıkıp yakındaki oturma odasına geçti. Oda rahat sohbetlere uygun, döşemeli, kalın kollu sandalyelerle dekore edilmişti. Bir yanda bir içki tezgahı vardı ve parlak kırmızı- beyaz üniformalı bir adam arkasında dikiliyordu. İnsanlar sallana sallana içeri girerken hizmetkar elleri arkasında, saygıyla bekledi. Ellorien orada değildi elbette; bir konuğun ilk önce ev sahibinin çekilmesini beklemesi en temel görgü kurallarından biriydi. Ellorien ile Elayne’in arası iyi olmasa da, görgüsüz davranmak olmazdı.</p>
<p class="p0">Elayne’in girmesinden kısa süre sonra Ellorien içeri girdi. Tombul kadın yakınında yürüyen Yüksek Asilleri görmezden gelerek Kandaş kadınlardan biriyle konuşuyordu. Sohbeti zorlamaydı. Muhtemelen kadının oturma odasına hiç gelmemesi de beklenebilirdi, ama Elayne onun Trakand Evi hakkındaki fikrini değiştirmediğini belli etmek isteyeceğini biliyordu.</p>
<p class="p0">Elayne gülümsedi, ama kadına yaklaşmadı, bunun yerine içeri giren Sylvase’e döndü. Orta boylu, mavi gözlü kız, yüzündeki ifadesizlik olmasa güzel sayılabilirdi. Aes Sedailer gibi duygusuz değil. Tamamen ifadesiz. Bazen Sylvase teşhire konmuş cansız model gibi görünüyordu. Ama diğer yandan, başka durumlarda gizli bir derinlik, bir kurnazlık sergilemişti.</p>
<p class="p0">“Davetiniz için teşekkür ederim, Majesteleri,” dedi Sylvase sakin, tuhaf ölçüde tekdüze bir sesle. “Son derece aydınlatıcıydı.”</p>
<p class="p0">“Aydınlatıcı mı?” dedi Elayne. “Eğlenceli olacağını ummuştum.”</p>
<p class="p0">Sylvase hiçbir şey söylemedi. Ellorien’e bir bakış fırlattı ve sonunda bir parça duygu sergiledi. Buz gibi, tüyler ürperten cinsten bir hoşnutsuzluk. “<span class="t3">Onu</span> neden davet ettiniz, Majesteleri?”</p>
<p class="p0">“Caeren Evi de bir zamanlar Trakand Evi ile anlaşmazlık içindeydi,” dedi Elayne. “Genellikle, sadakatini en zor kazandığın kişi, kazandıktan sonra en değerlisi olur.”</p>
<p class="p0">“Sizi desteklemeyecektir, Majesteleri,” dedi Sylvase, aşırı sakin bir sesle. “Annenizin yaptıklarından sonra değil.”</p>
<p class="p0">“Annem seneler önce tahta oturduğunda,” dedi Elayne, Ellorien’e bakarak, “onun asla kazanamayacağı söylenen Evler vardı. Ama o kazandı.”</p>
<p class="p0">“Ee? Yeterince desteğiniz var zaten, Majesteleri. Zafer kazandınız.”</p>
<p class="p0">“Tek bir zafer.”</p>
<p class="p0">Gerisini söylemedi. Traemane Evi’ne şeref borcu vardı. Ellorien’in onayını aramak yalnızca Aslan Tahtı’nı güçlendirme amaçlı değildi. Annesinin Gaebril’in etkisi altında yarattığı ayrılıkları gidermek amaçlıydı. Ev’inin saygınlığını geri kazanmak, giderilebilecek hataları gidermek amaçlıydı.</p>
<p class="p0">Sylvase bunu anlamazdı. Elayne zavallı kızın çocukluğunun nasıl geçtiğini öğrenmişti; bu kadın, bir Yüksek Asilin şerefine o kadar önem vermezdi. Sylvase yalnızca iki şeye önem veriyormuş gibi görünüyordu: güç ve intikam. Elayne’i desteklediği ve yönlendirilebildiği sürece, sorun olmazdı. Ama asla Dyelin gibi, Trakand Evi’nin payandalarından olmazdı.</p>
<p class="p0">“Sekreterim ihtiyaçlarınızı karşılayabiliyor mu, Majesteleri?” diye sordu Sylvase.</p>
<p class="p0">“Yeterince, sanırım,” dedi Elayne. Adam şimdiye dek değerli bir iş üretmemişti, ama Elayne, adamın sorgulama sırasında aşırıya kaçmasına da izin vermemişti. Elayne ikilemde kalmıştı. Bu Kara Ajah grubunu çok uzun zamandır kovalıyordu. Sonunda onları ele geçirmişti... ama ne yapacaktı onlara?</p>
<p class="p0">Birgitte tutsakları, görünürde sorgulanmaları ve sonra Beyaz Kule tarafından yargılanmaları için canlı ele geçirmişti. Ama bu, kadınların konuşmak için sebepleri olmadığı anlamına geliyordu; sonunda idam edileceklerini biliyorlardı. Bu yüzden ya Elayne onlarla pazarlık etmeye razı olacaktı ya da sorgucunun aşırı önlemlere başvurmasına izin verecekti.</p>
<p class="p0">Bir kraliçenin bu tür şeylere izin verecek kadar sert olması gerekiyordu. Ya da, öğretmenleri ve eğitmenleri ona öyle söylemişti. Bu kadınların suçlu olduğu su götürmezdi ve ölüm cezasını fazla fazla hak edecek şeyler yapmışlardı. Ama Elayne onların sırlarını öğrenmek için ne kadar düşmeye razı olacağından emin değildi.</p>
<p class="p0">Dahası, bu gerçekten de bir işe yarar mıydı? Ispan bir tür İçtepi ve onu bağlayan yeminlerin etkisi altındaydı; büyük olasılıkla bu kadınlarda da aynısı geçerliydi. Faydalı bilgiler verebilirler miydi? Keşke bir yol bulup...</p>
<p class="p0">Duraksadı ve aklına gelen düşünceyle, Sylvase’in son cümlesini kaçırdı. Birgitte bundan hoşlanmayacaktı, elbette. Birgitte <span class="t3">hiçbir</span> şeyden hoşlanmazdı. Ama Elayne Birgitte’in Saray’dan çıktığını hissetmişti. Belki de saray dışındaki nöbetçileri denetliyordu.</p>
<p class="p0">“Affedersin, Sylvase,” dedi Elayne. “Kesinlikle yapmam gereken bir şey hatırladım.”</p>
<p class="p0">“Elbette, Majesteleri,” dedi kız dümdüz, neredeyse insanlık dışı bir sesle.</p>
<p class="p0">Elayne ondan uzaklaştı, sonra çabucak diğerlerini selamladı ve iyi akşamlar diledi. Conail sıkılmış görünüyordu. Gelmesi beklendiği için gelmişti. Dyelin her zamanki gibi hoş ve dikkatliydi. Elayne Ellorien’den kaçındı. Odadaki diğer önemli kişileri selamladı. İşi bittiği zaman çıkışa doğru yürümeye başladı.</p>
<p class="p0">“Elayne Trakand,” diye seslendi Ellorien.</p>
<p class="p0">Elayne kendi kendine gülümseyerek duraksadı. Yüzündeki, hesaplı bir merak dışındaki tüm ifadeleri silerek döndü. “Evet, Leydi Ellorien?”</p>
<p class="p0">“Beni buraya görmezden gelmek için mi çağırdınız?” diye sordu kadın odanın diğer ucundan. Tüm konuşmalar kesildi.</p>
<p class="p0">“Hiç değil,” dedi Elayne. “Yalnızca, sizi benimle iletişim kurmaya zorlamazsam daha keyifli zaman geçireceğiniz izlenimi altındaydım. Bu akşamı siyasi amaçlarla düzenlemedim.”</p>
<p class="p0">Ellorien kaşlarını çattı. “Ee, amaç neydi peki?”</p>
<p class="p0">“Güzel bir şarkının tadını çıkarmak, Leydi Ellorien,” dedi Elayne. “Ve belki, size Trakand Evi’nin arkadaşlığından hoşlandığınız günleri hatırlatmak.” Gülümsedi, hafifçe başını salladı ve çıktı.</p>
<p class="p0"><span class="t3">Bunu biraz düşünsün bakalım</span>, diye düşündü Elayne tatminle. Ellorien, Gaebril’in Terkedilmişlerden biri olduğunu duymuştu kuşkusuz. Kadın buna inanmayabilirdi, ama belki seneler boyunca Morgase ile birbirlerine saygı gösterdiklerini hatırlardı. Birkaç kısa ay, senelerin dostluğunu unutturabilir miydi?</p>
<p class="p0">Fuaye merdiveninin dibinde Elayne Birgitte’in Asker kadın yüzbaşılarından biri olan Kaila Bent’i buldu. Sırım gibi, ateş saçlı kadın, onun gözüne girmeye can atıyormuş gibi görünen iki Asker adamla hoş bir sohbet yürütmekteydi. Elayne’i fark ettiklerinde üçü de dikkat kesildi.</p>
<p class="p0">“Birgitte nereye gitti?” diye sordu Elayne.</p>
<p class="p0">“Kapıdaki soruna bakmaya gitti, Majesteleri,” dedi Kaila. “Sorun olmadığını duydum. Önceden sizi ziyaret etmeye gelen şu paralı asker grubunun kumandanı gizlice saray bahçelerine girmeye çalışmış. Kumandan Birgitte onu sorguluyor.”</p>
<p class="p0">Elayne tek kaşını kaldırdı. “Matrim Cauthon’u mu kastediyorsun?”</p>
<p class="p0">Kadın başını salladı.</p>
<p class="p0">“Onu ‘sorguluyor’, öyle mi?”</p>
<p class="p0">“Ben öyle duydum, Majesteleri,” diye yanıt verdi Kaila.</p>
<p class="p0">“Bu, ikisinin içmeye gittiği anlamına geliyor,” dedi Elayne içini çekerek. Işık, içki içmek için kötü bir zamandı.</p>
<p class="p0">Yoksa iyi bir zaman mıydı? Birgitte Mat’le birlikte dışarı çıkmışsa, Elayne’in Kara Ajah hakkındaki planlarına karşı çıkamazdı. Elayne gülümsedi. “Yüzbaşı Bent, benimle gel.” Tiyatro kısmından çıktı ve Saray’ın ana binasına girdi. Kadın, koridorda duran bir Asker kadın birliğine kendisini takip etmelerini işaret ederek Elayne’in peşine düştü.</p>
<p class="p0">Elayne kendi kendine gülümseyerek emirler vermeye başladı. Asker kadınlardan biri, tuhaf emir listesi karşısında şaşırmış görünse de, emirleri ilgili yerlere ulaştırmak üzere koşarak uzaklaştı. Elayne dairesine gitti, sonra oturup düşündü. Hızlı hareket etmek zorundaydı. Birgitte aksi bir ruh hali içindeydi; Elayne bağdan bunu sezebiliyordu.</p>
<p class="p0">Kısa süre sonra bir hizmetkar geldi ve büyük siyah bir pelerin getirdi. Elayne ayağa fırladı, pelerini taktı ve Kaynak’a kucak açtı. Üç kez denemesi gerekmişti! Kanlı küller, hamilelik bazen çok can sıkıcı olabiliyordu.</p>
<p class="p0">Çevresine Ateş ve Hava örgüleri ördü ve Puslar Aynası’nı kullanarak daha uzun boylu, daha etkileyici görünmesini sağladı. Mücevher sandığını aldı ve içinden, fildişinden yapılmış, kendi saçlarına bürünmüş, oturan kadın biblosunu çıkardı. <span class="t3">Angreal</span>’i kullanarak, cesaret edebildiğince çok Tek Güç çekti. Yönlendirebilen birinin gözüne gerçekten de etkileyici görünürdü.</p>
<p class="p0">Dönüp Asker kadınlara baktı. Şaşkın oldukları açıktı, farkında olmadan ellerini kılıçlarına götürmüşlerdi. “Majesteleri?” diye sordu Kaila.</p>
<p class="p0">“Nasıl görünüyorum?” dedi Elayne. Örgüleri bükerek sesini gürleştirdi.</p>
<p class="p0">Kaila’nın gözleri daha da irileşti. “Cisimleşmiş fırtına başı gibi, Majesteleri.”</p>
<p class="p0">“Etkileyici yani?” diye sordu Elayne, kendi tehlikeli, neredeyse insanlık dışı sesi karşısında hafifçe irkilerek. Mükemmel!</p>
<p class="p0">“Bence öyle,” dedi sıska Asker kadın, bir eliyle çenesini ovalayarak. “Gerçi terlikler etkiyi bozuyor.”</p>
<p class="p0">Elayne başını eğdi ve pembe ipek terlikleri görünce küfretti. Biraz daha örgü ördü ve terlikli ayaklarını yok etti. Örgü onu, zonklayan bir karanlık perdesine bürünmüş gibi, çevresinde pelerini ve siyah kumaş şeritleri çırpınırken havada süzülüyormuş gibi gösterecekti. Yüzü tamamen karanlıkta kalıyordu. Gözlerinin olması gereken yerlere iki parlak kırmızı benek ekledi. Koyu kırmızı ışık yayan közler gibi.</p>
<p class="p0">“Işık bizi korusun,” diye fısıldadı Askerlerden biri.</p>
<p class="p0">Elayne kendi kendine başını salladı. Heyecandan, kalbi daha hızlı atıyordu. Endişeli değildi. Güvende olacaktı. Min’in görüsü bunu vaat ediyordu. Planlarının üzerinden geçti. Sağlamdılar. Ama kesin olarak sınamanın tek bir yolu vardı.</p>
<p class="p0">Elayne örgüleri içe aldı ve bağladı. Sonra Askerlere döndü. “Işıkları söndürün,” dedi, “ve hiç kıpırdamayın. Ben birazdan dönerim.”</p>
<p class="p0">“Ama...” dedi Kaila.</p>
<p class="p0">“Bu bir emirdir, asker,” dedi Elayne kararlılıkla. “İtaat etsen iyi olacak.”</p>
<p class="p0">Kadın duraksadı. Büyük olasılıkla Birgitte’in buna asla izin vermeyeceğini biliyordu. Ama neyse ki Kaila Birgitte değildi. Gönülsüzce emir verdi ve odadaki ışıklar söndürüldü.</p>
<p class="p0">Elayne cebine uzandı ve tilki başı madalyonu, gerçek olanı çıkarıp elinde tutarak sakladı. Derin bir nefes aldı, sonra bir Kapıyol açtı. Karanlık odada beliren ışık şeridi parlaktı, ışıldıyor, onları ay ışığı gibi soluk bir parıltıyla kaplıyordu. Benzer şekilde karanlık olan bir odaya açıldı.</p>
<p class="p0">Elayne kapıdan geçti ve kendini Saray zindanlarındaki hücrelerin birinde buldu. Hücrenin uzak tarafında, tepesinde parmaklıklı küçük bir pencere bulunan sağlam kapının yanında bir kadın diz çökmüştü. Rutubetli hücredeki tek ışık o pencereden geliyordu. Elayne’in sağında küçük bir yatak, solunda tuvalet niyetine kullanılan bir kova vardı. Minik oda küf ve insan dışkısı kokuyordu ve yakındaki farelerin seslerini açıkça duyabiliyordu. Yine de, önünde duran kadın için fazla iyi bir odaydı.</p>
<p class="p0">Elayne’in Chesmal’i seçmesi hesaplanmış bir hareketti. Kadının Karalar arasında belli bir yetkesi varmış gibi görünüyordu ve diğerlerinin çoğunun ona boyun eğmesine sebep olacak kadar güçlüydü. Ama aynı zamanda, Elayne onunla son karşılaştığında, mantıktan çok duygularıyla hareket etmişti. Bu önemliydi.</p>
<p class="p0">Elayne hücreye girerken uzun boylu, düzgün hatlı kadın hızla döndü. Elayne nefesini tuttu. Neyse ki numarası işe yaradı. Chesmal kendini hücrenin saman kaplı zeminine fırlattı.</p>
<p class="p0">“Yüce Varlık,” diye tısladı kadın. “Ben...”</p>
<p class="p0">“Sessizlik!” diye bağırdı Elayne gürleyen bir sesle.</p>
<p class="p0">Chesmal büzüldü, sonra dışarıdaki Askerlerin içeri bakmasını beklermiş gibi yana baktı. Orada, Chesmal’in Kalkanını tutan Kandaş kadınlar vardı. Elayne onları hissedebiliyordu. Sese rağmen kimse gelmedi. Kandaşlar, ne kadar tuhaf olursa olsun, Elayne’in emirlerine itaat ediyordu.</p>
<p class="p0">“Sıçandan da betersin,” dedi Elayne tiksintili bir sesle. “Yüce Efendi’nin ihtişamını sağlamak için gönderildin, ama ne yaptın? Bu aptalların, bu <span class="t3">çocukların</span> seni yakalamasına izin verdin, öyle mi?”</p>
<p class="p0">Chesmal daha da fazla eğilerek feryat etti. “Ben tozum, Yüce Varlık. Ben hiçbir şey değilim! Sizi hayal kırıklığına uğrattım. Lütfen, beni yok etmeyin!”</p>
<p class="p0">“Nedenmiş o?” diye bağırdı Elayne. “Grubunun çalışmaları başarısızlık ardına başarısızlıkla sonuçlandı! Beni yaşamana izin vermeye ikna edecek <span class="t3">ne</span> yaptın?”</p>
<p class="p0">“Yüce Efendi’nin aleyhine çalışan o aptallardan pek çok kişiyi öldürdük!” diye feryat etti Chesmal.</p>
<p class="p0">Elayne irkildi, ama sonra kendini toparladı ve bir Hava kırbacı örerek kadının sırtına indirdi. Chesmal bundan daha fazlasını hak ediyordu. “Sen mi?” dedi Elayne. “Onların ölümüyle senin bir ilgin yoktu! Sen beni aptal mı sanıyorsun? Sen beni cahil mi sanıyorsun?”</p>
<p class="p0">“Hayır, Yüce Varlık,” diye haykırdı Chesmal tortop olarak. “Lütfen!”</p>
<p class="p0">“O zaman bana, yaşamana izin vermeme yetecek bir sebep ver.”</p>
<p class="p0">“Bildiklerim var, Yüce Varlık,” dedi Chesmal çabucak. “Aramamız söylenenlerden, ne pahasına olursa olsun öldürülmesi gereken iki adamdan biri... biri Caemlyn’de!”</p>
<p class="p0"><span class="t3">Bu da ne</span>? Elayne duraksadı. “Daha fazlasını anlat.”</p>
<p class="p0">“Bir paralı asker grubuyla birlikte yolculuk ediyor,” dedi Chesmal, istenen türden bir bilgiye sahip olduğu için rahatlamış görünerek. “Keskin gözlü, şapkalı adam. Kuzgun damgalı mızrak taşıyan!”</p>
<p class="p0"><span class="t3">Mat</span>? Karanlıkdostları <span class="t3">Mat</span>’i mi avlıyordu? Mat Rand’ın arkadaşıydı, doğru ve bir <span class="t3">ta’veren</span>’di. Ama Mat Terkedilmişlerin canını sıkacak ne yapmıştı ki? Chesmal’in Mat’in şehirde olduğunu bilmesi daha da can sıkıcıydı. Mat Kara Aes Sedailer yakalandıktan <span class="t3">sonra</span> şehre gelmişti. Bunun da anlamı...</p>
<p class="p0">Bu, Chesmal ve diğerlerinin diğer Karanlıkdostlarıyla temas halinde oldukları anlamına geliyordu. Ama kim? “Peki, bunu nereden öğrendin? Neden daha önce raporlanmadı bu?”</p>
<p class="p0">“Haberi daha bugün aldım, Yüce Varlık,” dedi Chesmal. Şimdi kendinden o kadar emin görünmüyordu. “Bir suikast planlıyoruz.”</p>
<p class="p0">“Peki, hapisteyken bunu nasıl yapabiliyorsunuz?” diye sordu Elayne.</p>
<p class="p0">Chesmal başını hafifçe kaldırdı. Kare yüzünde şaşkınlık vardı. Hiçbir şey söylemedi.</p>
<p class="p0"><span class="t3">Bilmem gerektiği kadarını bilmediğimi belli ettim.</span> Elayne gölgeler maskesinin arkasında dişlerini gıcırdattı.</p>
<p class="p0">“Yüce Varlık,” dedi Chesmal. “Aldığım emirleri dikkatle uyguluyorum. Emredildiği gibi, istilayı başlatmak üzereyiz. Yakında Andor düşmanlarımızın kanıyla yıkanacak ve Yüce Efendi ateş ve külle hükmedecek. Bunu başaracağız.”</p>
<p class="p0">Bu da neydi? Andor işgal mi edilecekti? İmkansız! Bu nasıl olabilirdi? Ama, bu soruları sormaya cüret edebilir miydi? Chesmal bir şeylerin yanlış olduğundan kuşkulanmış görünüyordu.</p>
<p class="p0">“Siz beni daha önce ziyaret eden Seçilmiş değilsiniz, değil mi Yüce Varlık?” diye sordu Chesmal.</p>
<p class="p0">“Senin gibi biri bizim adetlerimizi sorgulayamaz,” diye hırladı Elayne ve bir başka Hava kırbacını kadının sırtına indirdi. “Sana ne kadarının açıklandığını bilmem gerek. Ki anlayışındaki boşlukları görebileyim. Eğer bilmediğin... Eh, bunu anlayacağız. İlk önce, bana işgal hakkında neler bildiğini anlat.”</p>
<p class="p0">“Tarihin yaklaştığını biliyorum, Yüce Varlık,” dedi Chesmal. “Biraz daha zamanımız olsa, belki daha ayrıntılı plan yapabilirdik. Benim serbest bırakılmamı sağlarsanız, o zaman ben...”</p>
<p class="p0">Kenara bakarak sustu.</p>
<p class="p0">Tarih. Elayne daha fazla soru sormak için ağzını açtı, ama duraksadı. Ne? Artık dışarıdaki Kandaşları hissedemiyordu. Gitmişler miydi? Chesmal’in kalkanı ne olmuştu?</p>
<p class="p0">Kapı sarsıldı, kilit döndü, ardından kapı sert bir şekilde açıldı. Diğer yanda bir grup insan belirdi. Elayne’in beklediği gibi Askerler değildi. Başlarında kısa siyah saçlarının kenarları seyrelmeye yüz tutmuş, pos bıyıklı bir adam vardı. Adamın üzerinde kahverengi pantolon ve siyah gömlek vardı. Ceketi uzundu, neredeyse önü açık bir pelerine benziyordu.</p>
<p class="p0">Sylvase’in sekreteri! Arkasında iki kadın vardı. Temaile ve Eldrith. İkisi de Kara Ajah’tandı. İkisi de Kaynak’a kucak açmıştı. Işık!</p>
<p class="p0">Elayne şaşkınlığını bastırdı, bakışlarına karşılık verdi ve geri çekilmedi. Bir Kara Aes Sedaiyi Terkedilmiş olduğuna ikna edebilmişse, belki üç tanesini de ikna edebilirdi. Temaile’nin gözleri iri iri açıldı ve dizleri üzerine çöktü. Sekreter de öyle. Ama Eldrith duraksadı. Elayne duruşu mu, kılığı mı, yoksa yeni gelen üç kişiyi gördüğü zaman verdiği tepki yüzünden mi olduğunu bilmiyordu. Belki bambaşka bir sebeptendi. Her durumda, Eldrith kanmamıştı. Yuvarlak yüzlü kadın yönlendirmeye başladı.</p>
<p class="p0">Elayne kendi kendine küfrederek ördü. Tam bir kalkanın kendisine yaklaştığını hissederken, Eldrith’e kalkan koydu. Neyse ki Mat’in <span class="t3">ter’angreal</span>’i elindeydi. Eldrith’in örgüsü dağıldı ve Elayne elindeki madalyonun soğuduğunu hissetti. Elayne’in kendi örgüsü rahatça Eldrith ile Kaynak arasına kaydı ve kadının Güç’le bağlantısını kesti. Güç parıltısı söndü.</p>
<p class="p0">“Sen ne yapıyorsun, salak!” diye bağırdı Chesmal. “Seçilmişlerden birini alt etmeye mi çalışıyorsun? Hepimizi öldürteceksin!”</p>
<p class="p0">“O Seçilmişlerden biri değil,” diye bağırdı Eldrith. Elayne Hava’dan bir ağız tıkacı örmeyi düşündü, ama çok geçti. “Seni kandırdı! O...”</p>
<p class="p0">Elayne tıkacı kadının ağzına soktu. Her zaman bir Kara Aes Sedai için fazla narin görünen Temaile Kaynak’a kucak açtı ve başını kaldırıp baktı. Chesmal’in ifadesi dehşetten öfkeye dönüştü.</p>
<p class="p0">Elayne çabucak Eldrith’in kalkanını bağladı ve bir tane daha örmeye başladı. Bir Hava örgüsü ona çarptı. Tilki başı madalyon soğudu ve -Mat’in tam zamanında ödünç verdiği <span class="t3">ter’angreal</span> sayesinde- Elayne, Chesmal ile Kaynak arasına da kalkan koydu.</p>
<p class="p0">Temaile, örgülerinin dağılması karşısında şaşalayarak, alık alık Elayne’e baktı. Ama Sylvase’in sekreteri o kadar kalın kafalı değildi. Adam beklenmedik bir biçimde öne atıldı ve Elayne’i kuvvetle duvara çarptı.</p>
<p class="p0">Elayne’in omzundan bir acı yayıldı ve bir şeyin çatırdadığını duydu. Köprücük kemiği mi? <span class="t3">Bebekler!</span> diye düşündü hemen. İlkel bir korku ve dehşet çakması yaşadı ve Min’in görüleri hakkındaki tüm düşünceleri boğuldu. Şaşkınlık içinde, yukarıdaki odaya açılan Kapıyolun örgülerini salıverdi. Kapıyol soldu.</p>
<p class="p0">“Bir tür <span class="t3">ter’angreal</span> kullanıyor,” diye bağırdı Temaile. “Örgüler üzerinden kayıyor.”</p>
<p class="p0">Elayne koştu, sekreteri ittirdi ve onu itecek bir Hava örgüsü ördü. Ama bunu yaparken adam onun elini pençeledi. Belki de oradaki gümüş metal ışıltısını fark etmişti. Tam Elayne’in Hava patlaması ona çarptığında, sekreterin parmakları madalyona dolandı.</p>
<p class="p0">Sekreter madalyonu tutarak geriye uçtu. Elayne öfkeyle hırladı. Temaile kötü kötü sırıttı ve çevresinde Hava örgüleri belirdi. Onları Elayne’e fırlattı, ama Elayne onları kendi örgüleriyle karşıladı.</p>
<p class="p0">İki Hava örgüsü çarpıştı ve küçük odadaki havanın çalkalanmasına sebep oldu. Saman parçaları uçuştu. Elayne’in kulakları ani basınca isyan etti. Siyah saçlı sekreter <span class="t3">ter’angreal</span>i tutarak savaş karşısında geriledi. Elayne ona doğru bir örgü uzattı, ama örgü çözüldü.</p>
<p class="p0">Elayne öfke içinde bağırdı. Duvara çarpan omzu acıyla zonkluyordu. Küçük oda, içindeki bunca insanla sıkış tıkıştı ve Temaile kapıda dikilmiş, farkında olmadan sekreterin dışarı çıkmasını engelliyordu. Belki de bilinçliydi; muhtemelen o madalyonu istiyordu. Diğer iki Kara Aes Sedai, savrulan havanın ortasında büzüldüler. Onların kalkanları hala yerindeydi.</p>
<p class="p0">Elayne <span class="t3">angreal</span> aracılığıyla cesaret edebildiğince Güç çekti ve bir Hava örgüsüyle Temaile’nin uzattığı örgüyü kenara itti. İkisi bir an birbirlerine dayandılar; sonra Elayne’in örgüsü galip geldi, Temaile’ye çarptı, onu hücreden dışarı fırlattı ve dışarıdaki taş duvara çarptı. Elayne bir kalkanla peşinden gitti, ama Temaile çarpmanın etkisiyle bayılmış gibi görünüyordu.</p>
<p class="p0">Sekreter en yakındaki kapıya atıldı. Elayne paniğe kapıldı. Aklına gelen tek şeyi yaptı. Bir Hava örgüsüyle Chesmal’i yakaladı ve sekretere fırlattı.</p>
<p class="p0">İkisi birden bir yığın halinde yere düştüler. Tilki başı madalyon adamın elinden kurtuldu ve metalik bir tınlama ile yere düşüp kapıya doğru yuvarlandı.</p>
<p class="p0">Elayne göğsündeki kavurucu acıya rağmen derin bir nefes aldı ve kolu gevşeyip yanına düştü. Artık kolunu kaldıramıyordu. Bir eliyle kolunu tuttu ve öfkeyle Kaynak’a tutundu. <span class="t3">Saidar</span>ın tatlılığı teselli veriyordu. Hava ördü ve Chesmal’i, sekreteri ve belli etmeden Elayne’e doğru sürünmeye çalışan Eldrith’i bağladı.</p>
<p class="p0">Kendi kendini sakinleştirerek onların yanından geçip küçük hücreden çıktı ve koridorda yatan Temaile’yi kontrol etti. Kadın hala nefes alıyordu, ama gerçekten de bayılmıştı. Elayne ne olur ne olmaz diye onu da Hava’yla bağladı, sonra dikkatle tilki başı madalyonu aldı. Diğer kolunun acısıyla irkildi. Evet, kesinlikle kemiğini kırmıştı.</p>
<p class="p0">Karanlık koridor boştu. Bu koridorda dört hücre kapısı vardı ve tek bir ayaklı şamdanla aydınlatılmıştı. Askerler ve Kandaşlar neredeydi? Elayne gönülsüzce, kılık değiştirmek için kullandığı örgüleri salıverdi; askerlerin gelip, onu Karanlıkdostu sanmasını istemiyordu. <span class="t3">Biri</span> bunca şamatayı duymuş olmalıydı! Zihninin arkasında, Birgitte’in gittikçe yaklaştığını ve hissettiği endişeyi sezebiliyordu. Muhafızı Elayne’in yaralandığını hissetmişti kuşkusuz.</p>
<p class="p0">Elayne omzunun acısını Birgitte’ten dinleyeceği söyleve yeğleyebilirdi. Bunu düşünerek irkildi, sonra döndü ve tutsakları inceledi. Diğer hücreleri de kontrol etmesi gerekiyordu.</p>
<p class="p0">Elbette bebekler iyiydi. Kendisi de iyi olacaktı. Acıya aşırı tepki vermişti; <span class="t3">gerçekten</span> korkmamıştı. Yine de, en iyisi...</p>
<p class="p0">“Selam, Kraliçem,” diye fısıldadı bir erkek sesi Elayne’in kulağının dibinde ve Elayne’in yan tarafında ikinci bir acı belirdi. Elayne, nefesi kesilerek öne doğru sendeledi. Bir el uzandı ve madalyonu parmaklarından kopardı.</p>
<p class="p0">Elayne hızla döndü ve oda bulanıklaştı. Yan tarafından ılık bir şey akıyordu. Kan! Öyle sersemlemişti ki, Kaynak’ın solup gittiğini hissetti.</p>
<p class="p0">Koridorda, arkasında, Doilin Mellar duruyordu ve sağ elinde kanlı bir bıçak vardı. Sol eliyle madalyonu tartıyordu. Baltaya benzeyen yüzü, neredeyse müstehcen, derin bir gülümsemeyle ikiye bölünmüştü. Üzerinde yalnızca paçavralar olsa da, tahtındaki bir kral kadar özgüvenli görünüyordu.</p>
<p class="p0">Elayne tısladı ve Kaynak’a uzandı. Hiçbir şey olmadı. Arkasında gülüşler duydu. Chesmal’in kalkanını bağlamamıştı! Elayne Kaynak’ı salıverdiği anda örgüler dağılmış olmalıydı. Gerçekten de Elayne döndü ve Kaynak’la bağlantısını kesen örgüler gördü.</p>
<p class="p0">Düzgün hatlı yüzü kızarmış olan Chesmal ona gülümsedi. Işık! Ayaklarının dibinde kan birikiyordu. Çok fazla kan.</p>
<p class="p0">Elayne, bir yanında Mellar, diğer yanında Chesmal, koridor duvarına doğru geri geri sendeledi.</p>
<p class="p0">Min, ölmeyeceğini söylemişti... <span class="t3">Yanlış yorumlamış olabiliriz.</span> Birgitte’in sesi kulaklarında çınladı. <span class="t3">Yine de pek çok şey yanlış gidebilir.</span></p>
<p class="p0">“Ona Şifa ver,” dedi Mellar.</p>
<p class="p0">“Ne?” diye sordu Chesmal. Arkasında, hücre kapısının içinde Eldrith üstünü başını silkeliyordu. Elayne’in hava örgüleri dağıldığında yere düşmüştü, ama kalkanı hala yerindeydi. Elayne onu bağlamıştı.</p>
<p class="p0"><span class="t3">Düşün</span>, dedi Elayne kendi kendine, parmaklarının arasından kan sızarken. <span class="t3">Bir çıkış yolu olmalı. Olmak zorunda! Ah, Işık! Birgitte, acele et!</span></p>
<p class="p0">“Ona Şifa ver,” dedi Mellar yine. “Bıçak yarası, seni bırakması içindi.”</p>
<p class="p0">“Aptal,” dedi Chesmal. “Örgüler bağlanmış olsa, bir yara bizim serbest kalmamızı sağlamazdı.”</p>
<p class="p0">“O zaman ölmesi gerekirdi,” dedi Mellar omuzlarını silkerek. Elayne’i süzdü; yakışıklı gözleri şehvetle parlıyordu. “Ve yazık olurdu. Çünkü o <span class="t3">bana vaat</span> edildi, Aes Sedai. Burada, bu zindanda ölmesine izin veremem. <span class="t3">Ben</span>... onun keyfini çıkarmadan ölmeyecek.” Kara Aes Sedaiye baktı. “Dahası, Andor Kraliçesi’nin sırlarını açıklamadan ölmesine izin verdiğini duyunca, hizmet ettiğimiz kişilerin memnun kalacağını mı düşünüyorsun?”</p>
<p class="p0">Chesmal tatmin olmuşa benziyordu, ama adamın sözlerinde bilgelik gördüğü açıktı. Arkalarında, sekreter hücreden çıktı ve iki yana baktıktan sonra koridorda, merdivene doğru seyirtip basamakları tırmandı. Chesmal koridoru geçerek Elayne’e yaklaştı. Neyse ki Elayne sersemlemişti. Sırtını duvara vermişti ve kırık omzunun acısını pek fazla hissetmiyordu. Sırtı duvarda, yere kayıp oturdu.</p>
<p class="p0">“Aptal kız,” dedi Chesmal. “Aldatmacanın ardını gördüm elbette. Yardımın yolda olduğunu bilerek suyuna gidiyordum.”</p>
<p class="p0">Sözleri boştu; diğerlerinin hatırına yalan söylüyordu. Şifa. Elayne’in... o... Şifa’ya ihtiyacı vardı. Zihni uyuşuyordu, gözleri kararıyordu. Kendi ve çocukları için korkarak elini yan tarafına bastırdı.</p>
<p class="p0">Eli kaydı. Elbisesinin cebinin içindeki bir şeye dokundu. Tilki başı madalyonun kopyası.</p>
<p class="p0">Chesmal ellerini Elayne’in başına koydu ve Şifa örgülerini oluşturdu. Elayne’in damarları buz kesti, Güç dalgası bedenini sardı. Derin bir nefes aldı, yan tarafındaki ve omzundaki acı kayboldu.</p>
<p class="p0">“İşte,” dedi Chesmal. “Şimdi, bizim çabucak...”</p>
<p class="p0">Elayne diğer madalyonu hızla çekti ve kaldırdı. Chesmal içgüdüyle madalyonu kavradı. Bu, kadının yönlendirememesine sebep oldu. Örgüleri kayboldu ve onlarla birlikte Elayne’in üzerindeki kalkan da dağıldı.</p>
<p class="p0">Chesmal bir küfür sallayarak madalyonu bıraktı. Madalyon yere düşüp yuvarlanırken Chesmal bir kalkan ördü.</p>
<p class="p0">Elayne kalkanla uğraşmadı. Bu sefer Ateş ördü. Basit, doğrudan ve tehlikeli. Karanlık Aes Sedai’nin giysileri, o örmeyi bitiremeden tutuştu ve kadın bağırdı.</p>
<p class="p0">Elayne ayağa kalktı. Koridor dönüyor, sallanıyordu: Şifa onu tüketmişti ama her şey dönmeyi bırakmadan, bir Ateş ipliği daha ördü ve Mellar’a fırlattı. Adam onun çocuklarının hayatını riske atmıştı! Onu bıçaklamıştı! O...</p>
<p class="p0">Örgüler ona dokunur dokunmaz çözüldü. Mellar ona gülümseyerek, ayağıyla bir şeyi durdurdu. İkinci madalyon. “Bak şimdi,” dedi madalyonu yerden alarak. “Bir tane daha mı? Seni silkelesem, bir üçüncüsü düşer mi?”</p>
<p class="p0">Elayne tısladı. Chesmal hala çığlıklar atarak yanıyordu. Kadın yere düşerek tekmeler savurdu, koridor yanık et kokusuyla doldu. Işık! Elayne onu öldürmek istememişti. Ama boşa harcayacak zaman yoktu. Hava ördü, Eldrith kaçamadan kadını yakaladı. Ne olur ne olmaz diye, onu kendisiyle Mellar’ın arasına itti. Adam keskin bakışlarla izleyerek yaklaştı. Bir eliyle iki madalyonu, diğeriyle hançerini tutuyordu. Hançer hala Elayne’in kanıyla parlıyordu.</p>
<p class="p0">“Daha işimiz bitmedi, Kraliçem,” dedi adam yumuşak bir sesle. “Diğerlerine güç vaat edilmişti. Ama benim ödülüm her zaman sendin. Ve ben borçlarımı her zaman tahsil ederim.” Bir tür numara bekleyerek Elayne’i izliyordu.</p>
<p class="p0">Keşke Elayne’in ona oynayacak bir oyunu olsaydı! Zor ayakta duruyordu. Kaynak tutmak zordu. Eldrith’i kendisiyle Mellar arasında tutarak geriledi. Adamın gözleri heykelsi kadına döndü; Eldrith, kolları Hava örgüleriyle yanlarına yapıştırılmış, yerden iki santim yukarıda süzülüyordu. Mellar aniden atılarak Eldrith’in boğazını kesti.</p>
<p class="p0">Elayne irkildi ve geriledi.</p>
<p class="p0">“Pardon,” dedi Mellar ve Elayne’in, onun Eldrith’e hitaben konuştuğunu fark etmesi bir an aldı. “Ama emir emirdir.” Bunun ardından eğildi ve hançerini baygın Temaile’ye sapladı.</p>
<p class="p0">Elayne adamın madalyonlarla kaçmasına izin veremezdi! Gücünü toplayarak Tek Güç çekti ve Toprak ördü. Mellar’ın durduğu zemini çekti. Taşlar kırıldı, bloklar düştü, adamın bağırmasına, başını koruyarak eğilmesine ve kaçmasına sebep oldu. Havada bir ses çınladı. Taşa çarpan metal.</p>
<p class="p0">Koridor sarsıldı ve havaya toz saçıldı. Taş yağmuru Mellar’ı uzaklaşmaya zorlamıştı, ama Elayne’in onu kovalamasını da engellemişti. Adam sağdaki merdivende kayboldu. Elayne kendini tükenmiş hissederek dizleri üzerine çöktü. Ama sonra bir şeyin, yıktığı tavan taşlarının altında parladığını gördü. Bir parça gümüşsü metal. Madalyonlardan biri.</p>
<p class="p0">Nefesini tutarak onu yerden aldı. Neyse ki, Kaynak onu terk etmedi. Mellar kopyayla kaçmışa benziyordu, ama orijinal hala ondaydı.</p>
<p class="p0">Elayne içini çekti ve soğuk taş duvara yaslanarak oturdu. Bayılmak üzereydi, ama kendini madalyonu saklamaya zorladı, sonra Birgitte koridorda belirene kadar uyanık kaldı. Muhafız koşmaktan nefes nefese kalmıştı, kırmızı ceketi ve altın rengi örgüsü yağmurda ıslanmıştı.</p>
<p class="p0">Mat onun peşinden koridora girdi. Eşarbıyla yüzünü örtmüştü ve ıslak kahverengi saçları yüzüne yapışmıştı. Değneğini hazır tutarak koridorda göz gezdirdi.</p>
<p class="p0">Birgitte Elayne’in yanında diz çöktü. “Sen iyi misin?” diye sordu telaşla.</p>
<p class="p0">Elayne bitkinlik içinde başını salladı. “Bu işten kendi başıma kurtuldum.” <span class="t3">Bir açıdan</span>. “Dünyaya bir iyilik yapıp, buraya gelmeden önce Mellar’ı öldürdün mü? ”</p>
<p class="p0">“Mellar mı?” diye sordu Birgitte korkuyla. “Hayır. Elayne, elbisende kan var!”</p>
<p class="p0">“Ben iyiyim,” dedi Elayne. “Gerçekten, bana Şifa verildi.”</p>
<p class="p0">Demek Mellar özgürdü. “Çabuk,” dedi. “Koridorları arayın. Burayı koruyan Askerler ve Kandaşlar...”</p>
<p class="p0">“Onları bulduk,” dedi Birgitte. “Merdiven kuyusunun dibine tıkılmışlar. Ölü olarak. Elayne, ne oldu?” Kenarda Mat, Temaile’nin göğsündeki hançer yarasını fark ederek cesedi dürtükledi.</p>
<p class="p0">Elayne ellerini karnına bastırdı. Bebeklerine bir şey olmayacaktı, değil mi? “Çok düşüncesizce bir şey yaptım Birgitte ve bu yüzden bana bağıracağını biliyorum. Ama ilk önce beni daireme götürür müsün? Sanırım Melfane beni görmeli. Ne olur ne olmaz diye.”</p>
<p class="p0">&nbsp;</p>
<p class="p0">Egwene’e düzenlenen başarısız suikast teşebbüsünden bir saat sonra, Gawyn Amyrlin’in dairesindeki küçük odada tek başına duruyordu. Onu tutan örgüler çözülmüştü ve sonra yerinden ayrılmaması söylenmişti.</p>
<p class="p0">Egwene sonunda odaya girdi. “Otur,” dedi.</p>
<p class="p0">Gawyn duraksadı, ama haşin gözleri mumları tutuşturabilirdi. Tabureye oturdu. Bu küçük odada pek çok çekmece dolabı ve giysi sandığı vardı. Kapı, Gawyn’in örgülerle yakalandığı daha büyük oturma odasına açılıyordu; oradaki kapı da Egwene’in yatak odasına gidiyordu.</p>
<p class="p0">Egwene kapıyı kapattı ve ikisini dışarıdaki odalarda dolaşan nöbetçilerden, Muhafızlardan ve Aes Sedailerden yalıttı. Dışarıdakilerin konuşmaları buraya alçak bir uğultu biçiminde geliyordu. Egwene’in üzerinde hala kırmızı-altın elbise vardı ve siyah saçlarına altın iplikler örülmüştü. Yanakları Gawyn’e duyduğu öfkeyle kızarmıştı. Bu onu daha da güzelleştiriyordu.</p>
<p class="p0">“Egwene, ben...”</p>
<p class="p0">“Ne yaptığının farkında mısın?”</p>
<p class="p0">“Kapısının dışında bir suikastçı fark ederek, sevdiğim kadının güvende olup olmadığını kontrol ettim.”</p>
<p class="p0">Egwene kollarını göğsünde kavuşturdu. Gawyn onun öfkesinin sıcaklığını hissedebiliyordu neredeyse. “Bağırman Beyaz Kule’nin yarısını buraya çekti. Senin yakalandığını gördüler. Muhtemelen suikastçı artık örgülerimi biliyor.”</p>
<p class="p0">“Işık, Egwene! Bilinçli yapmışım gibi konuşuyorsun. Ben yalnızca seni korumaya çalışıyordum.”</p>
<p class="p0">“Ben senin korumanı istemedim! Bana itaat etmeni istedim! Gawyn, kaçırdığımız fırsatı görmüyor musun? Mesaana’yı korkutup kaçırmasaydın, tuzaklarımdan birine yakalanabilirdi!”</p>
<p class="p0">“O Terkedilmişlerden biri değildi,” dedi Gawyn. “Bir erkekti.”</p>
<p class="p0">“Bulanık olduğu için yüzünü göremediğini, şeklini de seçemediğini söylemiştin.”</p>
<p class="p0">“Eh, evet,” dedi Gawyn. “Ama kılıçla savaşıyordu.”</p>
<p class="p0">“Bir kadın kılıç kullanamaz mı? Gördüğün kişinin boyu, bir kadın olduğuna işaret ediyordu.”</p>
<p class="p0">“Belki, ama Terkedilmişlerden biri? Işık, Egwene, Mesaana olsaydı, Güç kullanarak beni yakıp kül ederdi!”</p>
<p class="p0">“Bana itaatsizlik etmemen için bir sebep daha,” dedi Egwene. “Belki de haklısın, belki Mesaana’nın buyruğu altındaki birisiydi. Bir Karanlıkdostu ya da Gri Adam. Eğer öyleyse, onu tutsak alırdım ve Mesaana’nın planlarını öğrenebilirdim. Ve Gawyn, ya gerçekten Mesaana’yı bulsaydın? Ne yapabilirdin ki?”</p>
<p class="p0">Gawyn bakışlarını yere indirdi.</p>
<p class="p0">“Sana önlem aldığımı söylemiştim,” diye devam etti Egwene. “Ama sen yine de itaatsizlik ettin! Ve şimdi, senin yaptıkların yüzünden, katil ona karşı önlem aldığımı biliyor. Bir dahaki sefere daha dikkatli olacak. Bize kaç cana mal olduğunu biliyor musun?”</p>
<p class="p0">Gawyn ellerini kucağında tuttu ve yumruklarını sıktığını saklamaya çalıştı. Utanç duymalıydı, ama tek hissettiği öfkeydi. Açıklayamadığı bir öfke -kendisine karşı, ama daha çok, dürüst bir hatayı kişisel bir hakarete dönüştüren Egwene’e karşı.</p>
<p class="p0">“Bir Muhafız istemiyormuşsun gibi görünüyor,” dedi. “Çünkü Egwene, sana söyleyeyim; birinin sana göz kulak olmasına gelemiyorsan, bunu hiçbir erkek yapmayacaktır.”</p>
<p class="p0">“Belki de haklısın,” dedi Egwene sertçe. Etekleri hışırdayarak koridor kapısını açtı, dışarı çıktı ve kapıyı arkasından kapattı.</p>
<p class="p0">Gawyn ayağa kalktı. Kapıyı tekmelemek istiyordu. Işık, bu iş tam bir kargaşaya dönüşmüştü!</p>
<p class="p0">Kapının ardında, Egwene’in aylakları yataklarına yolladığını, Kule Nöbetçileri’ne bu gece iki kat dikkatli davranmalarını emrettiğini duyabiliyordu. Büyük olasılıkla bu yalnızca görüntüyü kurtarmak içindi. Egwene suikastçının bu gece ikinci bir teşebbüste bulunmayacağını biliyordu.</p>
<p class="p0">Gawyn odadan çıktı ve daireden ayrıldı. Egwene onun gidişini fark etti, ama ona hiçbir şey söylemedi, bunun yerine Silviana’ya döndü ve alçak sesle bir şeyler söyledi. Kızıl Aes Sedai’nin Gawyn’e fırlattığı dik bakışlar bir kayayı bile ürkütürdü.</p>
<p class="p0">Gawyn, ona saygılı davranan pek çok nöbetçinin önünden geçti. Onların bildikleri kadarıyla Amyrlin’e düzenlenen suikastı önlemişti. Gawyn onların selamlarına başını sallayarak karşılık verdi. Chubain yakında durmuş, Gawyn’in göğsünü kıl payı ıskalayan bıçağı inceliyordu.</p>
<p class="p0">Chubain bıçağı kaldırarak ona gösterdi. “Hiç böyle bir şey gördün mü?”</p>
<p class="p0">Gawyn ince, zarif bıçağı aldı. Fırlatmayı kolaylaştıracak şekilde dengeliydi, uzun bir mum alevine benzeyen, kaliteli çelikten yapılmıştı. Ortasına üç kan rengi taş kakılmıştı.</p>
<p class="p0">“Bu ne tür bir taş?” diye sordu Gawyn, bıçağı ışığa tutarak.</p>
<p class="p0">“Daha önce hiç görmedim.”</p>
<p class="p0">Gawyn bıçağı birkaç kez evirip çevirdi. Üzerinde yazı ya da oyma yoktu. “Bu az daha canımı alıyordu.”</p>
<p class="p0">“İstiyorsan al,” dedi Chubain. “Belki Bryne’ın adamlarına buna benzer bir şey görüp görmediklerini sorarsın. Koridorda ikinci bir tane bulduk.”</p>
<p class="p0">“Kalbime fırlatılmıştı,” dedi Gawyn, bıçağı kemerine sokarak. “Teşekkür ederim. Karşılığında benim sana bir armağanım var.”</p>
<p class="p0">Chubain tek kaşını kaldırdı.</p>
<p class="p0">“Adam kaybetmekten yakınıyordun,” dedi Gawyn. “Eh, kuvvetle tavsiye edebileceğim bir grup asker var.”</p>
<p class="p0">“Bryne’ın ordusundan mı?” diye sordu Chubain dudak bükerek. Kule Nöbetçilerinden pek çok kişi gibi, Bryne’ın ordusuna hala rakip kuvvet gözüyle bakıyordu.</p>
<p class="p0">“Hayır,” dedi Gawyn. “Kule’ye sadık adamlar. Bazıları Muhafız eğitimi aldı ve benimle birlikte Elaida’nın tarafında savaştı. Şimdi kendilerini yersiz yurtsuz hissediyorlar ve Muhafız olmaktansa, asker olmayı tercih ediyorlar. Onlara bir yuva verirsen memnun olurum. Sağlam adamlar ve mükemmel savaşçılardır.”</p>
<p class="p0">Chubain başını salladı. “Onları bana yolla.”</p>
<p class="p0">“Yarın sana gelirler,” dedi Gawyn. “Tek bir şey istiyorum. Grubu ayırmamaya çalış. Birlikte çok şey yaşadılar. Bağları onlara güç veriyor.”</p>
<p class="p0">“Bu zor olmasa gerek,” dedi Chubain. “O lanet Seanchanlar Onuncu Kule Bölüğü’nü neredeyse son adamına kadar yok etti. Seninkilerin üzerine birkaç deneyimli subay koyarım ve onlardan yeni bir bölük oluştururum.”</p>
<p class="p0">“Teşekkür ederim,” dedi Gawyn. Başını Egwene’in dairesine doğru salladı. “Benim için ona göz kulak ol, Chubain. Sanırım kendini öldürtmeye kararlı.’’</p>
<p class="p0">“Amyrlin’i konmak ve savunmak her zaman benim görevim. Ama sen nerede olacaksın?”</p>
<p class="p0">“Muhafız istemediğini açıkça ifade etti,” dedi Gawyn. Aklı, Bryne’ın ona söylediği şeylere gitmişti. Egwene dışında ne istiyordu? Belki de öğrenmenin zamanı gelmişti. “Kız kardeşimi ziyaret etme zamanım geldi de geçiyor bile.”</p>
<p class="p0">Chubain başını salladı ve Gawyn ona veda etti. Kışlayı ziyaret etti ve eşyalarını topladı -bir kat giysi ve bir pelerin- sonra tavlalara gitti ve Zorlu’yu eyerledi.</p>
<p class="p0">Sonra atı Yolculuk alanına götürdü. Egwene orada her zaman görevli Aes Sedailer bulunduruyordu. Bu geceki Aes Sedai -Nimri adlı ufak tefek, uykulu bir Yeşil- onu sorgulamadı. Onun için, Caemlyn’in bir saat uzağındaki bir yamaca Kapıyol açtı.</p>
<p class="p0">Böylece Gawyn Tar Valon’u ve Egwene al’Vere’yi arkasında bıraktı.</p>
<p class="p0">&nbsp;</p>
<p class="p0">“O da ne?” diye sordu Lan.</p>
<p class="p0">Yaşlı Nazar başını heybelerden kaldırdı. Toz beyazı saçları deri <span class="t3">hadori</span>yle tutturulmuştu. Yaylalardaki çam ormanının ortasına kurdukları kamplarının yakınında küçük bir dere şırıldıyordu. O çamlarda bu kadar çok kahverengi iğne olmaması gerekirdi.</p>
<p class="p0">Nazar heybesine bir şeyler tıkıştırmaktaydı ve Lan bir parça altın görmüştü. “Bu mu?” diye sordu Nazar. Kumaşı çıkardı: Ortasına altın bir turna işlenmiş bembeyaz bir bayraktı. Güzel bir bayraktı, dikişi kaliteliydi. Lan neredeyse onu Nazar’ın parmaklarından kapıp yırtacaktı.</p>
<p class="p0">“Yüzündeki ifadeyi görüyorum, Lan Mandragoran,” dedi Nazar. “Eh, o kadar benmerkezci olma. Bir insan, krallığının bayrağını yanında taşıma hakkına sahiptir.”</p>
<p class="p0">“Sen bir <span class="t3">fırıncısın</span>, Nazar.”</p>
<p class="p0">“Her şeyden önce bir Sınırboyluyum, evlat,” dedi adam, bayrağı heybeye tıkarak. “Bu benim mirasım.”</p>
<p class="p0">“Hah!” dedi Lan, sırtını dönerek. Diğerleri kampı kaldırıyorlardı. Lan istemeye istemeye üç kişinin daha kendisine katılmasına izin vermişti -yabandomuzu kadar inatçıydılar ve sonunda, Lan ettiği yemine sadık kalmak zorunda kalmıştı. Takipçileri kabul edeceğine söz vermişti. Bu adamlar teknik olarak onunla at sürmek için izin istememişti- onunla at sürmeye başlamışlardı yalnızca. Bu yeterli olmuştu. Dahası, aynı yöne gidiyorlarsa, iki ayrı kamp kurmanın bir anlamı yoktu.</p>
<p class="p0">Lan yıkadığı yüzünü kurulamaya devam etti. Bulen kahvaltı için ekmek hazırlıyordu. Bu çamlık Kandor’un doğusundaydı; Arafel sınırına yaklaşıyorlardı. Belki Lan...</p>
<p class="p0">Donakaldı. Kamplarında pek çok yeni çadır vardı. Sekiz adamdan oluşan bir grup Andere ile gevezelik ediyordu. Üçü göbekliydi; Malkierli gibi görünseler de, giysilerinin yumuşaklığına bakılırsa savaşçı değildiler. Diğer beşi Shienarlıydı, başlarında tepe tutamları, kollarında deri bileklikler vardı ve at yaylarını çantaları içinde sırtlarına, uzun iki elli kılıçların yanına bağlamışlardı.</p>
<p class="p0">“Bu da ne?” diye sordu Lan.</p>
<p class="p0">“Weilin, Managan ve Gorenellin,” dedi Andere, Malkierlilere işaret ederek. “Diğerleri Qi, Joao, Merekel, Ianor, Kuehn...”</p>
<p class="p0">“<span class="t3">Kim</span> demedim,” dedi Lan soğuk bir sesle. “Ne dedim. Sen ne yaptın?”</p>
<p class="p0">Andere omuzlarını silkti. “Seninle karşılaşmadan önce onlarla karşılaşmıştık. Güney yolunda bizi beklemelerini söyledik. Rakim dün gece sen uyurken gidip onları aldı.”</p>
<p class="p0">“Rakim’in nöbet tutuyor olması gerekiyordu!” dedi Lan.</p>
<p class="p0">“Onun yerine ben nöbet tuttum,” dedi Andere. “Bu adamları yanımızda isteriz diye düşündüm.”</p>
<p class="p0">Tombul tüccarların üçü de Lan’e baktılar, sonra diz çöktüler. Biri açık açık ağlıyordu. “<span class="t3">Tai’shar Malkier.”</span></p>
<p class="p0">Beş Shienarlı Lan’i selamladı. “Dai Shan,” dedi biri.</p>
<p class="p0">“Altın Turna ülküsü uğruna getirebildiklerimizi getirdik,” diye ekledi tüccarlardan biri. “Kısıtlı zamanda ne kadar toparlayabildiysek.”</p>
<p class="p0">“Çok değil,” dedi üçüncüsü. “Ama kılıçlarımızı da size adıyoruz. Yumuşamış görünebiliriz, ama savaşabiliriz. <span class="t3">Savaşacağız</span>.”</p>
<p class="p0">“Getirdiklerinize ihtiyacım yok,” dedi Lan çileden çıkarak. “Ben...”</p>
<p class="p0">“Daha fazlasını söylemeden, eski dostum,” dedi Andere, elini Lan’in omzuna koyarak, “belki şuna bir göz atmalısın.” Başını yana doğru salladı.</p>
<p class="p0">Lan bir takırtı duyarak kaşlarını çattı. Bir ağaç kümesinin yanından geçerek kampa giden yoldan yukarı baktı. Tıka basa malzeme dolu iki düzine araba yaklaşıyordu -silahlar, tahıl çuvalları, çadırlar. Lan’in gözleri iri iri açıldı. Bir düzine iyi savaş atı bir sıra halinde bağlanmıştı ve arabaları güçlü öküzler çekiyordu. Yanlarında arabacılar ve hizmetkarlar yürüyordu.</p>
<p class="p0">“Satabildiklerini satıp malzeme aldıklarını söylerken,” dedi Andere, “ciddiydiler.”</p>
<p class="p0">“Bütün bunlarla, asla sessizce ilerleyemeyiz!” dedi Lan.</p>
<p class="p0">Andere omuzlarını silkti.</p>
<p class="p0">Lan derin bir nefes aldı. <span class="t3">Pekala</span>. Bu şekilde çalışacaktı. “Zaten sessizce hareket etmek işe yaramıyor gibi. Bundan sonra, Shienar’a malzeme götüren bir kervan rolü oynayacağız.”</p>
<p class="p0">“Ama...”</p>
<p class="p0">“Bana yemin edeceksiniz,” dedi Lan, adamlara dönerek. “Her biriniz, benim kim olduğumu açıklamamaya ve beni arıyor olabilecek herhangi birine haber yollamamaya yemin edeceksiniz. <span class="t3">Yemin edeceksiniz</span>.”</p>
<p class="p0">Nazar itiraz edecek oldu, ama Lan sert bir bakışla susturdu onu. Adamların hepsi teker teker yemin etti.</p>
<p class="p0">Beş kişi, düzinelere dönüşmüştü, ama orada kalacaktı.</p>
</body>
</html>