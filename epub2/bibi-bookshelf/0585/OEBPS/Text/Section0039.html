<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<meta http-equiv="Content-Type" content="application/xhtml+xml; charset=utf-8"/>

<link rel="stylesheet" type="text/css" href="../Styles/style.css"/>
<title>Geceyarısı Kuleleri</title>
</head>
<body>
<p class="p1" style="text-align: center;"><span class="t1">30</span></p>
<p class="p1" style="text-align: center;">-------------------------------------------------------------------------------------------------</p>
<p class="p1" style="text-align: center;"><span class="t1">BURADA İNSANLAR DÜŞ KURAR</span></p>
<p class="p1" style="text-align: center;"><span class="t1"><br/></span></p>
<p class="p0">“Bu Beyazpelerinler ağzı sıkı bir grup, Leydim,” dedi Lacile kendini beğenmiş bir gülümsemeyle, “ama yine de erkekler. Bir süredir kadın görmemiş erkekler, bence. Bu onların sahip oldukları küçücük beyni de kaybetmelerine yol açıyor.”</p>
<p class="p0">Faile at sırasının önünde yürüyordu. Gökyüzü kararmıştı ve feneri önünde tutuyordu. Perrin uyuyordu; son birkaç gündür kurt düşüne girmek amacıyla erken yatıyordu. Beyazpelerinler, gönülsüzce de olsa, mahkemeyi ertelemeyi kabul etmişlerdi, ama Perrin hala orada yapacağı konuşmayı hazırlamamıştı. Ne anlatacağını bildiğini söyleyerek homurdanıyordu. Faile onu tanıyorsa, her zamanki açıksözlü tarzıyla Morgase’e olanları anlatacaktı yalnızca.</p>
<p class="p0">Lacile ve Selande, Faile’nin iki yanında yürüyorlardı. <span class="t3">Cha Faile</span>’nin diğer üyeleri arkadan geliyor, kimsenin işitebilecek kadar yaklaşmaması için gözlerini açık tutuyorlardı.</p>
<p class="p0">“Bence Beyazpelerinler bizim oraya casusluk etmek için gittiğimizi biliyorlardı,” dedi Selande. Kısa boylu, soluk kadın eli kılıcında yürüyordu. Duruşu eskisi kadar beceriksiz değildi; Selande kılıç eğitimini çok ciddiye almıştı.</p>
<p class="p0">“Hayır, ben tahmin ettiklerinden kuşkuluyum,” diye yanıt verdi Lacile. Üzerinde hala taba rengi bluzu ve koyu kahverengi eteği vardı. Selande döner dönmez üzerini değiştirip pantolonunu giymiş, kılıcını takmıştı -onu öldürmeye çalışan kılıç kolunu yaralamıştı- ama Lacile etek giymenin keyfini çıkarıyor gibiydi.</p>
<p class="p0">“İşimize yarayacak bir şey söylemediler,” dedi Selande.</p>
<p class="p0">“Evet,” diye yanıt verdi Lacile, “ama ben bunun yalnızca alışkanlık eseri olduğunu düşünüyorum. Maighdin ve diğerlerini kontrol etme bahanemiz mantıklıydı, Leydim. Notunuzu teslim ettik, sonra erkeklerle biraz gevezelik ettik. Ben cilvelerimle, işe yarayacak bir şeyler öğrenmeyi başardım.”</p>
<p class="p0">Faile tek kaşını kaldırdı, ama Lacile bu geç saatte hala çalışan, atları kaşağılayan bir seyisin yanından geçtikleri için susmuştu.</p>
<p class="p0">“Beyazpelerinler Galad’a saygı duyuyor,” dedi Lacile, seyis geride kaldığında. “Ama bazıları onun onlara söylediği bazı şeylere homurdanıyor.”</p>
<p class="p0">“Ne tür şeyler?” diye sordu Faile.</p>
<p class="p0">“Galad onların Son Savaş için Aes Sedailerle ittifak kurmasını istiyor,” diye açıkladı Lacile.</p>
<p class="p0">“Bu fikirden hoşlanmayacaklarını kime sorsan sana söyleyebilirdi,” dedi Selande. “Onlar Beyazpelerin!”</p>
<p class="p0">“Evet,” dedi Faile, “ama bu, Galad’ı kendi adamlarından daha sağduyulu olduğu anlamına geliyor. Faydalı bir ipucu, Lacile.”</p>
<p class="p0">Genç kadının koltukları kabardı, tevazu ile kısa siyah saçlarını sıvazladı ve oraya bağladığı kırmızı kurdeleleri arkaya attı. Shaidolara tutsak düştüğünden beri iki kat fazla kurdele takmayı alışkanlık haline getirmişti.</p>
<p class="p0">İleride, iki atın arasından sırım gibi biri çıktı. Adamın Tarabon tarzı, gür bir bıyığı vardı ve genç olsa da, hayatta çok şey görmüş birinin tavırlarına sahipti. Tam gizemli bir biçimde ayrılmaya karar verdikten sonra İki Nehirlilerin başına geçen Dannil Lewin. Her nereye gitmişse, Işık izin verse de Tam güvende olsa.</p>
<p class="p0">“Dannil,” dedi Faile, “seni burada görmek ne tuhaf bir tesadüf.”</p>
<p class="p0">“Tesadüf mü?” diye sordu Dannil kafasını kaşıyarak. Yayını bir elinde değnek gibi tutuyordu, ama ikide bir ihtiyatla ona bakıyordu. Çok kişi silahlarından şüphe eder hale gelmişti. “Buraya gelmemi siz istediniz.”</p>
<p class="p0">“Yine de, biri soracak olursa tesadüf dersin,” dedi Faile. “Özellikle de o söz konusu biri kocamsa.”</p>
<p class="p0">“Lord Perrin’den sır saklamaktan hoşlanmıyorum,” dedi Dannil, onun yanına geçerek.</p>
<p class="p0">“Bir grup kuduz Beyazpelerin’in onun kellesini uçurması riskine girmeyi mi tercih edersin?”</p>
<p class="p0">“Hayır. Adamların hiçbiri istemez.”</p>
<p class="p0">“O halde, istediğim şeyi yaptın mı?”</p>
<p class="p0">Dannil başını salladı. “Grady ve Neald’la konuştum. Lord Perrin onlara yakında kalmalarını emretmiş bile, ama yine de konuştuk. Grady Hava örgülerini hazır bulunduracağını ve işler çirkinleşirse Lord Perrin’i kapıp kaçacağını söyledi. Bu arada Neald da onları koruyacak. İki Nehirlilerle de konuştum. Ağaçlara yerleşmiş bir grup okçu dikkatlerini dağıtacak.”</p>
<p class="p0">Faile başını salladı. Neyse ki şer kabarcığı olayında iki Ashaman da yaralanmamıştı. İkisi de birer bıçak taşıyordu, ama anlatılanlara bakılırsa havada süzülen silahlara bakmışlar, sonra kayıtsızca ellerini sallayıp onları havada patlatmışlardı. Faile’nin, toprak fırlatma numarasını haber vermek için gönderdiği ulaklar kampın Asha’man bölümüne vardıklarında, orayı çok daha az kargaşa içinde bulmuşlardı ve Grady ile Neald’ın kampta yürüyerek, gördükleri silahları düşürdüklerine tanık olmuşlardı.</p>
<p class="p0">Mahkemenin gecikmesi kısmen yaralılara Şifa verilmesi amaçlıydı. Ama asıl amaç, mahkemenin bir savaşa dönüşmesi ihtimaline karşı, Perrin’in kampın demircilerine ve zanaatçilerine, kaybettikleri silahların yerine yenilerini yapmaları için zaman tanımak istemesiydi. Ve Faile mahkemenin bir savaşa dönüşeceğinden gittikçe daha çok emin oluyordu.</p>
<p class="p0">“Lord Perrin savaştan kaçırılmaktan hiç hoşlanmayacak,” dedi Dannil. “Hem de hiç.”</p>
<p class="p0">“O çadır bir ölüm tuzağına dönüşebilir,” dedi Faile. “Perrin isterse savaşa komuta edebilir, ama daha güvenli bir yerden. Onu oradan kaçıracaksınız.”</p>
<p class="p0">Dannil içini çekti, ama başını salladı. “Peki, Leydim.”</p>
<p class="p0">&nbsp;</p>
<p class="p0">Perrin Genç Boğa’dan korkmamayı öğreniyordu.</p>
<p class="p0">Adım adım, denge öğreniyordu. Kurt gerektiğinde kurt, insan gerektiğinde insan. Onu ava çekmelerine izin veriyordu, ama Faile’yi -yuvasını- aklında tutuyordu. Bıçak sırtında yürüyordu, ama her adımı özgüvenini daha da arttırıyordu.</p>
<p class="p0">Bugün Çekirge’yi avlıyordu, kurnaz ve deneyimli bir av. Ama Genç Boğa hızlı öğreniyordu ve insan zihnine sahip olmanın avantajları vardı. Olmadığı biri, olmadığı bir şey gibi düşünebiliyordu.</p>
<p class="p0">Noam da böyle mi başlamıştı? Bu anlayış yolu nereye varacaktı? Bu işte bir sır vardı, Genç Boğa’nın kendi başına bulması gereken bir sır.</p>
<p class="p0">Başarısız olamazdı. Öğrenmek <span class="t3">zorundaydı</span>. Bir şekilde, kurt düşünde özgüveni arttıkça, uyanık dünyadaki benliğiyle daha rahat ediyormuş gibi geliyordu.</p>
<p class="p0">Genç Boğa tanımadığı bir korulukta koşuyordu. Hayır, sarkık sarmaşıklarıyla ve geniş yapraklı eğrelti otlarıyla bir ormanda. Çalılar o kadar yoğundu ki, bir sıçan bile geçmekte güçlük çekerdi. Ama Genç Boğa dünyanın onun için açılmasını <span class="t3">talep etti</span>. Sarmaşıklar geri çekildi. Çalılar eğildi. Eğreltiotları, dörtnala koşan bir atın önünden çocuklarını çeken anneler gibi aralandılar.</p>
<p class="p0">Genç Boğa arada bir, ileride koşan Çekirge’yi görebiliyordu. Avı gözden kayboldu. Genç Boğa yavaşlamadı, o noktaya koştu ve Çekirge’nin gittiği yerin kokusunu aldı. Genç Boğa, tanımadığı türden çalılarla benek benek, ağaçsız, açık bir ovaya <span class="t3">kaydı</span>. Avı uzakta bir bulanıklık halinde akıyordu. Genç Boğa avını takip etti, her sıçrayışı onu yüzlerce adım uzağa taşıdı.</p>
<p class="p0">Birkaç saniye içinde muazzam bir platoya vardılar. Avı kaya duvarından <span class="t3">yukarı</span> koştu. Genç Boğa da, neyin “doğru” olduğunu görmezden gelerek takip etti. Yeri geride bıraktı ve burnunu o kaynayan siyah bulut denizine vererek koştu. Kayalardaki yarıkların üzerinden atladı, bir yarığın iki duvarı arasında bir o yana, bir bu yana sekti ve sonunda platonun tepesine ulaştı.</p>
<p class="p0">Çekirge saldırdı. Genç Boğa hazırdı. Yuvarlandı ve avı başının üzerinden atlarken o dört ayak üzerine düştü. Çekirge uçurumun kenarını aştı, ama sonra gözden kayboldu ve bir an sonra yine uçurumun kenarında duruyordu.</p>
<p class="p0">Genç Boğa, yumuşak ahşaptan yapılmış bir çekiç tutan Perrin olmuştu. Kurt düşünde bu tür şeyler mümkündü; ahşap çekiç, çarpsa da zarar vermeyecek bir şeydi.</p>
<p class="p0">Perrin çekici salladı ve hareketinin ani hızı ile hava çıtırdadı. Ama Çekirge de onun kadar hızlıydı ve çekicin yolundan kaçtı. Çekirge yuvarlandı, sonra dişleri parlayarak Perrin’in sırtına atladı. Perrin hırladı ve <span class="t3">kaydı</span>, ve biraz önce durduğu yerin birkaç metre ötesinde belirdi. Çekirge’nin çeneleri boş havaya kapandı ve Perrin yine çekicini salladı.</p>
<p class="p0">Aniden Çekirge koyu bir sise büründü. Perrin’in çekici onun içinden geçerek yere çarptı ve sekti. Perrin bir küfür sallayarak döndü. Sisin içinde ne görebiliyor ne de Çekirge’nin kokusunu alabiliyordu.</p>
<p class="p0">Sisin içinde bir gölge hareket etti ve Perrin atıldı, ama yalnızca havada bir desendi. Hızla döndü ve dört bir yanında gölgelerin oynadığını gördü. Kurt, insan ve göremediği başka yaratıkların şekilleri.</p>
<p class="p0"><span class="t3">Dünyaya hakim ol, Genç Boğa,</span> dedi Çekirge.</p>
<p class="p0">Perrin kuru hava düşünerek odaklandı. Tozun boğucu kokusu. Böyle kurak bir arazide hava öyle olmalıydı.</p>
<p class="p0">Hayır. Hava öyle <span class="t3">olmalı</span> değil. Hava <span class="t3">öyleydi!</span> Zihni, iradesi, duyguları bir başka şeye çarptı. Perrin o şeyi ittirip geçti.</p>
<p class="p0">Sis kayboldu ve sıcakla buharlaştı. Çekirge az ötede oturuyordu. <span class="t3">Güzel</span>, dedi kurt. <span class="t3">Öğreniyorsun</span>. Bir şey dikkatini çekmiş gibi başını çevirdi ve kuzeye baktı. Sonra yok oldu.</p>
<p class="p0">Perrin onun kokusunu yakaladı ve onu takip ederek Jehannah Yolu’na gitti. Çekirge tuhaf mor kubbenin dışında koşuyordu. Kubbenin hep orada mı olduğunu görmek için sık sık buraya geliyorlardı. Şimdiye kadar hiç kaybolmamıştı.</p>
<p class="p0">Perrin kovalamaya devam etti. Kubbe, kurtları içinde kıstırmak amaçlı mıydı? Ama eğer öyleyse, Katil neden tuzağını Ejderdağı’na, bir sebepten pek çok kurdun toplanmış olduğu bir yere kurmamıştı?</p>
<p class="p0">Belki de kubbenin bir başka amacı vardı. Perrin kubbenin dışında, kendine has biçimleri olan birkaç kayalığı ezberledi, sonra Çekirge’nin peşinden alçak bir kaya çıkıntısına gitti. Kurt çıkıntıdan atladı ve havada yok oldu, Perrin de onu takip etti.</p>
<p class="p0">Sıçrayışının ortasında Çekirge’nin gittiği yerin kokusunu aldı ve hamlesinin ortasında oraya yöneldi. Işıldayan mavi bir düzlüğün altmış santim üzerinde belirdi. Şaşalayarak suya düştü.</p>
<p class="p0">Çekicini bıraktı ve çılgınca yüzdü. Çekirge, yüzünde kurtlara özgü bir kınama ifadesiyle, suyun üzerinde duruyordu. <span class="t3">İyi değil</span>, dedi kurt. <span class="t3">Hala öğrenmen gereken şeyler var.</span></p>
<p class="p0">Perrin su tükürdü.</p>
<p class="p0">Deniz çalkalanmaya başladı, ama Çekirge kabaran dalgaların üzerinde sakin sakin oturuyordu. Yine kuzeye baktı, ama sonra Perrin’e döndü. <span class="t3">Su seni rahatsız ediyor, Genç Boğa.</span></p>
<p class="p0">“Yalnızca hazırlıksız yakalandım,” dedi Perrin çılgınca yüzerek.</p>
<p class="p0"><span class="t3">Neden?</span></p>
<p class="p0">“Çünkü bunu beklemiyordum!”</p>
<p class="p0"><span class="t3">Neden beklenti içinde olacaksın ki?</span> dedi Çekirge. <span class="t3">Bir başkasını takip ederken, kendini herhangi bir yerde bulabilirsin.</span></p>
<p class="p0">“Biliyorum.” Perrin bir ağız dolusu su tükürdü. Dişlerini sıktı ve kendini Çekirge gibi suyun üzerinde dururken hayal etti. Neyse ki suda yükseldi ve yüzeyinde durmaya başladı. Denizin ayaklarının altında dalgalanması tuhaf bir histi.</p>
<p class="p0"><span class="t3">Bu şekilde Katil’i yenemezsin</span>, dedi Çekirge.</p>
<p class="p0">“O zaman öğrenmeye devam ederim,” dedi Perrin.</p>
<p class="p0"><span class="t3">Çok az zaman var.</span></p>
<p class="p0">“Daha hızlı öğrenirim.”</p>
<p class="p0"><span class="t3">Öğrenebilir misin?</span></p>
<p class="p0">“Başka seçeneğimiz yok.”</p>
<p class="p0">“<span class="t3">Onunla savaşmamayı seçebilirsin.”</span></p>
<p class="p0">Perrin başını iki yana salladı. “Avımızdan kaçacak mıyız? Bunu yaparsak, onlar bizi avlamaya başlar. Onunla yüzleşeceğim ve hazırlıklı olmam gerek.”</p>
<p class="p0"><span class="t3">Bir yol var</span>. Kurt endişeli kokuyordu.</p>
<p class="p0">“Ne yapmak gerekiyorsa yaparım.”</p>
<p class="p0"><span class="t3">İzle</span>. Çekirge kayboldu ve Perrin beklenmedik bir koku yakaladı: atık ve çamur, yanık odun ve kömür. İnsanlar.</p>
<p class="p0">Perrin <span class="t3">kaydı</span> ve kendini Caemlyn’de, bir binanın tepesinde buldu. Bu şehri yalnızca bir kez, kısa bir süre için ziyaret etmişti ve güzelim İç Şehir’i onu duraksattı görmek kadim binalar, kubbeler ve kuleler tepenin üzerinde, bir dağ zirvesindeki kudretli çamlar gibi yükseliyordu. Eski duvarın yakınındaydı ve Yeni Şehir duvarın ötesinde uzanıyordu.</p>
<p class="p0">Çekirge yanında oturmuş, bu güzel şehre bakıyordu. Şehrin büyük kısmının Ogier yapımı olduğu söyleniyordu ve o muhteşem güzelliğe bakarken Perrin buna inanabilirdi. Tar Valon’un Caemlyn’den daha görkemli olduğu söylenirdi. Perrin bunun mümkün olduğuna inanmakta güçlük çekiyordu.</p>
<p class="p0">“Neden buradayız?” diye sordu.</p>
<p class="p0"><span class="t3">Burada insanlar düş görüyor</span>, diye yanıt verdi Çekirge.</p>
<p class="p0">Gerçek dünyada öyleydi. Burada, mekan boştu. Yukarıdaki fırtınaya rağmen, hava gündüz olabilecek kadar aydınlıktı ve Perrin sokakların insanlarla dolu olması gerektiğini hissediyordu. Pazara gidip gelen kadınlar. Atlarının sırtında asiller. Bira fıçıları ve tahıl çuvalları taşıyan arabalar. Koşturan çocuklar, av arayan yankesiciler, parke taşlarını değiştiren işçiler, insanlara etli börek satmaya çalışan girişimci sokak satıcıları.</p>
<p class="p0">Bunun yerine, ipuçları vardı. Gölgeler. Yere düşmüş bir mendil. Bir an açık, bir sonrakinde kapalı olan kapılar. Bir ara sokağın çamurlarına saplanmış bir nal. Bütün insanlar alınıp götürülmüş, aşıkların karanlık hikayelerindeki canavarlar ya da Soluklar tarafından kaçırılmış gibiydi.</p>
<p class="p0">Aşağıda, bir anlığına bir kadın belirdi. Üzerinde güzel, yeşil-altın bir elbise vardı. Kadın sokağa baktı, gözleri daldı, sonra kayboldu. Zaman zaman kurt düşünde insanlar belirirdi. Perrin bunun onlar uyurken, doğal düşlerinin bir parçası olarak gerçekleştiğini tahmin ediyordu.</p>
<p class="p0"><span class="t3">Bu mekan</span>, dedi Çekirge, <span class="t3">yalnızca kurtlara ait değildir. Herkese aittir.</span></p>
<p class="p0">“Herkese mi?” diye sordu Perrin, çatı kiremitlerinin üzerine oturarak.</p>
<p class="p0"><span class="t3">Bütün ruhlar burayı bilir</span>, dedi Çekirge. <span class="t3">Gelmek istediklerinde gelirler.</span></p>
<p class="p0">“Rüya görürken.”</p>
<p class="p0"><span class="t3">Evet</span>, dedi Çekirge, onun yanına uzanarak. <span class="t3">İnsanların korku-düşleri güçlüdür. Çok güçlü. Bazen, o korkunç düşler buraya gelir.</span> Mesajda bina büyüklüğünde devasa bir kurt vardı ve onu dişlemeye çalışan daha küçük kurtları kenara fırlatıyordu. Kurtta bir dehşet ve ölüm kokusu vardı. Tıpkı bir... kabus gibi.</p>
<p class="p0">Perrin yavaşça başını salladı.</p>
<p class="p0"><span class="t3">Pek çok kurt</span>, <span class="t3">o korku-düşlerinin acılarına yakalanmıştır. İnsanların yürüdüğü yerlerde daha sık ortaya çıkarlar, ama düş, onu yaratan olmadan da yaşar.</span></p>
<p class="p0">Çekirge Perrin’e baktı. <span class="t3">Korku-düşlerinde avlanmak sana güç öğretecektir. Ama ölebilirsin. Çok tehlikelidir.</span></p>
<p class="p0">“Artık güvende olmak için zamanım yok,” dedi Perrin. “Yapalım bu işi.”</p>
<p class="p0">Çekirge, emin olup olmadığını sormadı. Sokağa atladı ve Perrin de takip ederek yere hafifçe kondu. Çekirge koşmaya başladı, bu yüzden Perrin de peşinden gitti.</p>
<p class="p0">“Onları nasıl bulacağız?” diye sordu Perrin.</p>
<p class="p0"><span class="t3">Korku kokusu ara</span>, dedi Çekirge. <span class="t3">Dehşet kokusu.</span></p>
<p class="p0">Perrin gözlerini yumdu ve derin derin nefes aldı. Tıpkı kapıların bir açık, bir kapalı olması gibi, kurt düşünde de kokular gelip gidiyordu. Küf kokulu kış patatesleri. Geçen bir atın dışkısı. Pişen turta.</p>
<p class="p0">Gözlerini açtığında bunların hiçbirini göremedi. Gerçekten burada değillerdi, <span class="t3">neredeyse </span>buradaydılar. Burada <span class="t3">olabilirlerdi</span>.</p>
<p class="p0"><span class="t3">Orada</span>, dedi Çekirge ortadan kaybolarak. Perrin de takip etti ve dar bir ara sokağın önünde, kurdun yanında belirdi. Sokağın içi doğal olamayacak kadar karanlık görünüyordu.</p>
<p class="p0"><span class="t3">İçeri gir</span>, dedi Çekirge. <span class="t3">İlk seferinde fazla dayanamayacaksın. Ben seni almaya geleceğim.</span> Öyle olmadığını <span class="t3">hatırla</span>. Sahte <span class="t3">olduğunu hatırla</span>.</p>
<p class="p0">Perrin kendini endişeli hissederek, ama kararlılıkla ara sokağa girdi. İki yandaki duvarlar siyaha boyanmış gibi kapkaraydı. Ama... boyalı olamayacak kadar siyahlardı. Ayaklarının altındaki çimen miydi? Yukarıdaki gökyüzü kaynamayı bırakmıştı ve Perrin yıldızları görebildiğini sandı. Gökyüzünde, bulutlara bürünmüş, aşırı büyük, soluk bir ay belirdi. Buz gibi, soğuk bir parıltı saçıyordu.</p>
<p class="p0">Artık şehirde değildi. Korku içinde çevresine bakındı ve kendini bir ormanda buldu. Ağaçların gövdeleri kalındı ve tanıdığı bir türden değildi. Dalları çıplaktı. Kabuğu, yukarıdan gelen hayalet ışık altında grimsiydi ve kemiğe benziyordu.</p>
<p class="p0">Şehre geri dönmesi gerekiyordu! Bu korkunç yerden çıkmalıydı. Çevresine bakındı.</p>
<p class="p0">Gecenin içinde bir şey çaktı ve Perrin hızla döndü. “Kim var orada?” diye bağırdı.</p>
<p class="p0">Karanlıktan bir kadın fırladı ve çılgınca koştu. Üzerinde bol beyaz bir elbise vardı, bir iç eteklikten biraz daha fazlası ve uzun siyah saçları arkasında uçuşuyordu. Kadın onu gördü ve donakaldı, sonra döndü ve farklı bir yöne koşacak oldu.</p>
<p class="p0">Perrin kadının elini tutup çekerek onu engelledi. Kadın mücadele etti, kendini kurtarmaya çalışırken ayakları yumuşak toprakta oyuklar açtı. Kesik kesik soluyordu. Nefes al, nefes ver. Nefes al, nefes ver. Kokusu çılgın gibiydi.</p>
<p class="p0">“Çıkış yolunu bulmam lazım!” dedi Perrin. “Şehre dönmemiz gerek.”</p>
<p class="p0">Kadın onunla göz göze geldi. “O geliyor,” diye fısıldadı. Eli Perrin’inkinden kaydı ve kadın koşarak gecenin içinde kayboldu, karanlık onu kefen gibi sarmaladı. Perrin elini uzatarak o yöne doğru bir adım attı.</p>
<p class="p0">Arkasında bir şey duydu. Yavaşça döndüğü zaman muazzam bir şeyle karşılaştı. Ay ışığını yutan yüksek bir gölge. O şey Perrin’in nefesini kesiyor, sanki canını ve iradesini yutuyordu.</p>
<p class="p0">Gölge daha da yükseldi. Ağaçlardan daha büyüktü, fıçı kadar kalın kolları olan, yüzü ve gövdesi gölgelerin içinde kaybolmuş devasa bir canavar. Yaratık tutuşmuş iki dev köze benzeyen kıpkırmızı gözlerini açtı.</p>
<p class="p0"><span class="t3">Onunla savaşmam gerek!</span> diye düşündü Perrin ve çekici elinde belirdi. Öne doğru bir adım attı, ama sonra vazgeçti. Işık! O şey <span class="t3">muazzamdı</span>. Onunla savaşamazdı, böyle açıklıkta değil. Saklanması gerekiyordu.</p>
<p class="p0">Döndü ve korkutucu ormanda koştu. O şey de takip etti. Perrin onun dalları kırarak geçtiğini, ayak seslerinin yeri sarstığını duyabiliyordu. İleride kadını gördü, dala takılan ince beyaz elbisesi onu yavaşlatmıştı. Kadın kendini kurtardı ve koşmaya devam etti.</p>
<p class="p0">Yaratık kadının tepesine dikildi. Onu yakalayacak, yutacak, yok edecekti! Perrin kadına bağırarak uzandı. Kadın omzunun üzerinden ona baktı ve ayağı takıldı.</p>
<p class="p0">Perrin bir küfür salladı. Kadının kalkmasına yardım etmek üzere yanına koştu. Ama yaratık çok yakındaydı!</p>
<p class="p0">O zaman savaşmak zorundaydı. Kalbi, bir ağacı gagalayan ağaçkakan gibi, hızla atıyordu. Elleri terlemişti, döndü ve arkasındaki korkunç şeyle yüzleşmek için çekicini kavradı. Kadınla yaratığın arasına girdi.</p>
<p class="p0">Yaratık daha da yükseldi, irileşti. O kırmızı gözler alev alevdi. Işık! Onunla savaşamazdı, değil mi? Bir avantaja ihtiyacı vardı. “O şey nedir?” diye sordu kadına çaresizlik içinde. “Neden bizi kovalıyor?”</p>
<p class="p0">“Bu <span class="t3">o,</span>” diye fısıldadı kadın. “Yeniden Doğan Ejder.”</p>
<p class="p0">Perrin donakaldı. Yeniden Doğan Ejder. Ama... ama o Rand’dı. <span class="t3">Bu bir kabus</span>, diye hatırlattı kendine. <span class="t3">Bunların hiçbiri gerçek değil. Bu kabusa yakalanmamalıyım!</span></p>
<p class="p0">Yer inliyormuş gibi titredi. Canavarın gözlerinin sıcaklığını hissedebiliyordu. Perrin, kendisini bırakıp kaçan kadının ayak seslerini duydu.</p>
<p class="p0">Dizleri titreyerek ayağa kalktı. Bütün içgüdüleri kaçmasını haykırıyordu. Ama hayır. Onunla savaşamazdı da. Bunu gerçek olarak kabul edemezdi.</p>
<p class="p0">Bir kurt uludu, sonra açıklığa atladı. Çekirge karanlığı ittiriyordu sanki. Yaratık Perrin’e doğru eğildi ve onu ezmek istermiş gibi, dev elini uzattı.</p>
<p class="p0">Burası bir ara sokaktı.</p>
<p class="p0">Caemlyn’de.</p>
<p class="p0">Gerçek değildi.</p>
<p class="p0"><span class="t3">Değildi.</span></p>
<p class="p0">Çevrelerindeki karanlık soldu. Dev, karanlık, gölge yaratığı, çekiştirilen bir bez parçası gibi havada çarpıldı. Ay kayboldu. Ayaklarının önünde küçük bir toprak parçası belirdi; bir ara sokağın kirli, ezilmiş zemini.</p>
<p class="p0">Sonra düş bir şaklamayla kayboldu. Perrin yine ara sokakta duruyordu, Çekirge yanındaydı ve ormandan ya da birinin Yeniden Doğan Ejder olarak gördüğü korkunç yaratıktan iz yoktu.</p>
<p class="p0">Perrin yavaşça nefes verdi. Alnından ter damladı. Terini silmek için uzandı, ama sonra onu irade gücüyle yok etti.</p>
<p class="p0">Çekirge kayboldu. Perrin de aynını yaptı ve kendini önceki çatıda buldu. Oturdu. O gölgeyi düşünmek bile tüylerini ürpertiyordu. “Çok gerçek geldi,” dedi. “Bir parçam kabus olduğunu biliyordu. Savaşmaya ya da kaçmaya çalışmaktan kendimi alamadım. İkisinden birini yaptığımda daha da güçleniyordu, değil mi? Ben onu gerçek olarak kabul ettiğim için?”</p>
<p class="p0"><span class="t3">Evet. Gördüklerine inanmamalısın.</span></p>
<p class="p0">Perrin başını salladı. “Orada bir kadın vardı. Düşün parçası mı? O da mı gerçek değildi?”</p>
<p class="p0"><span class="t3">Evet.</span></p>
<p class="p0">“Belki de rüyayı gören oydu,” dedi Perrin. “İlk kabusu gören. Ona yakalanmış ve Düşler Dünyası’nda kısılı kalmış.”</p>
<p class="p0"><span class="t3">Düş gören insanlar burada uzun süre kalmaz</span>, dedi Çekirge. Onun için tartışma bitmişti. <span class="t3">Güçlüydün, Genç Boğa. İyi iş çıkardın.</span> Kokusunda gurur vardı.</p>
<p class="p0">“Kadının o şeye Yeniden Doğan Ejder demesi işe yaradı. Bu, onun gerçek olmadığını gösterdi. Onun var olmadığına inanmamı sağladı.”</p>
<p class="p0"><span class="t3">İyi iş çıkardın, aptal enik</span>, diye tekrarladı Çekirge. <span class="t3">Belki öğrenebilirsin.</span></p>
<p class="p0">“Ancak çalışmaya devam edersem. Bunu yine yapmalıyız. Bir başka kabus bulabilir misin?”</p>
<p class="p0"><span class="t3">Evet</span>, dedi Çekirge. <span class="t3">Senin türünün olduğu yerde her zaman kabus bulunur. Her zaman. </span>Ama kurt yine kuzeye döndü. Perrin daha önce onun dikkatini çeken şeyin düşler olduğunu sanmıştı, ama öyle değil gibiydi.</p>
<p class="p0">“Orada ne var?” diye sordu. “Neye bakıyorsun?”</p>
<p class="p0"><span class="t3">Geliyor</span>, dedi Çekirge.</p>
<p class="p0">“Ne?”</p>
<p class="p0"><span class="t3">Son Av. Başlıyor. Ya da başlamıyor.</span></p>
<p class="p0">Perrin kaşlarını çatarak ayağa kalktı. “Demek istediğin... şu anda mı?”</p>
<p class="p0"><span class="t3">Karar verilecek. Yakında.</span></p>
<p class="p0">“Ne kararı?” Çekirge’nin mesajları kafa karıştırıcıydı ve Perrin onları çözemiyordu. Işık ve karanlık, boşluk ve ateş, soğukluk ve korkunç, çok korkunç bir sıcak. Ve araya karışmış kurt ulumaları, cesaretlendiren bağırışlar.</p>
<p class="p0"><span class="t3">Gel.</span> Çekirge kuzeydoğuya bakarak doğruldu.</p>
<p class="p0">Çekirge kayboldu. Perrin onun peşinden gitti ve Ejderdağı’nın eteklerinde, bir taş çıkıntısının yanında belirdi.</p>
<p class="p0">“Işık,” dedi Perrin usulca, huşu içinde çevresine bakınarak. Aylardır kaynayan fırtına patlamak üzereydi. Devasa, siyah bir fırtına başı gökyüzünü kaplamıştı ve dağın zirvesini sarmalamıştı. Havada ağır ağır dönüyordu, muazzam, karanlık bir burgaç, çevresindeki bulutlara şimşekler fırlatıyordu. Kurt düşünün diğer yerlerinde bulutlar fırtınalı, ama uzaktı. Bu çok yakın geliyordu.</p>
<p class="p0">Bu... bir şeyin odağıydı. Perrin bunu hissedebiliyordu. Kurt düşü genellikle gerçek dünyayı tuhaf ve beklenmedik şekillerde yansıtırdı.</p>
<p class="p0">Çekirge çıkıntıda durdu. Perrin Ejderdağı’nın tüm yamaçlarında kurtlar olduğunu hissedebiliyordu. Sayıları, son zamanlarda hissettiğinden çok daha fazlaydı.</p>
<p class="p0"><span class="t3">Bekliyorlar</span>, dedi Çekirge. <span class="t3">Son Av geliyor.</span></p>
<p class="p0">Perrin uzandığı zaman yeni sürülerin geldiğini hissetti. Hala uzaktaydılar, ama Ejderdağı’na doğru geliyorlardı. Perrin başını kaldırıp devasa zirveye baktı. Ejder’in, Lews Therin’in mezarı. Onun deliliğine, hem başarısına hem de başarısızlığına adanmış bir anıttı. Gururuna ve kendini kurban etmesine.</p>
<p class="p0">“Kurtlar,” dedi Perrin. “Son Av için mi toplanıyorlar?”</p>
<p class="p0"><span class="t3">Evet. Eğer olursa.</span></p>
<p class="p0">Perrin Çekirge’ye döndü. “Başlayacağını söylemiştin. ‘Son Av geliyor’ demiştin.”</p>
<p class="p0"><span class="t3">Bir seçim yapılması gerekiyor, Genç Boğa. Bir yol Son Av’a gidiyor.</span></p>
<p class="p0">“Ya diğeri?” diye sordu Perrin.</p>
<p class="p0">Çekirge hemen yanıt vermedi. Ejderdağı’na döndü. <span class="t3">Diğer yol Son Av’a gitmiyor.</span></p>
<p class="p0">“Evet, ama nereye gidiyor?”</p>
<p class="p0"><span class="t3">Hiçliğe.</span></p>
<p class="p0">Perrin ısrar etmek için ağzını açtı, ama ardından Çekirge’nin mesajının ağırlığını kavradı. Bir kurt için “hiçlik” boş bir in ve tüm eniklerin avcılar tarafından alınması demekti. Yıldızsız gece göğü. Solan ay. Kuru, bayat ve pul pul dökülmeye başlamış, eski kan kokusu.</p>
<p class="p0">Perrin ağzını kapattı. Gökyüzü o kara fırtınayla çalkalanmaya devam ediyordu. Kokusunu rüzgarda alıyordu, yıkılmış ağaçların ve toprağın, sel basmış tarlaların ve yıldırımların yol açtığı yangınların kokusunu. Özellikle son zamanlarda sık sık olduğu gibi, o kokular çevresindeki dünyayla çelişiyordu. Duyularından biri ona bir felaketin ortasında olduğunu söylerken, diğerleri hiçbir sorun görmüyordu.</p>
<p class="p0">“Bu seçim. Neden hemen seçim yapmıyoruz bu seçimi?”</p>
<p class="p0"><span class="t3">Seçim bize ait değil, Genç Boğa.</span></p>
<p class="p0">Perrin yukarıdaki bulutlara çekildiğini hissetti. Farkına varmadan yamaç yukarı yürümeye başladı. Çekirge yanına koştu. <span class="t3">Yukarısı tehlikeli, Genç Boğa.</span></p>
<p class="p0">“Biliyorum,” dedi Perrin. Ama duramıyordu. Tam tersine hızlandı, her adım onu biraz daha uzağa götürüyordu. Çekirge yanında koşuyor, ağaçların, kayaların, onları izleyen kurt gruplarının önünden geçiyorlardı. Perrin ve Çekirge tırmandıkça ağaçlar seyreldi, yer buz ve kırağıyla soğudu.</p>
<p class="p0">Sonunda buluta yaklaştılar. Karanlık bir sise benziyordu ve çalkalanarak dönüyordu. Perrin bulutun dışında duraksadı, sonra içine girdi. Bir kabusun içine adım atmak gibiydi. Rüzgar aniden sertleşti, hava enerjiyle uğuldamaya başladı. Fırtınanın içinde yapraklar, toprak ve kum zerreleri uçuşuyordu. Perrin elini kaldırarak kendini korumaya çalıştı.</p>
<p class="p0"><span class="t3">Hayır</span>, diye düşündü.</p>
<p class="p0">Çevresinde küçük, sakin bir hava kabarcığı oluştu. Yüzünden birkaç santim ötede fırtına esmeye devam ediyordu ve Perrin fırtınanın pençesine düşmemeye zorlanıyordu. Bu fırtına bir düş ya da kabus değildi; daha engin bir şeydi, <span class="t3">daha</span> gerçek bir şey. Bu sefer, güvenlik kabarcığıyla anormal bir şey yaratan kişi Perrin’di.</p>
<p class="p0">Yürümeye devam etti ve kısa süre sonra karda ayak izleri bırakmaya başladı. Çekirge de rüzgarın etkisini azaltarak, rüzgara karşı yürüyordu. Perrin’den daha güçlüydü; Perrin kendi kabarcığını korumayı ancak başarıyordu. O olmazsa fırtınanın içine çekileceğinden ve havaya fırlayacağından korkuyordu. Büyük dalların, hatta bazen küçük ağaçların havayı yararak yanından geçtiğini görüyordu.</p>
<p class="p0">Çekirge yavaşladı, sonra karların içine oturdu. Yukarıya, zirveye doğru baktı. <span class="t3">Ben kalamam</span>, dedi kurt. <span class="t3">Burası benim yerim değil.</span></p>
<p class="p0">“Anlıyorum,” dedi Perrin.</p>
<p class="p0">Kurt kayboldu, ama Perrin yoluna devam etti. Onu neyin çektiğini bilmiyordu, ama görmesi gerektiğini biliyordu. Birinin görmesi gerekiyordu. Yalnızca iki şeye, rüzgarı uzak tutmaya ve adım atmaya odaklanarak yürürken, saatler geçmiş gibi geldi.</p>
<p class="p0">Fırtına gittikçe şiddetlendi. Burası o kadar kötüydü ki, fırtınayı tamamen dışlayamıyordu, yalnızca en kötü kısmını uzak tutabiliyordu. Dağın zirvesinin kırık olduğu yerde, rüzgara karşı büzülerek, iki uçurumun arasındaki çentik çentik sırtta dikkatle ilerledi. Rüzgar giysilerini çekiştirmeye başlamıştı ve havadaki toza ve kara karşı gözlerini kısmak zorunda kalıyordu.</p>
<p class="p0">Yoluna devam etti. İleride, dağın parçalanmış yamacının üzerinde yükselen zirveye ulaşmaya çalıştı. Aradığı şeyi o noktanın üzerinde bulacağını biliyordu. Bu korkunç fırtına, kurt düşünün daha büyük, daha korkunç bir şeye verdiği tepkiydi. Bu mekanda, bazen her şey uyanık dünyadan daha gerçek oluyordu. Düş fırtınayı yansıtıyordu, çünkü çok önemli bir şey oluyordu. Perrin bunun dehşet verici bir şey olmasından endişeleniyordu.</p>
<p class="p0">Perrin karları yara yara, kayalara tırmanarak, parmak uçlarındaki derileri buz tutmuş kayalarda bırakarak ilerlemeye devam etti. Ama bu son birkaç haftadır iyi eğitim almıştı. Sıçrayamayacağı uçurumların üzerinden atlıyor, onun için fazla yüksek kayalara tırmanıyordu.</p>
<p class="p0">Dağın çentikli, kırık ucunda biri dikiliyordu. Perrin ilerlemeye devam etti. Birinin izlemesi gerekiyordu. Beklenen şey olduğu sırada biri orada bulunmalıydı.</p>
<p class="p0">Sonunda kendini son kayanın üzerine çekti ve kendini zirveden beş metre beride buldu. Şimdi orada bekleyen kişiyi seçebiliyordu. Adam fırtınanın göbeğinde durmuş, kıpırdamadan doğuya bakıyordu. Soluk ve saydamdı, gerçek dünyadaki halinin yansıması. Bir gölge gibi. Perrin hiç böyle bir şey görmemişti.</p>
<p class="p0">Adam Rand’dı, elbette. Perrin öyle olacağını biliyordu. Lime lime olmuş eliyle kayaya tutundu ve diğer eliyle pelerinine sarındı pelerini pek çok uçurum yamacı önce yaratmıştı. Kızarmış gözlerini kırpıştırarak yukarıya baktı. Dikkatinin çoğunu rüzgarı itmeye ve fırtınanın içine savrulmamaya vermek zorunda kalıyordu.</p>
<p class="p0">Aniden şimşek parladı, tırmanmaya başladığından beri ilk defa gökgürültüsü patladı. O şimşek dağın çevresinde yay gibi aktı. Işığı Rand’ın yüzüne düştü. O sert, duygusuz, taş gibi yüze. Yüzünün kıvrımları nereye gitmişti? Rand ne zaman bunca çizgi ve köşe edinmişti? Hele o, mermerden yapılmış gibi görünen gözler!</p>
<p class="p0">Rand’ın üzerinde siyah ve kırmızı renklerde bir ceket vardı. Güzel, süslü bir ceket. Beline bir kılıç kemeri dolanmıştı. Rüzgarlar Rand’ın giysilerine dokunmuyordu. Giysiler, Rand gerçekten de bir heykelmiş gibi, olağanüstü kıpırtısızdı. Taştan oyulmuş gibiydi. Hareket eden tek şey koyu kızıl saçlarıydı, rüzgar onları savuruyor, fırlatıp döndürüyordu.</p>
<p class="p0">Perrin canını kurtarmak için kayalara tutundu. Soğuk rüzgar yanaklarını, parmaklarını ve ayaklarını öyle uyuşturmuştu ki, onları zar zor hissedebiliyordu. Sakalı tozsu buz ve karla diken diken hale gelmişti. Rand’ın çevresinde siyah bir şey dönmeye başladı. Fırtınanın parçası değildi; sanki gecenin kendisi Rand’dan sızıyordu. Derisinden karanlık dokunaçlar çıktı, minik kollar gibi kıvrılıp ona dolandı. Can bulmuş şerden farksızdı.</p>
<p class="p0">“Rand!” diye bağırdı Perrin. “Savaş onunla! Rand!”</p>
<p class="p0">Sesi rüzgarda kayboldu. Rand’ın onu duyabileceğinden kuşkuluydu zaten. Rand’ın derisindeki gözeneklerden sızan sıvı katran gibi akmaya, Yeniden Doğan Ejder’in çevresinde zifiri karanlık bir birikinti yaratmaya devam etti. Birkaç dakika sonra, Perrin karanlık yüzünden Rand’ı göremez olmuştu. Karanlık onu sarmış, yalıtmış, yok etmişti. Yeniden Doğan Ejder gitmişti. Yalnızca şer kalmıştı.</p>
<p class="p0">“Rand, lütfen...” diye fısıldadı Perrin.</p>
<p class="p0">Sonra karanlığın ortasından, o kükremenin ve fırtınanın merkezinden, minik bir ışıltı çıkıp şerri yardı. Çok karanlık bir gecedeki mum parıltısı gibi. Işık yukarı doğru, uzak gökyüzüne doğru, bir işaret ateşi gibi parıldadı. Öylesine kırılgandı ki.</p>
<p class="p0">Fırtına onu örseledi. Rüzgar savruldu, uludu, haykırdı. Şimşekler kayalık zirveyi dövdü, kaya parçaları koparttı, toprağı kavurdu. Karanlık dalgalandı ve kabardı.</p>
<p class="p0">Ama ışık yine de parlıyordu.</p>
<p class="p0">Siyah şerrin kabuğunda çatlaklardan bir ağ belirdi ve içindeki parıltı ışıdı. Çatlaklar çoğaldı, yayıldı. İçeride güçlü bir şey vardı, parlayan, <span class="t3">ışıltılı</span> bir şey.</p>
<p class="p0">Kabuk dışarıya doğru patladı, buharlaştı ve dışarıya öyle parlak, öyle inanılmaz bir ışın yolladı ki, adeta Perrin’in gözlerini kavurdu. Ama o yine de izlemeye devam etti, gözlerini gölgelemek ya da önündeki muhteşem görüntüyü engellemek için kolunu kaldırmadı. Rand, yukarıdaki göklere haykırırmış gibi ağzı açık, o ışığın içinde duruyordu. Güneş sarısı ışık sütunu havaya fırladı, fırtına sanki <span class="t3">sarsıldı</span>, tüm gökyüzü dalgalandı.</p>
<p class="p0">Fırtına kesildi.</p>
<p class="p0">O alev alev ışık sütunu, gökyüzünden yere ışıyan güneş ışığına dönüştü ve Ejderdağı’nın zirvesini aydınlattı. Perrin parmaklarını kayadan çekti ve ışığın içinde dikilen Rand’a hayretle baktı. Perrin saf güneş ışığı görmeyeli o kadar uzun zaman olmuştu ki.</p>
<p class="p0">Kurtlar ulumaya başladılar. Bu bir zafer, bir övünç, bir utku ulumasıydı. Perrin başını kaldırdı ve bir anlığına Genç Boğa olarak onlarla birlikte uludu. Güneş ışığının büyüdüğünü, kendisini kapladığını, sıcaklığının soğuğu yok ettiğini hissedebiliyordu. Geride bıraktığı güneş ışığı yüzünden Rand’ın imgesinin kaybolduğunu fark etmedi bile.</p>
<p class="p0">Perrin’in çevresinde kurtlar belirdiler ve zirveye kondular. Ulumaya, sıçrayıp oynamaya, her yeri kaplayan güneş altında kutlama yapmaya devam ettiler. Havlayıp ciyakladılar ve zıplayarak dört bir yana kar sıçrattılar. Çekirge de aralarındaydı, sıçrayarak Perrin’in üzerinden geçti.</p>
<p class="p0"><span class="t3">Son Av Başlıyor, Genç Boğa!</span> diye haykırdı Çekirge. <span class="t3">Yaşayacağız. Yaşayacağız!</span></p>
<p class="p0">Perrin biraz önce Rand’ın durduğu yere döndü. Eğer o karanlık Rand’ı almışsa...</p>
<p class="p0">Ama almamıştı. Geniş geniş gülümsedi. “Son Av geldi!” diye bağırdı kurtlara. “Başlasın madem!”</p>
<p class="p0">Kurtlar, biraz önce fırtınanın uluduğu kadar yüksek sesle uluyarak onayladılar.</p>
</body>
</html>