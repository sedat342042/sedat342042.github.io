<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<meta http-equiv="Content-Type" content="application/xhtml+xml; charset=utf-8"/>

<link rel="stylesheet" type="text/css" href="../Styles/style.css"/>
<title>Geceyarısı Kuleleri</title>
</head>
<body>
<p class="p1" style="text-align: center;"><span class="t1">SÖZLÜK</span></p>
<p class="p1" style="text-align: center;">-------------------------------------------------------------------------------------------------</p>
<p class="p1" style="text-align: center;"><br/></p>
<p class="p0"><span class="t1">BU SÖZLÜKTEKİ TARİHLER ÜZERİNE BİR NOT:</span> Torna Takvimi (Toma dur Ahmid tarafından düzenlenmiştir) son erkek Aes Sedai’nin ölümünden yaklaşık iki yüz yıl sonra uyarlanmış ve Dünyanın Kırılışı’ndan Sonraki (KS) senelerin kaydedilmesinde kullanılmıştır. Trolloc Savaşları esnasında pek çok kayıt yok edilmiştir, öyle ki savaşların sona ermesi ile eski sisteme göre hangi yılda bulunulduğu üzerine tartışmalar çıkmıştır. Gazarlı Tiam tarafından, Trolloc tehdidinden kurtulunmasını kutlamaya dayalı, her yılı Özgür Yıl (ÖY) sayan yeni bir takvim önerilmiştir. Gazar takvimi savaştan sonraki yirmi yıl içinde geniş kabul görmüştür. Artur Şahinkanadı imparatorluğunun kuruluşuna dayalı (KY, Kuruluş Yılı) yeni bir takvim yaratmaya çalışmıştır, ama artık bu yalnızca tarihçiler tarafından bilinen ve atıfta bulunulan bir takvimdir. Yüzyıl Savaşları’nın yarattığı geniş çaplı yıkım, ölüm ve kesintilerden sonra, Deniz Halkı’ndan bir alim olan Uren din Jubai Süzülen Martı tarafından dördüncü bir takvim düzenlenmiş, Tarabonlu Panarch Farede tarafından yürürlüğe konulmuştur. Şu anda, Yüzyıl Savaşları’nın gelişigüzel olarak belirlenmiş bitiş yılından başlayan ve Yeni Çağ’ın (YÇ) yıllarını kaydeden Farede Takvimi geçerlidir.</p>
<p class="p0"><span class="t1">Aelfinn:</span> İnsana benzeyen, ama yılansı özellikleri olan bir varlık. Üç soruya doğru yanıtlar veriyorlar. Soru ne olursa olsun, yanıtları her zaman doğru, ama genellikle anlamları açık olmuyor. Gölge ile ilgili sorular sormak son derece tehlikeli olabiliyor. Bulundukları gerçek yer bilinmiyor; eskiden Mayene’in elinde olan, ama son zamanlarda Tear Taşı’nda saklanan bir <span class="t3">ter’angreal</span>den geçilerek ziyaret edilebiliyorlar. Ghenjei Kulesi’ne girerek ulaşılabilecekleri de anlatılıyor. Kadim Lisan’da konuşuyorlar, sözleşmelerden ve anlaşmalardan bahsediyorlar ve içeri girenlerin üzerinde demir, müzik aleti ya da ateş yakabilen araçlar olup olmadığını soruyorlar. Bkz. <span class="t3">Eelfinn.</span></p>
<p class="p0"><span class="t1">Alan ölçü birimleri: </span>(1) Arazi: 1 kurdele=20 adım x 10 adım (200 adım kare); 1 sicim=20 adım x 50 adım (100 adım kare); 1 post=l00 adım x 100 adım (10.000 adım kare); 1 halat=100 adım x 1000 adım (100.000 adım kare); 1 yürüyüş=l000 adım x 1000 adım (0,64 kilometrekare). (2) Kumaş: 1 adım=l adım ve 1 el x 1 adım ve 1 el.</p>
<p class="p0"><span class="t1">Altın Turna: </span>Kaybolan eski Sınırboyu ulusu Malkier’in bayrağı.</p>
<p class="p0"><span class="t1">Arad Doman:</span> Aryth Okyanusu kıyısında bir ulus. Şu anda iç savaşın ve Yenidendoğan Ejder’e karşı çıkanlara karşı verilen savaşların pençesinde. Başkenti Bandar Eban. Arad Doman’da, ulusun kuruluşu sırasında asil sınıfı oluşturan kişilerin soyundan gelenler kandoğumlu olarak bilinir. Hükümdar (kral ya da kraliçe), hemen hemen tamamı kadınlardan oluşan tüccar loncalarının başları (Tüccarlar Konseyi) tarafından seçilir. Hükümdar tüccar değil, asil olmalıdır ve yaşam boyu hükmetmek üzere seçilir. Yasal olarak kral ya da kraliçenin yetkesi mutlaktır, yalnız Konsey’in dörtte üçünün oyları ile tahtından indirilebilir. Mevcut hükümdar Almadar Lordu, Almadar Evi’nin Yüksek Makamı, Kral Alsalam Saeed Almadar’dır. Şu anda nerede olduğu, bir gizem perdesiyle örtülüdür.</p>
<p class="p0"><span class="t1">Araştırmak: </span>Fiziksel durum ve hastalık teşhislerinde Tek Güç kullanma yeteneği.</p>
<p class="p0"><span class="t1">Arayıcı:</span> Daha resmi olarak, Gerçeğin Arayıcısı. Seanchan İmparatorluk Tahtı’nın polis/casus organizasyonudur. Çoğu Arayıcı <span class="t3">da’covale</span> ve İmparatorluk ailesinin malı olsa da çok kapsamlı güçleri vardır. Bir Arayıcı’nın sorduğu bir soruya yanıt vermediği için ya da bir Arayıcı ile tam olarak işbirliği yapmadığı için Kan’dan biri bile tutuklanabilir ve bu sonuncusunu Arayıcı’nın kendisi tanımlar, yalnızca İmparatoriçe tarafından yeniden değerlendirmeye alınabilir. <span class="t3">Da’covale</span> olan Arayıcıların omuzları kuzgun ve kule simgesi ile damgalanmıştır. Ölümnöbetçilerinin aksine, Arayıcılar kuzgunlarını göstermeyi nadiren isterler ve bunun sebebi kısmen kim ve ne olduklarını açıklamayı gerektirmesidir. Bkz. <span class="t3">El, Dinleyiciler.</span></p>
<p class="p0"><span class="t1">Asha’man (Aşaman):</span> 1. Kadim Lisan’da ‘Koruyucu’ ya da ‘Savunucu’, ama her zaman gerçeğin ve adaletin koruyucusu. 2. Yönlendirmeyi öğrenmek üzere Andor, Caemlyn yakınlarındaki Kara Kule’ye gelen adamların kendilerine taktıkları isim. Aynı zamanda bir rütbe. Eğitimleri Tek Güç’ün silah olarak kullanılması yöntemlerine odaklanır. Beyaz Kule’den ayrıldıkları bir konu da <span class="t3">saidin</span> kavramayı öğrendikten sonra bütün işlerini Güç’le yapmalarının beklenmesidir. Kara Kule’ye ilk katıldıklarında Asker ismini alırlar ve Andor tarzında, yüksek yakalı, sade siyah ceket giyerler. Adanmışlığa yükseltildiklerinde yakalarına Kılıç denen gümüş bir iğne takarlar. Asha’man seviyesine terfi ettiklerinde, gümüş kılıcın karşısında, kırmızı-altın mineli, Ejder şeklindeki yaka iğnesini taşırlar. Erkeklerinin yönlendirebildiğini öğrendiklerinde, Asha’man karıları dahil pek çok kadın kaçsa da, Kara Kule’ye katılan erkeklerin çoğu evlidir ve karıları ile bağ kurmak için Muhafız bağının bir versiyonunu kullanırlar. Bu bağın, itaat gerektirecek şekilde değiştirilmiş bir şekli son zamanlarda yakalanan Aes Sedailer üzerinde de kullanılmaktadır. Asha’manların bazıları geleneksel Muhafız bağları ile Aes Sedailerle bağ kurmuştur. Asha’manların önderi Mazrim Taim’dir. Taim kendine M’hael adını vermiştir. M’hael Kadim Lisan’da ‘önder’ anlamına gelir.</p>
<p class="p0"><span class="t5">Avendesora:</span> Kadim Lisan’da, “Yaşam Ağacı.” Rhuidean’da bulunmaktadır.</p>
<p class="p0"><span class="t1">Balwer, Sebban:</span> Eskiden, görünüşte Pedron Niall’ın sekreteriydi, ama gizliden gizliye casus ağının yöneticisiydi. Kendine has sebeplerden dolayı Morgase’in Amador’da Seanchanlardan kaçmasına yardım etti ve şu anda Perrin t’Bashere Aybara ve Faile ni Bashere t’Aybara’nın sekreteri olarak çalışmaktadır. Ama sorumluluk alanı genişlemiştir ve <span class="t3">Cha Faile</span>’nin aktivitelerini yönetmekte, Perrin onu bu gözle görmese de, Perrin’in casus ağının yöneticisi olarak çalışmaktadır. Bkz. <span class="t3">Cha Faile</span>.</p>
<p class="p0"><span class="t1">Başkatip:</span> Gri Ajah başına verilen isim. Şu anda Beyaz Kule’de Serancha Colvine bu unvana sahiptir.</p>
<p class="p0"><span class="t1">Birinci Dokumacı:</span> Sarı Ajah’ın başına verilen isim. Beyaz Kule’de Suana Dragand bu unvana sahiptir. Suana Sedai şu anda Kule Salonu’nda Temsilci olan iki Ajah başından biridir. Asiler arasında bu konumdaki kişi Romanda Cassin’dir.</p>
<p class="p0"><span class="t1">Birinci Seçici:</span> Mavi Ajah başına verilen unvan. Şu andaki Birinci Seçici’nin kim olduğu bilinmemektedir, ama Lelaine Akashi’nin bu pozisyonu doldurduğu tahmin edilmektedir.</p>
<p class="p0"><span class="t1">Birinci Mantıkçı:</span> Beyaz Ajah’ın başına verilen isim. Şu anda Beyaz Kule’de Ferane Neheran bu konumdadır. Şu anda Ferane Sedai Kule Salonu’nda Temsilci olan iki Ajah başından biridir.</p>
<p class="p0"><span class="t1">Birleşme:</span> Artur Şahinkanadı’nın, oğlu Luthair kumandanlığında gönderdiği ordular Seanchan’a vardığında, birbirleriyle sık sık savaşan uluslardan oluşan, genellikle Aes Sedailerin hüküm sürdüğü, koşulların devamlı değiştiği, karman çorman bir kıta buldu. Beyaz Kule’nin bir benzeri olmadığından Aes Sedailer, Güç kullanarak kendi bireysel çıkarları için çalışıyorlardı. Küçük gruplar halinde, durmaksızın birbirleri aleyhine entrikalar çeviriyorlardı. Aryth Okyanusu’nun doğusundan gelen orduların tüm kıtayı fethetmeye başlamalarının ve onların soyundan gelenlerin fethi tamamlayabilmelerinin sebebi, kısmen bu bitmek tükenmek bilmez entrikalar ve onların sonucunda çıkan savaşlardı. Orijinal orduların torunları, Seanchan’ı fethederken, kendileri de Seanchan oldular. Fetih yüzyıllar sürdü ve Birleşme olarak anılmaktadır. Bkz. Geceyarısı Kuleleri.</p>
<p class="p0"><span class="t1">Büyük On Üçlük Konsey’in Başı:</span> Kara Ajah başına verilen unvan. Şu anda bu konumda Alviarin Freidhen bulunmaktadır.</p>
<p class="p0"><span class="t5">Callandor:</span> Kılıç Olmayan Kılıç, Dokunulamayan Kılıç. Eskiden Tear Taşı’nda saklanan kristal bir kılıçtır ve erkek yönlendiricilerin kullandığı güçlü bir <span class="t3">sa’angreal</span>dir. Bilinen kusurları vardır: <span class="t3">Sa’angreal</span>in kullanımını güvenli kılan tampondan yoksundur ve dolayısıyla lekenin etkisini artırır. Başka kusurları da olduğu tahmin edilmektedir.</p>
<p class="p0"><span class="t5">Cha Faile:</span> 1. Kadim Lisanda, “Atmacanın Pençesi.” 2. Faile ni Bashere t’Aybara’ya sadakat yemini eden, <span class="t3">ji’e’toh</span>’a uymaya çalışan genç Cairhienlilerin ve Tearlıların kendilerine verdikleri isim. Gizliden gizliye, onun kişisel devriyeleri ve casusları olarak görev yaparlar. Faile’nin Shaidoların elinde tutsak olduğu dönemde, Sebban Balwer önderliğinde çalışmaya devam etmişlerdir. Bkz. Balwer, Sebban.</p>
<p class="p0"><span class="t1">Charin, Jain:</span> Bkz. Uzakgezgini, Jain.</p>
<p class="p0"><span class="t5">Cuendillar:</span> Efsaneler Çağı’nda yaratılmış, sözde zarar verilemez bir madde. Onu kırmak için yapılan her girişimi soğurur ve daha da güçlenir. <span class="t3">Cuendillar</span> yapımının sonsuza dek unutulduğu sanılsa da, onunla yapılmış yeni nesneler bulunduğu söylentileri çıkmıştır. Aynı zamanda yürektaşı olarak bilinir.</p>
<p class="p0"><span class="t5">Da’covale: </span>1. Kadim Lisan’da ‘sahip olunan kişi’ ya da ‘mal olan kişi’. 2. Seanchanlar arasında terim genellikle, eşyalara ve mülklere ek olarak, köleler için de kullanılır. Seanchan tarihinde köleliğin uzun ve sıradışı bir tarihi vardır. Köleler gittikçe yükselerek özgür insanlar üzerinde de güç ve yetke sahibi olabilir. Yüksek konumda olanların da düşüp <span class="t3">da’covale</span> olması mümkündür. Bkz. <span class="t3">So’jhin</span>.</p>
<p class="p0"><span class="t5">Der’morat-: </span>1. Kadim Lisan’da ‘usta bakıcı’. 2. Seanchanlar arasında egzotik yaratıklara bakmakta deneyimli ve becerikli olan ve başkalarını eğiten kişileri ifade etmek için kullanılan önek. Örneğin, <span class="t3">der’morat’raken</span>. <span class="t3">Der’morat</span>ların son derece yüksek sosyal statüleri olabilir ve en yüksekleri <span class="t3">der’sul’dam</span>, yani <span class="t3">sul’dam</span>ları eğitenlerdir; yüksek askeri subaylara denk sayılırlar. Bkz. <span class="t3">Morat-</span>.</p>
<p class="p0"><span class="t1">Dinleyiciler:</span> Seanchan casus organizasyonu. Bir Seanchan asilinin, tüccarının ya da bankacısının evindeki hemen herkes, hatta bir <span class="t3">da’covale</span> Dinleyici olabilir. <span class="t3">So’jhin</span>lerin arasından nadiren Dinleyici çıkar. Dinleyiciler aktif rol almaz, yalnızca izler, dinler ve raporlar. Raporları, onları ve Arayıcıları denetleyen Düşük Ellere gider. Hangi raporların eylem için Arayıcılara gönderileceğine onlar karar verir.</p>


<p class="p0"><span class="t1">Eelfinn:</span> İnsansı görünen ama tilki özelliklerine sahip bir varlık türü. Size üç dilek hakkı bahşederler, ama karşılığında bir bedel talep ederler. Dilek hakkı isteyen kişi bedel konusunda pazarlık yapmazsa, bedeli Eelfinnler belirler. Bu koşullar altında, en olağan bedel ölümdür, ama yine de pazarlıkta kendilerine düşeni yaparlar, ama yapma tarzları talep edenin beklediği gibi olmaz. Bulundukları asıl yer bilinmemektedir, ama Rhuidean’da bulunan bir <span class="t3">ter’angreal </span>aracılığıyla ziyaret edilebilirler. Bu <span class="t3">ter’angreal</span> Moiraine Damodred tarafından Cairhien’e götürülmüş ve orada yok olmuştur. Aynı zamanda, Ghenjei Kulesi aracılığı ile ulaşılabilecekleri söylenmektedir. Aelfinnlerin ateş, demir ve müzik aletleri sorularının aynısını sorarlar. Bkz. <span class="t3">Aelfinn</span>.</p>
<p class="p0"><span class="t1">Ejder:</span> Uzak mesafelere patlayıcı mermiler fırlatabilen ve düşmana büyük zarar verebilen, çok güçlü, yeni bir silah.</p>
<p class="p0"><span class="t1">Ejder Alayı:</span> Tamamı piyadeden oluşan, Yenidendoğan Ejder’e sadık, Davram Bashere tarafından kendisi ve Mat Cauthon tarafından düzenlenen ve piyadelerin genel kullanımından son derece farklı prensipler uyarınca eğitilen büyük bir askeri birlik. Çoğu asker normalde orduya gönüllü olarak katılırken, Alay Kara Kule’nin bulduğu adamlara el koyar. Kara Kule’nin arama grupları Yenidendoğan Ejder’i takip etmek isteyen bütün erkekleri kapıyollar aracılığı ile Caemlyn’e götürmekte, ancak ondan sonra yönlendirmeyi öğrenebilecekleri seçmektedir. Kalanlar, ki sayıları daha büyüktür, Bashere’in eğitim kamplarına gönderilmektedir.</p>
<p class="p0"><span class="t1">Ejder Yumurtası: </span>Ejderlerin fırlattığı patlayıcı mermilere verilen isim.</p>
<p class="p0"><span class="t1">En Yüksek:</span> Kızıl Ajah başına verilen unvan. Şu anda bu konumda Tsutama Rath bulunmaktadır.</p>
<p class="p0"><span class="t1">Fel, Herid: </span><span class="t3">Mantık ve Mantıksızlık</span>’ın ve başka kitapların yazarı. Fel, Cairhien Akademisi’nde tarih ve felsefe öğrencisi (ve öğretmeni) idi. Çalışma odasında paramparça edilmiş halde bulundu.</p>
<p class="p0"><span class="t1">Geceyarısı Kuleleri:</span> Seanchan, Imfaral’da bulunan, cilalanmamış siyah mermerden yapılmış on üç kale. Seanchan Birliği için savaşıldığı dönemde, bir askeri kudret merkeziydi. Birleşme sürecinin son savaşı burada verildi ve Şahinkanadı’nın soyundan gelenler gücü ele geçirdi. O zamandan beri kullanılmıyor. Efsanelere göre, büyük ihtiyaç zamanında, İmparatorluk ailesi Geceyarısı Kuleleri’ne geri dönecek ve “yanlış olanı düzeltecek”. Bkz. Birleşme.</p>
<p class="p0"><span class="t1">Graendal:</span> Terkedilmişlerden biri. Eskiden Kamarile Maradim Nindar olarak tanınıyordu. Çileciliği ile biliniyordu ve Karanlık Varlık’a hizmet etmeye karar veren ikinci Terkedilmişti. Acımasız bir katildi ve Aran’gar ile Asmodean’ın ölümlerinden ve Mesaana’nın yok edilmesinden sorumluydu. Şimdi nerede, nasıl yaşadığı bilinmemektedir.</p>
<p class="p0"><span class="t1">Haberci:</span> Daha resmi haliyle, Lord Ejder’in Habercisi. Eskiden Shienarlı bir asker olan Masema Dagar aydınlanmış, Ejder’in Yeniden Doğumu’nu dünyaya haber vermek için seçildiğine karar vermiştir. Yenidendoğan Ejder’in Işık’ın cisimleşmiş hali olduğundan, Yenidendoğan Ejder çağırdığında hazır olmaktan daha önemli hiçbir şey -ama hiçbir şey!- olmadığına inanır. Başkalarına Yenidendoğan Ejder’in ihtişamını kabul ettirmek için o ve takipçileri her yolu kullanabilir. Bunu reddedenler öldürülür, ağır davrananlar evlerinin ve dükkanlarının yakılmasına tanık olabilir, kendileri de kırbaçlanır. ‘Haberci’ dışında isim kullanmamaktadır, Ghealdan ve Amadicia’ya kaos getirmiştir ve bu ülkelerin büyük kısmını artık o kontrol etmektedir. O gittikten sonra, Seanchanlar Amadicia’da, Taç Yüksek Konseyi ise Ghealdan’da düzeni tekrar sağlamaya başlamıştır. Haberci Rand’a getirmek üzere gönderilen Perrin Aybara’ya katılmıştır ve bilinmeyen sebeplerden dolayı, bu Yenidendoğan Ejder’in yanına gitmeyi geciktirse de, onun yanında kalmıştır. En düşük türden erkekler ve kadınlar tarafından takip edilmektedir; adamın karizmasına ilk kapıldıklarında düşük olmasalar bile, onun etkisi altında düşmüşlerdir.</p>
<p class="p0"><span class="t5">Hadori:</span> Bir Malkilerli erkeğin saçlarını geride tutmak için başına doladığı deri örgü şerit. Malkier Afet karşısında düşene kadar, bütün Malkierli erkekler saçlarını omuzlarına dek uzatırlardı ve <span class="t3">hadori</span>yle bağlarlardı. Kılıç sunulması gibi, <span class="t3">hadori</span> takmasına izin verilmesi de, Malkierli erkekler için çocukluktan erkekliğe geçişin simgesi sayılıyordu. <span class="t3">Hadori</span>, bir yetişkin olarak onun görevlerini ve sorumluluklarını, Malkier’le bağlantısını simgelemektedir. Bkz.<span class="t3">ki’sain</span>.</p>
<p class="p0"><span class="t1">Hanlon, Daved: </span>Bir Karanlıkdostu, Terkedilmiş Rahvin Lord Gaebril adı altında Caemlyn’e hükmederken, ona hizmet eden Beyaz Aslanların komutanı olan kişi. Hanlon sonra, Yenidendoğan Ejder’e karşı çıkan isyanı büyütmek amacıyla Beyaz Aslanları Cairhien’e götürdü. Beyaz Aslanlar bir ‘şer kabarcığı’ tarafından yok edildi ve Hanlon Caemlyn’e geri çağrıldı. Doilin Mellar adı altında kendini Kız-Veliaht Elayne’e beğendirdi. Söylentiler adamın kendini beğendirmekten çok daha fazlasını yaptığını anlatıyor.</p>
<p class="p0"><span class="t1">Havaifişekçiler Loncası:</span> Havaifişek yapımının sırrını saklayan bir topluluk. Bu sırrı büyük titizlikle korurlar ve bu uğurda cinayet işlemeyi bile göze alırlar. Lonca ismini hükümdarlar ve bazen büyük lordlar için düzenledikleri muhteşem gösterilerden alır. Başkalarının kullanması için küçük Havaifişekler satılabilir, ama içlerinde ne olduğunu öğrenmeye çalışmanın felaketle sonuçlanabileceğine dair uyarılar da yapılır. Eskiden Lonca’nın Cairhien ve Tanchico’da lonca evleri vardı, ama ikisi de yıkıldı. Ayrıca, Tanchico’daki lonca üyeleri Seanchan istilasına direndi ve hayatta kalanlar <span class="t3">da’covale</span> yapıldı. Artık Lonca yok. Bununla beraber, bireysel Havaifişekçiler Seanchan hakimiyetinden kaçtılar ve çok yakında Lonca’nın hatırlanmasını sağlamak için çalışabilirler. Bkz. <span class="t3">Da covale</span>.</p>
<p class="p0"><span class="t1">Imfaral:</span> Seanchan’ın en büyük altıncı şehri. Seandar’ın kuzeybatısında bulunur ve Geceyarısı Kuleleri’ni barındırır. Bkz. Geceyarısı Kuleleri.</p>
<p class="p0"><span class="t1">Işığın Evlatları:</span> Karanlık Varlık’ın alt edilmesine ve tüm Karanlıkdostlarının yok edilmesine adanmış, hiçbir ülkeye bağlı olmayan, katı çileci kuralları olan bir topluluk. Yüzyıl Savaşları sırasında, sayıları gittikçe artan Karanlıkdostlarını Işık’a döndürmek için Lothair Mandelar tarafından kurulan topluluk, savaş sırasında tamamen askeri bir organizasyona dönüşmüştür. İnançları son derece katıdır, gerçeği ve doğruyu yalnızca kendilerinin bildiğinden kesinlikle emindirler. Aes Sedaileri ve onları destekleyenleri Karanlıkdostu sayarlar. Beyazpelerinler olarak bilinirler. Eskiden karargahları Amadicia’daki Amador’daydı, ama Seanchanlar şehri fethettiği zaman oradan sürüldüler. İşaretleri beyaz fon üzerinde güneş patlamasıdır. Bkz. <span class="t3">Sorgucular</span>.</p>
<p class="p0"><span class="t1">Kahverengi Ajah Kurulu:</span> Kahverengi Ajah’ın başında tek bir Aes Sedai yerine bir kurul bulunur. Beyaz Kule’deki mevcut kurulun başı Jesse Bilal’dir; Beyaz Kule’deki diğer üyeler ve asi kamptaki kurulun üyeleri bilinmemektedir.</p>
<p class="p0"><span class="t1">Kanatlı Askerler:</span> Mayene Başı’nın kişisel korumaları ve Mayene’de elit askeri birlik. Kanatlı Askerlerin üyeleri kırmızıya boyalı plaka zırhlar, çıkıntılı taslara benzeyen ve arkada enseye kadar gelen kırmızı miğferler takar ve kırmızı flamalı mızraklar taşır. Subayların miğferlerinin yan taraflarına kanat deseni işlenmiştir ve rütbe ince tüylerle belirlenir.</p>
<p class="p0"><span class="t1">Kanbıçakları:</span> Seçkin bir Seanchan askeri birliği. Her biri güçlerini ve hızlarını artıran, karanlığa bürünmelerini kolaylaştıran birer <span class="t3">ter’angreal</span>le donanmıştır. <span class="t3">Ter’angreal</span> Kanbıçağı’nın kanından bir damlanın yüzüğe dokundurulması ile çalıştırılır ve çalışmaya başladıktan sonra konağın hayatını yavaş yavaş tüketir. Konak birkaç gün içinde ölür.</p>
<p class="p0"><span class="t1">Kızıl El Birliği:</span> Bkz. <span class="t3">Shen an Calhar</span>.</p>
<p class="p0"><span class="t1">Kızıl Kollar:</span> Kızıl El Birliği’ne ait, El’in diğer askerlerinin bir kasabada ya da köyde sorun çıkarmaması, hasar yaratmaması için geçici polis görevi yapmak üzere seçilmiş üyeleri. İsimlerinin sebebi, görev başında neredeyse tüm kollarını kaplayan çok geniş, kırmızı kol bantları takmalarıdır. Normalde en deneyimli ve güvenilir adamlardan seçilirler. Verilen zararlar Kızılkol olarak seçilen adamlardan tahsil edileceğinden, her şeyin sakin ve huzurlu olması için büyük çaba gösterirler. Eski Kızılkolların bazıları Ebou Dar’a giderken Mat Cauthon’a eşlik etmek üzere seçilmiştir. Bkz. <span class="t3">Shen an Calbar</span>.</p>
<p class="p0"><span class="t5">Ki’sain:</span> Yetişkin bir Malkierli kadının, oğullarının Gölge’yle savaşmasını sağlamak için ettiği ya da edeceği yemini simgelemek üzere, her sabah alnına kondurduğu küçük boya benek. Bu yemin söz konusu oğulların mutlaka savaşçı olacağını ifade etmez, ama her gün, ellerinden gelen her şekilde, Gölge’ye karşı çıkacaklarını ifade eder. <span class="t3">Hadori</span> gibi, <span class="t3">ki’sain</span> de Malkier’le bağlantılarını ve kadını diğer Malkierlilerle birleştiren bağı simgeler. Yine <span class="t3">hadori</span> gibi, <span class="t3">ki’sain</span> de yetişkinlik işaretidir. <span class="t3">Ki’sain</span> aynı zamanda onu kullanan kadın hakkında bilgi verir. Bekar kadınlar mavi, evli kadınlar kırmızı, dul kadınlar beyaz benekler kullanır. Öldüğünde, kadın evlenmiş olsa da olmasa da, alnına üç benek de yapılır. Bkz. <span class="t3">hadori</span>.</p>
<p class="p0"><span class="t1">Kraliçe’nin Askerleri: </span>Andor’da elit askeri birlik. Barış zamanında Askerler Kraliçe’nin yasalarını uygulamak ve barışı korumaktan sorumludur. Kraliçe’nin Askerleri kırmızı ceket, parlak zırh ve plaka zırh, canlı kırmızı pelerin ve parmaklıklı yüz koruma parçası olan koni şeklinde miğferler kullanırlar. Yüksek rütbeli subaylar omuzlarına rütbe düğümleri takarlar ve altın aslan başı mahmuzları kullanabilirler. Son zamanlarda Kraliçe’nin Askerleri’ne Kız-Veliaht’ın kişisel korumaları eklenmiştir. Korumalar, kumandanları Doilin Mellar dışında, yalnızca kadınlardan oluşur. Bu Asker kadınlar erkek meslektaşlarından çok daha süslü üniformalar giyerler. Geniş siperlikli ve beyaz tüylü şapkaları, kırmızı lake kaplı plaka zırhları, beyaz kenarlı miğferleri, Andor’un Beyaz Aslan’ı desenli dantel kenarlı kuşakları vardır.</p>
<p class="p0"><span class="t1">Kumandan-General:</span> 1. Andor Kraliçesi’nin Askerlerinin kumandanının rütbesi. Şu anda bu konumun sahibi Leydi Birgitte Trahelion’dur. 2. Yeşil Ajah’ın başına verilen isim. Şu anda bu mevkide Adelorna Bastine bulunmaktadır.</p>
<p class="p0"><span class="t1">Kuzgunlar Kulesi:</span> Seanchan’ın merkezi İmparatorluk zindanı. Başkent Seandar’da bulunuyor ve Gerçeğin Arayıcıları’nın karargahı olarak görev yapıyor. Kandan olanlar burada hapsediliyor, sorgulanıyor ve idam ediliyor. Sorgulama ve idam, tek damla kan dökülmeden yapılmalı. Bkz. Arayıcılar.</p>
<p class="p0"><span class="t1">Kütük:</span> Ogierler arasında halk toplantısı. Bir <span class="t3">yurdun</span> İhtiyarlar heyeti tarafından yönetilir, ama tüm yetişkin Ogierler konuşabilir ya da adına konuşacak bir avukat seçebilir. Kütükler genellikle <span class="t3">yurdun </span>içindeki en büyük ağaç kütüğünün bulunduğu yerde düzenlenir ve senelerce sürebilir. Tüm Ogierleri etkileyecek bir durum söz konusu olduğunda, Büyük Kütük düzenlenir ve tüm <span class="t3">yurt</span>lardan Ogierler durumu tartışmak üzere bir araya gelirler. <span class="t3">Yurt</span>lar sırayla Büyük Kütük’ü düzenlerler.</p>
<p class="p0"><span class="t5">Marath’damane:</span> Kadim Lisan’da ‘tasmalanması gerekenler’ ve aynı zamanda ‘tasmalanması gereken kişi’. Terim Seanchanlar tarafından, yönlendirme yeteneğine sahip, <span class="t3">damane</span> olarak tasmalanmamış kadınlar için kullanılır.</p>
<p class="p0"><span class="t1">Mellar, Doilin:</span> Bkz. <span class="t3">Hanlon, Daved</span>.</p>
<p class="p0"><span class="t5">Mera’din:</span> Kadim Lisan’da ‘Kardeşsiz’. Bir ıslaktopraklı olan Rand al’Thor’u <span class="t3">Car’a’carn</span> olarak kabullenemedikleri ya da onun Aiellerin tarihi ve kaynağı konusundaki açıklamalarını reddettikleri için klanlarını ve boylarını terk edip Shaidolara katılan Aiellerin kendilerine taktıkları topluluk ismi. Aieller arasında klan ve boyu terk etmek düşünülemez bir durumdur, bu yüzden Shaidolar arasındaki kendi savaşçı toplulukları onları aralarına almaya gönülsüzdür. Bu yüzden bu topluluğu, Kardeşsizleri kurmuşlardır.</p>
<p class="p0"><span class="t1">Moiraine Damodred:</span> Mavi Ajah’tan Cairhienli bir Aes Sedai. Uzun zamandır ölü sayılıyor. Ama Thom Merrilin ondan geldiği düşünülen bir mektup aldı. Mektup şöyle:</p>
<p class="p0">&nbsp;</p>
<p class="p0"><span class="t3">Çok sevgili Thom,</span></p>
<p class="p0">&nbsp;</p>
<p class="p0"><span class="t3">Sana yazmak istediğim çok şey var, yürekten gelen sözler, ama erteledim, çünkü ertelemem gerektiğini biliyordum ve şimdi de pek az zaman var. Felaket getirme korkusuyla sana söyleyemeyeceğim pek çok şey var, ama anlatabileceklerimi anlatacağım. Söyleyeceklerimi dikkatle dinle. Biraz sonra rıhtıma ineceğim ve orada Lanfear ile yüzleşeceğim. Bunu nereden mi biliyorum? Bu sır başkalarına ait. Bildiğimi söylemem yeterli. Bırak bunu önceden biliyor olmam, söyleyeceklerimin geri kalanı için kanıt olsun.</span></p>
<p class="p0"><span class="t3">Bu mektubu aldığında, sana öldüğüm söylenecek. Herkes buna inanacak. Ben ölmedim ve belki bana bağışlanan senelerin geri kalanını yaşayabilirim. Belki sen, Mat Cauthon ve biri daha, benim tanımadığım bir adam, beni kurtarmaya çalışacaksınız. Belki diyorum, çünkü belki yapmayacaksınız, yapamayacaksınız ya da belki Mat reddedecek. Beni senin seviyor göründüğün kadar sevmiyor ve bunun için, kuşkusuz geçerli olduğunu düşündüğü sebepler var. Denerseniz, sen, Mat ve bir kişi daha olmak zorunda. Daha fazlasını getirmek, herkes için ölüm anlamına gelecek. Daha azını getirmek, herkes için ölüm anlamına gelecek.</span></p>
<p class="p0"><span class="t3">Sen, Mat ve bir kişi daha gelse bile, yine de ölebilirsiniz. Bir, iki ya da üç kişi olarak geldiğinizi ve öldüğünüzü gördüm. Teşebbüs sırasında kendimin de öldüğünü gördüm. Hepimizin yaşadığını ve tutsak olarak öldüğümüzü de gördüm.</span></p>
<p class="p0"><span class="t3">Yine de teşebbüste bulunmaya karar verirseniz, genç Mat beni nasıl bulacağını biliyor, ama bu mektubu ona, kendisi sorana kadar göstermemelisin. Bu çok önemli. Kendisi sorana kadar bu mektup hakkında hiçbir şey bilmemeli. Olaylar, ne pahasına olursa olsun, belli şekillerde ilerlemeli.</span></p>
<p class="p0"><span class="t3">Lan’i yine görürsen, ona bütün bunların herkesin iyiliği için olduğunu söyle. Onun kaderi benimkinden ayrı bir yönde gidecek. Ona Nynaeve ile mutluluk diliyorum.</span></p>
<p class="p0"><span class="t3">Son bir şey daha. Yılanlar ve Tilkiler oyunu hakkında bildiklerini hatırla. Hatırla ve dikkat et.</span></p>
<p class="p0"><span class="t3">Zamanı geldi. Yapılması gerekeni yapmalıyım.</span></p>
<p class="p0"><span class="t3">Birbirimizi yine görsek de, görmesek de, Işık seni aydınlatsın ve sana sevinç versin, sevgili Thom.</span></p>
<p class="p3"><span class="t3">Moiraine</span></p>
<p class="p3">&nbsp;</p>
<p class="p0"><span class="t5">Morat:</span> Kadim Lisan’da ‘bakıcı’. Seanchanlar arasında egzotik yaratıklar için kullanılır. Örneğin, <span class="t3">morat’raken</span> <span class="t3">raken</span>lere binen ya da onlara bakan kişidir, gayri resmi olarak uçucu adı verilir. Bkz.<span class="t3">Der’morat-</span>.</p>
<p class="p0"><span class="t1">Ölümnöbetçileri:</span> Seanchan İmparatorluğu’nda, insanlardan ve Ogierlerden oluşan elit askeri birlik. Ölümnöbetçilerinin insan üyelerinin hepsi <span class="t3">da’covale</span>dir, mal olarak doğmuşlardır ve ait oldukları İmparatoriçe’ye hizmet etmek üzere küçükken seçilmişlerdir. Fanatik ölçüde sadık, son derece gururludurlar, İmparatoriçe’nin <span class="t3">da’covale</span>lerinin işareti olan, omuzlarındaki kuzgun dövmelerini sık sık sergilerler. Ogier üyeler Bahçıvanlar olarak bilinir ve onlar <span class="t3">da’covale</span> değildir. Bahçıvanlar da insan Ölümnöbetçileri kadar sadıktır ve daha fazla korku yaratırlar. İnsan ya da Ogier, Ölümnöbetçileri İmparatoriçe ve İmparatorluk ailesi için ölmeye hazırdırlar ve canlarının İmparatoriçe’nin malı olduğuna, onun dilediği gibi kullanılacağına inanırlar. Miğferleri ve zırhları koyu yeşil (siyah sanılabilecek kadar koyu) ve kan kırmızısı lakelidir, kalkanları siyah lakelidir ve mızraklarında, kılıçlarında siyah püsküller bulunur. Bkz. <span class="t3">Da’covale</span>.</p>
<p class="p0"><span class="t1">Para birimi:</span> Yüzyıllar süren ticaretten sonra her ülkede standart para birimleri aynı olmuştur: Kron (en büyük madeni para), marka ve kuruş. Kronlar ve markalar altın ya da gümüşten yapılabilir, kuruşlar ise gümüş ya da bakırdır, sonuncusu basitçe bakır olarak adlandırılır. Bununla beraber, farklı ülkelerde bu para birimlerin büyüklükleri ve ağırlıkları farklı olabilir. Bir ulusta bile farklı hükümdarların bastırdığı paraların ağırlıkları ve büyüklükleri değişebilir. Ticaret sayesinde, değişik ulusların paraları hemen her yerde bulunabilir. Bu yüzden bankacılar, tefeciler ve tüccarlar paraların değerlerini belirlemek için terazi kullanırlar. Büyük sayıda para bile tartılır.</p>
<p class="p0">En ağır paralar Andor ve Tar Valon paralarıdır ve o iki yerde görece değerleri şu şekildedir: 10 bakır kuruş=l gümüş kuruş; 100 gümüş kuruş=l gümüş marka; 10 gümüş marka=l gümüş kron; 10 gümüş kron=l altın marka; 10 altın marka=l altın kron. Buna karşın büyük paraların daha az altın ya da gümüşten yapıldığı Altara’da, görece değerler şu şekildedir: 10 bakır kuruş=l gümüş kuruş; 21 gümüş kurul=l gümüş marka; 20 gümüş marka=l gümüş kron; 20 gümüş kron=l altın marka; 20 altın marka=l altın kron.</p>
<p class="p0">Tek kağıt para ‘hak mektubu’dur. Bankacılar tarafından, hak mektubu sunulduğunda belli bir miktar altın ya da gümüş vermeyi garanti eden bir belge olarak basılırlar. Şehirler arasında uzun mesafeler olduğundan, birinden diğerine yolculuk etmek için uzun zaman gerektiğinden ve uzun mesafeli iş ilişkilerinin zorluğu yüzünden, bir hak mektubu onu yayımlayan bankanın yakınındaki bir şehirde tam değeri tahsil edilerek bozdurulabilirken, daha uzak bir şehirde daha düşük bir değer karşılığında bozdurulabilir. Genel olarak, uzun yola gitmeyi düşünen zengin biri, gerektiğinde madeni paraya dönüştürmek üzere bir ya da daha fazla hak mektubu taşır. Genelde hak mektuplarını yalnızca bankacılar ve tüccarlar kabul eder ve asla dükkanlarda kullanılmaz.</p>
<p class="p0"><span class="t1">Saldaea:</span> Bir Sınırboyu ulusu. Başkenti Maradon’dur ve kraliyet sarayı Cordamora olarak bilinir (Kadim Lisan’da, “Halkın Yüreği”). Bir kral ya da kraliçe tarafından yönetilir ve hükümdarlık miras yoluyla geçer. Lordlar Kurulu olarak da bilinen Taht Yüksek Kurulu, ulusun yönetiminde hükümdara yardımcı olur. Bir Saldaea hükümdarının karısı ya da kocası yalnızca bir eş değildir, neredeyse hükümdara denk bir yöneticidir. Saldaea şu anda Saldaea Kraliçesi, Işığın Savunucusu, Afetsınırının Kılıcı, Kazadi Evinin Yüksek Makamı, Shahanyi, Asnelle, Kunwar ve Ganai Leydisi En Aydınlık Majesteleri Tenobia si Bashere Kazadi tarafından yönetilmektedir; Mareşal-Generali ve ordusunun önderi amcası ve varisi Davram Bashere’dir, ama Bashere bir süredir görevinin başında değildir.</p>
<p class="p0"><span class="t1">Seandar: </span>Seanchanların İmparatorluk başkenti. Seanchan kıtasının kuzeydoğusunda bulunur. Aynı zamanda, İmparatorluk’un en büyük şehridir.</p>
<p class="p0"><span class="t1">Shara:</span> Aiel Kıraçları’nın doğusunda gizemli bir ülke. Ülke hem zorlu doğal özellikler, hem de insan yapımı duvarlarla korunmaktadır. Shara hakkında pek az şey bilinmektedir, çünkü ülke halkı kültürlerini gizli tutmaya çalışıyormuş gibi görünmektedir. Sharalılar, Aiellerin aksi ifadelerine rağmen, Trolloc Savaşları’nın onlara dokunduğunu inkar ederler. Deniz Halkı’ndan tanıkların anlatımlarına rağmen Artur Şahinkanadı’nın istila teşebbüsünü bildiklerini inkar ederler. Dışarıya sızan pek az bilgiye dayanarak, Sharalıların kadın ise Sh’boanı, erkek ise Sh’botay adı verilen tek bir hükümdar tarafından yönetildiği bilinmektedir. Bu hükümdar tam yedi yıl hüküm sürer, sonra ölür. Hükümdarlık onun eşine geçer, o da yedi yıl hüküm sürer ve ölür. Bu düzen, Dünyanın Kırılışı’ndan bu yana sürmektedir. Sharalılar ölümlerin ‘Desen’in iradesi’ olduğuna inanmaktadır.</p>
<p class="p0">Shara’da yönlendirebilen, Ayyad adı verilen kişiler vardır. Bu kişiler doğumlarında dövmeyle işaretlenirler. Ayyad kadınları Ayyadlarla ilgili kuralları titizlikle uygularlar. Ayyad olanlarla olmayanlar arasında cinsel ilişki, Ayyad olmayanlar için ölümle cezalandırılır. Ayyad’ın bunu güç kullanarak gerçekleştirildiği kanıtlanırsa, o da idam edilir. Birlikten bir çocuk doğarsa, çocuk doğaya bırakılır ve ölür. Erkek Ayyadlar yalnızca damızlık olarak kullanılır. Yirmi bir yaşına geldiklerinde ya da yönlendirmeye başladıklarında, hangisi önce gelirse, Ayyad kadınları tarafından öldürülürler ve cesetleri yakılır. Sözde, Ayyadlar Tek Güç’ü yalnızca Sh’boan ya da Sh’botay’ın emriyle yönlendirirler. Hükümdar her zaman Ayyad kadınları ile çevrilidir.</p>
<p class="p0">Ülkenin ismi bile kuşkuludur. Yerlilerin ona değişik isimler verdikleri bilinmektedir, örneğin Shamara, Co’dansin, Tomaka, Kigali ve Shibuoya.</p>
<p class="p0"><span class="t5">Shen an Calbar: </span>Kadim Lisan’da ‘Kızıl El Birliği’. 1. Pek çok başarı kazanmış, sonunda Trolloc Savaşları sırasında Manetheren yok olurken Manetheren’i savunurken ölmüş efsanevi kahramanlar grubu. 2. Mat Cauthon tarafından neredeyse tesadüfen bir araya getirilmiş askeri birlik. Askeri sanatların zirvesi sayılan Artur Şahinkanadı ve önceki yüzyıllar sırasında kullanılan askeri prensipler uyarınca düzenlenmiştir.</p>
<p class="p0"><span class="t1">Sisneera. Darlin:</span> Bir Tear Yüksek Lordu. Eskiden Yenidendoğan Ejder’e isyan etmişti, ama şimdi Tear’da Yenidendoğan Ejder’in Naibi olarak görev yapıyor.</p>
<p class="p0"><span class="t5">So’jhin:</span> Kadim Lisan’dan en iyi tercümesi, ‘alçaklar arasında yükseklik’ olabilir, ama bazıları başka olasılıkların yanı sıra ‘hem gökyüzü hem vadi’ olarak tercüme eder. <span class="t3">So’jhin</span> Seanchanlar arasında, mirasla geçen, üst düzey hizmetkarlık görevi için kullanılan bir terimdir. <span class="t3">Da’covale</span>, yani mal sayılırlar, ama büyük yetke ve genellikle güç içeren bir konumdur. Kan’dan olanlar bile İmparatorluk ailesinin <span class="t3">so’jhin</span>leri yanında dikkatle adım atarlar ve İmparatoriçe’nin kişisel <span class="t3">so’jhin</span>leri ile denkleriymiş gibi konuşurlar. Bkz. <span class="t3">Kan’dan; da’covale.</span></p>
<p class="p0"><span class="t1">Sonda:</span> Tek Güç’le maden cevheri bulma yeteneği. Aes Sedailerin uzun zaman önce kaybettiği bir yetenekti.</p>
<p class="p0"><span class="t1">Sorgucular:</span> Işığın Evlatları içinde bir grup. Kendilerine Işık’ın Eli derler ve anlaşmazlıklarda gerçeği ve Karanlıkdostlarını ortaya çıkarmaya yemin etmişlerdir. Gerçek ve Işık arayışlarında, normal soruşturma yöntemleri işkencedir ve normal tavırları gerçeği zaten bildikleri ve kurbana itiraf ettirmelerinin yeterli olduğudur. Zaman zaman Evlatlar’dan ve Evlatlar’ı yöneten Kutsanmışlar Kurulu’nda tamamen ayrıymışlar gibi davranırlar. Sorgucuların başı şu anda, Kutsanmışlar Kurulu’nda da bulunan Rhadam Asunawa’dır ve resmi unvanı Yüksek Engizisyoncu’dur. Simgeleri kan kırmızı çoban asasıdır.</p>
<p class="p0"><span class="t1">Taht Kavgası:</span> Genelde, tahtta bir Ev diğerini takip eder. Andor’da, bu terim Modrellen’in ölümünden sonra ortaya çıkan taht mücadelesini anlatmak için kullanılır. Tigraine’in ortadan kaybolmasından sonra Mantear Kız-Veliaht’sız kalmıştı. Trakand Evi’nden Morgase’in tahta geçmesi için iki sene gerekti. Andor dışında bu çekişme, Üçüncü Andor Taht Mücadelesi olarak bilinir.</p>
<p class="p0"><span class="t1">Takvim:</span> Haftada on, ayda yirmi sekiz gün, senede on üç ay vardır. Bayram günlerinin çoğu ayların parçası sayılmaz; bunlara Güngünü (senenin en uzun günü), Şükran Bayramı (her dört senede bir, bahar ekinoksunda) ve Tüm Ruhların Kurtuluşu ya da Tüm Ruhlar Günü (her on senede bir, güz ekinoksunda) dahildir. Ayların isimleri vardır -Taisham, Jumara, Saban, Aine, Adar, Saven, Amadaine, Tammaz, Maighdal, Choren, Shaldine, Nesan, Danu- ama yalnızca resmi belgelerde, memurlar tarafından kullanılır. Çoğu insan için mevsimleri kullanmak yeterlidir.</p>
<p class="p0"><span class="t1">Tarabon: </span>Artyh Okyanusu kıyısında bir ulus. Eskiden büyük bir ticaret ulusuydu, başka şeylerin yanı sıra halılar, boyalar ve Havaifişekçiler Loncası’nın ürünlerini satardı, ama sonra zor zamanlar yaşamaya başladı. Anarşi ve iç savaşa ek olarak Arad Doman ve Ejderyeminlilerle savaşıyor. Seanchanlar geldiğinde düşmeye hazırdı. Şimdi sıkı Seanchan hakimiyeti altında; Havaifişekçiler Loncası’nın Lonca Evi yok edildi ve Havaifişekçilerin büyük kısmı <span class="t3">da’covale</span> yapıldı. Çoğu Tarabonlu Seanchanların düzen getirmesine minnettar görünüyor ve Seanchanlar hayatlarına pek az müdahale ederek yaşamalarına izin verdikleri için, Seanchanları kovalamak için ülkelerine savaş getirmeye niyetleri yok. Bununla beraber, bazı lordlar ve askerler Seanchanların nüfuz alanının dışında kaldılar ve ülkelerini geri almayı umuyorlar.</p>
<p class="p0"><span class="t1">Terkedilmişler:</span> Efsaneler Çağı’nda Gölge’ye geçen ve Karanlık Varlık’ın zindanına açılan delik mühürlenirken orada kısılı kalan on üç güçlü Aes Sedai erkek ve kadına verilen isim. Uzun zamandır, Gölge Savaşı sırasında yalnızca onların Işık’ı terk ettiğine inanılsa da, aslında başkaları da terk etmiştir; bunlar yalnızca onların arasında en yüksek konumda olan on üç kişidir. Terkedilmişler (onlar kendilerine Seçilmiş der) bu zamanda uyandıklarından beri sayıca azalmışlardır. Bazıları öldükten sonra yeni bedenlerde uyanmışlardır ve onlara yeni isimler verilmiştir, ama kimlikleri ve yerleri konusunda çok şey bilinmemektedir.</p>
<p class="p0"><span class="t1">Uzakgezgini, Jain: </span>Kuzey diyarlarından bir kahraman. Pek çok diyara yolculuk yapmış ve pek çok macera yaşamış. Cowin Adilyürek’i yakalamış ve onu kralın adaletinin huzuruna çıkarmış. Hikayelerin ve kitapların konusu olmaya ek olarak, pek çok kitap yazmış. YÇ 981’de, Büyük Afet’e yaptığı yolculuktan dönerken ortadan kaybolmuş. Bu son yolculuğun onu Shayol Ghul’e kadar götürdüğünü söyleyenler bulunmaktadır.</p>
<p class="p0"><span class="t1">Yılanlar ve Tilkiler:</span> Çocukların, kuralları ihlal etmeden oyun kazanılamayacağını fark edecek yaşa gelene kadar çok sevdikleri bir oyun. Üzerinde bir çizgiler ağı ve yön okları bulunan bir oyun tahtasında oynanır. Tilkileri temsil eden üçgenler ve yılanları temsil eden dalgalı çizgiler çizilmiş onar disk bulunur. Oyunu başlatan sözler şunlardır: ‘Güç vermek için cesaret, kör etmek için ateş, sersemletmek için müzik, bağlamak için demir.’ Bu arada oyuncu eliyle bir üçgen ve üçgenin ortasına bir dalgalı çizgi çizer. Oyuncuların tilkilerine yılanların hamleleri zar atılarak belirlenir. Bir oyuncunun taşı üzerine bir yılan ya da tilki gelirse, oyuncu oyundan atılır. Kurallara uyulduğu sürece, bu kaçınılmazdır.</p>
<p class="p0"><span class="t1">Yürek:</span> Kara Ajah’ın temel organizasyon birimi. Aslında, bir hücre. Bir yürekte birbirini tanıyan üç Aes Sedai bulunur; bir yüreğin her üyesi, Kara Ajah’tan diğer iki üyenin tanımadığı bir Aes Sedai daha tanır.</p>
<p class="p0"><span class="t1">Yürüyüş: </span>Bkz. Alan ölçü birimleri</p>
<p class="p0">&nbsp;</p>
<p class="p0">&nbsp;</p>
<p class="p5">&nbsp;</p>
</body>
</html>