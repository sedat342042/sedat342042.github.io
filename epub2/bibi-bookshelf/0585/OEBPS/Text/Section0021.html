<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<meta http-equiv="Content-Type" content="application/xhtml+xml; charset=utf-8"/>

<link rel="stylesheet" type="text/css" href="../Styles/style.css"/>
<title>Geceyarısı Kuleleri</title>
</head>
<body>
<p class="p1" style="text-align: center;"><span class="t1">12</span></p>
<p class="p1" style="text-align: center;">-------------------------------------------------------------------------------------------------</p>
<p class="p1" style="text-align: center;"><span class="t1">BOŞ MÜREKKEP ŞİŞESİ</span></p>
<p class="p1" style="text-align: center;"><span class="t1"><br/></span></p>
<p class="p0">Min, Tear Taşı’nda bir pencere pervazına oturmuş, sıcaklığın keyfini çıkarıyordu.</p>
<p class="p0">Akşam esintisi, aşağıdaki şehrin kokularıyla dolu ve nemli olmasına rağmen canlandırıcıydı. Tearlılar havaya serin diyordu ve bu Min’i gülümsetiyordu. Bu insanlar, duvarların dibine yığılmış kar yığınları ve saçaklardan sarkan sarkıtlarla, iyi bir Andor kışına ne derdi acaba?</p>
<p class="p0">Son günlerde hava hakkında söylenebilecek tek şey, her zamankinden az bunaltıcı olduğu idi. Ama Min’in keyfini çıkardığı sıcaklığın havayla bir ilgisi yoktu.</p>
<p class="p0">Şehre güneş vuruyordu. Taş’ın avlularında, kol yenleri ve pantolonları çizgili Savunucular durup durup açık gökyüzüne bakıyordu. Ufukta hala bulutlar vardı, ama şehrin çevresinde, sıradışı bir halka halinde açılmışlardı. Kusursuz bir halka halinde.</p>
<p class="p0">Min’in hissettiği sıcaklığı güneş ışığı yaratmıyordu.</p>
<p class="p0">“Orada nasıl oturabiliyorsun?” diye sordu Nynaeve.</p>
<p class="p0">Min başını çevirdi. Pencere ardına dek açıktı ve Taş’ın duvarları kalındı. Min dizlerini bükmüş, pencere pervazında oturuyordu ve çıplak ayak parmakları duvarın dış yüzüne dokunuyordu. Botları ve çorapları yerde, bir kitap yığınının yanında yatıyordu.</p>
<p class="p0">Nynaeve odayı adımlıyordu. Tear Taşı kuşatmalara, fırtınalara, savaşlara ve yıkıma dayanmıştı, ama Min onun, öfkesi burnunda bir Nynaeve al’Meara gibi bir şeyle karşılaşıp karşılaşmadığını merak ediyordu. Siyah saçlı Aes Sedai son üç günü koridorlarda yıldırım gibi dolaşarak, Savunucuları sindirerek ve hizmetkarları dehşete düşürerek geçirmişti.</p>
<p class="p0">“Üç gün,” dedi Nynaeve. “Gideli üç gün oldu! Son Savaş yaklaşıyor ve Yeniden Doğan Ejder ortadan kayboldu.”</p>
<p class="p0">“Kaybolduğu yok,” dedi Min yumuşak bir sesle. “Rand nerede olduğunu biliyor.”</p>
<p class="p0">“Sen de biliyorsun,” dedi Nynaeve, sert bir sesle.</p>
<p class="p0">“Seni ona götürmeyeceğim, Nynaeve.”</p>
<p class="p0">“Neden peki? Kuşkusuz sen...”</p>
<p class="p0">“Yalnız kalması gerek.”</p>
<p class="p0">Nynaeve sesini kesti. Köşedeki masaya gitti ve kendine bir kadeh soğutulmuş Tremalking siyah çayı doldurdu. Soğuk çay. Bu tuhaf geliyordu. Çayın, soğuk günlerde sıcak olması gerekiyordu.</p>
<p class="p0">Min gözlerini yine kuzeye, uzaktaki bulutlu pusa çevirdi. Bağ aracılığıyla anlayabildiği kadarıyla, doğrudan Rand’ın olduğu yere bakıyordu. Andor’da olabilir miydi? Ya da Sınırboyları’nda? Başta, Rand korkunç ızdırabı hissettiğinde, bağı kullanarak onu bulmayı düşünmüştü. Yan tarafındaki yaraların acısından daha derin bir acı. Izdırap, öfke ve ümitsizlik. O anlarda, Rand her zamankinden daha tehlikeli oluyormuş gibi geliyordu. Min’in tepesine dikilip, onu tek eliyle boğmaya çalışırken bile o kadar korkunç olmamıştı.</p>
<p class="p0">Ve sonra...</p>
<p class="p0">Min gülümsedi. Sonra sıcaklık gelmişti. Bağdan, kışın şöminenin verdiği rahatlık gibi geliyordu. Harika bir şey oluyordu, beklediğini bilmeden beklediği bir şey.</p>
<p class="p0">“Her şey yoluna girecek, Nynaeve,” dedi.</p>
<p class="p0">“Bunu nasıl söyleyebilirsin?” Kadın çayını yudumladı. “Ebou Dar’ı yok etmedi, ama bu onun tehlikeli olmadığı anlamına gelmiyor. Tam’e neredeyse ne yapacağını duydun. Kendi <span class="t3">babasına</span>, Min.”</p>
<p class="p0">“Bir insan ‘neredeyse’ yapacağı bir şey için kınanmamalı, Nynaeve. Kendine hakim oldu.”</p>
<p class="p0">“Natrin Tepesi’nde kendine hakim olmadı.”</p>
<p class="p0">“O gerekliydi.”</p>
<p class="p0">“O sırada buna inanmıyordun.”</p>
<p class="p0">Min derin bir nefes aldı. Son zamanlarda Nynaeve onu kışkırtıp tartışma başlatmaya çalışıyordu: kadının gergin olmak için kesinlikle sebebi vardı. Nynaeve’in kocası ölüme gidiyordu. Yeniden Doğan Ejder -hala kendi sorumluluğu olarak gördüğü bir adam- yalnız başına dolaşıyordu ve Nynaeve’in yapabileceği hiçbir şey yoktu. Ve Nynaeve’in nefret ettiği bir şey varsa, o da eli kolu bağlı beklemekti.</p>
<p class="p0">“Nynaeve,” dedi Min. “Bu iş uzarsa, seni ona götüreceğim, söz veriyorum.”</p>
<p class="p0">Aes Sedai gözlerini kıstı. “Ne kadar uzarsa?”</p>
<p class="p0">“Birkaç günden daha fazla.”</p>
<p class="p0">“Birkaç gün içinde Cairhien’i dümdüz edebilir.”</p>
<p class="p0">“Gerçekten de bunu yapacağını düşünüyor musun, Nynaeve?” diye sordu Min usulca. “Gerçekten?”</p>
<p class="p0">“Acaba düşünüyor muyum?” Nynaeve çay fincanını aldı ve içindekilere baktı. “Eskiden olsa, bu fikre gülerdim. Rand al’Thor’u ve hala içinde olan çocuğu tanıyorum. Ama şimdi olduğu adam beni korkutuyor. Ona her zaman büyümesi gerektiğini söylerdim. Ve sonra... sonra o büyüdü.” Nynaeve gözle görülür bir biçimde ürperdi.</p>
<p class="p0">Min yanıt verecek oldu, ama bir hareket dikkatini çekti. Açık koridor kapısını koruyan iki Mızrağın Kızı -Surial ve Lerian- dönmüş, birinin yaklaşmasını izliyorlardı. Bugünlerde Min’in yanında her zaman birkaç Kız oluyordu.</p>
<p class="p0">Biraz sonra Sarene Nemdahl küçük odaya girdi. Min’in Taş’taki dairesi geniş değildi -onu nadiren kullanıyor, Rand’ın yanında kalmayı tercih ediyordu. Oturma odasında kalın, mavi-beyaz bir halı ve kiraz ağacından küçük bir yazı masası vardı ve başka hiçbir şey yoktu.</p>
<p class="p0">Sarene’in geleneksel tarzda, boncuklarla süslenmiş siyah örgüleri hemen hemen kusursuz yüzünü çevreliyordu. “Cadsuane Sedai,” dedi Sarene, “sana ihtiyacı var.”</p>
<p class="p0">“Öyle mi?” dedi Nynaeve. “Eh, belki Cadsuane Sedai...”</p>
<p class="p0">“Alanna gitti,” diye devam etti Sarene, istifini bozmadan. “Odasından kayboldu. Savunucular gittiğini görmemiş ve Kapıyol izi de yok.” “Ah. Pekala, gidelim, o zaman.” Nynaeve telaşla odadan çıktı.</p>
<p class="p0">&nbsp;</p>
<p class="p0">“Ben de sana hiçbir şey hissetmediğimi söylüyorum,” dedi Corele. Burnunun kenarına dokunarak gülümsedi. “Nasıl çıktığını bilmiyorum. Bir şekilde uçma yetisini icat ettiğini düşünmüyorsan -ki son zamanlarda olanlar düşünülürse o kadar da mantık dışı değil.”</p>
<p class="p0"><span class="t3">Aptal kadın,</span> diye düşündü Cadsuane, Corele’e ifadesiz bir yüzle bakarak. Kadının küstahlığını diğer Aes Sedailerden bazılarının burnu büyüklüğüne yeğliyordu, ama Cadsuane’in bugün bunu çekecek sabrı yoktu.</p>
<p class="p0">Sarı Aes Sedai gülümsemeye devam ederek omuzlarını silkti, ama başka bir şey söylemedi. Cadsuane ellerini beline dayadı ve küçük odayı inceledi. Bir giysi sandığı, bir yatak ve bir yazı masasının ancak sığabildiği bir oda. Cadsuane bir Aes Sedai’nin, Tear’da bile olsa, daha fazlasını talep edeceğini sanırdı. Elbette, Alanna Ejder ile yakın bağlantısını herkese açıklamıyordu. Çoğu kişinin bundan haberi yoktu.</p>
<p class="p0">Diğer iki Aes Sedai -Rafela Cindal ve Bera Harkin- odanın köşesinde dikiliyorlardı. Bera Alanna’nın yönlendirdiğini hissettiğini, ama çok kuvvetli olmadığını söylemişti. Kesinlikle Kapıyol açmaya yetecek kadar değildi.</p>
<p class="p0">Kavrulası kadın! Son günlerdeki inatçılığına rağmen, Cadsuane Alanna’yı avucunda sanıyordu. Planlı bir şekilde kaçtığı belliydi. Sandıktaki giysiler gitmişti ve yazı masası hemen hemen boştu. Yalnızca boş bir mürekkep şişesi kalmıştı.</p>
<p class="p0">“Sana hiçbir şey söylemedi mi?” dedi Cadsuane.</p>
<p class="p0">“Hayır, Cadsuane Sedai,” diye yanıt verdi Bera. “Haftalardır, gelip geçerken selamlaşmak dışında konuşmadık. Ben... eh, sık sık odasında ağladığını duyuyordum.”</p>
<p class="p0">“Bütün bu şamata da nedir?” dedi yeni bir ses. Cadsuane kapıya döndü. Nynaeve içeri girdi ve Cadsuane’in bakışlarına karşılık verdi. “Alanna tek bir kişi ve anladığım kadarıyla dilediği zaman gitmekte özgürdü.”</p>
<p class="p0">“Pof,” dedi Cadsuane. “Kız ‘tek bir kişi’ değil. O bir araç. Önemli bir araç.” Masaya uzandı ve odada buldukları kağıdı aldı. Katlanmıştı ve bir kenarı kan kırmızısı mumla mühürlenmişti. “Bunu daha önce gördün mü?”</p>
<p class="p0">Nynaeve kaşlarını çattı. “Hayır. Görmüş mü olmalıydım?”</p>
<p class="p0">Yalan mı söylüyordu, doğru mu? Cadsuane, kendine Aes Sedai diyen birinin sözlerine güvenememekten nefret ediyordu. Ama Nynaeve al’Meara Yemin Çubuğu’nu hiç elinde tutmamıştı.</p>
<p class="p0">O gözlerdeki şaşkınlık içten görünüyordu. Nynaeve <span class="t3">güvenilir olmak zorundaydı</span>; dürüst olmakla övünüyordu. Eğer numara değilse. Kadın Kara değilse.</p>
<p class="p0"><span class="t3">Dikkatli ol,</span> diye düşündü. <span class="t3">Yoksa sen de oğlan kadar güvensiz olacaksın.</span> Notu Alanna’ya Nynaeve vermemişti ve bu da notun nereden geldiği hakkındaki son teorisini de çürütüyordu.</p>
<p class="p0">“Ee, nedir o, Cadsuane Sedai?” diye sordu Nynaeve. En azından unvanını kullanmıştı; Cadsuane neredeyse kullandığı ses tonu yüzünden kızı paylayacaktı. Ama, doğrusunu söylemek gerekirse, Nynaeve kadar kızgın hissediyordu. Bu tür duyguların haklı olduğu zamanlar vardı. Yeniden Doğan Ejder tamamen kontrolden çıkmışken dünyanın sonunu beklemek de onlardan biriydi.</p>
<p class="p0">“Emin değilim,” dedi Cadsuane. “Mektup telaşla açılmış -kağıt yırtılmıştı. Yere düşürülmüş ve içindeki not alınmış. Giysiler ve acil eşyalarla birlikte.”</p>
<p class="p0">“Ama neden önemli?” diye sordu Nynaeve. Arkasında, Min odaya süzüldü ve iki Kız kapının yanında pozisyon aldı. Min Aiellerin onu izlemesinin gerçek sebebini hala öğrenememiş miydi?</p>
<p class="p0">“Çünkü Nynaeve,” dedi Min, “Alanna insanları Rand’a götüren bir yol.”</p>
<p class="p0">Nynaeve burnunu çekti. “Senden daha fazla yardımcı olmuyordu, Min.”</p>
<p class="p0">“Sen ne kadar ikna edici olsan da Nynaeve,’’ dedi Cadsuane kuru kuru, “Gölge’nin insanları konuşturmak için yöntemleri vardır.”</p>
<p class="p0">Nynaeve kıpkırmızı kesildi ve kendi kendine homurdanmaya başladı. Alanna Yeniden Doğan Ejder’in yerini bulabilirdi. Karanlık Varlık’ın hizmetkarları onu ele geçirdiyse, Rand’ı onlardan saklamak imkansız olacaktı. Onu kışkırtıp cezbederek kendi taraflarına çekmeye çalıştıkları zamanlarda da tuzakları yeterince ölümcüldü.</p>
<p class="p0">“Aptallık ettik,’’ dedi Nynaeve. “Onun başında nöbet tutan yüz tane Mızrağın Kızı olmalıydı.”</p>
<p class="p0">“Terkedilmişler daha önce de Rand’ı nerede bulacaklarını biliyorlardı,” dedi Cadsuane, ama içten içe Nynaeve’le aynı fikirdeydi. Alanna’yı daha iyi izletmesi gerekirdi. “Ve o hayatta kaldı. Bu, farkında olunması gereken bir şey daha, yalnızca.” İçini çekti. “Biri bize çay getirebilir mi?”</p>
<p class="p0">Cadsuane, Bera üzerinde otorite sahibi olmak için özel bir çaba göstermemişti, ama çayı getirmeye giden Bera oldu. Eh, görünüşe göre otoriter biri olarak tanınmak işe yarıyordu.</p>
<p class="p0">Bera kısa süre sonra döndü; Cadsuane düşünmek için koridora çıkmıştı. Çay fincanını kabul etti ve kendini çayın acı tadına hazırladı -çay istemesinin sebebi, düşünmek için biraz zamana ihtiyaç duymasıydı ve eli boş bir kadın genellikle sinirli görünürdü.</p>
<p class="p0">Fincanı dudaklarına götürdü. Sırada ne vardı? Taş’ın dış kapısında duran Savunucular’a sormak mı? Dün gece Alanna -epey ısrardan sonra- al’Thor’un hala aynı yerde olduğunu söylemişti. Kuzeyde bir yerde, belki Andor’da. Üç gündür. O budala çocuk ne...</p>
<p class="p0">Cadsuane donakaldı. Çayın tadı güzeldi.</p>
<p class="p0">Aslında, harikaydı. Balla, kusursuz bir biçimde tatlandırılmıştı. Hafif bir acılık ve rahatlatıcı bir koku. Cadsuane bozulmamış çay içmeyeli haftalar, belki aylar olmuştu.</p>
<p class="p0">Min inledi ve hızla şehrin kuzey mahallesine döndü. Kapıdaki iki Kız bir anda yok oldular ve koridorda koşarak uzaklaştılar. Cadsuane’in kuşkuları doğrulanmıştı; Min’i dikkatle izlemelerinin amacı onu korumaktan çok, Rand’la ilgili haber alma arzusuydu...</p>
<p class="p0">“O burada,” dedi Min usulca.</p>
</body>
</html>