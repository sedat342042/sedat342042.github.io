<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<meta http-equiv="Content-Type" content="application/xhtml+xml; charset=utf-8"/>

<link rel="stylesheet" type="text/css" href="../Styles/style.css"/>
<title>Geceyarısı Kuleleri</title>
</head>
<body>
<p class="p1" style="text-align: center;"><span class="t1">8</span></p>
<p class="p1" style="text-align: center;">-------------------------------------------------------------------------------------------------</p>
<p class="p1" style="text-align: center;"><span class="t1">YEDİ ÇİZGİLİ KIZ</span></p>
<p class="p1" style="text-align: center;"><span class="t1"><br/></span></p>
<p class="p0">Mat eski tabureye oturmuş, kollarını koyu renk ahşaptan bar tezgahına dayamıştı. Hava güzel kokuyordu -bira, duman ve az önce tezgahı silmek için kullanılan bezin kokuları. Bundan hoşlanıyordu. Temiz de tutulan iyi, gürültülü bir meyhanede insanı sakinleştiren bir şey vardı. Eh, en azından olabildiğince temiz. Kimse aşırı temiz bir meyhane istemezdi. Bu, mekan yeniymiş gibi hissettirirdi. Hiç giyilmemiş bir ceket ya da hiç kullanılmamış bir pipo gibi.</p>
<p class="p0">Mat sağ elinin iki parmağıyla katlanmış bir mektubu çevirdi. Kalın kağıda yazılmış, kan kırmızısı mumla mühürlenmiş bir mektup. Onu yalnızca kısa bir zamandır taşıyordu, ama şimdiden Mat’i bir kadının yaptığı kadar sıkmaya başlamıştı. Eh, belki bir Aes Sedai kadar değil, ama çoğu diğer kadın kadar. Bu da çok şey demekti.</p>
<p class="p0">Mektubu çevirmeyi bıraktı ve tezgaha tıkladı. Bunu ona yaptığı için Verin kavrulsundu! Mat, ettiği yemin yüzünden, balık gibi oltaya takılmıştı.</p>
<p class="p0">“Ee, Crimson Efendi?” diye sordu meyhaneci. Bugünlerde kullandığı isim buydu. Tedbirli olmak en iyisiydi. “Bardağını doldurayım mı, doldurmayayım mı?”</p>
<p class="p0">Meyhaneci kollarını kavuşturarak Mat’in önünde eğildi. Melli Craeb kumral saçlarını cazip bir biçimde kıvırmış, yuvarlak yüzlü, güzel bir kadındı. Mat ona en iyi gülümsemesini bahşederdi -en iyi gülümsemesi karşısında erimeyen kadınla tanışmamıştı- ama artık o evli bir adamdı. Kadınların kalbini kıramazdı; bu doğru olmazdı.</p>
<p class="p0">Ama, kadın bu şekilde eğilirken, epey dekolte teşhir ediyordu. Kısa boylu bir kadındı, ama tezgahın arkasındaki alanın zemini yükseltilmişti. Evet, gerçekten de güzel bir dekolte. Mat, belki meyhanenin arka tarafındaki bölmelerin birinde, biraz öpmek için iyi olacağını düşünüyordu. Elbette, Mat artık kadınlara bu şekilde bakmıyordu. Kadını <span class="t3">kendisi</span> öpmek için düşünmüyordu. Belki Talmanes için. Adam o kadar gergindi ki, iyi bir öpücük ve kucaklama ona iyi gelirdi.</p>
<p class="p0">“Ee?” diye sordu Melli.</p>
<p class="p0">“Yerimde sen olsan ne yapardın, Melli?” Kenarına bir parça köpük yapışmış boş kupası önünde duruyordu.</p>
<p class="p0">“Bir tur daha ısmarla,” dedi kadın hemen. “Bardaki herkese. Büyük iyilik olur. İnsanlar hayırseverleri sever.”</p>
<p class="p0">“Ben mektubu kastetmiştim.”</p>
<p class="p0">“Açmamaya söz mü vermiştin?” dedi kadın.</p>
<p class="p0">“Eh, tam olarak değil. Açarsam, içinde ne deniyorsa harfi harfine yapmaya söz verdim.”</p>
<p class="p0">“Yemin ettin, değil mi?”</p>
<p class="p0">Mat başını salladı.</p>
<p class="p0">Kadın mektubu onun elinden kaptı ve Mat’in ciyaklamasına sebep oldu. Mat mektuba uzandı, ama kadın onu kaçırdı ve parmakları arasında evirip çevirdi. Mat yine uzanma dürtüsünü bastırdı; pek çok kovalamaca oyunu oynamıştı ve hödük gibi görünmeye niyeti yoktu. Bir kadının en sevdiği oyun bir erkeği kıvrandırmaktı ve yapmasına izin verirseniz, oynamaya devam ederdi.</p>
<p class="p0">Yine de, terlemeye başladı. “Bak şimdi, Melli...”</p>
<p class="p0">“Ben senin için açabilirim,” dedi Melli, tezgahın diğer yanına yaslanıp mektubu inceleyerek. Yakında, bir adam bir bardak bira daha istedi, ama Melli onu susturdu. Kırmızı burunlu adam yeterince içmiş görünüyordu zaten. Melli’nin meyhanesi o kadar popülerdi ki, müşterilerle ilgilenen yarım düzine garson kız vardı. Bir tanesi eninde sonunda adamla ilgilenirdi zaten. “Açabilirim,” diye devam etti kadın, “ve ne yazdığını sana söyleyebilirim.”</p>
<p class="p0">Kanlı küller! Eğer Melli mektubu açarsa, Mat’in içinde söylenenleri yapması gerekecekti. Söylediği her lanet şeyi! Tek yapması gereken birkaç hafta beklemekti, ondan sonra özgür olacaktı. O kadar bekleyebilirdi. Gerçekten bekleyebilirdi.</p>
<p class="p0">“Olmaz,” dedi Mat. Kadın mektubu yırtıp açacakmış gibi, başparmağını araya soktuğunda irkilerek doğruldu. “Sen açsan bile mektubun dediğini yapmam gerek, Melli. Bunu sakın yapma. Dikkatli ol!”</p>
<p class="p0">Kadın ona gülümsedi. Meyhanesi Yedi Çizgili Kız, batı Caemlyn’in en iyi meyhanelerinden biriydi. Kuvvetli bir tadı olan bira, canınız oyun çektiğinde zar oyunları vardı ve tek bir sıçan yoktu. Muhtemelen Melli’yi kızdırmaya çekiniyorlardı. Işık, kadın kendini fazla yormadan bir erkeğin yanaklarındaki favorilerin utançtan dökülmesine sebep olabilirdi.</p>
<p class="p0">“Mektubun kimden olduğunu bana hiç söylemedin,” dedi Melli, mektubu çevirerek. “Sevgilin mi? Seni kuklaya mı dönüştürdü?”</p>
<p class="p0">O ikinci kısım doğruydu, ama sevgili? Verin’le mi? Bu Mat’i güldürecek kadar saçmaydı. Verin’i öpmek ancak bir aslanı öpmek kadar eğlenceli olurdu. İkisi arasında, Mat aslanı seçerdi. Aslanın onu ısırması daha düşük olasılıktı.</p>
<p class="p0">“Yemin ettim, Melli,” dedi Mat, endişesini göstermemeye çalışarak. “<span class="t3">Sakın</span> açma onu.”</p>
<p class="p0">“Ben yemin etmedim,” dedi Melli. “Belki okurum, ama ne dediğini sana söylemem. Yalnızca arada bir, seni teşvik etmek için, birkaç ipucu veririm.”</p>
<p class="p0">Kadın dolgun dudaklarında bir gülümsemeyle ona baktı. Kesinlikle güzeldi. Ama güzelim teni ve iri gözleriyle Tuon’un olduğu kadar değil. Melli yine de şirindi, özellikle de o dudaklar. Evli olmak, Mat’in o dudaklara bakmaması anlamına geliyordu, ama yine de kadına en iyi gülümsemesini bahşetti. Onun kalbini kırabilirdi, ama bu sefer gerekiyordu. Mat onun mektubu açmasına izin veremezdi.</p>
<p class="p0">“Aynı şey, Melli,” dedi Mat sevimli bir tavırla. “O mektubu açarsan ve ben mektubun istediği şeyleri yapmazsam, yeminimin bulaşık suyundan farkı kalmaz.” Mektubu geri almanın yalnızca tek bir yolu olduğunu fark ederek içini çekti. “Onu bana veren kadın bir Aes Sedai’ydi, Melli. Bir Aes Sedai’yi kızdırmak istemezsin, değil mi?”</p>
<p class="p0">“Aes Sedai mi?” Melli aniden heveslenmişti. “Hep Tar Valon’a gidip, benim de katılmama izin verip vermeyeceklerini görmek istemişimdir.” Mektuba, içinde ne olduğunu şimdi daha da fazla merak ediyormuş gibi baktı.</p>
<p class="p0">Işık! Kadın kaçığın tekiydi. Mat onu sağduyulu biri sanmıştı. Anlamalıydı. Daha da fazla terlemeye başladı. Mektuba uzanabilir miydi? Kadın onu yakında tutuyordu...</p>
<p class="p0">Melli mektubu tezgaha, Mat’in önünde koydu. Bir parmağını mum mührün tam ortasına dayadı. “Onunla bir daha görüştüğünde, beni bu Aes Sedai’yle tanıştırırsın.”</p>
<p class="p0">“Onu Caemlyn’de görürsem,” dedi Mat. “Söz.”</p>
<p class="p0">“Sözünü tutmana güvenebilir miyim?”</p>
<p class="p0">Mat ona kızgın bir bakış fırlattı. “Bu kahrolası sohbetin anlamı neydi, Melli?”</p>
<p class="p0">Melli güldü, mektubu tezgahta bırakarak döndü ve hala bira için seslenmekte olan gedik dişli adama yardımcı olmaya gitti. Mat mektubu kaptı ve dikkatle ceketinin cebine yerleştirdi. Lanet kadın. Aes Sedai entrikalarına bulaşmamanın en iyi yolu, bu mektubu asla açmamaktı. Eh, onlardan tamamen kurtulamazdı. Çevresinde entrika çeviren yeterince Aes Sedai vardı; Mat’in kulaklarından entrika fışkırıyordu. Ama ancak talaş beyinli bir adam bir tane daha isterdi.</p>
<p class="p0">Mat içini çekti ve taburesinde döndü. Yedi Çizgili Kız’ın müşterileri çeşit çeşitti. Caemlyn, gemi enkazı bulmuş aslanbalığı kadar insana doymuştu, neredeyse dikişlerinden patlayacaktı. Bu, meyhaneleri meşgul ediyordu. Köşede, yakaları eprimiş iş kıyafetleri içinde birkaç çiftçi zar atıyordu. Mat biraz önce onlarla birkaç oyun oynamıştı ve içkisini onların paralarıyla ödemişti, ama bakır para için kumar oynamaktan nefret ediyordu.</p>
<p class="p0">Köşedeki küt suratlı adam hala içiyordu -şu an yanında on dört boş kupa vardı- arkadaşları da daha fazlası için tezahürat yapıyordu. Bir grup asil diğerlerinden uzakta oturuyordu. Mat onları güzel bir zar oyununa davet ederdi, ama yüzlerinde ayıları bile korkutacak ifadeler vardı. Muhtemelen Taht Savaşı’nda yanlış tarafı tutmuşlardı.</p>
<p class="p0">Mat, dantel manşetli siyah bir ceket giyiyordu. Birazcık dantel, hiç işleme yoktu. Gönülsüzce de olsa, geniş siperlikli şapkasını kampta bırakmıştı ve çenesinde birkaç günlük sakal vardı. Sakalları, pire girmiş gibi kaşınıyordu ve kahrolası bir aptal gibi görünüyordu. Ama sakal uzatmışken tanınması daha zordu. Şehirdeki her sokak serserisinde bir resmi varken, riske girmemek en iyisiydi. <span class="t3">Ta’veren</span>liğinin bir sefer olsun bir işe yaramasını diliyordu, ama ona güvenmemek gerekirdi. Şimdiye kadar <span class="t3">ta’veren</span> olmanın bir faydasını görmemişti.</p>
<p class="p0">Eşarbını ceketinin altına tıkmıştı ve ceketinin düğmelerini iliklemişti, yüksek yakasını çenesine kadar kaldırmıştı. Bir sefer ölmüştü zaten, bundan oldukça emindi ve bir daha ölmeye can atmıyordu.</p>
<p class="p0">Güzel bir hizmetkar kız yanından geçti. İnce ve geniş kalçalıydı, siyah saçlarını salmıştı. Mat kenara çekilerek kızın tezgahın üzerindeki boş kupasını görmesine izin verdi. Kız gülümseyerek kupayı doldurmak üzere yaklaştı. Mat ona sırıttı ve bir bakır bahşiş verdi. O evli bir adamdı ve kızı baştan çıkarmayı göze alamazdı, ama arkadaşlarının hatırına gözünü açık tutabilirdi. Thom bu kızdan hoşlanabilirdi. En azından adamın durmaksızın surat asmasını önleyebilirdi. Mat, kızı bir daha görse tanıyabileceğinden emin olmak için bir anlığına yüzünü inceledi.</p>
<p class="p0">Bir eliyle cebindeki mektubu yoklayarak birasını yudumladı. Mektupta ne yazdığı hakkında düşünmedi. Bunu yapmaya başlarsa, onu açmak isteyebilirdi. İçinde küflü peynir bulunan bir kapanı seyreden bir fareden farkı yoktu. Mat o peyniri istemiyordu. Onu ilgilendirdiği kadarıyla, çürüyüp gidebilirdi.</p>
<p class="p0">Muhtemelen mektup ona tehlikeli ve utanç verici bir şeyler yapmasını söylüyordu. Aes Sedailer erkekleri aptal gibi göstermeye bayılıyordu. Işık, Mat Verin’in başı dertte olan birine yardım etmesini söylemediğini umuyordu. Öyle olsa, Verin bu işle kendisi ilgilenirdi.</p>
<p class="p0">İçini çekti ve birasından bir yudum daha aldı. Köşede, içki içen adam sonunda yere yıkıldı. On altı kupa. Hiç fena değil. Mat kendi içkisini kenara itti, hesap için birkaç madeni para bıraktı, sonra Melli’ye başını sallayarak veda etti. İçki içen adam üzerine oynadığı bahisten kazandıklarını köşedeki uzun parmaklı adamdan aldı. Mat on yedi kupa içebileceğine dair iddiaya girmişti ve epey yakın bir bahis olduğu için bir miktar para kazanmıştı. Sonra, kapının yanındaki yerinden asasını aldı ve kendi yoluna gitti.</p>
<p class="p0">Bar fedaisi Berg onu süzdü. Berg’ün yüzü öyle çirkindi ki, kendi annesi bile baktıkça irkiliyor olmalıydı. Bar fedaisi Mat’ten hoşlanmıyordu ve Berg’ün Melli’ye nasıl baktığına bakarak, bunun sebebi muhtemelen Mat’in kadınlara kaş göz etmekten hoşlandığını düşünmesiydi. Mat evli olduğunu, artık bu tür şeyler yapmadığını açıklamıştı, ama boşuna. Bazı adamlar, siz ne derseniz deyin kıskanıyordu işte.</p>
<p class="p0">Caemlyn sokakları, bu geç saatte bile kalabalıktı. Parke taşları yeni dinmiş yağmurun ardından ıslaktı, ama bulutlar gelip geçmişti ve şaşırtıcı bir biçimde gökyüzü açılmıştı. Mat sokakta kuzeye doğru yürüdü ve insanların altın ve gümüş için zar attığı, bildiği bir başka meyhaneye yollandı. Bu gece özel bir işi yoktu, yalnızca söylentileri dinliyordu ve Caemlyn’i tanımaya çalışıyordu. Buraya son geldiğinden beri çok şey değişmişti.</p>
<p class="p0">Yürürken, dönüp dönüp arkasına bakmaktan alamıyordu kendini. O lanet resimler sinirlerini bozmuştu. Sokaktaki pek çok kişi kuşkulu görünüyordu. Birkaç Murandyli geçti, o kadar sarhoş görünüyorlardı ki, Mat nefeslerini tutuşturabilirdi. Onlardan uzak durdu. Hinder Çeşmesi’nde olanlardan sonra, ne kadar dikkatli olsa yetmeyeceğine karar vermişti. Işık, parke <span class="t3">taşlarının </span>insanlara saldırması hakkında hikayeler dinlemişti. İnsan ayaklarının altındaki taşlara bile güvenemiyorsa, neye güvenebilirdi?</p>
<p class="p0">Sonunda aradığı meyhaneye ulaştı, Ölü Adamın Nefesi adlı neşeli bir yer. İki kabadayı kocaman elleriyle sopalarını okşayarak önünde bekliyordu. Bugünlerde pek çok meyhane kabadayılar kiralıyordu. Mat kendine dikkat etse, çok fazla kazanmasa iyi olacaktı. Meyhane sahipleri çok fazla kazanan adamlardan hoşlanmazdı, çünkü bu kavga çıkarabilirdi. Adam kazandıklarını yemek ve içkiye harcamazsa. O zaman dilediği kadar kazanabilirdi, çok teşekkür ederdi.</p>
<p class="p0">Bu meyhane Yedi Çizgili Kız’dan daha karanlıktı. Adamlar içkilerinin ya da oyunlarının üzerine eğilmişti ve yemek servisi fazla değildi, yalnızca sert içkiler. Ahşap tezgahın çivileri azıcık yerinden çıkmıştı ve insanın kollarını çiziyordu. Mat, onların yerlerinden fırlayıp kapıdan kaçmaya çalıştıklarını düşündü.</p>
<p class="p0">Meyhaneci Bernherd yağlı saçlı bir Tearlı’ydı ve ağzı o kadar küçüktü ki, yanlışlıkla dudaklarını yutmuş gibi görünüyordu. Adam turp kokuyordu ve Mat onun gülümsediğini hiç görmemişti, bahşiş aldığında bile. Çoğu meyhaneci bir bahşiş için Karanlık Varlık’a bile gülümserdi.</p>
<p class="p0">Mat, insanın bir elini para kesesinden ayırmaması gereken yerlerde içmekten ve kumar oynamaktan hoşlanmazdı. Ama bu gece biraz gerçek para kazanmak istiyordu ve zar oyunları sürüyor, paralar şıngırdıyordu, bu yüzden kendini evinde gibi hissediyordu. Ceketinin dantelleri dikkat çekti. Neden bu ceketi giyiyordu ki, zaten? Kampa döndüğünde Lopin’e manşetlerindeki dantelleri sökmesini söylemeliydi. Eh, hepsini değil. Belki birazını.</p>
<p class="p0">Mat arka tarafta, üç adam ve pantolonlu bir kadının oynadığı bir oyun buldu. Kadının kısa sarı saçları ve güzel gözleri vardı; Mat bu tür şeyleri sırf Thom hatırına fark ediyordu. Kadının göğüsleri de dolgundu ve Mat son zamanlarda daha yassı göğüslü kadınları tercih ediyordu.</p>
<p class="p0">Birkaç dakika sonra onlarla zar atıyordu ve bu onu biraz sakinleştirmişti. Para kesesini gözünün önünden ayırmıyordu ama, tam önünde, yerde duruyordu. Fazla zaman geçmeden kesenin yanındaki para yığını büyüdü. Daha çok gümüşten oluşuyordu.</p>
<p class="p0">“Nalbant Çayın’nda olanları duydunuz mu?” diye sordu adamlardan biri, Mat zar atarken. “Korkunç bir şey.” Konuşan adam uzun boyluydu ve yüzünü birkaç kere kapıya çarpmış gibi görünüyordu. Adının Chaser olduğunu söylemişti. Mat, kadınlar o yüzü görünce kaçtığı ve adam onları kovalamak zorunda kaldığı için olduğunu düşündü.</p>
<p class="p0">“Ne?” diye sordu altın saçlı kadın Clare. Mat ona gülümsedi. Kadınlara karşı pek sık zar atmıyordu, çünkü çoğu kadın zar oyunlarının uygunsuz olduğunu savunuyordu. Bir erkek kazandığı parayla güzel bir şeyler getirdiğinde hiç şikayet etmiyorlardı ama. Hem, kadınlarla zar atmak adil değildi, çünkü Mat’in tek bir gülümsemesiyle kalpleri çırpınır, dizleri titrerdi. Ama Mat artık kızlara o şekilde gülümsemiyordu. Zaten Clare de gülümsemesine karşılık vermemişti.</p>
<p class="p0">“Jowdry,” dedi Chaser, Mat zarları sallarken. “Bu sabah onu ölü bulmuşlar. Boğazı kesilmiş. Bedenindeki tüm kan, delik bir şarap tulumu gibi boşalmış.”</p>
<p class="p0">Mat o kadar şaşırmıştı ki zarları attı, ama yuvarlanmalarını izlemedi. “Ne?” diye sordu. “Ne dedin?”</p>
<p class="p0">“Yalnızca tanıdığımız biri,” dedi Chaser, dönüp Mat’e bakarak. “Bana iki kron borcu vardı.”</p>
<p class="p0">“Kanı boşalmış,” dedi Mat. “Emin misin? Cesedi gördün mü?”</p>
<p class="p0">“Ne?” dedi Chaser, yüzünü buruşturarak. “Kanlı küller, adam! Senin derdin ne?”</p>
<p class="p0">“Ben...”</p>
<p class="p0">“Chaser,” dedi Clare. “Şuna bak!”</p>
<p class="p0">İnce adam baktı. Mat de öyle. Attığı zarlar -üçü birden- durmuştu ve <span class="t3">köşeleri</span> üzerinde dengede duruyorlardı. Işık! Mat daha önce kenarı üzerinde duran zar atmıştı, ama hiç böyle bir şey yapmamıştı.</p>
<p class="p0">Tam o anda, aniden kafasının içindeki zarlar takırdamaya başladı. Neredeyse tavana kadar sıçrayacaktı. <span class="t3">Kan ve kanlı küller!</span> Kafasının içindeki o zarlar asla iyiye işaret etmezdi. Yalnızca bir şey değiştiğinde dururlardı, genelde zavallı Matrim Cauthon için kötü haber anlamına gelen bir şey değiştiğinde.</p>
<p class="p0">“Ben <span class="t3">hiç</span>...” dedi Chaser.</p>
<p class="p0">“Kaybettim diyelim,” dedi Mat. Birkaç madeni para bıraktı ve kazandıklarının geri kalanını topladı.</p>
<p class="p0">“Sen Jowdry hakkında ne biliyorsun?” diye sordu Clare. Beline uzanıyordu. Kadının ona nasıl dik dik baktığına bakarak, Mat onun belinde bıçak taşıdığına, bakıra karşı altınla iddiaya girebilirdi.</p>
<p class="p0">“Hiçbir şey,” dedi Mat. <span class="t3">Hiçbir şey ve aynı zamanda çok şey.</span> “Affedersiniz.”</p>
<p class="p0">Telaşla odayı aştı. Bunu yaparken, kapıdaki kalın kollu kabadayılardan birinin durmuş, elindeki kağıdı göstererek meyhaneci Bernherd ile konuşmakta olduğunu fark etti. Mat kağıtta ne olduğunu göremiyordu, ama tahmin edebiliyordu: kendi yüzü.</p>
<p class="p0">Bir küfür salladı ve sokağa fırladı. Gördüğü ilk ara sokağa daldı ve koşmaya başladı.</p>
<p class="p0">Peşinde Terkedilmişler, şehirdeki her sokak serserisinin cebinde resmi ve öldürülüp kanı boşaltılmış bir ceset. Bunun tek bir anlamı olabilirdi. <span class="t3">Gholam</span> Caemlyn’deydi. Buraya bu kadar hızlı gelebilmesi imkansız görünüyordu. Elbette, Mat onun iki karış bile gelmeyen bir delikten geçtiğini görmüştü. O şey neyin mümkün, neyin imkansız olduğunu bilmiyormuş gibiydi.</p>
<p class="p0"><span class="t3">Kan ve kanlı küller,</span> diye düşündü, başını eğerek. Thom’u alıp, Birlik’in şehrin dışındaki kampına dönmesi gerekiyordu. Yağmurun kayganlaştırdığı karanlık sokakta ilerlemeye devam etti. Parke taşları ilerideki sokak lambalarını yansıtıyordu. Elayne geceleyin Kraliçenin Yolu’nun iyice aydınlık olmasını sağlıyordu.</p>
<p class="p0">Mat ona haber yollamıştı, ama yanıt almamıştı. Bu nasıl minnetti? Mat’in hesabına göre, Elayne’in hayatını iki kere kurtarmıştı. Bir sefer, Elayne’in gözyaşlarına boğularak onu öpücüklere boğması için yeterli olmalıydı, ama o yanağına bir öpücük bile kondurmamıştı. İstediğinden değil; bir kraliçeden değil. Asil insanlardan kaçınmak en iyisiydi.</p>
<p class="p0"><span class="t3">Sen de Seanchanların kahrolası yüksek hanımıyla evlisin,</span> diye düşündü. <span class="t3">Bizzat İmparatoriçe’nin kızı. </span>Artık asillerden kaçınmanın yolu yoktu! En azından Mat için. En azından Tuon güzeldi. Ve taş oyununda iyiydi. Keskin zekalı, sohbeti güzel, ama çoğu zaman son derece can sıkıcı olabiliyordu...</p>
<p class="p0">Hayır. Şu anda Tuon’u düşünmek olmazdı.</p>
<p class="p0">Her neyse, Elayne’den yanıt almamıştı. Daha kararlı olması gerekiyordu. Artık yalnızca Aludra ve onun ejderleri yoktu. Kahrolası <span class="t3">gholam</span> şehirdeydi.</p>
<p class="p0">Mat geniş, kalabalık bir caddeye çıktı ve ellerini ceketinin ceplerine soktu. Telaşı içinde, asasını Ölü Adamın Nefesi’nde bırakmıştı. Kendi kendine homurdandı; Verin’in üç günlük süresinin bitmesini beklerken günlerini <span class="t3">gevşeyerek,</span> gecelerini güzel hanlarda zar atarak, sabahlarını ise uyuyarak geçirmesi gerekiyordu. Ama şimdi bu çıkmıştı.</p>
<p class="p0"><span class="t3">Gholam</span>la görülecek hesabı vardı. Ebou Dar da saklanırken katlettiği masumlar yeterince kötüydü. Matt öldürülen Nalesean ve beş Kızılkolu da unutmamıştı. Kanlı küller, zaten verilecek yeterince hesabı vardı. Üzerine bir de Tylin’i yakalamıştı.</p>
<p class="p0">Mat elini cebinden çıkardı ve her zamanki gibi boynunda asılı duran, göğsüne temas eden tilki başı madalyonu yokladı. O canavardan kaçmaktan bıkmıştı. Kafasının içinde, zar sesleri eşliğinde, bir plan oluşmaya başlamıştı. Kraliçe’nin, Mat’in bağladığı ipler içinde, kafası koparılmış halde yerde yatan halini aklından çıkarmaya çalıştı. Çok fazla kan olmalıydı. Ama <span class="t3">gholam</span> taze kanla besleniyordu.</p>
<p class="p0">Mat ürperdi ve şehir kapılarına yaklaşırken elini yine cebine soktu. Karanlığa rağmen burada verilen savaşın işaretlerini görebiliyordu. Solundaki binanın kapı kasasına bir ok başı saplanmıştı. Bekçi kulübesinin duvarında, pencerenin yanındaki ahşapta kara bir leke vardı. Burada, belki arbaletle ateş ederken, bir adam ölmüştü ve pencere pervazına yaslanmış, kanıyla tahtayı lekelemişti.</p>
<p class="p0">Kuşatma sona ermişti ve tahtta yeni bir Kraliçe -<span class="t3">doğru</span> Kraliçe- oturuyordu. Bir sefer olsun, bir savaş yaşanmıştı ve Mat onu <span class="t3">kaçırmıştı</span>. Bunu hatırlayınca neşesi biraz yerine geldi. Aslan Tahtı için koca bir savaş verilmişti ve tek bir ok, kılıç ya da mızrak Matrim Cauthon’un kalbinin peşine düşmemişti.</p>
<p class="p0">Sağa dönerek şehir duvarının içi boyunca yürüdü. Burada pek çok han vardı. Şehir kapılarının yakınında her zaman hanlar olurdu. En iyi hanlar değil, ama genellikle en karlı hanlar.</p>
<p class="p0">Kapılardan ve pencerelerden dışarı ışık dökülüyor, yolu yer yer altın rengine boyuyordu. Han sahiplerinin fakirleri uzak tutacak kabadayılar kiralamadığı yerlerde, ara sokaklarda kalabalıklar birikmişti. Caemlyn zorlanıyordu. Mülteci seli, yaşanan çatışmalar ve diğer... meseleler. Yürüyen ölüler, bozulan yiyecekler, aniden kirlenen yeni badanalanmış duvarlar hakkında hikayeler anlatılıyordu.</p>
<p class="p0">Thom’un gösteri yapmak için seçtiği han dik çatılı, tuğla cepheli bir yapıydı ve tabelasında, biri koçanına kadar kemirilmiş iki elma vardı. Yenmiş olan bembeyaz, diğeri kıpkırmızı boyanmıştı -Andor bayrağının renkleri. İki Elma, bölgedeki, göreceli olarak daha iyi olan hanlardandı.</p>
<p class="p0">Mat içeriden gelen müziği duyabiliyordu. İçeri girdi ve Thom’u ortak salonun uzak ucunda, küçük bir kürsünün üzerinde otururken gördü. Yamalı aşık pelerini içinde flüt çalmaktaydı. Çalarken gözlerini yummuştu, uzun ve sarkık bıyıkları flütün iki yanında sarkıyordu. Büyüleyici bir melodiydi, “Cinny Wade’in Evliliği.” Mat bu şarkıyı “Her Zaman Doğru Atı Seç” olarak öğrenmişti ve Thom’un yaptığı gibi yavaşça çalınmasına hala alışamamıştı.</p>
<p class="p0">Thom’un önünde, yerde, bir avuç madeni para vardı. Han bahşiş karşılığında çalmasına izin veriyordu. Mat kapının yanında durdu ve arkasına yaslanıp dinledi. Ortak salonda kimse konuşmuyordu, ama aslında içerisi o kadar kalabalıktı ki, Mat sırf erkeklerle yarım bölük oluşturabilirdi. Bütün gözler Thom’daydı.</p>
<p class="p0">Mat dünyanın dört bir yerini gezmiş, çoğunu da kendi iki ayağı üzerinde dolaşmıştı. Bir düzine ayrı şehirde postu deldirmesine ramak kalmıştı ve bir sürü handa gecelemişti. Aşıkları, göstericileri, ozanları dinlemişti. Thom’un yanında hepsi, sopalarla tencereleri döven çocuklar gibi kalıyordu.</p>
<p class="p0">Flüt basit bir enstrümandı. Bir sürü asil arp dinlemeyi tercih ederdi. Ebou Dar’da bir adam Mat’e arpın daha “asil” bir enstrüman olduğunu söylemişti. Mat’e göre, Thom’un nasıl flüt çaldığını duysa ağzı açık, alık alık dinlerdi. Aşık, flütü kendi ruhunun bir parçasıymış gibi çalıyordu. Yumuşak titremeler, hafif notalar ve kuvvetli uzun melodiler. Ne yaslı bir ezgi. Thom kimin yasını tutuyordu?</p>
<p class="p0">Kalabalık izliyordu. Caemlyn dünyanın en büyük şehirlerinden biriydi, ama yine de çeşitlilik inanılmazdı. Kaba Illianlılarla zarif Domanlılar, kurnaz Cairhienliler, sağlam yapılı Tearlılar ve arada birkaç Sınırboylu birlikte oturuyorlardı. Caemlyn insanların Seanchanlar ve Ejder’e karşı güvende olduğu birkaç yerden biriydi. Biraz yiyecek de vardı.</p>
<p class="p0">Thom şarkıyı bitirdi ve gözlerini açmadan bir sonrakine geçti. Mat içini çekti. Thom’un gösterisini kesmekten nefret ediyordu. Ne yazık ki, kampa dönme zamanı gelmişti. <span class="t3">Gholam</span> hakkında konuşmaları ve Mat’in Elayne’e ulaşmanın bir yolunu bulması gerekiyordu. Belki Thom, Mat adına onunla konuşurdu.</p>
<p class="p0">Mat hancıya başını salladı -Bromas adlı siyah saçlı, azametli bir kadındı. Kadın Mat’e başını sallarken ışık halka küpelerinden yansıdı. Mat’in beğenisi için biraz yaşlıydı -ama diğer yandan Tylin de Bromas yaşlarındaydı. Mat onu da aklının bir köşesine yazacaktı. Adamlarından biri için, elbette. Belki Vanin.</p>
<p class="p0">Mat sahneye ulaştı ve paraları toplamaya başladı. Thom’un bitirmesine izin verecekti ve...</p>
<p class="p0">Mat’in eli sarsıldı. Aniden kolu sahneye mıhlanmıştı ve ceketinin kumaşından bir bıçak çıkıyordu. İnce metal titremekteydi. Mat başını kaldırıp baktığında Thom hala çalıyordu, ama aşık bıçağı fırlatmadan önce gözünü aralamıştı.</p>
<p class="p0">Thom elini kaldırdı ve büzdüğü dudaklarında bir gülümsemeyle çalmaya devam etti. Mat homurdandı ve kolunu çekip kurtardı. Thom’un şarkısını bitirmesini bekledi. Bu, bir önceki kadar yaslı değildi. Fasulye sırığına benzeyen aşık flütünü indirdiğinde, alkışlar yükseldi.</p>
<p class="p0">Mat kaşlarını çatarak aşığa baktı. “Kavrul, Thom. Bu benim en sevdiğim ceketlerden biri!”</p>
<p class="p0">“Eline nişan almadığım için memnun olman lazım,” dedi Thom, flütü silerek. Han müşterilerinin alkışlarına ve tezahüratlarına başını sallayarak karşılık verdi. Müşteriler yeni bir şarkı istiyorlardı, ama Thom başını üzüntüyle iki yana salladı ve flütünü çantasına kaldırdı.</p>
<p class="p0">“Neredeyse almış olmanı dileyeceğim,” dedi Mat, kolunu kaldırıp parmağını deliklerden geçirerek. “Kan siyah üzerinde o kadar belli olmaz, ama dikişler kesinlikle olacak. Sırf sen yamalı pelerinle dolaşıyorsun diye, ben de aynısını yapmayacağım.”</p>
<p class="p0">“Bir de lord olmadığını söyleyerek yakınıyorsun,” dedi Thom, eğilip kazandıklarını toplayarak.</p>
<p class="p0">“Değilim!” dedi Mat. “Tuon’un söylediklerini boş ver, kavrulası. Ben lanet bir asil değilim.”</p>
<p class="p0">“Bir çiftçinin ceketindeki dikişlerin belli olacağından yakındığını hiç duymamıştım.”</p>
<p class="p0">“Biraz sağduyulu giyinmek için lord olmak gerekmiyor,” diye homurdandı Mat.</p>
<p class="p0">Thom onun sırtına bir şaplak atarak güldü ve sahneden aşağı atladı. “Üzgünüm, Mat. İçgüdüyle hareket ettim ve kola bitişik yüzü görene kadar sen olduğunu fark etmedim. O zaman da, bıçak çoktan parmaklarımdan çıkmıştı.”</p>
<p class="p0">Mat içini çekti. “Thom,” dedi karamsar bir ifadeyle, “eski bir dost şehirde. İnsanların gırtlaklarını keserek öldüren biri.”</p>
<p class="p0">Thom başını salladı. Endişeli görünüyordu. “Ben de ara sırasında bazı Askerlerden duydum. Biz de bu şehirde kısılı kaldık. Elbette sen karar değiştirip...”</p>
<p class="p0">“Mektubu <span class="t3">açmıyorum</span>,” dedi Mat. “Verin mektupta ellerim üzerinde sürüne sürüne ta Falme’ye kadar gitmemi emrediyor olabilir ve benim de kahrolası yapmanı gerekir! Oyalanmaktan nefret ettiğini biliyorum, ama o mektup çok daha kötü bir gecikmeye sebep olabilir.”</p>
<p class="p0">Thom gönülsüzce başını salladı.</p>
<p class="p0">“Kampa dönelim,” dedi Mat.</p>
<p class="p0">&nbsp;</p>
<p class="p0">Birlik’in kampı Caemlyn’in bir fersah dışındaydı. Thom ve Mat atla gelmemişlerdi - yayalar daha az dikkat çekiyordu ve Mat güvendiği bir tavla bulana kadar şehre at getirmeyecekti. İyi atların fiyatı saçmalık ölçüsünde yükselmişti. Mat Seanchan topraklarından ayrıldığında bunu geride bırakmayı ummuştu, ama Elayne’in orduları bulabildikleri bütün iyi atları ve o kadar iyi olmayanları da satın alıyordu. Bunun ötesinde, bugünlerde atların ortadan kaybolduğunu duymuştu. Et etti ve Caemlyn’de bile insanlar açlıktan kırılıyordu. Düşünmek Mat’in tüylerini diken diken ediyordu, ama gerçek buydu.</p>
<p class="p0">O ve Thom kampa yürürken <span class="t3">gholam</span> hakkında konuştular ve herkese haber vermek ve Mat’in her gece farklı bir çadırda uyuması dışında bir şeye karar vermediler.</p>
<p class="p0">İkisi bir tepeye tırmanırken Mat dönüp arkasına baktı. Caemlyn meşale ve lamba ışıklarıyla ışıl ışıldı. Aydınlık, şehrin üzerinde sis gibi asılıydı, görkemli kuleler ve minareler parıltıyla aydınlanıyordu. İçindeki eski anılar bu şehri hatırlıyordu; Andor bir ulus olmadan önce, buraya saldırdığını hatırlıyordu. Caemlyn asla kolay lokma olmamıştı. Onu Elayne’den almaya çalışan Evlere imrenmiyordu.</p>
<p class="p0">Thom arkasından yaklaştı. ‘‘Buradan son ayrılışımızın üzerinden çok uzun zaman geçmiş gibi geliyor, değil mi Mat?”</p>
<p class="p0">“Yak beni öyle gerçekten,” dedi Mat. “O aptal kızların peşine düşmeye ne ikna etti ki bizi? Bir dahaki sefere kendi kendilerini kurtarsınlar.”</p>
<p class="p0">Thom onu süzdü. “Şimdi de aynısını yapmak üzere değil miyiz? Ghenjei Kulesi’ne gittiğimizde?’’</p>
<p class="p0">“O farklı. Onu onların yanında bırakamayız. O yılanlar ve tilkiler...”</p>
<p class="p0">“Yakınmıyorum, Mat,” dedi Thom. “Yalnızca düşünüyorum.”</p>
<p class="p0">Thom son zamanlarda sık sık düşüncelere dalıyordu. Moiraine’in bıraktığı yıpranmış mektubu okşayarak surat asıyordu. Yalnızca bir mektuptu. “Hadi gel,” dedi Mat, yine yola dönerek. “Kraliçe’yi görmek için saraya girmekten bahsediyordun?”</p>
<p class="p0">Thom karanlık yolda ona katıldı. “Sana yanıt vermemesine şaşırmadım, Mat. Muhtemelen meşguldür. Büyük bir Trolloc ordusunun Sınırboylarını istila ettiğinden bahsediyorlar ve Taht Kavgası yüzünden Andor hala bölünmüş durumda. Elayne...”</p>
<p class="p0">“İyi haberin var mı, Thom?” dedi Mat. “Varsa söyle. İyi haber duymak istiyorum.”</p>
<p class="p0">“Keşke Kraliçenin Takdisi hala açık olsaydı. Gill’in her zaman paylaşacak haberleri olurdu.”</p>
<p class="p0">“İyi haber,” dedi Mat yine.</p>
<p class="p0">“Tamam. Eh, Ghenjei Kulesi tam da Domon’un söylediği yerde. Başka üç gemi kaptanından daha bilgi aldım. Beyazköprü’nün birkaç yüz kilometre kuzeybatısında, açık bir ovada.”</p>
<p class="p0">Mat çenesini ovalayarak başını salladı. Kule hakkında bir şeyler hatırlayabilecekmiş gibi hissediyordu. Uzakta, doğal görünmeyen, gümüşsü bir yapı. Bir tekne yolculuğu, kenarlara çarpan su. Bayle Domon’un yoğun lllian aksanı...</p>
<p class="p0">Bu imgeler Mat’in zihninde bulanıktı; o zamana dair anıları Jori Congar’ın bahanelerinden daha delik deşikti. Bayle Domon onlara kuleyi nerede bulabileceklerini söyleyebilirdi, ama Mat bilgiyi doğrulatmak istiyordu. Domon’un Leilwin için nasıl eğilip büküldüğünü görmek Mat’i kaşındırıyordu. Onları kurtarmış olmasına rağmen, ikisi de Mat’e fazla sevgi göstermiyordu. Leilwin’den sevgi istediğinden değil. Onu öpmek ancak bir taşmeşenin kabuğunu öpmek kadar eğlenceli olurdu.</p>
<p class="p0">“Domon’un tarifi, birinin bizim için oraya Kapıyol açmasına yeterli olur mu sence?” diye sordu Mat.</p>
<p class="p0">“Bilmiyorum,” dedi Thom. “Ama bu daha sonra düşünmemiz gereken bir sorun. Öncelikle, Kapıyol yapacak birini nereden bulacağız? Verin ortadan kayboldu.”</p>
<p class="p0">“Ben bir yol bulurum.”</p>
<p class="p0">“Bulamazsan, oraya gitmemiz <span class="t3">haftalar</span> alır,” dedi Thom. “Ben...”</p>
<p class="p0">“Ben bizim için bir Kapıyol bulacağım,” dedi Mat kararlılıkla. “Belki Verin geri döner ve beni bu lanet yeminden kurtarır.”</p>
<p class="p0">“O kadın uzak dursa daha iyi,” dedi Thom. “Ona güvenmiyorum. O kadında tuhaf bir şey var.”</p>
<p class="p0">“O bir Aes Sedai,” dedi Mat. “Onların hepsinde bir tuhaflık var -noktaları yanlış zarlar gibi- ama bir Aes Sedai olarak, Verin’i severim. Ve ben insan sarrafıyımdır, bilirsin.”</p>
<p class="p0">Thom tek kaşını kaldırdı. Mat ona kaşlarını çatarak karşılık verdi.</p>
<p class="p0">“Her durumda,” dedi Thom, “sen şehri ziyarete giderken yanına koruma versek iyi olacak sanırım.”</p>
<p class="p0">“<span class="t3">Gholam</span>a karşı korumanın faydası olmaz.”</p>
<p class="p0">“Olmaz, ama üç gece önce kampa dönerken sana saldıran serserilere ne demeli?”</p>
<p class="p0">Mat ürperdi. “En azından onlar iyi, dürüst hırsızlardı. Yalnızca cüzdanımı istiyorlardı. Son derece güzel ve doğal. Hiçbirinin cebinde resmim yoktu. Karanlık Varlık’ın gücüyle yozlaşmış, her günbatımında çıldıran tipler de değildiler.”</p>
<p class="p0">“Yine de,” dedi Thom.</p>
<p class="p0">Mat itiraz etmedi. Kavrulsundu, muhtemelen yanında asker getirmesi gerçekten iyi bir fikirdi. En azından birkaç Kızılkol.</p>
<p class="p0">Kamp hemen ilerideydi. Elayne’in katiplerinden biri, Norry adlı bir adam, Birlik’in Caemlyn yakınlarında kamp kurmasına izin vermişti. Şehre günde yüz adamdan fazlasını göndermemeyi kabul etmek zorunda kalmışlardı ve duvarların en az bir fersah uzağında, köylerden ve çiftliklerden uzakta kamp kurmuşlardı.</p>
<p class="p0">O katiple konuşması, Elayne’in Mat’in burada olduğunu bildiği anlamına geliyordu. Biliyor olmalıydı. Ama ne bir selam yollamıştı, ne de postunu kurtarmasını Mat’e borçlu olduğunu kabullenmişti.</p>
<p class="p0">Yoldaki bir dönemeçte, Thom’un feneri yol kenarında bekleyen bir grup Kızılkol olduğunu gösterdi. Grubun çavuşu Gufrin ayağa kalktı ve selam verdi. Sağlam yapılı, geniş omuzlu bir adamdı. Çok zeki sayılmazdı, ama gözleri keskindi.</p>
<p class="p0">“Lord Mat!” dedi.</p>
<p class="p0">“Haber var mı, Gufrin?” diye sordu Mat.</p>
<p class="p0">Çavuş kaşlarını çatarak düşündü. “Eh,” dedi. “Bilmeniz gereken bir şey var sanırım.” Işık! Adam sarhoş bir Seanchan’dan daha yavaş konuşuyordu. “Aes Sedailer bugün kampa döndüler. Siz yokken, Lordum.”</p>
<p class="p0">“Üçü birden mi?” diye sordu Mat.</p>
<p class="p0">“Evet, Lordum.”</p>
<p class="p0">Mat içini çekti. Bugünün biraz daha düzeleceğine dair ne umudu kalmışsa, o da yok olmuştu. Aes Sedailerin birkaç gün daha şehirde kalacağını ummuştu.</p>
<p class="p0">O ve Thom yollarına devam ettiler, yoldan sapıp, siyah-arı ısırganları ve bıçakotları ile kaplı bir çayırdaki patikada yürüdüler. Thom’un feneri kahverengi otları aydınlatıyordu. Bir yandan, bir kez daha Andor’da olmak güzeldi; o meşinyaprak ve ekşisakız korulukları ile, neredeyse kendi köyü gibi geliyordu. Bununla birlikte, geri dönüp her şeyi bu kadar ölü bulmak moral bozucuydu.</p>
<p class="p0">Elayne konusunda ne yapmalıydı? Kadınlar baş belasıydı. Aes Sedailer de en kötüleri. Kraliçeler onlardan da kötüydü. Elayne bunların üçü birdendi. Elayne’i dökümhanelerini ona teslim etmeye nasıl ikna edecekti? Mat’in Verin’in teklifini kabul etmesinin bir sebebi, bunun onu Andor’a daha hızlı ulaştırabileceğini ve dolayısıyla Aludra’nın ejderleri üzerinde çalışmaya daha erken başlayabileceğini düşünmesiydi!</p>
<p class="p0">Birlik’in kampı ilerde, büyük bir tepeyi kuşatan bir dizi küçük tepenin üzerine yayılmıştı. Mat’in güçleri Andor’a önden gelen Estean ve diğerleri ile buluşmuştu ve Birlik bir kez daha bütün olmuştu. Ateşler yanıyordu; bugünlerde ateş için kurumuş odun bulmak hiç zor olmuyordu. Havada duman asılıydı ve Mat kendi aralarında sohbet eden, birbirlerine seslenen adamları duyabiliyordu. Henüz çok geç olmamıştı ve Mat bir yatma saati belirlememişti. Kendisi gevşeyemiyorsa da, en azından adamları rahat edebilirdi. Son Savaş’tan önce bunun için son fırsatları olabilirdi.</p>
<p class="p0"><span class="t3">Sınırboylarında Trolloclar,</span> diye düşündü Mat. <span class="t3">O ejderlere ihtiyacımız var. Hem de bir an önce.</span></p>
<p class="p0">Mat birkaç nöbetçinin selamlarına yanıt verdi ve Thom’dan ayrıldı. Bir yatak bulup, sorunlarını yarına bırakmaya niyetliydi. Geçerken, kampta yapabileceği birkaç değişiklik gözüne çarptı. Tepelerin arasındaki koridordan bir hafif süvari birliği dörtnala yaklaşabilirdi. Ancak çok cüretli biri böyle bir taktik denerdi, ama eski Coremanda’da, Marisin Vadisi Savaşı’nda kendisi tam olarak bunu yapmıştı. Eh, Mat’in <span class="t3">kendisi</span> değil, ama o eski anılarda biri.</p>
<p class="p0">O anıları kendisininmiş gibi kabul etmeye başlıyordu. Onları edinmeyi istememişti -o kahrolası tilkiler ne iddia ederse etsin- ama boynundaki yara iziyle onların bedelini ödemişti. Birden çok kez işine yaramışlardı.</p>
<p class="p0">Sonunda çadırına ulaştı. Temiz iç çamaşır alıp, bu geceyi geçirmek için farklı bir çadır bulacaktı. Ama bir kadın sesi duydu. “Matrin Cauthon!”</p>
<p class="p0"><span class="t3">Kanlı küller.</span> Az daha başaracaktı. Gönülsüzce döndü.</p>
<p class="p0">Teslyn Baradon güzel bir kadın değildi, ama o kemikli parmaklar, dar omuzlar ve sıska suratla, pekala bir kağıtkabuk ağacı olabilirdi. Üzerinde kırmızı bir elbise vardı ve haftalar içinde gözleri, bir <span class="t3">damane</span> olarak geçirdiği zamanlardan kalan tedirginliğin büyük kısmını kaybetmişti. Dik bakışları o kadar iyi çalışılmıştı ki, bir direkle bakışma yarışına girse kazanırdı.</p>
<p class="p0">“Matrim Cauthon,” dedi Teslyn, Mat’e yaklaşarak. “Seninle konuşmam lazım.”</p>
<p class="p0">“Eh, konuşuyorsun zaten,’’ dedi Mat, elini çadır kapağından çekerek. Olmaması gerektiğini bildiği halde Teslyn’e karşı hafif bir zaafı vardı, ama onu içeri davet edecek değildi. Bir tilkiyi kümese davet etmekten farkı olmazdı... söz konusu tilki hakkında ne kadar iyi düşünceler besliyor olursa olsun.</p>
<p class="p0">“Evet, öyle,” dedi kadın. “Beyaz Kule’den haber aldın mı?”</p>
<p class="p0">“Haber mi?” dedi Mat. “Hayır, haber almadım. Ama söylentiler duydum... onlardan bir beyin dolusu var bende. Bazıları Beyaz Kule’nin yeniden birleştiğini söylüyor. Muhtemelen senin bahsettiğin de bu. Ama hala savaştıklarını söyleyen aynı sayıda söylenti de var. Amyrlin’in Rand’ın yerine Son Savaş’ta savaştığını söyleyenler, Aes Sedailerin doğurarak bir ordu kurmaya karar verdiklerini söyleyenler, Beyaz Kule’ye uçan canavarların saldırdığını söyleyenler. Bu sonuncusu, muhtemelen güneyden gelen <span class="t3">raken</span>lerle ilgili hikayeler yalnızca. Ama Aes Sedailerin bir bebek ordusu kurması oldukça mümkün geliyor.”</p>
<p class="p0">Teslyn ifadesiz bakışlarla baktı. Mat bakışlarını kaçırmadı. Mat’in babası her zaman, onun kahrolası bir ağaç kütüğünden daha inatçı olduğunu söylerdi.</p>
<p class="p0">Olağanüstü bir biçimde, Teslyn içini çekti ve yüzü yumuşadı. “Kuşku duymakta haklısın, elbette. Ama haberleri göz ardı edemeyiz. Aptallık edip asilerin tarafını seçen Edesina bile geri dönmek istiyor. Sabah yola çıkmayı planlıyoruz. Geç saatlere kadar uyumak gibi bir alışkanlığın olduğundan, bu gece gelip teşekkür etmek istedim.”</p>
<p class="p0">“Sen <span class="t3">ne</span>?”</p>
<p class="p0">“Teşekkür etmek, Cauthon Efendi,” dedi Teslyn kuru kuru. “Bu yolculuk hiçbirimiz için kolay olmadı. Bazı... gerilimli anlar yaşandı. Verdiğin her karara katıldığımı söyleyemem. Ama bu, sen olmasan hala Seanchanların ellerinde olacağımız gerçeğini değiştirmiyor.” Ürperdi. “Daha özgüvenli anlarımda, onlara direneceğimi ve eninde sonunda kendi başıma kaçacağımı düşünüyorum. Kendin hakkında bazı yanılsamalar beslemek önemlidir, sence de öyle değil mi?”</p>
<p class="p0">Mat çenesini ovaladı. “Belki, Teslyn. Olabilir.”</p>
<p class="p0">Olağanüstü bir biçimde, kadın ona elini uzattı. “Unutma, Beyaz Kule’ye gelirsen, orada sana borçlu kadınlar var, Matrim Cauthon. Ben unutmam.”</p>
<p class="p0">Mat onun elini tuttu. Göründüğü kadar kemikli bir his veriyordu, ama beklediğinden daha sıcaktı. Bazı Aes Sedailerin damarlarında buz akıyordu, orası kesindi. Ama o kadar kötü olmayanlar da vardı.</p>
<p class="p0">Teslyn ona başını salladı. <span class="t3">Saygılı</span> bir baş sallama. Neredeyse bir eğilme. Mat Teslyn’in elini bıraktı. Biri ona çelme takmış gibi, sarsılmış hissediyordu kendini. Teslyn kendi çadırına gitmek üzere döndü.</p>
<p class="p0">“Ata ihtiyacınız olacak,” dedi Mat. “Sabah benim kalkmamı beklerseniz, size birkaç at veririm. Ve erzak. Tar Valon’a ulaşmadan açlıktan ölmeniz olmaz ve son zamanlarda gördüklerime bakarak, yolda rastlayacağınız köylerin size verecek yiyeceği olmayacak.”</p>
<p class="p0">“Joline’e dedin ki...”</p>
<p class="p0">“Atlarımı tekrar saydım,” dedi Mat. O zarlar hala kafasında takırdıyordu, kavrulası. “Birlik’in atlarını yeniden saydım. Görünüşe göre, birkaç yedek var. Onları alabilirsiniz.”</p>
<p class="p0">“Bu gece seni bana at vermeye ikna etmek için gelmedim,” dedi Teslyn. “Söylediklerim içtendi.”</p>
<p class="p0">“Ben de öyle düşünmüştüm zaten,” dedi Mat, dönüp çadırının kapağını kaldırarak. “Bu yüzden at vermeyi teklif ettim.” Çadıra girdi.</p>
<p class="p0">Ve donakaldı. O koku...</p>
<p class="p0">Kan.</p>
</body>
</html>