<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/styles.css" rel="stylesheet" type="text/css" />

  <title>I</title>
</head>

<body>
  <p class="P_css1"><i>28 Mart...</i></p>

  <p class="P_css1">&nbsp;</p>

  <p class="P_css1"><span class="C_Current__And__No_Bold">Üniversitenin göz polikliniğinde gözlerime baktırdım. Aslında hiç içimden gelmiyordu, ama Dr. Soma çok ısrar edince, istemeyerek de olsa gittim. Baş dönmesinin beyin atardamarlarının sertleşmesinden kaynaklandığını söylediler. O yüzden beyinde kanlanma oluyormuş, bu da baş dönmesine, görme bozukluğuna ve bellekte karmaşaya yol açıyormuş. Kötüleşmesi durumunda bayılmalara da yol açabilirmiş. Geceleri tuvalete kalkınca, ani hareketler yapınca, vücudumu aniden çevirince baş dönmesi hissedip hissetmediğimi sordular, hissettiğimi söyledim. Dengemi yitirmemin, bir yana devriliverecek gibi olmamın, yeraltında gömülüp kalmış gibi hissetmemin de, içkulak damarlarındaki dolaşım bozukluğundan kaynaklandığını söylediler.</span></p>

  <p class="P_css1"><span class="C_Current__And__No_Bold">Dâhiliyeye geçip Dr. Soma'ya da göründüm. Şimdiye kadar tansiyonumu hiç ölçtürmemiştim, ama bugün ilk kez ölçtüler. Kardiyografi çekerek, böbreklerimi de kontrol ettiler. Dr. Soma tansiyonumun o kadar yüksek çıkacağını hiç düşünmediğini, çok dikkatli olmam gerektiğini söyledi. Ne kadar olduğunu sorduysam da, önce söylemek istemedi. Üst rakam 200'ün üzerinde alt rakam ise 156'ymış. Aradaki fark küçükmüş, ama hiç de iyiye işaret değilmiş. Hormon ilaçlarım aşırı kullandığımı, böbrekleri takviye edecek ilaçlar yerine tansiyon düşürücü ilaçlar almamın yerinde olacağını söyledi. Sonra özür dileyerek cinsel ilişkiye girmemem ve alkolü bırakmam gerektiğini, çiğ ve tuzlu yemeklerin dokunacağını da ekledi. Sonra vitamin ve tansiyon ilaçlan kullanmamı, tansiyonumu sık sık ölçtürmemi önerdi.</span></p>

  <p class="P_css1"><span class="C_Current__And__No_Bold">Bunları günlüğüme mahsus yazıyorum. Karım öğrendiğinde nasıl tepki vereceğini merak ediyorum. Yeri gelmişken, doktorun dediklerine kulak asmayacağım. Karım bir şey diyene kadar, herhalde her şey olduğu gibi devam eder. Tahminimce karım burada yazdıklarımı okusa bile, okumamış gibi yapacak, şehveti de her geçen gün güçlenecektir. Bu onun vücudunun değişmez kaderi. Aynı zamanda, ben de iş buraya kadar geldikten sonra, artık geri dönemem. Karımın tavırlarındaki, geçen akşamdan sonraki ani değişiklik, çok farklı tekniklere başvurur hale gelmesi, bu kararımda etkili oluyor.</span></p>

  <p class="P_css1"><span class="C_Current__And__No_Bold">Karım eskiden olduğu gibi, birleşmelerimiz sırasında tek kelime konuşmuyor. Yalnızca, hareketleriyle sevgisini göstermeye çalışıyor. Sürekli yarı uykuda yarı sarhoşmuş numarası yaptığı için, ışığı söndürmeye gerek de yok. Uyurken olsun, sarhoşken olsun, o mahcup tavırlarını tarif edemem.</span></p>

  <p class="P_css1"><span class="C_Current__And__No_Bold">Başlangıçta, araya bir hayli mesafe koyarak, Kimura ile karımı karşılaştırmıştım. Fakat zamanla bu beni tahrik etmeye başlayıp da, daha sonra yetersiz kalmaya başlayınca, Kimura ile karım arasındaki mesafeyi de daralttım. O mesafe daraldıkça kıskançlığım aynı ölçüde artıyor, kıskançlığım arttıkça da zevk alıyor, nihai amacıma ulaşabiliyordum. Bunu karım da istiyor, ben de istiyorum ve durmak da bilmiyorum.</span></p>

  <p class="P_css1"><span class="C_Current__And__No_Bold">Yılbaşından beri üç ay geçti. Fakat o işin hastası karıma bu ana kadar direnmeyi başardığımı düşündükçe, kendime hayranlık duymadan edemiyorum. Onu ne kadar sevdiğimi, artık o da anlamıştır. Peki şimdi ne olacak? Ne yaparsam cinsel iştahımı şu an olduğundan daha fazla artırabilirim? Böyle giderse, çok geçmeden iştahım kuruyuverecek. Zaten o ikisini, normalde gizli ilişki yaşadıkları kabul edilebilecek bir noktaya kadar sürükledim. Şu an bile kanma güveniyorum, ona inanıyorum. Acaba, onun iffetine leke sürülmeden, şu an olduğundan daha fazla yakınlaşmaları için bir yol var mı? Hep bunu düşünüyorum, ama onların da bunu düşünmeleri gerek. Onlar derken, Toşiko’yu da dahil ediyorum...</span></p>

  <p class="P_css1">&nbsp;</p>

  <p class="P_css1"><span class="C_Current__And__No_Bold">Karımın sinsi bir kadın olduğunu söyledim, ama bu lafı söyleyen ben de sinsi bir adamım. İkisi de sinsi bir adamla bir kadının çocuğu olduğuna göre, Toşiko'nun da sinsi bir kız olması garipsenecek bir durum değil. Fakat ondan daha sinsi olan Kimura. Arayıp birbirlerini bulmuş gibi, dört sinsi insanın bir araya gelivermesi insana bıkkınlık veriyor. Elbette dünyada bile eşi benzerine az rastlanır bir durum da, dört sinsi insanın birbirlerini kandırarak tek bir amaç için uğraşmaları. Şöyle ki; hepimizin farklı düşünceleri var belki, ama karım düşebileceği yere kadar düşmek niyetinde ve bunun için elinden gelen çabayı gösteriyor, dördümüz de aynı noktada birleşmiş haldeyiz...</span></p>

  <p class="P_css1">&nbsp;</p>

  <p class="P_css1"></p>
</body>
</html>
