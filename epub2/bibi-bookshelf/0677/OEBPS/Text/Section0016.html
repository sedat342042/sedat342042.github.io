<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/styles.css" rel="stylesheet" type="text/css" />

  <title>I</title>
</head>

<body>
  <p class="P_css1"><i>19 Şubat...</i></p>

  <p class="P_css1">&nbsp;</p>

  <p class="P_css1"><span class="C_Current__And__No_Bold__And__Italic">Toşıko'nun ruh halini bir türlü anlayamıyorum. Bazen bana taptığını, bazense benden nefret ettiğini düşünmeden edemiyorum. Fakat en azından, babasından nefret ettiği kesin. Galiba anne ve babasının yatak odası ilişkisini yanlış anlıyor; doğduğundan beri azgın tarafın babası olduğunu, annesinin ise öyle olmadığını düşünüyor. Annesinin doğuştan zayıf bir bünyesi olduğu, aşırıya kaçan yatak odası hareketliliğine dayanamadığı halde, babasının bazı şeyleri ona zorla yaptırdığını, onun sıradışı ve bir o kadar da tuhaf, çirkin eğlencelerine annesinin eşlik etmek zorunda kaldığını zannediyor (Doğrusunu söylemek gerekirse, onu bu düşüncelere sevk eden de benim). Dün son kalan eşyalarını almaya geldiğinde vedalaşmak için yatak odasına gelerek "Babam seni öldürecek. Haberin olsun," dedikten sonra çıkıp gitti. Benim gibi sessiz kalmayı yeğleyen biri olduğundan, onun böyle bir laf etmesi şaşırtıcıydı. Göğsümdeki ince sızının tüm bu olanlardan dolayı iyice kötüleşmesinden endişeleniyor ve bu yüzden babasından nefret ediyor sanırım. Fakat o ettiği laf nedendir bilmem, sokmaya hazır bir yılanın dilinden çıkmış gibi geldi. Hiç de annesi için endişelenen bir kızın şefkat yüklü sözlerine benzemiyordu doğrusu. Yoksa içten içe, kendisi annesinden yirmi yaş genç olduğu halde daha çelimsiz durmasını kompleks haline mi getirdi? En baştan beri Bay Kimura'dan hoşlanmadığını söylüyordu, ama ben James Steıvart hayranlığımı Kimura ile özdeşleştirince adama iyice soğuk davranmaya başladı. Belki de artık hiç istemiyordur. Hatta içten içe bana düşmanlık beslemeye başlamış bile olabilir.</span></p>

  <p class="P_css1">&nbsp;</p>

  <p class="P_css1"><span class="C_Current__And__No_Bold__And__Italic">Elimden geldiğince evden ayrılmamaya çalışıyorum, ama ne zaman ne şekilde dışarı çıkmak zorunda kalacağımı bilemediğim gibi, kocamın normalde derste olması gereken bir saatte ansızın eve dönme olasılığı da var diye, günlüğümü nasıl güvende tutacağımı iyice düşünmem gerekiyor. Saklamam faydasız, ama kocamın benim evde olmadığım bir sırada günlüğümü gizlice okuyup okumadığını bilmem gerek. En azından kocamın benden gizleyerek günlüğüme bakıp bakmadığını bilmem gerek. Defterime işaret koyacağım. Kocamın gizlice okuması durumunda hemen anlamamı sağlayacak bir işaret. Yalnızca benim anlayabileceğim, onun asla anlayamayacağı bir işaret olursa çok daha iyi olur. Hayır hayır. Onun da rahatlıkla anlayabileceği bir işaret daha iyi olmaz mı? Eğer kendisinin günlüğü gizlice okuduğunu benim bildiğimi anlarsa, bir daha asla el uzatmaya cüret edemez (Bundan pek emin değilim gerçi). Ancak, böyle bir işareti tasarlamak o kadar da kolay değil, ilk seferinde başarılı olurum belki, ama hep aynı yöntemi kullanırsam, üstesinden gelebileceği bir hile bulabilir: Diyelim, belirli bir sayfanın arasına günlük açılır açılmaz düşecek şekilde bir kürdan koydum, ilk seferde işe yarasa bile, kocam ikinci sefer kürdan düşmeyecek şekilde açar, hangi sayfanın arasında olduğunu belirler, sonra da aynı yere koyar (Kocam bu konularda gerçekten kurnaz bir adamdır). Yine de, her seferinde yeni bir yöntem bulmak neredeyse imkânsız.</span></p>

  <p class="P_css1"><span class="C_Current__And__No_Bold__And__Italic">Tüm bunları düşündükten sonra, deneme amaçlı olarak seloteyp keserek (Elbette uzunluğunu ölçtüm: 53 milimetreydi) günlüğün kapağının arkasında gelişi güzel bir yer seçip yapıştırdım, sonra da ön tarafa geçirerek günlüğü açılmayacak hale getirdim (Yapıştırdığım yerle günlüğün üst kıyısı arası 82 milimetre, alt kıyısına olan mesafe ise 75 milimetreydi, ama sanırım seloteybin uzunluğunu ve yapıştırdığım yeri her seferinde değiştirmem gerekecek). Böylece günlüğün içine bakabilmek için seloteybi sökmek gerekecek. Söktükten sonra yeni bir seloteyp parçasını aynı uzunlukta kesip, tamamen aynı yere yapıştırmak teorik olarak mümkün olsa bile, gerçekte çok ince uğraş gerektirecektir ve mümkün olabileceğini sanmıyorum. Ayrıca, seloteyp sökülürken çevresinde iz bırakacaktır. Bu açıdan da şanslıyım. Günlüğümün kabı kolayca ufalanabilecek narin bir kâğıttan ve seloteyp sökülünce çevresinde iki-üç milimetrelik bir kısım soyuluveriyor. Bu yolla, artık kocamın günlüğü hiçbir iz bırakmadan okuyabilmesi mümkün değil...</span></p>

  <p class="P_css1">&nbsp;</p>
</body>
</html>
