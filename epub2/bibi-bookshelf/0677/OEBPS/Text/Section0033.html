<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/styles.css" rel="stylesheet" type="text/css" />

  <title>I</title>
</head>

<body>
  <p class="P_css1"><i>1 Nisan...</i></p>

  <p class="P_css1">&nbsp;</p>

  <p class="P_css1"><span class="C_Current__And__No_Bold__And__Italic">Toşiko Batı tarzı giysi dikiş öğretmeni Bayan Kavai’yle birlikte geldi. Bu kadın Batı tarzı giysi dikiş öğretmenliğinin yanı sıra kadın giysileri için sipariş de alıyor. Vergi eklenmediği için piyasanın yüzde 20-30'u daha ucuz elbise diktirebiliyoruz. Toşiko giysilerini hep bu kadına diktirir. Bense öğrencilik yıllarımda giydiğim üniforma dışında hiç Batı tarzı giyinmedim. Tarzım biraz geleneksel kalıplarda kalır ve vücut yapım Japon tarzına daha uygundur. O yüzden, artık Batı tarzı pek aklıma gelmez, ama Toşiko durmadan ısrar edince, bir tane yaptırmak istedim. Nasıl olsa öğrenecek, ama yine de, hoşuna gitmeyebilir diye, bugün öğlenden sonra o yokken gelmelerini istedim. Kumaş ve kalıp tercihini Toşiko ve kadına bıraktım. Bacaklarım biraz yamuk diye eteği uzun tutup, dizimin hemen üzerine kadar inecek şekilde yapmasını istedim. Kadın bacaklarımın yamuk olmadığını, Batıklarda da bu kadar bir çarpıklığın normal olduğunu söyledi. Kumaş için çok farklı örnekler gösterdi. Kadife kumaş, koyu pembe kareli ceket ve etek. Modes et Travoux dergisindeki bir modeli gösterip, onu tercih etmem gerektiğini söylediler. On bin yenin üzerinde bir rakama mal olacak, ama ona göre bir ayakkabı, biraz da aksesuar almam gerekecek.</span></p>
</body>
</html>
