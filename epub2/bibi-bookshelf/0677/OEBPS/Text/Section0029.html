<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/styles.css" rel="stylesheet" type="text/css" />

  <title>I</title>
</head>

<body>
  <p class="P_css1"><i>26 Mart...</i></p>

  <p class="P_css1">&nbsp;</p>

  <p class="P_css1"><span class="C_Current__And__No_Bold__And__Italic">Böylece, üçüncü kez kocamın olmadığı bir yerde Bay Kimura ile görüştüm. Dün gece o odada, henüz kapağı açılmamış bir Courvoisier konyak gözüme ilişiverdi. "Sen mi aldın?" diye sordum Toşiko'ya. “Benim haberim yok," diye yanıtladı. "Dün dışarıdan döndüğümde şişe buradaydı. Bay Kimura getirmiştir herhalde," dedi Toşiko, ama Bay Kimura da haberi olmadığını söyledi.</span></p>

  <p class="P_css1"><span class="C_Current__And__No_Bold__And__Italic">"Hoca getirmiştir mutlaka. Bence öyle. Bence anlamı derin bir şaka,” dedi Kimura.</span></p>

  <p class="P_css1"><span class="C_Current__And__No_Bold__And__Italic">"Babamsa eğer, çok kötü bir şaka," diye lafa girdi Toşiko. ikisi de bilmediklerini söylüyordu. Kocamın getirip bıraktığını düşünmek en doğrusu, ama gerçekte ne olduğunu bilemiyorum. Bay Kimura'nın ya da Toşiko'nun alıp getirmiş olması ihtimali elbette var. Çarşamba ve cuma günleri Madam O saka 'ya derse gittiğinden, ancak gece on bir gibi dönüyor. Geçen akşam da konyak içmeye başladıktan sonra, Toşiko iyi bir zamanlamayla sıvışıp Madam 'ın odasına kapanıverdi (Bunu ilk kez yazıyorum. Kocamın yanlış anlayacağı endişesiyle yazmaktan çekinmiştim. Fakat sanırım artık buna gerek yok) ama dün akşam da erken bir saatte ortadan kayboluverdi ve Madam eve döndükten sonra bile, bir süre onun yanında kaldı.</span></p>

  <p class="P_css1"><span class="C_Current__And__No_Bold__And__Italic">Bayıldıktan sonrasını anımsamıyorum. Fakat ne kadar sarhoş olursam olayım, o son çizgiyi dün gece de geçmediğimi çok net anımsıyorum. Henüz o çizgiyi geçmeye cesaretim yok ve Bay Kimura'nın da aynı durumda olduğuna inanıyorum.</span></p>

  <p class="P_css1"><span class="C_Current__And__No_Bold__And__Italic">"Polaroid fotoğraf makinesini Hoca'ya ben verdim. Hoca'nın sizi sarhoş ettikten sonra çırılçıplak bırakma huyu olduğunu biliyordum da o yüzden. Fakat Hoca, Polaroid makine ile yetinmedi, kendi Zeiss-Ikon makinesini kullanmaya başladı. Herhalde vücudunuzu ayrıntısıyla izlemek amacıyla yapmıştır, ama bu bir yana, esas hedefi beni sıkıntıya sokmaktı herhalde. Tabetme işini bana yükleyip, heyecanlanmamdan, tahrike dayanmaya çalışmamdan keyif alıyor sanırım. Dahası, benim bu ruh halimin size yansıyacağını, sizin de aynı sıkıntıyı yaşayacağınızı bildiğinden, bu da ona keyif veriyor. Sizi ve beni bu sıkıntılara sokan Hoca'ya karşı öfkeliyim, ama yine de, Hoca’ya ihanet etmek içimden gelmiyor: Sizin çektiğiniz sıkıntıyı gördükçe, kendim de aynı sıkıntıyı yaşayıp, içimdeki bu acıyı derinleştirmekten başka niyetim yok," dedi Kimura.</span></p>

  <p class="P_css1"><span class="C_Current__And__No_Bold__And__Italic">Ona, ‘Toşiko fotoğrafları senden ödünç aldığı Fransızca kitabın içerisinde bulmuş," dedim. "Bunun bir tesadüf olduğunu hiç sanmadığını, mutlaka bir anlamı olduğunu söyledi. Niyetin neydi?" diye sordum.</span></p>

  <p class="P_css1"><span class="C_Current__And__No_Bold__And__Italic">"O fotoğraftan kızınız görecek olursa, mutlaka bir şeyler yapar diye düşündüm. Konuyla ilgili olarak, asla kızınızı yönlendirmiş değilim. Shakespeare’in Iago karakteri gibi huylan olduğunu bildiğimden, öyle yapmakla 18 Mart gecesi gibi bir an yaşayabileceğimizi düşünmüştüm. 23’ü akşamı da, bu akşam da kızınız inisiyatifi tamamen eline aldı ve ben sadece onun yönlendirmesine uydum."</span></p>

  <p class="P_css1"><span class="C_Current__And__No_Bold__And__Italic">“Seninle ilk kez baş başa konuşuyoruz. Hayır, başka hiç kimseyle de, hatta kocamla bile hiç böyle bir konuşmam olmadı. Seninle benim aramdaki ilişkiye kocam pek burnunu sokmak istemiyor gibi. Konuşmaya korkuyordur herhalde. Zaten benim iffetli davranacağıma da güveniyordur. Ben de iffeti elden bırakmayacağıma inanmak istiyorum, ama inanmalı mıyım sence? Bunu ancak sen yanıtlayabilirsin," dedim.</span></p>

  <p class="P_css1"><span class="C_Current__And__No_Bold__And__Italic">"Inanınız," dedi Bay Kimura. "Ben sizin vücudunuzun her yerine dokundum. Yalnızca, çok önemli bir yer dışında. Hoca beni bir kâğıt inceliği mesafesine kadar size yakınlaştırmaya çalıştığına göre, onun bu isteğine karşı gelmem ve size o sınırlar içerisinde yakın olmak isterim."</span></p>

  <p class="P_css1"><span class="C_Current__And__No_Bold__And__Italic">“Sözleriniz beni rahatlattı," dedim, "iffetim konusunda böylesine özen gösterdiğiniz için size müteşekkirim. Kocamdan nefret ettiğimi söyledim, ama bir yandan da sarsılmaz bir bağlılıkla onu seviyorum. Burası gerçek. Ona nefretim arttıkça, sevgim de aynı ölçüde artıyor. O adam, seni o şekilde arada bırakarak sıkıntıya sokmadığı müddetçe cinsel iştahı kabarmıyor. Bunu, nihayetinde beni mutlu etmek için yaptığını düşündüğümden, ona asla sırt çeviremem. Yine de Bay Kimura, şöyle düşünemez misiniz acaba? Kocamla sizin aslında tek bir insan olduğunuzu, aslında onun iç dünyasında sizin de var olduğunuzu, iki ayn insan olsanız da aslında aynı vücutta olduğunuzu..."</span></p>

  <p class="P_css1">&nbsp;</p>
</body>
</html>
