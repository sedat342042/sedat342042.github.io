<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/styles.css" rel="stylesheet" type="text/css" />

  <title>I</title>
</head>

<body>
  <p class="P_css1"><i>16 Şubat...</i></p>

  <p class="P_css1">&nbsp;</p>

  <p class="P_css1"><span class="C_Current__And__No_Bold__And__Italic">Az önce, öğleden sonra 4 sıralarında beni tedirgin eden bir şey oldu. Günlüğümü misafir odasındaki komodinin çekmecesinde (benden başkasının kullanmadığı, kimsenin dokunmadığı çekmeceye) göbek bağı kesesi, anne ve babamın eski mektupları gibi şeylerin en altına sokuşturul; mümkün olduğunca da kocamın dışarıda olduğu anlara denk getirerek yazarım. Fakat unutmadan önce yazmak istediğim, aniden aklıma geliveren şeyler de olur ve kocamın dışarı çıkmasını bekleyemez hale gelir, onun çalışma odasına kapandığı ana denk getirerek yazarım. Çalışma odası, misafir odamızın tam üzerindedir. Ses gelmez, ama kocamın o an ne yaptığını, kitap mı okuduğunu, yazı mı yazdığını, kendi günlüğünü mü tuttuğunu, yoksa oturup boş bakışlarla düşüncelere mi daldığını az çok tahmin edebilirim. Herhalde kocam için de aynı şey söylenebilir. Çalışma odası her zaman sessizdir. Ancak, bazı anlarda kocamın aşağıdaki misafir odasında neler olduğunu anlamak için kulak kesildiğini düşündürtecek ölçüde ölüm sessizliğine bürünür. Bu anlar, nedense ikinci kata dikkat kesilerek gizlice günlüğümü çıkarıp yazı fırçamı elime aldığım zamanlara denk gelir. Belki de bu, yalnızca benim kuruntumdan ibarettir. Ses çıkmasın diye Batılı işi kâğıtlar ve dolmakalem kullanmaktan kaçınırdım, son derece yumuşak kaz derisiyle kaplı Japon işi ufak bir günlük yaptırdım. O günlüğe de ince fırça ile usulca yazarım, ama az önce hiç yapmadığım halde, kendimi yazmaya öylesine kaptırmışım ki birkaç saniyeliğine ikinci kat aklımdan çıkıvermiş. Bilinçli olarak mı yaptı yoksa tesadüf mü bilmem, kocam sessizce aşağıya tuvalete inip misafir odasının önünden geçti ve işini bitirdikten sonra yine hemen ikinci kata çıktı. “Sessizce" diyorum, çünkü bana öyle gelmişti. Herhalde kocamın akimda tuvalete gitmekten başka bir düşünce yoktu. Kocam sinsice yürümemiştir, merdivenlerden normal bir şekilde inmiştir, ama tesadüfen dikkatimden kaçmış ve duymam gereken sesi duyamamışımdır. Her neyse, kocam tam merdivenlerden inmeyi bitirirken ilk kez ayak sesinin farkına vardım. Yemek masasına kapanmış halde yazıyordum. Telaşla günlüğü ve mürekkep hokkasını (Böylesi durumlarda tedbir olsun diye taş mürekkeplik kullanmam, ahşap hokka kullanırım. Babamdan kalma bir şeydir. Çin ağacından yapılmış, antika değeri olan bir Çin malı hokkadır) masanın altına sakladığım için günlük tuttuğumu göremedi, ama o telaş içerisinde kaz derisi cilt kabına özgü hışırtıyı duymuş olabilir. Hayır, kesinlikle duymuştur. O sesi duy-duysa mutlaka kaz derisi olduğunu, benim ne amaçla kullandığımı da hemen anlamıştır. Bundan sonra tedbiri elden bırakmamam gerekecek, ama kocam günlüğümün varlığını anladıysa ne yapabilirim acaba? Şimdi tutup da sakladığım yeri değiştirmek istesem bile bu dar mekânda nereye saklarsam saklayayım hemen bulacaktır. Tek çare, kocam evdeyken evden ayrılmamak olacak. Son günlerde çoğunlukla kafam kazan gibi olduğundan pek dışarı çıkmıyorum ve pazar alışverişini de Toşiko'ya ya da yaşlı hizmetçimize yaptırıyorum. Ancak, Bay Kimura Asahi Sineması'nda gösterimde olan Kırmızı ve Siyah filmini izlemeye davet etti. Gitmesine gitmek istiyorum, ama ondan önce bir çare bulmam gerekecek.</span></p>

  <p class="P_css1">&nbsp;</p>
</body>
</html>
