<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/styles.css" rel="stylesheet" type="text/css" />

  <title>I</title>
</head>

<body>
  <p class="P_css1"><i>30 Ocak...</i></p>

  <p class="P_css1"><span class="C_Current__And__No_Bold__And__No_Italic">Öğlen saatlerinde okula telefon eden Kimura, ‘‘Durumu nasıl?” diye sorunca, “Sabah ben çıkarken hâlâ yatıyordu, ama bir şeyi kalmamış gibiydi. Bu gece yine içmeye gel,” dedim. Kimura ise, "Hayatta olmaz. Geçen akşam çok korktum. Hocam siz de kendinizi frenleyin biraz. Yine de bir geçmiş olsun demeye uğrarım,” dediyse de, öğleden sonra dörtte geldi. Artık ayağa kalkan karım da misafir odasındaydı. Kimura, "Hemen ayrılacağım,” demişti, ama, "Bu akşam güzelce içelim. Bırak inat etmeyi,” diyerek zorla alıkoydum. Karım ise yanımızda oturmuş, sürekli gülümsüyordu. Yüzündeki ifadede gönülsüzlükten eser yoktu. Kimura'nın kendisi de dışarıya karşı öyle konuşuyordu ama pek hemen kalkıp gidecekmiş gibi bir hali de yoktu. Kimura’nın önceki akşam o ayrıldıktan sonra yatak odamızda neler olduğunu bilmesine imkân yoktu (o gece gün doğmadan önce, floresan lambayı ikinci kattaki çalışma odama geri götürmüştüm), ama kendisinin İkuko'nun hayal dünyasında göründüğünü ve onu iyice sarhoş ettiğiniyse muhakkak aklının ucundan bile geçirmezdi. Yine de, nedense içten içe İkuko’yu yine sarhoş etmek istermiş gibi bir hali vardı. Kimura, sanki İkuko’nun ne istediğini çok iyi biliyormuş gibiydi. Eğer biliyorsa, ya aralarında kalpten kalbe bir bağ kurulmuştu ya da İkuko gizlice işaretler gönderiyordu. Yalnızca Toşi-ko, üçümüzün içki muhabbeti başlayınca yüzünü buruşturarak kalkıp, kendi odasına çekildi.</span></p>

  <p class="P_css1">&nbsp;</p>

  <p class="P_css1"><span class="C_Current__And__No_Bold__And__No_Italic">Bu akşam da karım muhabbetin ortasında kalkıp önce tuvalete saklandı, sonra da banyoda (Normalde banyo iki günde bir hazırlanır, ama yaşlı hizmetçimize bir süre her gün hazırlamasını söylemişti. Hizmetçimiz yatılı kalmadığından yalnızca küveti doldurup ayrılıyor, suyu ısıtmak için gaz ocağını yakmak bize kalıyordu. Bu akşam, İkuko saate bakarak kendisi yakmıştı) devrilip kaldı. Her şey önceki geceden farksızdı. Dr. Kodama gelerek yine iğne yaptı. Toşiko’nun kaçışı da, Kimura’nın beylik laflar ederek ayrılması da önceki geceyle aynıydı.Tuhaftır,karımın sayıklamaları bile aynıydı... "Bay Kimura” sözü yine ağzmdan dökülüverdi. Yine aynı rüyayı, aynı hayali aynı koşullar içerisinde görmüştü belki de?.. Bunu benimle dalga geçtiği şeklinde mi yorumlamalıyım acaba?</span></p>

  <p class="P_css1">&nbsp;</p>
</body>
</html>
