<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/styles.css" rel="stylesheet" type="text/css" />

  <title>I</title>
</head>

<body>
  <p class="P_css1"><i>24 Şubat...</i></p>

  <p class="P_css1">&nbsp;</p>

  <p class="P_css1"><span class="C_Current__And__No_Bold">Toşiko taşındıktan sonra Kimura’nın bize gelmesi için bir gerekçesi kalmadı, ama yine de eskiden olduğu gibi iki-üç günde bir uğruyor. Gelmesi için telefon ettiğim de oluyor (Toşiko’nun kendisi de günde bir kez uğruyor, ama pek uzun kalmıyor). Polaroid makineyi şimdiye kadar iki gece kullandım. Vücudunun tamamını önden ve arkadan birer kez çektim. Sonra ayrıntı pozlar aldım. Kol ve bacaklarını kıvırıp büktüm, en tahrik edici hallerini ayarlayarak farklı açılardan çektim. Bu fotoğrafları çekme nedenimse, öncelikle fotoğraf çekmenin verdiği keyifti. Uyuyan (belki de uyuma numarası yapan) bir kadının vücudunu gönlümce hareket ettirerek istediğim pozu ayarlayabilmek de ayrı bir keyifti. İkinci amacım ise bu fotoğrafları günlüğüme yapıştırmak. Karım bu fotoğrafları mutlaka görecektir. Böylelikle henüz kendisinin farkında olmadığı güzelliğini de keşfedecek ve mutlaka şaşıracaktır. Üçüncü bir neden ise, bunu yapacak olursam benim onun vücuduna bu kadar çok bakmak istememin nedenini anlayacak, bana duygudaşlık göstermeye başlayacaktır (Bu yıl elli altı yaşına giren bir kocanın kırk beş yaşındaki karısının vücuduna hayran olması pek sık karşılaşılan bir durum değil. Bunu biraz düşünürse iyi olur). Dördüncü nedenim ise onu olabildiğince utandırmak, nereye kadar masum numarası yapmaya devam edeceğini gözlemlemek.</span></p>

  <p class="P_css1"><span class="C_Current__And__No_Bold">Bu fotoğraf makinesinin merceği görüntüyü karartıyor ve otomatik olarak ayarlanamıyor. Göz kararıyla mesafe ayarı yapmak gerekiyor ve ben de bu işte pek usta olmadığım için fotoğraflar bulanık çıkabiliyor. Bir de, yakınlarda ışığa karşı çok hassas bir polaroid film çıkmış, ama bulmak biraz güç. Kimura’mn getirdiği filmlerin ise son kullanım tarihi geçmiş. Düzgün bir sonuç alabilmek mümkün değil. Her seferinde flaş kullanmak zorunda olmak da başka bir mesele. Bu makineyle ancak birinci ve dördüncü amaçlarımı gerçekleştirebilirim. Şimdilik fotoğrafları deftere yapıştırmayı düşünce aşamasında bırakmam yerinde olur.</span></p>

  <p class="P_css1">&nbsp;</p>
</body>
</html>
