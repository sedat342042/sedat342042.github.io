<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/styles.css" rel="stylesheet" type="text/css" />

  <title>I</title>
</head>

<body>
  <p class="P_css1"><i>18 Mart...</i></p>

  <p class="P_css1">&nbsp;</p>

  <p class="P_css1"><span class="C_Current__And__No_Bold">Sasaki’nin Japonya’ya dönüşünün kutlamasına katılınca, ancak gece onu geçerken eve dönebildim. Karım akşam saatlerinden itibaren dışarı çıkmış. Herhalde film izlemeye gitmiştir diye çalışma odamda günlüğümü yazmaya koyuldum, ama saat on biri geçtiği halde eve dönmedi. Saat on bir buçukta Toşiko'dan telefon geldi. “Baba, hemen buraya gel,” diyordu. “Nereye?" diye sordum. “Sekiden’e" diye yanıtladı. “Annen nerede?” diye sorunca, “Burada,” dedi. "Saat çok geç oldu, eve dönmesini söyle. Yaşlı hizmetçimiz de evine dönünce evde yalnız kaldım," deyince, birdenbire sesini alçaltarak, "Annem buradaki banyoda bayıldı. Sanırım Dr. Kodama’yı çağırmamız gerek,” dedi.</span></p>

  <p class="P_css1"><span class="C_Current__And__No_Bold">“Orada başka kim var?” diye sordum. "Üçümüz,” dedi. "Sonra anlatırım. Öncelikle iğnesini yapmamız gerek sanırım. Sen gelemiyorsan, Dr. Kodama’yı çağırayım."</span></p>

  <p class="P_css1"><span class="C_Current__And__No_Bold">“Dr. Kodama’yı çağırmana gerek yok. İğnesini ben yaparım. Sen buraya gel de, ev boş kalmasın.”</span></p>

  <p class="P_css1"><span class="C_Current__And__No_Bold">İğnesini her zaman hazır tutuyordum ve Toşiko’nun gelmesini beklemeksizin yola koyuldum (Aynı anda, tam da böyle bir durumda ya geçen günkü bellek yitimi tekrarlarsa korkusu içimi ürpertiverdi). Sekiden’deki evin yerini biliyordum, ama içine ilk kez girecektim. Toşiko kapıda bekliyordu ve bahçeye girer girmez beni kendi kaldığı ek odaya götürdü ve “Ben de gidip evi bekleyeyim,” diyerek oradan ayrıldı. ''Sizi de sıkıntıya soktuk," dedi, Kimura. Kimura’dan bir açıklama beklemiyordum. Kimura da bir şey söylemedi. Durum ikimiz için de ziyadesiyle zordu. Hemen iğneyi hazırlamaya giriştim. Piyanonun önünde, hasır zemin üzerine serilen yatakta karım sakince uyuyordu. Hemen yanındaki sehpa kirli bardak ve tabaklarla doluydu. Başucundaki duvarda karımın dışarı çıkarken giydiği elbise, Toşiko’nun elbiselerini asmak için kullandığı yapma çiçeklerle süslü askıya asılmıştı ve karım, üzerinde tek bir uzun kombinezonla yatıyordu. Karım yaşına oranla aşırı şık giyinmeyi sever, ama üzerindeki kombinezon aşırı cesur bir seçimdi. Belki de içinde bulunduğumuz sıradışı durum ve yeryüzünden bana öyle gelmiş de olabilir. Nabzı bu hale düştüğü diğer anlardan farksızdı.</span></p>

  <p class="P_css1"><span class="C_Current__And__No_Bold">"Kızınızla birlikte buraya kadar getirdik,” dedi Kimura yalnızca. Vücudunu silmişlerdi, ama hâlâ nemliydi ve üzerindeki kombinezon ıslaktı. Kombinezonun bağcıkları çözük haldeydi. Farklı olan, saçlarının çözülmüş, dağılmış halde oluşuydu. Kombinezonun yakası da sırılsıklamdı. Daha önce, evdeki banyoda sızıp kaldığında saçları bağlı olur, böylesine dağılmazdı. Kimura böylesinden hoşlanıyor herhalde, dedim içimden. Kimura bulunduğumuz evin neresinde ne olduğunu biliyor gibiydi. Banyodan kap getirip, su ısıtarak enjektörü dezenfekte etmeme yardım etti.</span></p>

  <p class="P_css1"><span class="C_Current__And__No_Bold">"Burada kalması uygun olmaz,” dedim, yaklaşık bir saat kadar sonra.</span></p>

  <p class="P_css1"><span class="C_Current__And__No_Bold">"Evdekiler erken yatıyor. Madam hiçbir şey bilmiyor,” dedi Kimura.</span></p>

  <p class="P_css1"><span class="C_Current__And__No_Bold">Karımın nabzı bir hayli düzelmişti ve eve götürmeye karar vererek, Kimura’ya araba çağırmasını söyledim. "Arabaya kadar ben taşının,” diyen Kimura sırtını döndü. Ben de karımı kucaklayarak kaldırıp, üzerinde yalnızca kombinezonuyla Kimura'nın sırtına yerleştirerek, askıdaki kimonosunu ve yeleğini kollarından geçirdim. Bahçeden geçip arabaya ulaştıktan sonra, ikimiz bin bir güçlükle arabaya bindirdik. Küçük, 60 yenlik arabalardandı, Kimura öne oturdu. Konyak kokusu, kombinezona iyice sinmişti ve arabanın içerisindeki hava iç bunaltıcı bir hal almıştı. Karımı yanlamasına oturtup sarılarak, üşüyen saçlarına yüzümü gömüp, ayaklarını ellerimin arasına aldım ve onu öptüm (Kimura’mn görmesine imkân yoktu, ama hissetmiş de olabilir).</span></p>

  <p class="P_css1"><span class="C_Current__And__No_Bold">Kimura yatak odasına kadar yardım ettikten sonra “Hocam, bu akşam için bana güvenin lütfen. Kızınız her şeyi biliyor,” dedi. “Artık gidebilir miyim?"</span></p>

  <p class="P_css1"><span class="C_Current__And__No_Bold">"Olur," dedim. Kimura ayrıldıktan sonra, Toşiko’nun evi beklediğini anımsayarak misafir odasına veToşiko’nun odasına baktım, ama yoktu. Az önce, biz İkuko’yu arabadan indirirken evin giriş kapısında bekliyor gibiydi, ama biz eve girince Sekiden’e dönmüş olmalıydı. Önce çalışma odama giderek, bu akşam olanları aceleyle günlüğüme yazdım. Yazarken, bir yandan da birkaç saat sonra yaşayacağım keyifli anlan hayal ediyordum...</span></p>

  <p class="P_css1">&nbsp;</p>
</body>
</html>
