<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/styles.css" rel="stylesheet" type="text/css" />

  <title>I</title>
</head>

<body>
  <p class="P_css1">&nbsp;</p>

  <p class="P_css1"><i>27 Şubat...</i></p>

  <p class="P_css1">&nbsp;</p>

  <p class="P_css1"><span class="C_Current__And__No_Bold">Evet, tam tahmin ettiğim gibiydi. Karım günlük tutuyordu. Bu durumu şimdiye kadar günlüğüme mahsus yazmamıştım, ama aslında birkaç gün önce iyiden iyiye hissetmiştim. Geçen gün tuvalete indiğimde, misafir odasının önünden geçerken, kapının camının ardından içeriye şöyle bir göz attığımda karımın dengesiz bir duruşla yemek masasına kapaklanmış halini gördüm. Ondan önce, sanırım kaz derisinden yapılma bir kâğıdın buruşturul-masını andıran bir hışırtı duydum. Olasılıkla kapalı, kalınca bir defter bir minderin ya da öyle bir şeyin altına tıkıştırılırken çıkan sesti. Bizim evde kaz derisinden yapılma bir şey yoktur. Karımın o pahalı kâğıdı ne için kullandığını tahmin etmem güç olmadı, Yine de, bugüne kadar tahminimin doğruluğunu öğrenme fırsatım olmamıştı. Bugün sinemaya gittiği sırada misafir odasını karıştırdım ve kolaylıkla da buldum. Ancak, beni şaşırtan, herhalde kokusunu aldığımı fark ettiği için, defteri seloteyp ile kapatmıştı. Aptalca işler yapıyor. Onun bu kuşkucu hali beni çileden çıkarıyor. Ben karıma ait bile olsa, bir günlüğü izinsizce alıp okuyacak kadar sefil bir adam değilim. Fakat nedendir bilmem, içimden gıcıklık etmek geldi. Seloteybi iz bırakmadan söküp sökemeyeceğime baktım. Seloteybin işe yaramayacağım, o farkına varmadan okuyabileceğimi, başka bir yol bulması gerektiğini anlasın istedim. Fakat sonuç başarısızdı. Yaptığı plan gerçekten hayranlık vericiydi. Seloteybi pür dikkat söktüğüm halde, defterin kabında iz kaldı. Defterin açıldığım onun anlamamasına imkân bırakmayacak şekilde kapatmıştım. Mutlaka seloteybin uzunluğunu da ölçmüştür, ama dikkatsizce tostoparlak ettiğim için uzunluğunu anlamam mümkün değildi. Göz kararıyla aynı uzunlukta bir seloteyp parçası ile kapattım. Defteri açtım, ama tek bir harfini bile okumadım. Buna inansa keşke. Gerçi ne kadar okumadım desem de, ısrarla okuduğumu iddia etmek onun karakterinde var. Okumadığım halde, okuduğuma inanacağına göre, oturup okumak en iyisi olurdu belki, ama yine de asla okumam. Aslında ben, karımın günlüğüne Kimura’ya karşı hislerini ne şekilde yazdığını görmekten korktum. Sevgili İkuko! Ne olur, günlüğüne bunu yazma. Gizlice okumam, ama yine de sen gerçekte ne hissettiğini günlüğüne yazma. Yalandan da olsa, Ki-mura yalnızca bir afrodizyak ve başka hiçbir anlam ifade etmeyen bir adam.</span></p>

  <p class="P_css1"><span class="C_Current__And__No_Bold">Kimura’nın bu sabah İkuko’yu sinemaya davet etmesinin nedeni, benim daha önce bunu ondan istemiş olmam. Ona, “Son zamanlarda ben evdeyken karım hiç dışarı çıkmıyor. Ev işlerini de yaşlı hizmetçimize yaptırıyor. Tavırları da garipleşti. Onu bir ara alıp dışarı çıkararak iki-üç saat oyalayıver,” dedim. Toşiko’nun da onlara eşlik etmesi şimdiye kadarki âdetleri gereği olsa gerek, ama yine de, Toşiko’nun ruh halini anlamak güçtür. Annesine benzer; hatta ondan çok daha güç anlaşılır bir insandır. Sanırım o, benim çoğu babadan farklı olarak annesini çılgınca seviyor olmama kızıyor. Eğer bu doğruysa, tamamen yanlış anlıyor. Ben ikisini de aynı ölçüde seviyorum. Yalnızca sevme şeklim tamamen farklı. Hiçbir baba kızını fanatikliğe kaçacak şekilde sevmez. Bir fırsatını bulup bunu Toşiko’ya açıkça anlatmam gerek...</span></p>

  <p class="P_css1">&nbsp;</p>

  <p class="P_css1"><span class="C_Current__And__No_Bold">Bu akşam, Toşiko ayrı eve çıktıktan sonra ilk kez yemek masasına dördümüz birlikte oturduk. Toşiko daha erken kalktı, karımsa konyak içtikten sonra her zamanki gibi oldu. Gece geç saatte Kimura ayrılırken polaroid makineyi geri verdim. "Film banyo etme zahmeti yok, ama flaş kullanmak insanı yoruyor. Normal makineler daha iyi çekiyor. Bundan sonra evdeki Zeiss-Ikon makinemi kullanmak niyetindeyim," deyince, “Dışarıda mı banyo ettiriyorsunuz?” diye sordu. Ne yanıt vereceğimi bir süre düşündükten sonra, “Sen banyo edebilir misin?" diye sordum. Sorumla birlikte Kimura’nın yüzünde sıkıntılı bir ifade oluştu ve, “Kendi evinizde banyo etmeniz daha iyi olmaz mı?” dedi. “Sen benim ne fotoğrafı çektiğimi anlayamadın mı?” diye sorunca, "Pek bilemiyorum," dedi. “Başkalarının görmesi durumunda sıkıntı yaratacak fotoğraflar ve bizim evde karanlık oda olarak kullanılabilecek bir yer de yok. Senin oturduğun yerde bir karanlık oda ayarlayamaz mısın? Eh, fotoğrafları da görmüş olursun," dedim. O da, “Zor olacağını sanmam. Ev sahibine bir sorayım," diyerek konuşmayı sonlandırdı...</span></p>

  <p class="P_css1">&nbsp;</p>
</body>
</html>
