<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:xml="http://www.w3.org/XML/1998/namespace" xml:lang="Tr">
<head>
  <link href="../Styles/styles.css" rel="stylesheet" type="text/css" />

  <title>I</title>
</head>

<body>
  <p class="P_css1"><i>10 Nisan...</i></p>

  <p class="P_css1">&nbsp;</p>

  <p class="P_css1"><span class="C_Current__And__No_Bold__And__Italic">Kocam kendi günlüğüne sağlığının kötüye gittiğine dair bir şeyler yazıyor mudur? Kendi kafası ve vücudu hakkında neler düşünüyor acaba? Onun günlüğünü okumadığım için, tahmin de edemiyorum, ama bir-iki ay öncesinden beri onda bazı değişiklikler olduğunu fark ediyorum. Zaten yüzü hep kanı çekilmiş gibi görünür, ama son günlerde iyice solgunlaştı ve neredeyse toprak rengine dönüştü. Merdivenlerden inip çıkarken bazen yalpaladığı da oluyor Aslında belleği sağlam biridir, ama son zamanlarda belirgin bir şekilde unutkanlaştı, insanlarla telefonda konuşurken kulak verdim; mutlaka bilmesi gereken bir adı unutup, afalladığı oluyor. Evin içinde yürürken aniden durup, gözlerini yumarak sütunlara tutunuyor. Sıradan bir mektup için bile özel kâğıtlar ve kıl fırça kullanır, ama yazısı bile kargacık burgacık bir hal aldı (Oysa insanlar yaşlandıkça, fırça yazısında ustalaşırlar), imleri yanlış yazdığı, sözcük atladığı oluyor. Ben yalnızca zarfın üzerini görebiliyorum, ama tarih ve adresleri sürekli yanlış yazıyor. Bu yanlışlıklan da çok garip; Mart yazacağı yerde Ekim yazıyor, kendi ev adresimizi bile doğru dürüst yazamıyor. Amcasına yazdığı mektubun zarfına adamın adını yanlış yazdığını görünce hayretler içerisinde kaldım. Nisan diyeceği yerde Haziran deyip, sonra özenle silerek Ağustos diye düzelttiği bile oldu.</span></p>

  <p class="P_css1"><span class="C_Current__And__No_Bold__And__Italic">Tarih ve adreslerdeki yanlışlıklar çok abes olduğunda gizlice düzeltiyorum. Ancak, amcasının adını yanlış yazdığında dayanamayıp yaptığı yanlışı söyledim. Bozulmasına bozuldu, ama yalnızca, "Öyle mi yapmışım?" diye hiç oralı değilmiş gibi yaparak, hemen düzeltmek yerine masasının üzerine bırakıverdi. Tamam, zarjları ben dikkatlice incelediğim için mesele yok, ama mektuplarda nasıl hatalar yapmıştır kim bili?:</span></p>

  <p class="P_css1"><span class="C_Current__And__No_Bold__And__Italic">Kocamın sinir sisteminin tuhaflaştığı, belki de arkadaşlarının ve tanıdıklarının arasında ayyuka çıkmıştır. Başka danışabileceğim biri olmadığından, geçen gün Dr. Kodama 'dan kocamı muayene etmesini isteyince, "O konu hakkında ben de sizinle görüşmek istiyordum," dedi. Dr</span></p>

  <p class="P_css1"><span class="C_Current__And__No_Bold__And__Italic">Kodama'nırı arılattıklarına göre, kocamın kendisi de endişelenmiş ve Dr. Soma'ya gitmiş. Dr. Soma onu öyle bir korkutmuş ki, tekrar gitmekten çekinerek, bu kez Dr. Kodama'ya danışmaya gitmiş. Dr. Kodama konunun uzmanı olmadığı için net bir şey söyleyemedi, ama, “Tansiyonunun yüksekliği beni çok şaşırttı," dedi.</span></p>

  <p class="P_css1"><span class="C_Current__And__No_Bold__And__Italic">"Tansiyonu ne kadar?" diye sorunca, "Size söylemenin doğru olup olmadığını bilemiyorum," dedi, bir an tereddüt ederek. "Kocanızın tansiyonunu ölçerken, ibre normal sınırların üstüne çıktı, sonra da arttıkça arttı. Aygıt bozulacak diye, telaşla durdurdum. Ancak, durum böyle olunca, kaça çıktığını ben de anlayamadım," dedi.</span></p>

  <p class="P_css1"><span class="C_Current__And__No_Bold__And__Italic">"Kocamın durumdan haberi var mı?" diye sordum. "Dr: Soma defalarca uyarmış, ama dinlememiş. Ben de kritik durumda olduğunu, kendisine açıkça söyledim," diye yanıtladı (Dr. Kodama kocamı uyardığına göre, kocamın okuması sorun olmaz diye, ilk kez günlüğüme yazıyorum).</span></p>

  <p class="P_css1"><span class="C_Current__And__No_Bold__And__Italic">Kocamın bu duruma düşmesinde, sanırım sorumluluğun büyük kısmı bana ait. Eğer benim dinmek bilmeyen isteklerim olmasa, kocam da o edepsizliğe kapılıp gitmezdi (Dr. Kodama ile bu konuyu konuşurken utançtan kıpkırmızı oldum, ama Dr. Kodama bizim kankoca hayatımızın sırlarını bilmiyordu. O benim pasif kaldığımı, hep kocamın atak davrandığını, kocamın kendini kontrol edememesi neticesinde bu durumun ortaya çıktığını sanıyor). Kocamsa, her şeyi karısını mutlu etmek için yaptığını söyleyecektir mutlaka. Bunun yanlış olduğunu söylemeye niyetim yok. Fakat ben de, sonuna kadar kocama sadık bir eş olarak hizmet ettim, onu mutlu edebilmek için katlanılması güç durumlara katlandım durdum. Toşiko benim iffetli kadın sembolü olduğumu söyler. Anlayışa göre, böyle de denilebilir...</span></p>

  <p class="P_css1"><span class="C_Current__And__No_Bold__And__Italic">Artık, kimin haklı kimin suçlu olduğunu tartışmanın bir faydası yok. Kısacası kocamla karşılıklı olarak birbirimizi kışkırttık, azdırdık; o çekerken ben ittim, ben çekince o üzerime çullandı, bir türlü anlam veremediğim bir güçle bu noktaya kadar geldik...</span></p>

  <p class="P_css1"><span class="C_Current__And__No_Bold__And__Italic">Burada böyle bir şeyi yazmamın hoş olmadığının farkındayım ve kocamın bunları okumasının ne gibi sonuçlar doğurabileceğini kestiremiyorum, ama bünyesi kritik durumda olan yalnızca kocam değil; aslında, benim de ondan farksız olduğumu buraya yazmam gerektiği kanısındayım. Bunu Ocak ayı sonlarından itibaren hissetmeye başladım. Çok eskiden, Toşiko henüz on yaşlarındayken, iki-üç kez ağzımdan kan geldiği olmuştu ve verem belirtilerinin ikinci aşamada olduğu hususunda doktorlardan uyan almıştım. Fakat endişelenmeye gerek kalmaksızın, kendiliğinden düzeldi ve şu an artık unuttum gitti.</span></p>

  <p class="P_css1"><span class="C_Current__And__No_Bold__And__Italic">Öyle ya, o zaman da doktorlara pek kulak asmamış, kendime de pek dikkat etmemiştim. Evet, ölümden korkarim, ama benim doymak bilmeyen şehvetim bunu düşünmeme bile olanak vermiyordu. Ölüm korkusunu aklımdan silip attım, kendimi tamamen cinsel tutkulann koynuna bıraktım. Kocam da benim o halimden bıkkınlık duya duya, her an kendisine bir şey olacağından korka korka da olsa, peşime takılmadan edemedi. Şanssız biri olsaydım, o sıralarda ölmüştüm, ama nedense, kendimi öylesine dağıttığım halde, rahatsızlığım düzeldi.</span></p>

  <p class="P_css1"><span class="C_Current__And__No_Bold__And__Italic">Bu sefer de, Ocak ayının sonlarından itibaren arada sırada göğsümde yanma, aniden sıcaklık hissi beliriveriyor diye, yolunda gitmeyen bir şeyler olduğunu hissediyordum. Şubat ayında bir gün o eskiden olduğu gibi, köpüklü balgamla karışık kızıl renkte kan tükürdüm. Miktarı fazla değildi, ama aynı şey iki-üç kez tekrar etti. Şu an geçici olarak durdu sanıyorum, ama yine ne zaman başlar bilemiyorum. Vücudumdaki kırgınlığa, avuç içlerimin ve yüzümün tuhaf bir şekilde yanmasına bakarak ateşim olduğunu kestirebiliyorum, ama tutup da ölçmeye kalkmıyorum (Bir kez ölçtüm, 37,6'ydı ve bir daha da ölçmüyorum). Doktora görünmeye de niyetim yok. Sürekli terimi silmek zorunda kalıyorum. O eskiden yaşadığım tecrübeyi de düşünerek yine bir şey olmayacağına inanıyorum, ama kulak asılmayacak bir durum olmadığının da farkındayım. Şanslı olduğum bir konu var; önceki sefer doktora göründüğümde midemin çok sağlam olduğunu söyledi. Su tür hastalıklarda normalde zayıflama görüldüğünü, ama benim iştahımın yerinde olmasının garip olduğunu söylemişti. Fakat önceki seferden farklı olan nokta, sık sık göğsümü saran korkutucu sancı ve öğleden sonraları kendimi müthiş yorgun hissetmem (O yorgunluk hissine karşı ayakta durabilmek için, Bay Kimura ile daha sık görüşüyorum. Öğleden sonraları üzerime çöküveren mayışmadan kurtulabilmek için Bay Kimura'ya ihtiyacım var). Önceki sefer göğsüm bu kadar ağnmamıştı. Kendimi bu kadar da yorgun hissetmemiştim.</span></p>

  <p class="P_css1"><span class="C_Current__And__No_Bold__And__Italic">Belki de bu sefer günden güne kötüleşir ve asla kurtulamam. Göğsümdeki bu sananın sıradan bir şey olmadığını hissediyorum. Üstelik önceki seferki gibi, kendime iyi de bakamıyorum. Aşın içkinin bu hastalığa iyi gelmediğini duymuştum, ama Ocak ayından bu yana içtiğim konyak miktannı düşününce, hastalığım ilerlemediyse mucize olur diye düşünmeden edemiyorum. Şimdi düşünüyorum da, bu süre boyunca içkinin sarhoşluğuyla kendimi kaybedişim, belki de içten içe nasıl otsa o kadar da uzun yaşamayacağım diye düşünüyor olmamdan kaynaklanmıştır...</span></p>

  <p class="P_css1">&nbsp;</p>

  <p class="P_css1"><i>13 Nisan...</i></p>

  <p class="P_css1">&nbsp;</p>

  <p class="P_css1"><span class="C_Current__And__No_Bold">Karımın dışarı çıkma saatlerinin geçen günkü olay sonrasında değişeceğini tahmin etmiştim ve öyle de oldu. Böyle düşünmüş olmamın bir nedeni var. Kimura’nın okulu başladı ve gündüz saatlerinde buluşmaları artık olanaksız. Son zamanlarda öğleden sonra erkenden çıkıveriyordu, ama son iki gün uslu uslu evde oturmuştu. Derken, dün akşamüzeri beş gibi Toşiko göründü. Hemen sonrasında, sanki önceden sözleşmişler gibi, karımın dışarı çıkmak için hazırlandığını ikinci katta olduğum halde kolayca anladım.</span></p>

  <p class="P_css1"><span class="C_Current__And__No_Bold">Karım yukarıya kadar çıkıp sürgü kapının ardından, “Çıkıyorum ben. Pek geç olmadan dönerim,” dedi. Ben de her zamanki gibi, "Olur,” dedim.</span></p>

  <p class="P_css1"><span class="C_Current__And__No_Bold">“Toşiko geldi. İstersen akşam yemeğini onunla birlikte yiyebilirsin,” dedi, merdivenin ortalarında bir yerde durarak. "Ben döndükten sonra yiyeceğim. Beklersen birlikte yeriz,” dedi, ama, “Ben erken yiyeceğim. İstersen dışarıda yiyebilirsin. Keyfine bak,” diye yanıtladım.</span></p>

  <p class="P_css1"><span class="C_Current__And__No_Bold">Bir an nasıl bir kılıkta olduğunu merak ettim ve öylesine koridora çıkıp bakıverdim. Tam basamakları bitirmek üzereydi. Geçen günkü inci küpeleri artık evin içinde de takmıştı [Sanırım benim peşinden bakabileceğimi aklından hiç geçirmemişti). Üstelik sol eline beyaz dantelli eldivenini takmış, diğer tekini de sağ eline geçirmek üzereydi. Herhalde geçen günkü alışveriş torbasının içerisinde bunlar vardı, dedim içimden. Ummadığı bir anda benim onu görmüş olmam karşısında afallamıştı.</span></p>

  <p class="P_css1"><span class="C_Current__And__No_Bold">“Anne, çok yakışmış,” dedi Toşiko.</span></p>

  <p class="P_css1"><span class="C_Current__And__No_Bold">Saat altıyı biraz geçerken, yaşlı hizmetçimiz akşam yemeğinin hazır olduğunu söyledi, misafir odasına indiğimde Toşiko'yu orada gördüm. “Sen hâlâ burada miydin? Tek başıma da yiyebilirdim,” deyince, “Annem arada sırada olsun babana eşlik et dedi,” diye yanıtladı. Konuşmak istediği bir şeyler varmış gibiydi. Evet, Toşiko ile akşam yemeği ender bir durumdu. Öyle ya, akşam yemeğinde karımın olmaması da ender bir durumdu. Karım son zamanlarda sık sık dışarı çıkıyordu, ama akşam yemeği saatlerinde mutlaka evde oluyordu. Çoğunlukla ya akşam yemeğinden önce ya da sonra çıkardı. Belki de o yüzden, sanki evde kocaman bir boşluk oluşuvermiş gibi, yalnızlık duygusuna kapıldım. Bu duyguyu çok nadiren yaşamıştım. Toşiko’nun yanımda olması, o boşluk duygusunu perçinliyordu. Yanımda olmasından rahatsız olmuştum, amaToşiko, bildiğim kadarıyla bunu hesaplayarak yapmış da olabilirdi.</span></p>

  <p class="P_css1"><span class="C_Current__And__No_Bold">"Baba, annemin nereye gittiğini biliyor musun?” dedi Toşiko, sofranın karşı tarafından.</span></p>

  <p class="P_css1"><span class="C_Current__And__No_Bold">"Bilmiyorum, bilmek de istemiyorum” deyince, "Osaka” diyerek kestirip attı ve ne tepki vereceğimi beklemeye başladı.</span></p>

  <p class="P_css1"><span class="C_Current__And__No_Bold">“Osaka?” diye soracak gibi olduysam da kendimi tutup, “Oo, demek öyle,” dedim, yüzümdeki ifadeyi hiç bozmamaya çalışarak. Sanco İstasyonu'ndan Kyoto-Osaka ekspres treniyle kırk dakikada Kyobaşi’ye varılır ve o ev beş-altı dakika yürüme mesafesinde.</span></p>

  <p class="P_css1"><span class="C_Current__And__No_Bold">“İşin ayrıntısını da anlatabilirim istersen" dedi. Sessiz kalırsam devam edecekmiş gibi bir hali vardı. “Bunları bilmemin bir anlamı yok. Peki, sen nereden biliyorsun?” diyerek, konuyu saptırdım.</span></p>

  <p class="P_css1">&nbsp;</p>

  <p class="P_css1"><span class="C_Current__And__No_Bold">“Uygun bir yer olduğunu ben söyledim. Kyoto’da insanlar görebilir. O yüzden, Bay Kimura ‘Kyoto’dan pek uzak olmayan bir yerde düzgün bir yer var mı?’ diye sorunca, ben de arkadaşlarıma sordum ve zamane gençlerinden, bu işlerden anlayan bir arkadaşım bana o yeri tavsiye etti. Ben de onlara söyledim" dedikten sonra Toşiko, “Biraz ister misin baba?” diyerek Courvesiour ikram etti. Son zamanlarda pek konyak içmiyordum, ama dün Toşiko sofraya çıkarmıştı. Ben de âdet yerini bulsun diye bir yudum aldım.</span></p>

  <p class="P_css1"><span class="C_Current__And__No_Bold">“Haddimi aşıyorum belki, ama baba, sen ne düşünüyorsun bu konuda?” diye sordu Toşiko.</span></p>

  <p class="P_css1"><span class="C_Current__And__No_Bold">“Hangi konuda ne düşünüyorum?”</span></p>

  <p class="P_css1"><span class="C_Current__And__No_Bold">"Annem şu an bile sana ihanet etmediğini söylerse inanır mısın?"</span></p>

  <p class="P_css1"><span class="C_Current__And__No_Bold">“Annenle konuştunuz mu bu konuyu?”</span></p>

  <p class="P_css1"><span class="C_Current__And__No_Bold">"Annemle konuşmadım. Bay Kimura ile konuştum. Sana karşı hâlâ iffetini korumaya çalıştığını söyledi. Elbette böylesine aptalca bir açıklamayı ciddiye almıyorum.”</span></p>

  <p class="P_css1"><span class="C_Current__And__No_Bold">Toşiko konyak bardağını yeniden doldurunca, bu kez hiç tereddüt etmeden bir dikişte boşalttım. İyice içesim gelmişti.</span></p>

  <p class="P_css1"><span class="C_Current__And__No_Bold">“Sen nasıl yorumlarsan yorumla."</span></p>

  <p class="P_css1"><span class="C_Current__And__No_Bold">“Önemli olan senin ne düşündüğün baba.” “İkuko’ya güvendiğimi söylememe bile gerek yok. Kimura gelse, İkuko’yu kirlettiğini söylese bile ona inanmam. İkuko bana ihanet edebilecek bir kadın değil.” Toşiko soluğunu burnundan vererek güldü. “Kirlenmiş olmasa bile, kirlenmiş olmaktan daha rezil bir şekilde doyuma...”</span></p>

  <p class="P_css1"><span class="C_Current__And__No_Bold">“Kes artık Toşiko!" dedim, sesimi yükselterek. “Şımarık bir çocuk gibi davranmayı kes. Babanla konuşabileceğin, asla konuşmaman gereken şeyler var. Sen kendine bak. Esas sen pisliğe batmışsın. Sana ihtiyacım yok. Çık git artık.”</span></p>

  <p class="P_css1"><span class="C_Current__And__No_Bold">“Giderim,” dedi ve pilavla doldurduğu kâseyi bulaşık tasma attığı gibi çıkıp gitti...</span></p>

  <p class="P_css1"><span class="C_Current__And__No_Bold">Toşiko’nun içimde uyandırdığı öfke, uzunca bir süre dinmedi. Toşiko tükürür gibi bir ses tonuyla “Osaka" dediğinde karın boşluğuma yumruk yemiş gibi olmuştum ve o his silinip gitmek bilmiyordu. Elbette bunların olabileceğini hiç aklıma getirmemiş de değilim. Aklımdan geçirmiştim, ama mümkün olduğunca takılıp kalmamaya çalışmıştım. Uluorta söyleniverince yıkıldığımı itiraf etmem gerek.</span></p>

  <p class="P_css1"><span class="C_Current__And__No_Bold">Yine de, yerin Osaka olduğunu ilk kez duyuyordum. Nasıl bir yerdi acaba? Kaliteli bir pansiyon mu? Yoksa bilindik buluşma evlerinden, ya da yıkık dökük paravan kaplıcalardan biri mi? Ne kadar aklımdan çıkarıp atmaya uğraşsam da evin nasıl bir yer olduğunu, havasını, o ikisinin yataktaki halini gözlerimin önüne getirmeden edemiyordum. “Bu işlerden anlayan bir arkadaşıma sordum" demişti Toşiko...</span></p>

  <p class="P_css1"><span class="C_Current__And__No_Bold">Kafamda öylesine dört köşe duvarlar arasında kalmış bir odada, yer hasırı üzerine serilmiş döşek değil de, Batı tarzı bir yataktaki hallerini canlandırdım. Nedendir bilmem, yer hasırı üzerine serilmiş bir döşekte değil de yatakta olduklarım düşünmek içimi rahatlatmıştı... "Hiç de doğal olmayan yollardan”... "Kirlenmiş olmaktan daha rezil bir şekilde”... Çok farklı pozisyonlarda, el ve ayaklarının çok farklı halini aklımdan geçirdim...</span></p>

  <p class="P_css1"><span class="C_Current__And__No_Bold">Toşiko durup dururken neden bu konuyu açmıştı acaba? Kendi isteğiyle mi konuşmuştu, yoksa İkuko mu benimle konuşmasını istemişti? Bir an bu soru aklıma takılıverdi. İkuko’nun bu konuyu kendi günlüğüne yazıp yazmadığını bilemiyorum. Yazsa bile okumamamdan (ya da okumamış gibi yapmamdan) korkarak, durumu kabullenmem için Toşiko’yu devreye sokmuş olabilir mi acaba? En önemli ve en fazla kafama takılan nokta, İkuko’nun artık her şeyini Kimura’ya teslim ettiği, sonra da durumu kabullenmem içinToşiko’ya aracılık ettirmiş olabileceğiydi. Toşiko, “Böylesine aptalca bir açıklamayı ciddiye almıyorum," demişti, ama o lafları da İkuko mu söyletmişti acaba?</span></p>

  <p class="P_css1"><span class="C_Current__And__No_Bold">Şimdi düşünüyorum da, "O birçok kadın içerisinde son derece nadir bulunur bir cinselliğe sahip,” diye günlüğüme yazmış olmam bir hataydı. Evet, yazmasam daha iyi olurdu. O özelliğini kocasının dışında bir adam üzerinde deneme merakına ne kadar karşı durabilirdi ki?</span></p>

  <p class="P_css1">&nbsp;</p>

  <p class="P_css1"><span class="C_Current__And__No_Bold">Aslında benim karımın iffetine inanıp, asla şüphelenmemiş olmamın bir nedeni de, onun ne halde olursa olsun benimle yatağa girmeyi reddetmemiş olmasıydı. Bir yerlerde Kimura ile bir araya geldiği çok açık olduğu anlarda bile, geceleyin beni reddetmemişti. Reddetmek bir yana kendisi istemişti. Bunu onun Kimura ile yatmadığına işaret olarak algılamıştım, ama diğer kadınlar bir yana, benim karım öğleden sonraları o işi becerip, geceleri koynuma girebilecek, bu günlerce devam etse bile hiç renk vermeyecek bir bünyeye sahip. Âşık olduğu insanla bir araya geldikten sonra, istemediği bir insanla yatağa girmek dayanılır bir durum değil belki, ama o bir istisna. Gönlü beni reddetse bile, vücudu ister. Reddetmeye kalksa bile tahriklere karşı koyamaz, aksine memnuniyetle kabul eder. Şehvetin işte böyle bir şey olduğunu göz ardı etmişim...</span></p>

  <p class="P_css1"><span class="C_Current__And__No_Bold">Dün akşam karım eve döndüğünde saat dokuzdu. Saat on bir gibi yatak odasına girdiğimde yataktaydı... Her zamankinden çok daha istekli olduğunu görünce şaşırmadan edemedim. Tamamen pasif kaldım. Onun yataktaki tavırları, hareketleri ve işvelerinin ardı arkası kesilmek bilmedi. Öpüşleri, beni yönetmesi, zirveye çıkarırken başvurduğu teknikler, artık tam olarak havasını bulduğuna işaretti...</span></p>

  <p class="P_css1">&nbsp;</p>

  <p class="P_css1"><i>15 Nisan...</i></p>

  <p class="P_css1">&nbsp;</p>

  <p class="P_css1"><span class="C_Current__And__No_Bold">Beynimin günden güne işlevini biraz daha yitirdiğini kendim de anlayabiliyorum. Ocak ayından beri, başka her şeyi bir yana bırakarak karımı mutlu etmek için uğraştığımdan, yatakta yapacaklarımı düşünmekten başka her şeye merakımı kaybettim. Bir şeyler üzerinde yoğunlaşarak düşünme yetim iyice azaldı ve beş dakikadan uzun süreceğini sanmıyorum. Aklımdan geçirebildiklerim yalnızca karımla yatarken neler yapacağıma dair hayaller. Eskiden beri, kitap okumayı bıraktığım hiç olmamıştı, ama artık hiçbir şey okumuyorum. Yalnızca, yıllar boyu geliştirdiğim alışkanlık dolayısıyla masanın başında oturup duruyorum. Evet, gözlerim önümdeki kitaba takılmış oluyor, ama bir şey okuduğumdan değil. Her şey bir yana, gözlerim sürekli kamaşıyor ve bir şeyler okuyabilecek halim yok. Harfleri çift görüyorum ya, aynı satırı birçok kez okuyup duruyorum. Şimdi artık, geceleri yaşayan bir hayvana, karısıyla birlikte olmaktan başka hiçbir şeyi düşünmeyen bir hayvana dönüştüm.</span></p>

  <p class="P_css1"><span class="C_Current__And__No_Bold">Gündüzleri çalışma odama kapandığımda, dayanılmaz bir yorgunluk hissi ile birlikte, kelimelerle nitelendiremeyeceğim bir huzursuzluğa kapılıyorum. Dışarıda gezmeye çıktığımda, içimdeki huzursuzluk bir nebze olsun dağılıyor, ama artık yürümekte bile zorlanıyorum. Çünkü baş dönmelerim öylesine fecileşti ki, yolda yürümem neredeyse imkânsız hale geldi. Yolda yürürken, her an sırtüstü devriliverecek gibi oluyorum. Gezmeye çıktığımda, pek uzağa gitmemeye, insanların pek dolaşmadığı Hyakumamben, Kurodani, Eikando gibi yerlere elimde bastonla gidiyorum ve çoğunlukla bir banka oturarak zaman geçiriyorum (Bacaklarım da gücünü kaybetmiş; biraz fazla yürüyünce hemen yoruluveriyorum].</span></p>

  <p class="P_css1"><span class="C_Current__And__No_Bold">Bugün eve döndüğümde, kanm Batı tarzı elbiseler diken terzi Bayan Kavai ile birlikte misafir odasındaydı. Kendime çay koymak için girmeye kalkışınca, "Şimdi girme lütfen. İkinci kata çıkar mısın?” dedi. Şöyle bir göz attım, karımın üzerinde Batı tarzı giysiler vardı. İkinci kata çıkmam için ısrar edince, çalışma odama çıktım. Sonra aşağıdan, "Biraz çıkıyorum,” dediğini duydum. Herhalde Bayan Kavai ile birlikte çıkıyorlardı. İkinci katın penceresinden yolda yürürkenki hallerine baktım. Karımı ilk kez Batı tarzı giysiler içerisinde görüyorum.</span></p>

  <p class="P_css1"><span class="C_Current__And__No_Bold">Geçen günlerden beri, Batı tarzı aksesuarlar kullanması herhalde bunun içindi. Fakat dürüst olmak gerekirse, karıma Batı tarzı giysilerin yakıştığını söyleyemem. Vücut hatları yetersiz ve kısa boylu Bayan Kavai’ye oranla, vücudu daha güzel olan kanma yakışmasını beklerdim, ama üzerinde iğreti duruyordu. Terzi kadın alışkın olduğu için, daha uyumlu giyinmişti. Kanmınsa, küpeleri ve dantelli eldiveni, Japon giysileri içinde olduğu kadar yakışmamıştı. Japon giysileri içerisinde, o halini çok egzotik bulmuştum, ama Batı tarzı giysiler içerisinde yapmacık duruyordu ve pek de doğal gelmiyordu. Giysisi, vücudu ve aksesuarları birbirinden kopuk gibiydi.</span></p>

  <p class="P_css1"><span class="C_Current__And__No_Bold">Son zamanlarda Japon tarzı giysileri Batı tarzı giysiymiş gibi kullanmak moda haline geldi, ama karım, o modanın tersine Batı tarzı giysileri Japon tarzı giysiymiş gibi giymişti. Japon vücudunun Batı tarzı giysilere hiç de uygun olmadığı açıkça belli oluyordu. Fazlasıyla düz omuzları, hele yengeç bacakları dikkat çekiciydi. İnce ve güzeldi, ama dizlerinden topuklarına uzanan hat dışarıya kıvrılıyordu ve bilekleri ile ayağındaki ayakkabılar arasındaki kısımda kalan şişkinlik fark ediliyordu. Üstelik vücut hareketleri, ellerini oynatma şekli, adım atışları, başını oynatışı, omuz ve belinin hareketleri... Her şey, ama her şey Japon tarzı kıyafetlere özgüydü.</span></p>

  <p class="P_css1"><span class="C_Current__And__No_Bold">Yine de, o dengesiz duran vücudunun, bacaklarının yamuk yumuk hatlarının beni cezbettiği de bir gerçek. Eğer Japon tarzı giysiler içerisinde olsaydı, ona bu kadar dikkatli bakmazdım. Onun arkasından bakarken, bakışlarım özellikle eteğinin aşağısında çıplak kalan tenine takılıp kalmış halde, geceleyin yapacaklarımı düşünmeye başladım...</span></p>

  <p class="P_css1">&nbsp;</p>

  <p class="P_css1"><i>16 Nisan...</i></p>

  <p class="P_css1">&nbsp;</p>

  <p class="P_css1"><span class="C_Current__And__No_Bold__And__Italic">Öğlenden önce Nişiki Pazarina alışverişe çıktım. Uzun zamandır, yiyecek malzemelerini satın almaya gitmek konusunda tembellik ediyordum. Son zamanlarda her şeyi yaşlı hizmetçimize bırakmıştım, ama bu haliyle kocama karşı sorumluluklarımı yerine getirmiş olmadığım, karıkoca hayatı için gerekli olduğu düşüncesiyle uzun bir aradan sonra alışverişe kendim çıktım (Yine de, benim alışverişten çok daha ağır sorumluluklarım var. Kocamın mutlu olmasını sağlamak için meşgul günler geçiriyorum ve Nişiki Pazari'na gitmeye fırsatım olmuyor).</span></p>

  <p class="P_css1"><span class="C_Current__And__No_Bold__And__Italic">Sürekli alışveriş yaptığım manavdan taze fasulye ve bezelye aldım. Manavda filiz halindeki bambuları görünce, bu seneyi kiraz çiçeklerinin açışını izlemeden geçirdiğimin farkına vardım. Geçen sene Toşiko ile birlikte Gümüş Tapınak'tan Honen Manastırı’na kadar yürüyerek kiraz çiçeklerini derya doya izlemiştik. Herhalde oralardaki çiçekler artık dökülmüştür. Öte yandan bu sene ne kadar da baş döndürücü bir bahar geçirdiğimi de düşünmeden edemedim. Bu senenin Şubat ve Mart'ı göz açıp kapayıncaya kadar, bir rüya gibi geçip gidiverdi...</span></p>

  <p class="P_css1"><span class="C_Current__And__No_Bold__And__Italic">Saat on birde eve dönünce ilk iş vazodaki çiçekleri değiştirdim. Bugün Madam'ın bahçesinden toplayıp gönderdiği mimozaları koydum. Kocam az önce uyanmış gibiydi. Tam ben çiçekleri değiştirirken ikinci kata geldi. Normalde sabahlan erken uyanır, ama son günlerde hep geç kalkıyor. “Yeni mi uyandın ?" diye sorunca, "Bugün cumartesi miydi? Yann evde olmazsın değil mi?" dedi, uykulu bir sesle (Aslında hiç de uykulu değildi. Bir hayli içine dert olduğu belliydi). Sesimi ağzımın içerisinde yuvarlayarak evet anlamına da, hayır anlamına da gelmeyecek bir yanıt verdim...</span></p>

  <p class="P_css1"><span class="C_Current__And__No_Bold__And__Italic">Saat iki sıralannda, “Kimse yok mu ?” diye, tanımadığım bir adam bahçe kapısından içeri giriverdi. İşizuka Kliniği'nden geldiğini söylüyordu. Masörmüş. Tam evden hiç kimsenin çağırmış olamayacağını düşünürken, yaşlı hizmetçimiz gelerek, "Beyefendi emretti. Ben çağırdım," dedi. Durum iyice garipleşmişti. Kocam eskiden beri başkalarının vücuduna dokunmasını sevmezdi ve şimdiye kadar da hiç masaj yaptırmamıştı. Yaşlı hizmetçimize sorunca, birkaç gündür omzunun feci tutulduğunu, boynunu bile oynatamadığını söylemiş. Hizmetçimiz de çok usta bir masör bildiğini, kocam işe yaramayacağını düşünse bile bir denemesini, inanılmaz bir şekilde bir-iki seansta turp gibi olacağını söylemiş. Bunun üzerine kocam da, çok sıkıntı çekiyor olacak, o masörü çağırmasını istemiş.</span></p>

  <p class="P_css1"><span class="C_Current__And__No_Bold__And__Italic">50 yaşlarında, zayıf siyah camlı gözlük takmış bir adamdı. Önce kör olduğunu sandım, ama öyle değildi. Ben boş bulunarak, "Masör Bey," deyince, yaşlı hizmetçimiz telaşla araya girerek, "Masör deyince kızıyor.: Üstat deyin" dedi. Yatak odasında kocamı yatağa yatırıp, kendisi de yatağa çıkarak tedaviye başladı. Beyaz ve temiz bir önlük giymişti, ama nedense eski püsküydü. Böyle bir adamın o kutsal yatağa çıkmasını hiç istemezdim. Kocamın masajdan nefret etmesini artık anlayabiliyordum.</span></p>

  <p class="P_css1"><span class="C_Current__And__No_Bold__And__Italic">"Feci tutulmuş. Birazdan rahatlarsınız" dedi. Büyük bir iş yapıyormuş tavırlarıyla komik bir adamdı. Saat ikide başlayıp, saat dörde kadar iki saat masaj yaptı. "Bir iki seans sonra rahatlarsınız. Yarın yine gelirim," diyerek ayrıldı. Kocama nasıl olduğunu sorunca, "Biraz rahatlattı, ama her tarafımın mıncıklanması hoşuma gitti diyemem. “Yarın da geleceğini söyledi," deyince, "Eh, bir-iki kez daha yaptıralım bakalım," dedi. Omzunun bir hayli tutulmuş olduğu belliydi...</span></p>

  <p class="P_css1"><span class="C_Current__And__No_Bold__And__Italic">"Yarın evde olmazsın değil mi?" diyen bir adama, "Bugün de birazdan çıkarım," diyemezdim. Fakat çıkmamı gerektiren bir durum vardı ve dört buçuk gibi Batı tarzı elbiselerimi giydim, küpe taktığım kulaklarımı görmesini sağlayarak, dışarı çıkacağımı anlatan bir ifadeyle yüzüne baktım. "Sen yürüyüşe çıkmayacak mısın?" diye sordum, çekinerek. "Evet, ben de çıkacağım" dediyse de, masajdan sonra yatakta pelte gibi yığılıp kalmıştı...</span></p>

  <p class="P_css1">&nbsp;</p>

  <p class="P_css1"><i>17 Nisan...</i></p>

  <p class="P_css1">&nbsp;</p>

  <p class="P_css1"><span class="C_Current__And__No_Bold__And__Italic">Kocamın o ağır olaya maruz kaldığı gün, benim için de ağır bir gün oldu. Sanırım bugün günlüğüme yazdıklayım, ömrüm boyunca unutamayacağım bir anı olacak. O yüzden bugün olanları tüm ayrıntılarıyla yazmak istiyorum, ama acele etmiş olmak da istemiyorum. Evet, bugün sabahtan akşam saatlerine kadar nerede, ne şekilde zaman geçirdiğimi yazmamam akıllıca olur.</span></p>

  <p class="P_css1"><span class="C_Current__And__No_Bold__And__Italic">Neyse. Bu pazar gününü nasıl geçireceğimi önceden planlamıştım ve o plana göre de geçirdim. Osaka'daki her zamanki eve gidip Bay Kimura ’yla buluşup günün yansını keyifli bir şekilde geçirdik. Belki de bugün, geçmişteki pazar günlerimize kıyasla en keyiflisiydi. Kimura ile birlikte yapılabilecek her şeyi yaparak eğlendik. Yapmamı istediği her şeyi yaptım, vücudumu kılıktan kılığa soktum. Karşımdaki kocam olduğunda aklıma bile gelmeyecek edepsizce pozisyonlarda, vücudumu olmayacak yerlere taşıdım. Neredeyse akrobasi hareketleri yapar gibiydim (Acaba nasıl olmuştu da, kollanmı ve bacaklanmı bu şekilde kullanmayı öğrenmiştim, diye kendime sormadan edemiyorum, ama tüm bunlan Kimura'ya borçluyum).</span></p>

  <p class="P_css1"><span class="C_Current__And__No_Bold__And__Italic">Yalnız, normalde Bay Kimura ile o evde buluştuğumuzda, bir araya geldikten sonra aynlacağımız ana kadar tek bir saniyeyi bile boşa geçirmekten çekinerek, kendimizi o işe veriyoruz ve gereksiz konuşmalara girmiyoruz, ama bugün durup dururken, gözünden kaçmamış olacak, Bay Kimura, "Bayan Ikuko, aklınıza takılan bir şey mi var?” diye sordu (Kimura bana “Bayan İkuko” diye hitap ediyor). “Hayır yok,” dediysem de, o an kocamın yüzü gözlerimin önünde belirip kayboluverdi. Öyle bir anda, kocamın yüzünün gözlerimin önünden geçivermesi tuhaftı, ama tüm yoğunluğumu toparlayarak o görüntüyü silmeye çalışırken, “Farkındayım. Hocayı düşünüyorsun," dedi Kimura. "Nedendir bilmem, ben de hocayı düşünmeden edemiyorum.”</span></p>

  <p class="P_css1"><span class="C_Current__And__No_Bold__And__Italic">Kimura bu sözlerinden sonra biraz kendini toparlayarak, son zamanlarda pek uğramadığını, yakın zaman içerisinde gelmek istediğini, aslında memleketindekilere yazarak bize tekir balığı havyan göndermelerini istediğini, ulaşıp ulaşmadığını sordu. Sonra konuşmayı bıraktı ve ikimiz yeniden keyif cennetimize daldık, ama şimdi düşünüyorum da bu farklılık belki de bir şeylerin habercisiydi...</span></p>

  <p class="P_css1"><span class="C_Current__And__No_Bold__And__Italic">Saat beş gibi eve döndüğümde kocam yoktu. Yaşlı hizmetçiye sordum. Bugün yine masör gelmiş, saat ikiden dört buçuğa kadar, dünden yanm saat daha uzun süreyle masaj yapmış. Adam, “Omzunun bu kadar tutulmuş olması tansiyonunun yüksekliğine işaret, ama doktorların ilaçlan işe yaramaz, hangi ünlü doktor bakarsa baksın öyle kolay kolay düzelmez. Sen bu işi bana bırak, ben hallederim, yalnızca masaj yapmıyorum, akupunktur ve şifalı ilaç tedavisinden de anlanm, önce masaj tedavisi uygulayalım geçmezse yöntemi değiştiririz, baş dönmesi konusunda bir günde netice alınz,” demiş. “Tansiyonun yüksek olsa bile, sık sık ölçmek sinir sistemine zarar verir Aklına taktıkça tansiyonun yükselir. Tansiyonu 20-24,5'lere çıktığı halde hiç etkilenmeden yaşayan insanlar var. Kafana takmamaya çalış. Sigara ve içkiyi biraz azaltsan iyi olur: Senin tansiyonun kötü huylu değil. Endişelenme, düzelirsin,1' diye konuşunca, kocam adamdan bir hayli hoşlanmış olacak, bir süre her gün gelmesini, artık doktorlara gitmeyeceğini söylemiş.</span></p>

  <p class="P_css1"><span class="C_Current__And__No_Bold__And__Italic">Saat altı buçukta yürüyüşten döndü, saat yedide birlikte yemeğe oturduk. Yemekte bambu filizi çorbası, tuzlama fasulye, soya fasulyesi ezmesi tofu haşlaması vardı. Dün Nişiki'de aldığım malzemelerle, yemeği yaşlı hizmetçimiz hazırlamıştı. Ana yemek ise 200 gram ağırlığında biftekti (Sebzelere ağırlık vermek, yağlı yiyeceklerden uzak durmak gerektiğini söylemişlerdi, ama kocam benim zıddıma gidebilmek için her gün mutlaka dana eti yiyordu. Izgara, tava, fırın olmak üzere farklı şekillerde pişirtiyordu, ama en çok yan pişmiş kanlı canlı biftek hoşuna gidiyordu. Zevkten ziyade, ihtiyacı olduğu için yediğinden, sofrada olmayınca huzursuzlanıyordu). Biftek pişirmek biraz zordur, ben olduğum müddetçe, başına geçip ben pişiriyorum. Tekir balığı havyan da gelmişti; onu da sofraya çıkardım. "Eh, bu varsa biraz içmek gerek" diyerek Courvesiour’u masaya getirdiyse de, pek fazla içmedi. Geçen gün ben evde yokken, Toşiko ile kavga ettiklerinde kafası bozulunca durmadan içmiş. Şişenin dibinde biraz kalmıştı. Ancak birer kadeh içebildik. Kocam ondan sonra yine ikinci kata çıktı.</span></p>

  <p class="P_css1"><span class="C_Current__And__No_Bold__And__Italic">Saat on buçukta banyonun hazır olduğunu söyledim. Kocam girdikten sonra ben de girdim (Bugün ikinci kez banyoya giriyordum. Önce O saka'da girmiştim, banyoya girmeme gerek yoktu, ama kocama karşı saygılı durmak adına tekrar girdim. Şimdiye kadar, aynı şeyi birkaç kez tekrarlamıştım). Yatak odasına girdiğimde, çoktan yataktaydı. Benim içeri girdiğimi fark edince, hemen başucu lambasını yaktı (Kocam artık o iş anı dışında, yatak odasının aydınlık olmasından hoşlanmıyor. Bunun nedeni damar sertleşmesinin artık gözlerini bile etkilemiş olması. Çevresindeki şeyleri ikili, hatta üçlü görüyor. Işıkta gözlerini açmayı bile başaramıyor. O yüzden gerekmedikçe odanın ışıklarını kapalı tutuyor, yalnızca o iş esnasında floresan lamba ile odayı iyice aydınlatıyor: Floresan lambaların sayısını da artırdı. Oda fazlasıyla aydınlık oluyor).</span></p>

  <p class="P_css1"><span class="C_Current__And__No_Bold__And__Italic">Oda aniden aydınlandığında, kocam şaşkın gözlerle bana baktı. Çünkü banyodan çıktığımda bir an aklıma geliverince küpelerimi takarak yatağa girdim, kocama sırtımı dönerek kulak arkalarımı görebileceği şekilde yattım. Böylesine küçük bir hareketle, şimdiye kadar hiç görmediği bir halimi ona gösterince kocam hemen heyecanlanıverir (Kocam benim bu dünyada ender rastlanır bir şehvet düşkünü olduğumu söyler, ama bence, kocam kadar ihtirasından asla vazgeçmeyen bir adam da yoktur. Sabahtan akşama kadar aklında hep o iş vardır. Küçük bir hareketimle bile hemen tepki verir. Açık verecek olursam, hemen yüz bulur). Hemen sonra kocamın benim yatağıma gelerek, bana arkamdan sarılıp, kulağımın arkasına ateşli bir öpücük kondurmasına izin verdim...</span></p>

  <p class="P_css1"><span class="C_Current__And__No_Bold__And__Italic">Işte böylece, artık her anlamda âşık olduğumu söyleyemeyeceğim bu “kocam” dediğim adamın kulaklarımı kurcalamasından hiç de rahatsız olmadım. Kimura ’yla karşılaştırıldığında son derece beceriksizce öptüğünü düşünsem de, "kocam”ın dilinin iç gıcıklayıcı temasım iğrenç bulmadım, hatta iğrençliğin bile keyif verici bir yanı olduğunu düşünerek keyfime baktım. “Kocam”a karşı yüreğimin derinliklerinden gelen bir nefret duyduğum doğru, ama bu adamın benim için böylesine yanıp tutuşmasını gördükçe, aklını yitirmesine neden olacak ölçüde zevk almasını da istiyorum. Kısacası ben, aşk ve şehveti birbirinden ayırabilirim. Bir yandan ondan nefret ederken, ne kadar iğrenç bir adam derken, onun yanında midem bulanırken, onu zevk âlemine taşıyabilirim. Öylelikle kendim de o âleme girmeyi başarabiliyorum.</span></p>

  <p class="P_css1"><span class="C_Current__And__No_Bold__And__Italic">Başlangıçta korkutucu ölçüde soğukkanlıydım ve yalnızca, onu daha fazla nasıl bunaltabileceğimi düşünüyordum. Bu düşünce öylesine cazip geliyordu ki, onun her an çıldıracakmış gibi bir hale gelişini ruhsuzca gözlemlerken, başvurduğum oyunlardaki ustalığımdan duyduğum gururla da sarhoş oluyordum. Derken, günden güne kendim de onun gibi kudurup, çılgınlık ölçüsünde azmaya başladım. Bugün de, gündüz Kimura ile yaptığım her şeyi, olduğu gibi kocamla da yaparak, onunla Kimura arasında hangi noktalarda ne gibi farklar olduğunu, bu adamın o tekniklerde ne kadar zayıf kaldığını görmek istedim. Fakat nedendir bilmem, sonuçta gündüz olduğu gibi heyecanın doruğuna çıkıverdim. Sonra da Kimura'ya sarıldığım gibi bu adama da sımsıkı sarıldım, boynuna sımsıkı yapıştım kaldım (işte bu halimi, bu adam şehvet düşkünü olarak nitelendiriyor). Ona kaç kez öyle sarıldığımı hatırlamıyorum, ama birkaç dakikalık aralıklarla tekrarlanan seferlerin en sonuncusu bittiğinde kocam ipleri bırakılmış bir kukla gibi üzerime yığılıverdi. O an bir anormallik olduğunu hemen anladım. "Kocacığım" diye seslendim, ama yalnızca peltekleşmiş diliyle anlamsız sesler çıkardı. Sonra ılık bir sıvı yanaklarımı ıslattı. Ağzı açılmış, salya boşalıyordu...</span></p>

  <p class="P_css1">&nbsp;</p>

  <p class="P_css1"><i>18 Nisan...</i></p>

  <p class="P_css1">&nbsp;</p>

  <p class="P_css1"><span class="C_Current__And__No_Bold__And__Italic">Böyle bir olay meydana gelecek olursa ne yapmam gerektiğini Dr. Kodama'dan öğrenmiştim. Onun altında ezilen vücudumu yavaşça kenara çektim (O pelteleşmiş haliyle, sanki normalde olduğundan daha ağırlaşmış gibiydi. Elimden geldiğince, başını fazla sarsmamaya çalışarak, onun başının altında kalan kendi başımı güçlükle kenara çekmeyi başardım. Hayır. Ondan önce gözlükleri takılıyor diye, önce gözlüklerini çıkardım. O sırada, gözlerini yan yanya açtı. Yüz kaslan iyice gevşemiş, hatlan yamulmuş o "gözlüksüz surat" için söyleyecek söz bulamıyorum). Yataktan tek başıma indim. Yüzüstü yatıyordu. Pür dikkat ve yavaş hareketlerle sırtüstü çevirdim. Baş kısmı yüksekte kalsın diye, yastık ve minderleri başının ve sırtının altına sıkıştırdım. Vücudunda gözlüklerinden başka hiçbir şey yoktu, ama benim de, yalnızca kulaklarımdaki küpeler vardı. Asla yerinden kımıldatmamak gerektiğini aklıma getirerek çıplak bırakıp, yalnızca pijamasını üstüne örttüm. O esnada vücudunun tüm sol yanının tamamen uyuşmuş olduğunu rahatlıkla anladım.</span></p>

  <p class="P_css1">&nbsp;</p>

  <p class="P_css1"><span class="C_Current__And__No_Bold__And__Italic">Saati merak ederek, raftaki masa saatine baktım. Gece 01.03'tü. Sonra akıl ederek floresan lambaları söndürüp, yalnızca komodinin üzerindeki gece lambasını açık bırakıp, üzerine örtü örttüm. Sekiden'e ve Dr. Kodama'ya hemen gelmeleri için telefon ettim. Toşiko'ya da yolda buzhaneciyi uyandırıp iki kalıp buz getirmesini söyledim (Çok serinkanlı olduğumu sanıyordum, ama ahizeyi tutan elim titriyordu). Yaklaşık kırk dakika sonra Toşiko geldi. Mutfakta buz torbası ararken, elindeki buz kalıplarını yan tezgâha bıraktıktan sonra, yüzümdeki ifadeyi anlamak için, ışıldayan gözlerle yüzüme baktı. Sonra da hiçbir şey olmamış gibi buz kalıbını kırdı.</span></p>

  <p class="P_css1"><span class="C_Current__And__No_Bold__And__Italic">Babasının durumunu kısaca anlattım. Yüzündeki tek bir çizgiyi bile oynatmadan, "Evet evet," diye dinleyerek buz kırmaya devam etti. Sonra birlikte giderek uyuşan tarafı ve ters tarafını soğutacak şekilde buz torbalarını yerleştirdik. Başının altına da yastık büyüklüğünde bir buz torbası koyduk, ikimiz de, gereksiz tek bir laf bile etmedik. Birbirimizin yüzüne bakmaya da kalkmadık. Hatta bakmaktan kaçındık...</span></p>

  <p class="P_css1"><span class="C_Current__And__No_Bold__And__Italic">Saat ikide Dr. Kodama geldi. Toşiko 'yu başucunda bırakarak, Dr. Kodama'yı odanın dışında karşılayıp, kocamın ne şekilde hastalandığını, Toşiko'ya anlatmadığım kısımlarıyla, hızlıca anlatıverdim. Yüzüm yine kızanvermişti. Dr. Kodama titizlikle muayene etti. "El feneri var mı?" diyerek gözbebeklerine bakıp ışığa karşı tepkisini ölçtü. "Yemek çubuğu gibi bir çubuk var mı?" diye sordu. Toşiko mutfaktaki yemek çubuklarından getirdi. "Bir süreliğine odayı aydınlatalım lütfen" diyerek floresan lambayı açtırdı.</span></p>

  <p class="P_css1"><span class="C_Current__And__No_Bold__And__Italic">Dr. Kodama hastanın sağ ve sol ayak tabanlarına o yemek çubuklarını usulca sürterek parmak uçlarına doğru çekti. Bunu birkaç kez tekrarladı [Muayene sonrasında, Dr. Kodama buna Babinski refleksi adı verildiğini söyledi. Ayaklardan birinin parmaklan refleksle geri doğru bükülürse beynin diğer tarafında kanama olduğuna işaretmiş. Kocamın beyninin sağ tarafında bir yerde beyin kanaması olduğunu kabul etmek gerekiyormuş). Dr. Kodama daha sonra hastanın üzerindeki yorganı kaldınp, üzerine geçirdiğim pijamayı aşağıya doğru sıyırdı [Dr Kodama ve Toşiko kocamın çınlçıplak yattığının farkına ilk kez o an vardılar. Floresan lambanın ışığı altında, kocamın belden aşağısı ortaya çıkıverince, ikisi bir hayli şaşırdılar, ama ben de ne yapacağımı bilemedim. Yalnızca bir saat önce bu adamın vücudunun benim vücudumun üzerinde olduğuna inanmak gelmiyordu içimden. Bu adam sık sık çırılçıplak haldeyken beni izlemiş, hatta fotoğraflarımı bile çekmişti, ama ben onun çıplak halini ilk kez böyle ışıklar altında, rahatça gözlemleyebiliyordum, istesem yapabilirdim, ama bundan özellikle kaçınmıştım. O çırılçıplak kaldığında olabildiğince kendime çekmiş ve vücudunun tamamını görmemek için kendimi zorlamıştım. Kocamsa, benim vücudumun ayrıntılarını, hatta tüylerimin sayısını bile ezberlemişti belki. Bense onun vücudunu Kimura'nınki kadar bile bilmiyordum ve bilmek de istemiyordum. Bilecek olursam, ona karşı nefretimin bir kat daha artacağını tahmin edebiliyordum. Bu çelimsiz adamla mı yatıyordum ben, dedim içimden. Benim yengeç bacaklı olduğumu söylemişti, ama şimdi bakıyorum da, esas kendisi yengeç bacaklıydı).</span></p>

  <p class="P_css1"><span class="C_Current__And__No_Bold__And__Italic">Daha sonra Dr. Kodama, hastanın bacaklarını iki karış kadar açarak, yumurtaları rahatça görülebilecek bir hale getirdi. Sonra çubukları, yine az önce yaptığı gibi yumurtaların alt kısmına sürttü [Yumurtaların üzerinde dolaşan sinirlerin refleksini ölçtüğünü sonradan söyledi). İki-üç kez, bir sağa bir sola geçerek sürttü. Sağ tarafta midyenin kendini içe çekmesi gibi bir hareket oluyordu, ama soldaki hiç hareket etmiyordu (Toşiko da ben de nereye bakacağımızı şaşırmıştık. Toşiko sonunda dayanamayıp odadan çıktı). Daha sonra vücut ısısı ve tansiyonu ölçüldü. Vücut ısısı normaldi. Tansiyonu ise 19’du. Doktor bunun kanama sonrasında düştüğünü söyledi.</span></p>

  <p class="P_css1"><span class="C_Current__And__No_Bold__And__Italic">Dr. Kodama bir buçuk saatten uzunca bir süre yatağın kıyısına oturup gelişmeleri gözlemledi. O arada kolundan yüz gram kadar kan aldı. Yüzde elli yoğunlaştırılmış üzüm şekeri, neofilin, B1 ve K vitaminleri karışımı bir serum verdi.</span></p>

  <p class="P_css1"><span class="C_Current__And__No_Bold__And__Italic">“Öğleden sonra tekrar gelirim, ama Dr. Soma’ya bir görünürse iyi olur" dedi. O öyle demese bile, benim niyetim de buydu. “Akrabalarına bildirmemize gerek var mı?" diye sorunca, "Biraz daha durumuna bakalım, ondan sonra" diye yanıtladı. Dr. Kodama ayrıldığında saat dört olmuştu. Uğurlarken, acele bir hemşire bulmasını rica ettim. Sabah yedide yaşlı hizmetçimiz gelince, Toşiko da öğleden sonra yine geleceğini söyleyerek Sekiden deki eve döndü.</span></p>

  <p class="P_css1"><span class="C_Current__And__No_Bold__And__Italic">Toşiko’nun gittiğinden emin olduktan sonra Kimura'nın evine telefon ettim. Durumu ayrıntılarıyla anlattım. Şimdilik hasta ziyaretine gelmemesinin daha iyi olacağını söyledim, içine sinmeyeceğini, kısa bir ziyarette bulunmak istediğini söyledi. Fakat hastanın yan yarıya felç geçirmekte olduğunu ve konuşamadığını, ancak, bilincini tamamen yitirmiş durumda olmadığından Kimura’yı görünce heyecana kapılma tehlikesi bulunduğunu söyledim. Öyleyse, hasta odasına girmeyeceğini, evin giriş kapısından dönmek üzere uğramak istediğini söyledi.</span></p>

  <p class="P_css1"><span class="C_Current__And__No_Bold__And__Italic">Saat dokuz gibi, kocam horlamaya başladı. Eskiden beri horlama huyu vardı, ama bugünkü horlaması fazlasıyla yüksek perdedendi ve her zamankinden farklıydı. O ana kadar bilinci bulanık da olsa yerinde gibiydi, ama bir ara derin uykuya dalıvermiş olmalıydı. Kimura’ya tekrar telefon ederek, şu durumda hasta odasına girmesinde bir sakınca olmadığını söyledim.</span></p>

  <p class="P_css1"><span class="C_Current__And__No_Bold__And__Italic">Saat on bir sıralarında Dr. Kodama'dan telefon geldi. Dr. Soma ile irtibat kurabildiğini, öğleden sonra iki gibi bize muayeneye geleceğini, kendisinin de eşlik edeceğini söyledi.</span></p>

  <p class="P_css1"><span class="C_Current__And__No_Bold__And__Italic">Öğlen saat on iki gibi Kimura geldi. Pazartesi derslerinin arasındaki boşluktan yararlanarak gelmişti. Hasta odasına girip, otuz dakika kadar başucunda oturup bekledi. Ben de yanında durdum. Kimura sandalyeye oturdu, ben de kocamın yatağına oturdum (Çünkü hasta benim yatağımda yatıyordu). İki-üç kelime lafladık. Bu arada hastanın horlaması gök gürlemesini andırır hale gelmişti (Gerçekten horluyor muydu acaba? Bir an bu soruyu aklımdan geçiriverdim. Yüzümdeki endişeli hali fark eden Kimura da aynı şeyi düşünüyormuş gibiydi, ama ikimiz de tek kelime etmedik).</span></p>

  <p class="P_css1"><span class="C_Current__And__No_Bold__And__Italic">Öğlen bir gibi Kimura ayrıldı, hemşire geldi. Koike adında şirin, yirmi beş yaşında bir kadındı. Toşiko da geldi. Nihayet boş kalınca, yemek hazırlamaya giriştim. Dün akşamdan beri ağzıma tek lokma bile koymamıştım.</span></p>

  <p class="P_css1"><span class="C_Current__And__No_Bold__And__Italic">Saat ikide Dr. Soma muayeneye geldi. Dr. Kodama da geldi. Hastanın sabahki halinden farkı, derin uykuya dalmış olması ve ateşinin 38,2’ye çıkmasıydı. Dr. Soma'nın teşhisi de Dr. Kodama ile aynıydı, Dr. Soma da Babinski refleksini ölçtü, ama yumurtalarını muayene etmedi. Dr. Soma pek fazla kan alınmaması kanısındaydı. Bunun dışında da, Dr. Kodama’ya tıp terimleri kullanarak bazı uyanlarda bulundu.</span></p>

  <p class="P_css1"><span class="C_Current__And__No_Bold__And__Italic">Doktorlar aynldıktan sonra, bugün de aynı masör göründü. Onu Toşiko karşılayarak, "Babam sizin tedaviniz sayesinde ne hallere düştü," diyerek, dış kapıdan geri çevirdi. Az önce, Dr. Kodama’nın, "iki saatten fazla süreyle o ağır masajı yaptırması pek iyi olmamış. Belki de, bu durumun doğrudan sebebi o masajdır" dediğini Toşiko da duymuştu (Dr. Kodama gerçek nedenin farklı olduğunu anlamış, ama beni avutmak için sorumluluğu masöre yüklemiş de olabilir). "O adamı ben söyledim. Tüm suç bende" diye özür diledi, yaşlı hizmetçimiz.</span></p>

  <p class="P_css1"><span class="C_Current__And__No_Bold__And__Italic">Saat üçü geçerken, Toşiko, "Biraz dinlen istersen anne," deyince, biraz uyumaya karar verdim. Fakat yatak odasında hasta yatıyordu ve Toşiko ile hemşire de oradaydı. Misafir odasına da sık sık birileri girip çıkıyordu. Toşiko'nun odası boştu, ama kendisi odasında olmadığı anlarda bile başkalarının odasına girmesinden hoşlanmaz, kapısını, kitap sandıklarını ve masasının çekmecelerini kilitli tutardı. Ben de neredeyse hiç giımezdim. İkinci kattaki çalışma odasına giderek, yere döşek sermenin en iyi yol olacağını düşündüm. Bundan sonra uzunca bir süre, hemşire ile nöbetleşe orada uyumamız gerekecekti. Yorganın altına gömüldüysem de, bir türlü uyku tutmayınca vazgeçtim. Uyumaktansa dünden beri olanları yazmak istediğim için, o arada yattığım yerde günlüğümü yazmaya başladım (Az önce ikinci kata çıkarken, o niyetle yazı takımımı ve günlüğü Toşiko'ya fark ettirmeden yanıma almıştım). Bir buçuk saat harcayarak ayın 17’si sabahından şimdiye kadar olanları yazıp bitirdim. Sonra günlüğümü, kitaplığın kuytu bir köşesine saklayarak, sanki yeni uyanmış gibi alt kata indim. Saatin beş olmasına az kalmıştı.</span></p>

  <p class="P_css1"><span class="C_Current__And__No_Bold__And__Italic">Hasta odasına girdiğimde, hocamın derin uyku durumundan çıkmış gibi durduğunu gördüm. Arada sırada gözlerini hafifçe aralayarak çevresine bakınıyordu. Yirmi dakika öncesinden beri öyleymiş. Öyleyse sabah dokuzdan itibaren aralıksız uyumuştu. Uyku durumunun 24 saatten fazla süreyle devam etmesinin tehlikeli olacağını duymuştum, ama hemşire Koike durumunun iyiye gittiğini söyledi. Yalnız, sol tarafını hâlâ hareket ettiremiyordu.</span></p>

  <p class="P_css1"><span class="C_Current__And__No_Bold__And__Italic">Saat beş buçuk gibi, hasta homurdanmaya başladı [Ne dediği tam olarak anlaşılmıyordu, ama sabah rahatsızlanmasının hemen sonraki halinden biraz daha anlaşılır gibiydi). Sağ elini hafifçe oynatarak, kamının aşağısını işaret etti. Çişinin geldiğini düşünerek ördek tuttuk, ama idrarı gelmedi. Sancıdan kıvranır gibi bir hali vardı. “Tuvaletin mi geldi?" diye sorunca, başıyla onayladı. Yeniden ördeği tuttum, ama yine yapamadı. Uzun zamandır tuvalete çıkmadığından, kamının altı şişkinleşmişti ve sıkıntılı olmalıydı, ama mesanesinin uyuşmuş olmasından dolayı çişini yapamadığı anlaşılabiliyordu. Dr. Kodama'ya telefon ederek ne yapacağımı sordum. Onun gönderdiği sondayı Bayan Koike takınca, idrarı boşalıverdi. Miktarı bir hayli fazlaydı.</span></p>

  <p class="P_css1"><span class="C_Current__And__No_Bold__And__Italic">Saat yedide, hastaya kamışla süt ve meyve suyu içirdik.</span></p>

  <p class="P_css1"><span class="C_Current__And__No_Bold__And__Italic">Saat on sıralarında yaşlı hizmetçimiz kendi evine döndü. Evindeki durumlardan dolayı yatıya kalamayacağı için, o saate kadar yanımızda kalmış. Toşiko kendisinin ne yapması gerektiğini sordu. Sorunun ardında, yatıya kalabileceği, ancak, o durumda can sıkıcı durumlar olabileceği anlamı gizliydi. Yatıya kalmasına gerek olmadığını, hastanın durumunun iyiye gittiğini, endişe edecek bir durum olmadığını, acil bir durum olursa telefonla bildireceğimi söyledim. “Pekâlâ" diyerek, o da saat on bir gibi Sekiden’deki eve döndü.</span></p>

  <p class="P_css1"><span class="C_Current__And__No_Bold__And__Italic">Hastanın gözleri açılıp kapanıyordu, ama pek uykuya dalamıyor gibiydi...</span></p>

  <p class="P_css1">&nbsp;</p>

  <p class="P_css1"><i>19 Nisan...</i></p>

  <p class="P_css1">&nbsp;</p>

  <p class="P_css1"><span class="C_Current__And__No_Bold__And__Italic">Gece saat on iki sıralarında Bayan Koike ile birlikte, hasta odasında sessizce oturuyorduk. Hastaya ışık gitmesin diye lambanın altına tuttuğum gazete ve dergileri okuyarak zaman öldürüyordum. Bayan Koike'ye ikinci kata yatmaya gitmesini söylediysem de, bir türlü gitmedi. Saat beş sıralarında gün ağarırken nihayet yatmaya gitti.</span></p>

  <p class="P_css1"><span class="C_Current__And__No_Bold__And__Italic">Panjurların aralıklarından gün ışığı süzülmeye başlayınca, hasta uykusunda iyice huzursuzlaştı. Bir an gözlerini hafif aralamış halde bana baktığını fark ettim. Gözleriyle beni ararmış gibi bir hali de vardı. Hemen yanındaki sandalyede oturduğum halde beni göremiyor muydu, yoksa görebiliyordu da göremiyormuş numarası mı yapıyordu bilemiyorum. Ağzını oynatarak bir şeyler söylemeye çalışıyordu. Başka yerlerini tam olarak anlayamadım, ama bir kısmını anladığımı sanıyorum. Belki bana Öyle gelmiştir; ama Ki-mu-ra diyordu sanırım. Sonraki kısım homurdanma şeklindeydi, ama Ki-mu-ra dediği doğruydu (Diğer kısımları da net olarak söylemeye çalışsa söyleyebilirdi herhalde. Ne söylediği anlaşılmasın diye homurdanılmış gibi yapıyordu belki). Bunu iki-üç kez tekrarladıktan sonra yeniden gözlerini kapattı...</span></p>

  <p class="P_css1"><span class="C_Current__And__No_Bold__And__Italic">Saat yedi gibi yaşlı hizmetçimiz, ondan biraz sonra da Toşiko göründü. Saat sekizde ise, uyanan Bayan Koike aşağıya indi.</span></p>

  <p class="P_css1"><span class="C_Current__And__No_Bold__And__Italic">Saat sekiz buçukta hastaya yemeğini yedirdik. Lapa, yumurta sarısı ve elma suyu gibi şeyler. Ben kaşıkla yedirdim. Hasta, Bayan Koike'den ziyade, kendisiyle benim ilgilenmemi istiyormuş gibiydi...</span></p>

  <p class="P_css1"><span class="C_Current__And__No_Bold__And__Italic">Saat onu geçerken çişi geldi. Ördek tuttuk, ama yapamadı. Bayan Koike sonda takmaya çalıştıysa da, hoşuna gitmiyor olacak, sinek kovalar gibi bir hareketle reddetti. Çaresiz, yeniden ördek tuttuk. On dakikadan fazla zaman geçtiği halde, yine yapamadı. Çok sinirlenmiş gibi bir hali vardı. ",Hoşuna gitmeyebilir belki, ama bununla daha rahat edersin. Haydi bakalım. Bu da bir ilaç sayılır," diye, çocuk avutur gibi konuşan Bayan Koike, tekrar sondayı çıkardı. Hasta, arılaşılmaz bir şeyleri tekrar tekrar söylüyor, eliyle işaret ederek bir şeyler anlatmaya çalışıyordu. Sonunda, bana, “Sonda takılacaksa sen tak. Hemşireyle Toşiko buradan çıksın," dediğini anlayabildik. Sondayı hemşireden başkasının takamayacağını, Bayan Koike’nin takması gerektiği konusunda, Toşiko ile birlikte zar zor ikna edebildik.</span></p>

  <p class="P_css1"><span class="C_Current__And__No_Bold__And__Italic">Tam öğlen ortası hastaya yemeğini yedirdik. Hemen hemen sabah yemeğindekilerle aynıydı, ama iştahı bir hayli y erindeydi.</span></p>

  <p class="P_css1"><span class="C_Current__And__No_Bold__And__Italic">Öğlen on iki buçukta Kimura geldi. Uykudan uyandığını, şuurunun yavaş yavaş yerine geldiğini, konuşurken Kimura dermiş gibi olduğunu söyledim, bugün giriş kapısından geri gönderdim.</span></p>

  <p class="P_css1"><span class="C_Current__And__No_Bold__And__Italic">Öğlen saat birde Dr. Kodama geldi, durumunun iyiye gittiğini, ama temkini elden bırakmamak gerektiğini söyledi. Büyük tansiyonu 16,5, küçük tansiyonu ise 11 imiş. Vücut ısısı 37,2. Bugün de Babinski refleksini ve yumurtaların refleksini ölçtü (Yumurtalarının altı muayene edilirken, hastanın vereceği tepkiden endişelendiysem de, değişkenliği olmayan bir yüz ifadesiyle boş bakışlarını havada gezdiriyor, hiç tepki vermiyordu). Yoğunlaştırılmış üzüm şekeri, neofilin ve vitamin karışımı bir serum takıldı.</span></p>

  <p class="P_css1"><span class="C_Current__And__No_Bold__And__Italic">Hastalandığının başkaları tarafından öğrenilmemesi için elimden geleni yapmıştım, ama zamanla çalıştığı okulda öğrenilince, öğleden sonra ziyarete gelenlerin, telefonla durumunu soranların ardı arkası kesilmedi. Bolca meyve sepeti, çiçek demeti getirdiler. Sekiden'deki Madam da geldi. Hastanın durumunun kendi kocasınınki ile aynı olduğunu öğrenince çok üzüldü. Kendi bahçesinde yetiştirdiğini söyleyerek leylak demeti bırakıp gitti. Toşiko o “çiçekleri vazoya koyduktan sonra hasta odasına götürerek, "Baba bak, Madam kendi bahçesinin leylaklarından getirmiş," diyerek, rahatlıkla görebileceği bir yere yerleştirdi. Hediye getirilen meyveler arasından, hastanın çok sevdiği portakalların irisinden seçip sıkarak içirdik.</span></p>

  <p class="P_css1"><span class="C_Current__And__No_Bold__And__Italic">Saat üçte işi Toşiko ve Bayan Koike’ye bırakarak ikinci kata çıkıp günlüğümü yazdım ve uyudum. Bugün artık iyice uykum gelmişti, üç saate yakın süre deliksiz uyudum. Toşiko bugün akşam yemeğinden hemen sonra saat sekizde ayrıldı. Yaşlı hizmetçimiz ise saat dokuzda evine döndü...</span></p>

  <p class="P_css1">&nbsp;</p>

  <p class="P_css1"><i>20 Nisan...</i></p>

  <p class="P_css1">&nbsp;</p>

  <p class="P_css1"><span class="C_Current__And__No_Bold__And__Italic">Gece saat birde, Bayan Koike ikinci kata uyumaya çıktı. Ondan sonra hastanın yanında tek başıma kaldım. Hasta gece yansından itibaren uyuklamaya başlamıştı, ama Bayan Koike odadan çıktıktan sonra, bir şekilde uyanmış olduğunu hissettim. Çünkü loş ışıkta uyuduğundan tam olarak göremedim, ama vücudunu hafifçe oynatarak, ağzından geviş getirir gibi sesler çıkardığını anladım. Usulca gidip yanına baktığımda, tahmin ettiğim gibi gözlerini açmıştı. Bakışlan benden çok uzaklara dalıyordu. Hasta Toşiko’nun getirdiği leylaklara bakıyor gibiydi. Masa lambasının üzerine örtü koyduğumuz için odanın yalnızca bir kısmı zoru zoruna gazete okuyacak kadar aydınlanmıştı ve o kısmın bir kıyısında kalan leylakların kokusu geliyordu.</span></p>

  <p class="P_css1"><span class="C_Current__And__No_Bold__And__Italic">Bakışları o beyaz kütleye takılmış kalmıştı, ama izlemekten ziyade bir şeyler düşünüyor gibiydi. Nedendir bilmem, bir an şaşkınlığa düşüverdim. Dün Toşiko o çiçekleri odaya getirdiğinde, ‘Madam kendi bahçesinin leylaklarından getirmiş," demişti. Toşiko’nun ne niyetle söylediğini bilemiyorum, ama gereksiz bir açıklama olduğunu düşünmüştüm. O an, sanırım hasta o sözleri duymuş olmalıydı. Duymuş olmasa bile, o çiçekleri gördüğü anda Sekiden’deki düzenli bahçeyi aklına getirmişti. Sonra o evdeki ek kulübeyi, o odada geçmişte geceleri olanları anımsanııştı herhalde. Belki de ben öyle sanıyorumdur, ama hastanın gözlerine bakınca, o geçmişle ilgili sanrıların, o boş gözlerin derinliklerinde gizlendiği hissine kapılıverdim. Telaşla lambanın ışığını çiçeklerden başka yöne çevirdim...</span></p>

  <p class="P_css1"><span class="C_Current__And__No_Bold__And__Italic">Sabah saat yedide, leylakları odadan çıkararak, yerine cam vazoya yerleştirilmiş gül demeti koydum...</span></p>

  <p class="P_css1"><span class="C_Current__And__No_Bold__And__Italic">Öğlen saat birde Dr. Kodama muayeneye geldi. Vücut ısısı 36,8'e düşmüştü. Tansiyonu yükselme eğilimindeydi; büyüğü 18,5, küçüğü ise I4’tü. O yüzden doktor neo-hipo-tonin iğnesi yaptı. Bugün de yumurtalarını muayene etti. Dr. Kodama ’yı yolcu etmek için kapıya kadar çıkarak konuştum. Mesanesindeki felç durumunun devam ettiğini, bu sabah da Bayan Koike'nin sonda taktığını, idrarını her yapışında huzursuzlandığını, ufak bir şeyin bile onu sinirlendirdiğini, ellerini ve ayaklarını oynatamadıkça iyice sinirlendiğini anlatarak, ne yapmamız gerektiğini sordum. Yatışması ve rahat uyuyabilmesi için Luminal kullanmaya karar verdi...</span></p>

  <p class="P_css1"><span class="C_Current__And__No_Bold__And__Italic">Toşiko bugün öğlenden önce ortalarda görünmedi, ancak akşam saat beş gibi gelebildi... Saat on gibi hastanın horlamasını duymaya başladık. Bu geçen günkü o anormal horlamadan farklıydı. Rahat rahat uyuyan bir insanın horlamasıydı yalnızca. Sanırım az önce, akşam yemeğinden sonra yapılan Luminal iğnesi etkisini göstermişti. Toşiko uyurkenki yüzüne bakıp, "İyi oldu. Rahat rahat uyuyor," diyerek ayrıldı. Bayan Koike'yi de ikinci kata gönderdim.</span></p>

  <p class="P_css1"><span class="C_Current__And__No_Bold__And__Italic">Saat on bire yaklaşırken telefon çaldı. Kimura'ydı. "Bu saatte rahatsız ettiğim için özür dilerim," dedi (Herhalde bu saatlerde benim yalnız kalacağımı Toşiko söylemiş olmalıydı). Hastanın durumunu sordu. Gelişmeleri anlatıp, bu gece uyku ilacı olarak verilen ilacın etkisini gösterdiğini ve rahat rahat uyuduğunu söyledim.</span></p>

  <p class="P_css1"><span class="C_Current__And__No_Bold__And__Italic">"Şimdi gelip de bir görsem olur mu?" diye sordu.</span></p>

  <p class="P_css1"><span class="C_Current__And__No_Bold__And__Italic">"Görsem" derken kimi kastettiğini düşünmeden edemedim. "Geldiğinde ben arka kapıdan çıkana kadar bahçede bekle, ön kapının zilini çalman pek hoş olmaz. Eğer çıkmazsam, bil ki ters bir durum var demektir. O zaman öylece geri dön lütfen," dedim, sesimi mümkün olduğunca alçaltarak.</span></p>

  <p class="P_css1"><span class="C_Current__And__No_Bold__And__Italic">On beş dakika sonra bahçeden cılız ayak sesleri duyuldu. Hasta hâlâ uykudaydı. Kimura'yı arka kapıdan içeri alarak, hizmetçi odasında otuz dakika kadar konuştum... Odasına döndüğümde, hocam hâlâ mışıl mışıl uyuyordu. ..</span></p>

  <p class="P_css1">&nbsp;</p>

  <p class="P_css1"><i>21 Nisan...</i></p>

  <p class="P_css1">&nbsp;</p>

  <p class="P_css1"><span class="C_Current__And__No_Bold__And__Italic">Öğlen saat birde Dr Kodama muayeneye geldi. Tansiyonu I8'e 13,6'ydı. Düne oranla düşmüştü, ama temkini elden bırakmamak gerekiyordu. En azından büyüğün 17'lere düşmesi, küçükle farkın da 5'ten az olması gerektiğini söyledi. Vücut ısısı 36,5 ile nihayet normale düşmüştü. İdrarını da, bu sabah zorla da olsa, ördek kullanarak yapabilmişti. iştahı da bir hayli yerinde, ama hâlâ sulu yemekler veriyoruz...</span></p>

  <p class="P_css1"><span class="C_Current__And__No_Bold__And__Italic">Saat ikide hastayı Bayan Koike'ye bırakıp ikinci kata çıktım. Günlüğümü yazdıktan sonra saat beşe kadar uyudum. Saat beş buçukta, akşam yemeğinden otuz dakika önce, bugün de Luminal iğnesi yapıldı. Çünkü Dr Kodama, ilacın 45 dakika sonra etkisini gösterdiğini, bir süre her gün bu saatlerde yapılacak olursa, geceleri rahat uyuyabileceğini söylemişti. Fakat Bayan Koike ile konuşarak, hastaya uyku ilacı değil de, tansiyon düşürücü ilaç olduğunu söylemeye karar verdik...</span></p>

  <p class="P_css1"><span class="C_Current__And__No_Bold__And__Italic">Saat altıda, akşam yemeği tepsisi odaya getirilince, hasta bir şeyler söylemek istermiş gibi ağzını oynatmaya başladı, iki üç kez tek bir sözcüğü yineledi. Ne dediğini anlayamadık. Kaşıkla lapayı ağzına götürünce, eliyle elimi durdurarak aynı şeyi söylemeye devam etti. Acaba yemeği benim yedirmem hoşuna gitmiyor mu diye, önce Toşiko, sonra da Bayan Koike tepsinin başına geçti, ama sorun yemeğin yediriliş şekli değildi. Zamanla, hastanın ne demek istediğini anlamaya başladım. En baştan beri, "Bi-f-te-k, bi-f-te-k," diyordu. Şaşırtıcıydı, ama öyle söylediği kesindi. "Biftek biftek," diyerek şikâyet eden gözlerle bana bakıp, sonra hemen gözlerini yumuverdi...</span></p>

  <p class="P_css1"><span class="C_Current__And__No_Bold__And__Italic">Hastanın neden şikâyet ettiğini anlamıştım, ama diğer ikisinin anlamasına imkân yoktu (Belki Toşiko da anlamış olabilir). Diğer ikisinin fark edemeyeceği şekilde, hastaya doğru bakarak başımı iki yana salladım. "Şimdi bunları düşünme. Bir süre sabretmen gerek," demek istemiştim, ama hastanın anlayıp anlamadığını bilemiyorum. Fakat hasta, daha sonra tek bir kelime etmeksizin, uslu uslu benim ağzına götürdüğüm kaşıkla lapayı yedi...</span></p>

  <p class="P_css1"><span class="C_Current__And__No_Bold__And__Italic">Saat sekizde Toşiko, saat dokuzda yaşlı hizmetçimiz evlerine döndüler Saat onda, hasta hafifçe horlayarak uyumaya başladı. Bayan Koike'yi ikinci kata gönderdim. Saat on birde bahçede ayak sesleri duyuldu. Arka kapıdan hizmetçi odasına aldım. Saat on ikide ayrıldı. Horlama sesleri devam ediyordu.</span></p>

  <p class="P_css1">&nbsp;</p>

  <p class="P_css1"><i>22 Nisan...</i></p>

  <p class="P_css1">&nbsp;</p>

  <p class="P_css1"><span class="C_Current__And__No_Bold__And__Italic">Durumunda önemli bir değişiklik olmamıştı. Tansiyonu düne oranla çok az yükselmişti. Uyku ilacının etkisiyle, geceleri güzelce uyuyordu, ama gündüzleri aklına farklı şeyler getiriyor olacak, en ufak bir şeyde hemen sinirleniveriyor. Dr. Kodama günde on iki saat uyuması gerektiğini söylemişti, ama ancak altı-yedi saat gerçekten uyuyordu ve o saatler dışında yalnızca uyukluyor, gerçekten uyuyup uyumadığı anlaşılmıyordu (Çoğunlukla, horlamadığı sıralarda uykusunun hafif olduğunu, bir uyuyup bir uyandığını, uzun yıllara dayanan tecrübemle anlayabiliyorum. Gerçi şu günlerde, o horlamasının bile sahte olabileceğini düşünmüyor da değilim). Dr. Kodama'dan izin alarak, yarından itibaren Luminal iğnesini sabah-akşam iki kez yaptırmak niyetindeyim...</span></p>

  <p class="P_css1"><span class="C_Current__And__No_Bold__And__Italic">Her gün olduğu gibi, Toşiko ardından da yaşlı hizmetçimiz aynı saatlerde evlerine döndüler. Saat on bir gibi bahçeden ayak sesleri geldi...</span></p>

  <p class="P_css1">&nbsp;</p>

  <p class="P_css1"><b><i>23 Nisan...</i></b></p>

  <p class="P_css1">&nbsp;</p>

  <p class="P_css1"><span class="C_Current__And__No_Bold__And__Italic">Hastalığın patlak vermesinden bugüne kadar bir hafta geçti. Öğleden önce saat dokuzda, kahvaltıdan hemen sonra, Bayan Koike yemek tepsisini mutfağa götürdüğü sırada, benimle baş başa kaldığı anı fırsat bilen hasta dudaklarını oynatmaya başladı. “Günnüü, günnüü," diyordu. Dünkü, “Bi-f-te-k" ile karşılaştırıldığında bugünkü telaffuzu daha kolay anlaşılıyordu. Günnüü, günnüü... Herhalde günlüğü aklına takılmış olmalıydı. “Günlük mü tutacaksın? Ancak, henüz buna imkân yok," deyince, "Hayır," diyerek başını iki yana salladı. "Hayır mı? Günlük değil mi?" diye sorunca, "Senin günlüğün,” dedi. "Benim günlüğüm mü?" diye sordum. Başını yukarıdan aşağı sallayıp onaylayarak "Sen... Sen günlüğünü... Ne yaptın?" dedi.</span></p>

  <p class="P_css1"><span class="C_Current__And__No_Bold__And__Italic">"Ben eskiden beri günlük tutmam. Bilmiyor musun?" dedim. Evet, tavrım bir hayli sinir bozucuydu. Bunun üzerine dudaklarında cılız bir gülümseme belirdi ve, "Demek öyle. Tamam," dedi, başını yukarıdan aşağı sallayarak. Hastanın o cılızlıkta da olsa, yüzünde ilk kez gülümseme belirmişti. Fakat anlamı belirsiz, gizem dolu bir gülümsemeydi. Bayan Koike hastanın tepsisini mutfağa kaldırdıktan sonra misafir odasında kendisi de kahvaltısını edip, saat onda hasta odasına döndü. Hemen, tek kelime etmeksizin hastanın koluna Luminal iğnesi yapmak için hazırlıklara girişti. "Ne iğnesi?" diye sordu hasta. Öğleden önce hiç iğne yapılmadığı için, tuhaf bulmuş olsa gerek. "Tansiyonunuz hâlâ biraz yüksek. Düşürmek için bu iğneyi yapmamız gerek," dedi Bayan Koike.</span></p>

  <p class="P_css1"><span class="C_Current__And__No_Bold__And__Italic">Öğlen saat birde Dr. Kodama muayeneye geldi. Saat iki buçuk gibi, hastanın horlamaya başladığını görünce ikinci kata çıktım. Fakat saat beş olduğunda tekrar aşağı inince, horlamasının kesildiğini gördüm. Bayan Koike’ye sorduğumda, gerçekten uyuduğu sürenin bir saatten az olduğunu, sonrasında kesik kesik uyuduğunu söyledi. Evet, uyku ilacına rağmen, geceleri olduğu gibi rahat uyuyamı-yordu. Akşam yemeğinden sonra ikinci iğnesi yapıldı...</span></p>

  <p class="P_css1"><span class="C_Current__And__No_Bold__And__Italic">Saat tam on birde bahçeden ayak sesleri geldi...</span></p>

  <p class="P_css1">&nbsp;</p>

  <p class="P_css1"><b><i>24 Nisan...</i></b></p>

  <p class="P_css1">&nbsp;</p>

  <p class="P_css1"><span class="C_Current__And__No_Bold__And__Italic">Kocamın yatağa düşmesinden beri, bu ikinci pazar günü. Sabahtan itibaren iki-üç ziyaretçisi geldi. Hiç içeri girmeden, öylece geri döndüler. Dr. Kodama bugün muayeneye gelmedi. Hastada da gözle görülür bir değişiklik olmadı.</span></p>

  <p class="P_css1"><span class="C_Current__And__No_Bold__And__Italic">Saat ikide Toşiko geldi. Her gün akşam saatlerinde gelir, iki-üç saat kaldıktan sonra geri dönerdi, ama niyeyse, bugün öğlen üstü geldi. Hafifçe horlayan babasının yanında, "Bugün pek fazla gelen giden olmaz diye düşündüm,” diyerek yüzüme baktı. Ben hiçbir şey söylemeyince, '‘Anne alışverişin epeyi birikmiştir... Bugün pazar, çık biraz hava al istersen," dedi bu kez. Kendiliğinden mi söylüyordu, yoksa Kimura mı rica etmişti bilemiyorum. Kimura’nın öyle bir niyeti olsa dün gece söylerdi, ama hiç de öyle bir hali yoktu. Yoksa bana doğrudan söyleyememişti de, o yüzden Toşiko'dan mı rica etmişti? Belki de Toşiko'nun kafasına birden esivermişti.</span></p>

  <p class="P_css1"><span class="C_Current__And__No_Bold__And__Italic">Bir an, bu saatlerde Osaka'daki evde benim gelişimi beklerkenki halini hayal ettim. Belki gerçekten de öyledir, dedim içimden. Ancak, bunun mümkün olamayacağını bildiğimden, bu düşünceleri aklımdan sildim atmaya çalıştım. Fakat ne kadar çabalasam da, beni gerçekten bekliyor olabileceği düşüncesi aklımdan silinip gitmek bilmiyordu. Nerden bakarsam bakayım, oraya gidebilecek kadar zamanım yoktu. O kadar uzun süreyle evden ayrılamazdım. Keşke sonraki pazar günü olsa, dedim içimden...</span></p>

  <p class="P_css1"><span class="C_Current__And__No_Bold__And__Italic">Fakat yine de aklıma takılan bir şey vardı. "Pekâlâ. Nişiki tarafına alışverişe çıkacağım. Bir saat içerisinde dönmüş olurum," dedim Toşiko’ya ve saat üçü biraz geçerken evden çıktım. Bir taksi çevirip hemen Nişiki’ye gittim. Önce alışveriş yaptığımın kanıtı olarak pazardan gelişigüzel meyve ve sebze aldım. Sonra Sancotera'ya kadar yürüyerek, her zamanki kâğıtçıdan on büyük kalıp kaz derisinden kâğıt ve bir kalıp cilt kâğıdı aldım. Kâğıtları günlüğümün ebadına göre kestirip, kırışmayacak şekilde güzelce paket yaptırıp alışveriş torbamın en altına yerleştirdim. Sonra Kavaraço Caddesi’nde taksi çevirdim, öyle ya, manavın telefonundan onu aradığımı da yazmam gerek. "Hayır; bugün hiçbir yere gitmedim, hep evdeydim," dedi. Ses tonu onu davet etmemi bekliyormuş gibiydi, ama yalnızca bir-iki dakika konuştuk.</span></p>

  <p class="P_css1"><span class="C_Current__And__No_Bold__And__Italic">Saat dördü biraz geçerken eve döndüm (Bir saati çok az geçirmiş olabilirim). Kâğıt paketini girişteki şemsiyeliğin arkasına saklayıp, alışveriş torbasını mutfakta bekleyen yaşlı hizmetçimize verdim. Hasta hâlâ uyuyor gibiydi, ama horlaması kesilmişti...</span></p>

  <p class="P_css1"><span class="C_Current__And__No_Bold__And__Italic">Aklıma takılan, dün hastanın günlüğümü sormuş olmasıydı. Günlük tuttuğumu bilmiyormuş gibi yapmayı tercih eden kocam, neden aniden bu konuyu dile getirmişti acaba? Yoksa artık bilmiyormuş gibi yapmasına gerek kalmadığını mı söylemek istemişti. Belki de kafası karmakarışık olduğundan, sürekli bilmiyormuş gibi yaptığını unutuvermişti. O an, hemen yanıtlamakta güçlük çekmiş ve, "Günlük tutmuyorum," deyince, "Demek öyle," demiş ve tuhaf tuhaf gülümsemişti. "Bırak bu numaralan" mı demek istemişti acaba?</span></p>

  <p class="P_css1"><span class="C_Current__And__No_Bold__And__Italic">Her halükârda, kocam kesinlikle kendisi yatağa düştükten sonra da günlük tutmaya devam edip etmediğimi öğrenmek ve eğer günlük tutmaya devam ediyorsam ona göstermemi istemişti. Şu anki haliyle benden gizlice okuyamayacağına göre, benden göstermemi istemek gibi bir art niyetle o sözü ettiğini düşünmem gerek. Öyleyse, uluorta söyleyecek olacağını varsayarak önceden tedbir almalıydım. Bu Ocak ayından 16 Nisan'a kadar olan günlüğümü görmek isterse, her an çıkarıp gösterebilirim. Ancak, 17 Nisan ve sonrasında da günlük tuttuğumu asla öğrenmemeli. Herhalde, "Bu günlüğü sen baştan sona okumuşsundur zaten. Şimdi tekrar bakmana hiç gerek yok. Görmek istersen göstereyim, ama baktığında anlayacağın üzere günlüğüm 16 Nisan’da bitiyor. Sen rahatsızlandıktan sonra, sana bakmakla meşgul olduğum için günlük tutmaya hiç zamanım olmadı. Zaten yazacak bir şey de yoktu" derim. O yüzden, ona 17 Nisan sonrası boş bir günlük göstererek içinin rahatlamasını sağlamam gerek. O kâğıtları da, 16 Nisan’a kadar ve sonrası olmak üzere iki ayn günlük hazırlamak için aldım...</span></p>

  <p class="P_css1"><span class="C_Current__And__No_Bold__And__Italic">Öğlen uykusu saatimde dışarı çıktığımdan, saat beş buçuk gibi ikinci kata çıktım. Saat altı buçukta aşağı inerken, günlüğü yanıma alarak, misafir odasındaki çekmeceye yerleştirdim. Toşiko akşam yemeğinden sonra saat sekizde ayrıldı. Saat onda Bayan Koike'yi ikinci kata gönderdim. Saat on birde bahçeden ayak sesleri geldi...</span></p>

  <p class="P_css1">&nbsp;</p>

  <p class="P_css1"><b><i>25 Nisan...</i></b></p>

  <p class="P_css1">&nbsp;</p>

  <p class="P_css1"><span class="C_Current__And__No_Bold__And__Italic">Gece yansı saat on ikide onu yolcu ettikten sonra arka bahçeye açılan kapıyı kapadım. Sonrasında hasta odasına dönerek yaklaşık bir saat soluk alış verişlerine kulak verdim. Uyuduğundan iyice emin olunca misafir odasına geçerek günlüğü yeniden hazırlamaya koyuldum. İki ayn deftere ayırdıktan sonra 16 Nisan'a kadar olanı çekmeceye koydum, 17 Nisan sonrasına ait olanı ikinci kata götürüp rafta bir yere sakladım. Bu bir saatimi aldı. Saat ikiyi biraz geçerken hasta odasına döndüm. Hasta uyumaya devam ediyordu...</span></p>

  <p class="P_css1">&nbsp;</p>

  <p class="P_css1"><span class="C_Current__And__No_Bold__And__Italic">Öğlen saat birde Dr. Kodama muayeneye geldi. Durumunda bir değişiklik yoktu. Son birkaç gündür tansiyonu 18 ila 19 arasında gidip geliyordu. "Biraz daha düşse keşke," dedi Dr. Kodama, başını hafifçe yana eğerek. Gündüzleri eskiden olduğu gibi rahat uyuyamıyormuş gibi bir hali var...</span></p>

  <p class="P_css1"><span class="C_Current__And__No_Bold__And__Italic">Gece saat on birde bahçeden ayak sesleri geldi...</span></p>

  <p class="P_css1">&nbsp;</p>

  <p class="P_css1"><b><i>28 Nisan...</i></b></p>

  <p class="P_css1"><span class="C_Current__And__No_Bold__And__Italic">Gece saat on birde bahçeden ayak sesleri geldi...</span></p>

  <p class="P_css1">&nbsp;</p>

  <p class="P_css1"><b><i>29 Nisan...</i></b></p>

  <p class="P_css1"><span class="C_Current__And__No_Bold__And__Italic">Gece saat on birde bahçeden...</span></p>

  <p class="P_css1">&nbsp;</p>

  <p class="P_css1"><b><i>30 Nisan...</i></b></p>

  <p class="P_css1">&nbsp;</p>

  <p class="P_css1"><span class="C_Current__And__No_Bold__And__Italic">Öğlen saat birde Dı: Kodama muayeneye geldi. Önümüzdeki hafta Dr. Soma 'nın bir kez daha görmesinin iyi olacağını söyledi...</span></p>

  <p class="P_css1"><span class="C_Current__And__No_Bold__And__Italic">Gece saat on birde bahçeden....</span></p>

  <p class="P_css1">&nbsp;</p>

  <p class="P_css1"><b><i>1 Mayıs...</i></b></p>

  <p class="P_css1">&nbsp;</p>

  <p class="P_css1"><span class="C_Current__And__No_Bold__And__Italic">Hastalanışından itibaren, üçüncü pazar günü oldu. Toşiko geçen pazar günü olduğu gibi, saat tam ikide geldi. Tam da aklımdan öyle yapacağını geçiriyordum. Babasının soluk alış verişini bir süre dinledikten sonra, “Alışverişle birlikte şöyle bir gez de gel istersen," dedi, kısık bir sesle. “Gitsem mi acaba?" diye tereddüt ettiğimi görünce, “Babamı merak etme sen. Yeni uyudu zaten. Sen keyfine bak. Bugün Sekiden'deki evde banyo hazırlandı. İstersen uğra banyoya da gir” dedi. Bunda bir iş var diyerek, “Öyleyse bir-iki saat," diyerek, saat üç gibi alışveriş torbasını elime alıp doğrudan Sekiden’deki eve vardım.</span></p>

  <p class="P_css1"><span class="C_Current__And__No_Bold__And__Italic">Madam evde yoktu. Kimura tek başına ek odada bekliyordu. Az önce Toşiko telefon etmiş. “Madam bugün Vakayama'ya gitti, akşam geç saatlere kadar dönmeyecek. Ben de şimdi hastanın yanına gideceğim. Sana zahmet olacak, ama iki-üç saatliğine evde kalır mısın? Akşamüstü dönerim,” demiş. Banyo hazır değildi, ama banyonun yerine Kimura vardı işte...</span></p>

  <p class="P_css1"><span class="C_Current__And__No_Bold__And__Italic">Hemen on beş gündür görüşememiş olmanın acısını çıkardık, ama üzerimizdeki huzursuzluğu bir türlü atamadık... Onu ardımda bırakarak saat beşte Sekiden’deki evden çıkıp, biraz da hastanın her an uyanabileceği endişesiyle, yakındaki pazarda aceleyle alışveriş yaparak eve döndüm.</span></p>

  <p class="P_css1"><span class="C_Current__And__No_Bold__And__Italic">“Hoşgeldin. Erken döndün,” dedi Toşiko.</span></p>

  <p class="P_css1"><span class="C_Current__And__No_Bold__And__Italic">“Ya baban?" diye sorunca, “Bugün nedense çok güzel uyudu. Neredeyse üç saat olacak," dedi. Horlaması yine şiddetli bir hal almıştı.</span></p>

  <p class="P_css1"><span class="C_Current__And__No_Bold__And__Italic">"Kızınıza bırakıp, banyoya girip de geldim," dedi Bayan Koike. Her yanından yeni banyo yapmış kadın kokusu saçılıyordu ve yanakları pembeleşmişti. Semt hamamına gidip gelmiş olmalıydı. Bir an her şey berraklaşıverdi. Her şeyi Toşiko planlamış olmalıydı. Zaten kocam hastalandığından beri evdeki banyoyu iki-üç kez hazırlamıştık. Hepimiz iki-üç günde bir gündüz gözü semt hamamına gidiyorduk ve bugün sıra Bayan Koike'deydi. Banyoya gidip gelmesi gayet doğaldı. Ancak, Toşiko bunu da hesaplamış, hastayla baş başa kalabilmek için beni de dışarıya göndermişti. Dalgınlığımdan böyle bir durumun meydana gelebileceğini hiç aklıma getirmemiştim. Normalde farkına varırdım (Bayan Koike’nin banyo için semt hamamına gideceğini ve bunun 50-60 dakika süreceğini aklıma getirmem gerekirdi). "Sekiden'deki evde banyo var," deyince aklım başımdan gidivermişti. Oyuna geldiğim düşüncesini aklımdan silmeye çalışarak, "her zamanki ikindi uykum için" ikinci kata çıktım.</span></p>

  <p class="P_css1"><span class="C_Current__And__No_Bold__And__Italic">Hemen kitaplığa gizlediğim günlüğümü çıkararak baktım, ama seloteyple kapatmak aklımın ucundan bile geçmediği için, ben yokken gizlice okunup okunmadığını anlamama imkân yoktu. Hayır; dedim, bu benim kendi kendime geliştirdiğim kuruntudan öte bir şey değil. Günlüğümü ikiye ayırdığımı, sonraki kısmını ikinci kattaki çalışma odasında sakladığımı bilmelerine imkân yoktu. Böyle düşününce o an için biraz rahatlayabildim, ama... Saat sekizde Toşiko ayrıldıktan sonra bu düşünceler yine aklıma düşüverdi. Mutfağa gidip yaşlı hizmetçimize sordum. "Bugün ben dışarı çıktıktan sonra ikinci kattaki çalışma odasına çıkan oldu mu?”</span></p>

  <p class="P_css1"><span class="C_Current__And__No_Bold__And__Italic">Şaşırdım, ama, "Evet, kızınız çıktı,” diye yanıtladı. Anlattıklarına göre ben dışarı çıktıktan on beş dakika sonra ikinci kata çıkmış ve iki-üç dakika sonra inmiş, hasta odasına dönmüş. Galiba babasına bir şeyler anlatmaya başlamış, ama o ana kadar rahatlıkla duyulan horlama sesleri bir anda kesilivermiş. Bir süre babasına bir şeyler anlatmaya devam etmiş, sonra tekrar ikinci kata çıkıp hemen aşağıya inmiş. Hemen sonra da Bayan Koike banyodan dönmüş. Ben döndüğümde hastanın horlamakta olduğunu söyleyince, ben dışarıdayken kesildiğini, ama ben dönmeden az önce tekrar başladığını söyledi.</span></p>

  <p class="P_css1"><span class="C_Current__And__No_Bold__And__Italic">Evet, sanırım kuşkularımda haklı çıkmıştım. Kuruntu demiştim, ama hiç de kuruntu olmadığını anlamaya başlamıştım. Yine de, bir türlü anlam veremediğim noktalar vardı. Bir kez daha Toşiko’nun hareketlerini aklımdan geçirdim. Öğleden önce bir bahane yaratarak dışarı çıkmamı sağlamıştı. Sonra Bayan Koike'yi banyoya göndermişti. Sonra, işin bu kısmı belirsizliğini koruyor, ama ya hasta kendisi uyanıp Toşiko'ya söylemişti ya da Toşiko kendisi harekete geçmişti. Gidip misafir odasındaki günlüğümü bulup hastanın başucuna götürmüştü. Hasta günlüğün 16 Nisan'da bittiğini, ama mutlaka devamının da olması gerektiğini, arayıp bulmasını söylemişti mutlaka. Herhalde görmek istediği kısım da oydu. Bunun üzerine Toşiko, ikinci kattaki kitaplığı karıştırıp bulmuş, sonra da hasta odasına getirip hastaya göstermiş olmalıydı. Belki de kendisi okumuş, hasta da dinlemişti. Bitince de ikinci kata çıkıp yerine bırakarak tekrar aşağıya inmişti. Sonra Bayan Koike dönmüş, hasta yeniden uyuma taklidi yapmaya başlamıştı. Saat beşi biraz geçerken de ben dönmüştüm...</span></p>

  <p class="P_css1">&nbsp;</p>

  <p class="P_css1"><span class="C_Current__And__No_Bold__And__Italic">Ancak böyle bir senaryo çıkar. Ancak, benim dışarıda olduğum iki-üç saatlik süre boyunca her şeyi bu kadar kolayca halletmiş olması pek doğal değil. Böyle düşününce, geçen pazar günü de (24 Nisan) Toşiko'nun önerisi üzerine dışarı çıktığıma göre, büyük olasılıkla Toşiko bu planı o gün tasarlamıştı. Zaten ayın 23'ünde cumartesi günü, hasta benimle baş başa kaldığında, "Günnüü, günnüü," diyerek, günlüğümü görmek istediğini açıkça belirtmişti. Sonra ayın 24’ünde ben evde yokken Toşiko ve Bayan Koike'ye (o sırada belki de Bayan Koike de yoktu. Ancak, yaşlı hizmetçimiz tam olarak anımsayamadığını söyledi) bana söylediklerini aynen söylemiştir herhalde. Hasta, bana söyleyip de bir sonuç elde edemeyince Toşiko'ya söylemiş olmalı.</span></p>

  <p class="P_css1"><span class="C_Current__And__No_Bold__And__Italic">Olayların böyle geliştiğini düşünmek en mantıklısı. Bir günlüğüm olduğunu Toşiko'ya söylediğimi hiç sanmıyorum. Fakat ya Kimura'dan ya da öyle olmasa bile, bir şekilde öğrenmiş olmalı. Hele bir de hasta dile getirince hemen anlamıştır. "Komodin,” diyerek, hasta misafir odasını göstermiştir. Toşiko misafir odasına giderek çekmeceleri karıştırmış, ama bulamayınca günlüğün artık orada olmadığını anlamıştır. Bunun üzerine aklına ikinci kat gelmiş ve çalışma odasına çıkıp aramaya koyulmuştur. O anki halini rahatlıkla gözlerimin önüne getirebiliyorum. Aşağı yukarı bu şekilde, geçen pazar günü 17 Nisan sonrasında da günlük tuttuğumu öğrenmiştir. Sonra bugün, günlüğün titizlikle ikiye ayrıldığını, birinin misafir odasında, diğerininse ikinci katta olduğunu rahatlıkla anlamıştır... Bu hiç de mantıksız bir açıklama değil...</span></p>

  <p class="P_css1"><span class="C_Current__And__No_Bold__And__Italic">Aslında benim derdim, eğer aklımda oluşturduğum bu senaryo doğruysa, bundan sonra günlüğü ne şekilde devam ettireceğimdi. Bir kez tutmaya başladığım günlüğü, karşıma bir rahatsızlık çıktı diye bırakmak niyetinde değildim. Fakat daha fazla haberim olmadan okunmasından da olabildiğince kaçınmam gerek. Bundan sonra gündüzleri ikinci katta yazmayı bırakacağım. Gece yansı hasta ve Bayan Koike'nin yatmasını bekleyip, öyle yazacağım ve bir yere saklayacağım...</span></p>

  <p class="P_css1">&nbsp;</p>

  <p class="P_css1"><b><i>9 Haziran...</i></b></p>

  <p class="P_css1">&nbsp;</p>

  <p class="P_css1"><span class="C_Current__And__No_Bold__And__Italic">Uzun süre günlüğümü ihmal ettim. Geçen bir ay boyunca, yani hastanın ikinci krizi geçirerek öldüğü günün önceki günü günlüğüm sona eriyordu. Ondan sonra, bugüne kadar geçen 38 günlük süre boyunca günlük tutmayı bıraktım. Bunun nedeni hastanın ani ölümü sonrasında uzun bir süre gerekli işlemlerle uğraşmak zorunda kalmış olmamla birlikte, bir yandan da onun ölümünün bir sonucu olarak yazma isteğimi yitirmiş olmam. Yazma isteğimi yitirmiş olmak konusunda, bugün de değişen bir şey yok. Belki bundan sonra da günlük tutmam. En azından yeniden günlük tutmaya başlamak konusunda kararsızım. Fakat bu senenin başından itibaren 121 gün boyunca yazdığım günlüğün o şekilde yarım yamalak kalmaması için bir sonuca bağlamam iyi olur. Bu, günlüğün şekli açısından da gerekiyor. Ayrıca, ölen adamla cinsel yaşamımızdaki mücadeleyi de, şöyle bir gözden geçirip, gelişmeler sırasında yaşanan anlan yazmak da anlamsız olmaz.</span></p>

  <p class="P_css1"><span class="C_Current__And__No_Bold__And__Italic">Ölen adamın ardında bıraktığı günlük, özellikle bu senenin başından itibaren yazdığı kısım ile benimkini karşılaştıracak olursak bu mücadelenin ne şekilde yaşandığı ortaya çıkacaktır, ama benim açımdan, ölen adamın sağlığında yazmaktan çekindiğim birçok unsur bulunduğundan, son olarak bunları ekleyerek, geçmişteki günlüğümü bir sonuca bağlamak niyetindeyim.</span></p>

  <p class="P_css1"><span class="C_Current__And__No_Bold__And__Italic">Hastanın ölümünün ani olduğunu yazmıştım. Daha sonra yazacağım durumdan ötürü, tam saatini bilemiyorum, ama sanırım 2 Mayıs sabahı saat üç sıralarında can vermiş. O saatlerde Bayan Koike ikinci katta uyuyordu ve Toşiko da Sekiden’deki eve dönünce, hasta odasında yalnızca ben kalmıştım. Fakat ben de, saat iki gibi hastanın huzur içerisinde uyuduğunu görünce, usulca misafir odasına geçip 30 Nisan akşamından 1 Mayıs'a kadar olan süre içerisinde olanları günlüğüme yazmaya başladım. O saatte yazmam gerekiyordu, çünkü evvelsi güne kadar, yani kocamın yatağa düşüşünden 3 O Nisan ’a kadar ikinci katta öğlen uykusu saatlerimden faydalanarak gizlice yazıyordum. Fakat 1 Mayıs Pazar günü, titizlikle gizli tuttuğum ikinci günlüğümü hasta ve Toşiko’nun benim haberim olmadan okudukları gerçeğini öğrenmiştim. Bunun üzerine her zamanki saatlerde ikinci katta yazmayı bırakıp, gece saatlerine denk getirerek yazmaya ve günlüğü sakladığım yeri de değiştirmeye karar vermiştim (Nereye koyacağımı bir süre kestiremeyince önce her zamanki yerinde bırakıp, aşağıya indim. Akşam Toşiko ve yaşlı hizmetçimizin ayrılmasını bekleyip, Bayan Koike yatmaya gitmeden az önce almaya gidip, giysimin altına saklayarak aşağıya indim. Ondan hemen sonra Bayan Koike yukarıya çıktı. Bense hâlâ sıkıntı içerisinde nereye saklayacağımı düşünüyordum. O gece içerisinde aklıma iyi bir yer gelmezse, misafir odasındaki yüklüğün tavan tahtalarından birini söküp üstünde kalan boşluğa sıkıştırmak niyetindeydim).</span></p>

  <p class="P_css1"><span class="C_Current__And__No_Bold__And__Italic">Sonra gece saat ikide misafir odasına geçerek günlüğümü çıkarıp 30 Nisan akşam saatlerinden itibaren olanları yazarken, birden hastanın az öncesine kadar rahatlıkla duyulan soluk alış verişlerinin kesildiğini fark ettim. Misafir odası ile hasta odası arasında yalnızca ince bir duvar var, ama kendimi yazmaya kaptırınca farkına varamamışım. Tam, "Bundan sonra gündüzleri ikinci katta yazmayı bırakacağım. Gece yansı hasta ve Bayan Koike’nin yatmasını bekleyip, öyle yazacağım ve bir yere saklayacağım...” diye yazmıştım ki, sesin kesildiğini fark edip, bir süre yan odaya kulak verdim. Fakat bir türlü ses gelmeyince, yanda kestiğim günlüğümü öylece masanın üzerinde bırakarak, kalkıp hasta odasına geçtim.</span></p>

  <p class="P_css1"><span class="C_Current__And__No_Bold__And__Italic">Hasta sırtüstü yatmış, yüzünü tavana çevirmiş halde sessizce duruyor gibiydi (Rahatsızlandığı gün gözlüğünü çıkanşımdan beri hiç gözlük takmamıştı. Yatarken çoğunlukla sırtüstü yatardı. O yüzden, o gözlüksüz yüzünü sık sık gönnek zorunda kalırdım). "Duruyor gibiydi,” diyorum, çünkü hasta odasında ışığın hastaya doğrudan vurmaması için masa lambasının üstüne örtü örttüğümüzden, hastanın yüzünü loş ışıkta tam olarak görememiştim. Sandalyeye oturup derin bir nefes alarak loş ışıkta hastanın yüzüne dikkatlice baktım. Fakat aşırı sakin halini görünce, lambanın üzerindeki örtüyü kaldırarak hastanın yüzünü iyice görmeye karar verdim. İşık tuttuğumda, hastanın gözlerini yan aralamış, bakışlannı tavanın ayakucu kısmına çivilemiş halde olduğunu gördüm.</span></p>

  <p class="P_css1"><span class="C_Current__And__No_Bold__And__Italic">Öldüğünü düşünerek yanına gidip eline dokundum. Buz gibi olmuştu. Başucundaki saat 03.07'yi gösteriyordu. O yüzden 2 Mayıs sabahı 02.00 ila 03.07 arasında ölmüş olduğunu söyleyebilirim yalnızca. Dahası, olasılıkla uyurken, hiçbir sıkıntı çekmeden öldüğünü tahmin etmek de güç değil. Korkak insanlann korkularıyla mücadele ederek derin bir uçurumun dibine bakmaya çalışmalan gibi o "'gözlüksüz surat”a bir süre nefesim kesilmiş halde bakakaldım. O an balayı seyahatimizdeki anlav, tüm canlılığıyla gözlerimin önünden geçiverdi. Hemen örtüyü tekrar lambanın üzerine örttüm.</span></p>

  <p class="P_css1">&nbsp;</p>

  <p class="P_css1"><span class="C_Current__And__No_Bold__And__Italic">Ertesi gün, hem Dr. Soma hem de Dr. Kodama ikinci beyin kanamasının bu kadar çabuk gelebileceğini tahmin etmediklerini söylediler: Eskiden, günümüzden on yıl kadar öncesinde, beyin kanaması geçiren insanlar iki-üç, uzun sürenler yedi-sekiz yıl sonra ikinci kanamayı geçirirler ve o ikinci kanamada çoğunlukla göçüp giderlermiş. Fakat günümüzde tıp ilerlediği için buna engel olmak da mümkün oluyormuş. Bir kez geçirdikten sonra bir daha hiç geçirmeyenler, ikinci kez geçirseler bile iyileşenler oluyormuş. Hatta üçüncü, dördüncü kez geçirdikleri halde uzun uzun yaşayan insanlar da varmış. Kocam bilim adamlığına yakışmayacak şekilde, yaşama pek bağlı değilmiş ve doktorların uyanlarına aldınş etmediği için, ikinci bir kanama olasılığı yok diyememişler. Fakat bu kadar da çabuk olacağını sanmıyorlarmış. Henüz altmış yaşında bile olmadığından iyileşeceğini, uzun yıllar yaşayacağını düşünmüşler, ama böyle sonuçlanacağı akıllarının ucundan bile geçmemiş. Dr. Soma ve Dr. Kodamanın söyledikleri aşağı yukarı bu şekildeydi.</span></p>

  <p class="P_css1"><span class="C_Current__And__No_Bold__And__Italic">Dr. Soma ve Dr. Kodama ’nın gerçekten öyle düşünüp düşünmedikleri bir yana, elbette tahmin etmeleri mümkün değildi. Çok ünlü doktorlar bile insanın ömrü hakkında tahmin yürütemezler. Fakat ben, tahmin ettiğim olayın, tahmin ettiğim zamanda gerçekleştiğini düşünerek, hiç de etkilenmedim. Tahminler olduğu gibi gerçekleşebilir, ama bazen tamamen yanlış çıkabilir. Fakat kocam ve kendimle ilgili olarak, benim tahminlerim aşağı yukarı tutmuştu. Sanırım Toşiko da aynı duygular içerisindeydi.</span></p>

  <p class="P_css1"><span class="C_Current__And__No_Bold__And__Italic">Bunun üzerine, kocamın ve benim günlüklerimizi karşılaştırarak okuyup, ikimizin ne gibi bir süreç sonucunda ebediyen ayrıldığımızı derlemek istedim. Gerçi kocam, onlarca yıl, hatta bekârlık yıllarından beri günlük tuttuğundan, ikimizin ilişkisini köklü bir şekilde ele alabilmek için o eski günlüklerden başlamak daha sağlıklı biryol olabilir: Fakat benim gibi birinin, öylesine kapsamlı bir iş için gücü yetmez. İkinci kattaki çalışma odasında, merdiven kullanmadıktan sonra ulaşılamayacak kadar yüksekteki dolaplarda kocamın onlarca cilt günlüğünün toz içinde üst üste yığıldığını biliyorum, ama öylesine muazzam bir külliyatı okumaya cesaretim yok.</span></p>

  <p class="P_css1"><span class="C_Current__And__No_Bold__And__Italic">Kocam, kendisi de söylediği gibi, geçen seneye kadar benimle olan yatak odası yaşantısı hakkında yazmaktan uzak durmuştu. Onun bu meseleyi çekinmeden yazmaya başlaması, hatta neredeyse tamamen o konuyu yazmak amacıyla günlük tutar hale gelmesi bu senenin başına denk geliyor. Aynı zamanda, ben de bu senenin başından itibaren onunla yarışacak şekilde günlük tutmaya başladığıma göre, o andan itibaren onun ve benim kendi açımızdan yazdıklarımızı karşılaştırarak, arada eksik kalan kısımları tamamlayacak olursam, ikimizin birbirimizi nasıl sevdiğimizi, nasıl kirlettiğimizi, kandırdığımızı, düşürdüğümüzü ve bir tarafın diğer tarafı nasıl çökerttiğini açığa çıkarmak mümkün olur. Daha önceki günlüklere bakmaya gerek olmadığı kanısındayım.</span></p>

  <p class="P_css1"><span class="C_Current__And__No_Bold__And__Italic">Kocam bu senenin 1 Ocak günü yazdıklarında benim hakkımda, "Doğuştan sinsidir, gizemli işlere bayılır. Bir şeyi bilse de, bilmiyormuş gibi yapar; aklından geçenleri sözcüklere dökmeyi pek sevmez," diyor. Bunda haklı olduğunu reddedemem. Genel olarak bakılırsa, benden çok daha doğrudan bir adam olduğu için, bu yazdıklarında haklı olduğunu kabul etmem gerek, ama sözlerinin tamamen doğru olmadığını da belirtmem gerek.</span></p>

  <p class="P_css1"><span class="C_Current__And__No_Bold__And__Italic">Sözgelimi, "Karım bu günlüğün çalışma odamdaki çekmecelerden birinde olduğunu mutlaka biliyordur/' ve, "Tutup da kocasının günlüğünü gizlice okumaya kalkmaz, ” diyor, ama, "Kesinlikle öyledir diye kestirip atmamak için gerekçelerim var," da diyor.</span></p>

  <p class="P_css1"><span class="C_Current__And__No_Bold__And__Italic">"Bu yıldan itibaren çekinmeyeceğim"diyor, ama aslında sonraki satırlarda itiraf ettiği gibi, "Aksine içten içe okumasını göze aldım, hatta ümit ediyorum," diyor. Asıl niyetinin bu olduğunu anında çözmüştüm. 4 Ocak günü kitaplığındaki nergis çiçeklerinin önüne, çekmece anahtarını mahsus bırakması ben günlüğünü okuyayım diye içinin içini yediğinin bir kanıtıydı. Fakat böylesi bir hileye başvurmasına hiç gerek yoktu. Çok önceden beri gizli gizli okuduğumu burada itiraf edeyim.</span></p>

  <p class="P_css1"><span class="C_Current__And__No_Bold__And__Italic">Günlüğümün 4 Ocak kısmında, "Ben o günlüğü asla okumam. Kendi belirlediğim sınırlan aşıp da, kocamın ruh halinin içlerine kadar girmeye de kalkmam. Ben kendi ruh halimi insanlann bilmesinden hoşlanmadığım gibi, başkalarinın yüreklerinin derinliklerine dalmayı da sevmem," demiştim, ama doğrusunu söylemek gerekirse, yalandı. "Kendi ruh halimi insanlann bilmesinden hoşlanmam" ama, ",başkalarının yüreklerinin derinliklerine dalmayı"severim.</span></p>

  <p class="P_css1"><span class="C_Current__And__No_Bold__And__Italic">Onunla evlenmemizin ertesi gününden itibaren, arada sırada onun günlüğünü gizlice okumayı alışkanlık haline getirmiştim. Onun, "günlüğünü küçük masanın çekmecesine koyarak kilitlediğini, anahtarını da bazen kitaplığın farklı yerlerine, bazen de halının altına gizlediğini, çok eskiden beri" biliyordum ve, “günlüğü açıp okumaya kalmayacak bir kadın" nitelemesinin benimle alakası yok. Yalnız, şimdiye kadar, bizim karıkoca yaşantımızla ilgili sorunları pek yazmıyordu ve bana anlamsız gelen bilimsel konular çoğunluktaydı. Ben de pek oralı olmuyordum. Arada sırada birkaç sayfasını çevirip bakmakla yetiniyor, “kocasının günlüğünü gizlice okuyor” olmaktan küçük hazlar duyuyordum. Ancak, onun bizimle ilgili konulan "çekinmeden yazmaya başladığı" 1 Ocak gününden itibaren, doğal olarak yazdıklannı okumak için can atmaya başladım.</span></p>

  <p class="P_css1"><span class="C_Current__And__No_Bold__And__Italic">Çok değil, hemen 2 Ocak günü öğleden sonra, o yürüyüşe çıktığında günlük tutma tarzının değiştiğini fark ettim. Fakat benim günlüğü okuduğumu kocamdan gizleme nedenim, yalnızca "doğuştan bilip de bilmiyormuş gibi yapmaktan hoşlanıyor" olmamdan kaynaklanmıyor. Gizlice okumamı, okusam bile okumamış gibi yapmamı kocamın içten içe arzuladığını anlamış olmam da bir etken.</span></p>

  <p class="P_css1"><span class="C_Current__And__No_Bold__And__Italic">Günlüğünde bana, "Ikuku! Sevgili karicığım!" diye seslenip, “Her şey bir yana ona âşık olduğum bir yalan değil," derken dürüst olduğuna inanıyorum. Bu konuda hiçbir şüphem yok. Fakat başlangıçta benim de ona çılgınca âşık olduğumu bilmesini isterdim. "Eski günlerde kalan balayı yolculuğumuzun ilk gecesi... onun yüzünün hipermetrop gözlüğünü çıkarmış halini gördüğümde irkiliverdiğim," doğru. "Bana en uymayan insanla evlendiğim" de, arada sırada karşılıklı oturup ona baktığımda "nedensizce içimin kalktığı" da gerçek. Fakat bunlara rağmen, onu sevmiyor değildim. "Geleneklere sıkı sıkıya bağlı Kyoto'nun köklü ailelerinden birinde; feodal bir ortamda yetişen” ben, "annem ve babamın emrine uyarak hiçbir şey bilmeden bu eve gelin geldim ve evliliğin böyle olduğunu" sandım. O yüzden ister istemez, onu sevmekten başka çarem yoktu. Üstelik ben “bugün bile eski değerlerden kopmadığımı gururla söyleyen" bir kadınım. İçimin her kalkışında, kocama karşı olsun, ölen anne ve babama karşı olsun, içimden öyle şeyler geçirdiğim için kendimi sefil bir kadınmış gibi görerek suçluluk hissettim. Bu hisleri yaşadıkça da, direnmeye, onu sevmeye çalıştım ve bunu da başardım. Neden derseniz, doğuştan şehvet düşkünü bir bünyeye sahip olduğumdan o şekilde yaşamaktan başka çarem yoktu. O sıralarda, kocama karşı hoşnutsuzluk hissettiğim bir nokta varsa, kocamın benim çılgınca ihtirasımı tatmin edemiyor oluşuydu. Fakat yine de ben, onun güçten yoksunluğunu suçlamak yerine, kendimin aşın şehvet dolu oluşundan utanmayı seçtim. Onun günden güne güçten düşmesine şaşınyordum, ama bu içimdeki sevgiyi köreltmek bir yana, bir kat daha artırmıştı. Üstelik ne düşündü bilinmez, bu Ocak ayından itibaren meselelere farklı bir gözle bakmaya başlamamı sağladı.</span></p>

  <p class="P_css1"><span class="C_Current__And__No_Bold__And__Italic">Onu, "bugüne kadar günlüğüme aktarmakta tereddüt ettiğim bir konuyu çekinmeden yazmaya karar vermeye" iten dürtünün ne olduğunu tam olarak bilemiyorum. "Onunla yatak odasıyla ilgili konuları konuşma şansı bulamamaktan kaynaklanan tatminsizlik yüzünden, tüm bunları mahsus yazma isteğine" kapıldığını söylüyor, benim, "aşın içine kapanık” olmamdan "edep anlayışım", "kuralcı kadınsılığm" ve "yapmacık seçkinciliğim"den şikâyet ediyor ve bu huylanmı yok etmek için, "bunlan yazmak isteğine kapıldığını" söylüyor. Fakat tek neden gerçekten bu mu acaba? Olasılıkla başka, çok daha büyük bir neden daha vardı, ama günlüğünde tuhaf bir şekilde bunu açıkça belirtmemiş. Belki onun kendisi de, öylesi bir günlük yazma isteğine kapılması sürecini, bunun nedenlerini anlayamamıştı. Üstelik ben, "birçok kadın arasında nadiren bulunur bir silaha sahip," olduğumu, ilk kez ondan öğrendim. "Eski Şimabara benzeri bir eğlence mekânına satılacak" olsam, “âlemde ünümün yayılacağını, sayısız erkeğin çevremde pervane olacağını", "etrafımı salıvereceklerini" de ilk kez ondan duydum. Ancak, "Bu durumu ona söylememem belki daha iyi olu?: Onun kendisinde böyle bir meziyetin olduğunu fark etmesi, en azından benim için bir dezavantaj olur" demesine rağmen, neden tutup da bu riski göze aldı acaba? Benim o "meziyetimi düşünmekle bile kıskançlık" hissettiğini, "Eğer kendisinden başka bir erkek bu meziyeti öğrenecek olursa... neler olur acaba?" diye huzursuz olduğunu söylüyor; ama bu huzursuzluğunu açıkça günlüğüne yazıyor. Bana günlüğünü gizlice okumamı, sonra da onun kıskanmasını sağlayacak hareketlerde bulunmamı sağlamak için yazmış gibi gelmişti. Bu tahminimin doğruluğu, "Bir yandan da bu kıskançlıktan keyif aldığım söylenemez mi acaba? Yapı itibariyle ben, kıskançlık yaşadığımda o malum iş konusunda tahrik oluyorum. O yüzden kıskançlık, bir anlamda hem keyif aracı, hem de gereklilik, " (13 Ocak) demesinden de apaçık ortada. Zaten günlüğün l Ocak kısmını okurken, bunun öyle olduğunu biraz fark etmiştim...</span></p>

  <p class="P_css1">&nbsp;</p>

  <p class="P_css1"><b><i>10 Haziran...</i></b></p>

  <p class="P_css1">&nbsp;</p>

  <p class="P_css1"><span class="C_Current__And__No_Bold__And__Italic">Ayın 8’inde şöyle yazmıştım. "Ben kocamdan yan yarıya şiddetle nefret eder, yan yanya da delice severim. Karakterlerimiz pek uyuşmaz..." Şunlan da eklemişim. "Bu böyle diye de, tutup bir başkasına âşık olmaya kalkmam. Eski namus kavramı iliğime kemiğime işlemiştir ve yaradılış itibariyle buna asla karşı gelemem. Kocamın o... sevme tarzı bende bıkkınlıktan başka bir şey uyandırmıyor, ama öyle bile olsa, onun beni çılgınca sevdiği de çok açık. Benim de onun o sevgisine bir şekilde karşılık vermem gerektiğini düşünüyorum."</span></p>

  <p class="P_css1"><span class="C_Current__And__No_Bold__And__Italic">Ölen anne ve babam, beni Konfüçyüs öğretisine göre katı kurallar çerçevesinde yetiştirmişlerdi. Kocamla ilgili kötü şeyleri kaleme almaya kalkışmam, belki de yirmi yıldır eski ahlak kurallarının baskısı altında yaşamış olmamdan kaynaklanmıştır. Her şey bir yana, kocamı kıskandıracak hareketler yapmamın, nihayetinde onu mutlu edeceğini, bunun da kocasına bağlı bir kadının görevi olduğunu düşünmüştüm. Fakat benim henüz, kocam hakkında yazdıklarım, "şiddetle nefret ettiğim" ve "karakterlerimizin pek uyuşmadığı" ile sınırlıydı. Yine de hemen sonrasında "Bir başkasına âşık olmaya kalkmam", "Kocama, ihanet etmeme yaradılışım izin vermez," diye, yelkenleri suya indirivermişim. Belki de o sıralardan itibaren, Kimura'yı içten içe sevmeye başlamış olabilirim, ama kendim bunun bilincinde değildim. Kocama karşı iffetimi korumak için, yürekten olmasa bile, onun kıskançlığını körüklemek adına, korka korka ve bir hayli dolambaçlı yollardan hareket ediyordum yalnızca.</span></p>

  <p class="P_css1"><span class="C_Current__And__No_Bold__And__Italic">Ancak, 13 Ocak günü yazdığı, "Kimura'ya karşı olan kıskançlığımı kendi üzerimde kullanarak karımı mutlu etmeyi başardım," ve "Böyle yaparak beni tahrik etmesinin, onun mutluluğuyla da ilişkili olduğunu bilmesini isterim," sözlerini, "Kendimi çılgınlık ölçüsünde kıskançlığın kollarına bırakırım", "Karım en uç sınır çizgilerine kadar gidebilir” ve "Duruma göre 'Sınırlan biraz aşıyorlar mı acaba?' diye kuşkulanacağım ölçüde de olabilir: O ölçüde olmasını diliyorum aslında," ifadelerini görünce, çok keskin bir dönüşle Kimura aklıma düşüverdi.</span></p>

  <p class="P_css1"><span class="C_Current__And__No_Bold__And__Italic">"En azından, karim... kendisi iki genç insanı yönlendirmeye çalıştığını sanıyor olabilir, ama aslında Kimura'ya açık olabileceği düşüncesini bir türlü zihnimden silip atamıyorum." Kocamın bu ifadeyi 7 Ocak günü yazdığını gördüğümde çok sefilce bulmuştum ve kocam beni ne kadar teşvik ederse etsin öyle bir yola girmem, diye tepemin tası atıvermişti. Fakat, "Ne kadar uç nokta olursa o kadar iyi olur." ifadesi yüreğimde bir dönüm noktası oldu. Ben bilincine varmadan önce kocam fark ederek teşvik etmeye mi başlamıştı, yoksa onun kışkırtmalarıyla olmayacak yerde olmayacak bir durum mu ortaya çıkmıştı bilemiyorum. Fakat ilgimin Kimura’ya yöneldiğinin net olarak bilincine varmıştım. Yine de bir süre, kocam için, "içimden gelmese” bile öyle "davrandığım" konusunda kendimi kandırmaya devam etmiştim...</span></p>

  <p class="P_css1"><span class="C_Current__And__No_Bold__And__Italic">Evet, şimdi "ilgi" sözcüğünü kullandım, ama o sırada kocamın mutlu olması için kocam dışında bir erkeğe biraz ilgi göstermem yeter, demiştim kendi kendime. 28 Ocak günü bayıldıktan sonraki ruh halimde, Kimura’ya karşı hissettiklerimin kocam için mi, yoksa kendim için mi olduğunu, bu sınırın ne hal aldığını kendim de anlayamaz hale gelmiş, yaşadığım bunalımı gizlemeye çalışmıştım. O geceden sonra ayın 29'unda ve 30’u sabahına kadar sürekli uyumuşum. Kocamın benim hakkımda "Onun karakterine bakacak olursak, gerçekten uyuyor mu, yoksa uyuyor numarası mı yapıyor bilinmez" diye yazdığı o iki gün boyunca asla "uyuyor numarası" yapmış değilim, ama şuurumu tamamen yitirdiğimi de söyleyemem. O sırada şuurum yan açık yan kapalı halde, aşağı yukan o anla ilgili olarak günlüğüne yazdığı gibi, "Dudaklanndan 'Bay Kimura’ sözcükleri sayıklama şeklinde dökülüverdi" durumuyla ilgili olarak bazı eklemeler yapmam lazım. "Gerçekten sayıklıyor muydu, yoksa sayıklıyor gibi yaparak bilinçli bir halde duymamı mı istiyor?" Hangisi doğru diyecek olursak, ortası diyebilirim. Ben, "uykumda Kimura ile yattığımı" görmek üzereydim ve o an "Bay Kimura" diye sayıkladığımı bulanık bilincimin bir köşesinde hissetmiştim. "Off, amma sefilce bir laf ettim" diye düşünerek de olsa, dudaklarımdan dökülüvermişti. Dahası, bu sözü kocamın duymasından duyduğum utanç ölçüsünde, duymasının iyi olduğunu da düşünüyordum.</span></p>

  <p class="P_css1"><span class="C_Current__And__No_Bold__And__Italic">Fakat sonraki gece, "Bu gece de dudaklarından ‘Bay Kimura' sözcükleri dökülüverdi. Bu gece de aynı rüyayı, aynı hayali, aynı koşullar altında görüyor olmalı,” dediği 30 Ocak gecesi durum farklıydı. O gece bir amaç doğrultusunda uyuyor numarası yaparak, sayıklarmış gibi o sözleri söyledim. Net bir fikrim ve planım olduğunu söyleyemem. Belki bir nebze uyku sersemiydim, ama uyku sersemi olduğumu bile bile, içimdeki iyilik damarımı uyuşturmak için bunu kullandım. "Benimle dalga geçtiği şeklinde mi yorumlamalıyım?" diyor. Belki, bu şekilde düşünmek daha doğru olur. O sayıklamalarda, "Kimura ile keşke böyle yapabilsek,”gibi, "Neticede bu adamı bana kocam servis etti,” düşüncelerinin gizli olduğu doğruydu ve bunu anlaması için tekrar etmiştim.</span></p>

  <p class="P_css1"><span class="C_Current__And__No_Bold__And__Italic">14 Şubat günü, Kimura Polaroid denen bir fotoğraf makinesi olduğunu kocama söyledi. Kocam, "Benim öylesi bir makinenin varlığından haberdar olduğumda sevineceğimi ve kullanmak isteyeceğimi Kimura nereden akıl etmişti acaba? Çok tuhaftı,” diyor, ama bu bana da bir hayli tuhaf gelmişti. Kocamın benim çıplak halimin fotoğraflarını çekmek isteyeceği aklımın ucundan bile geçmemişti. Aklımdan geçmiş olsa bile, bunu Kimura’ya söylemeye hiç fırsatım olmamıştı. O sıralarda, her geceki gibi körkütük sarhoş olmuştum ve kendimi Kimura'nın kollarına bırakarak yatak odasına taşıtmıştım, ama kankoca hayatımızın gizli yanlan şöyle dursun, onunla açık seçik konuşmalara bile girmemiştik. Kısacası ben içiyordum, o da beni taşıyordu. Kocamdan gizlice konuşmaya hiç fırsatımız olmamıştı. O an Toşiko'dan kuşkulandım. 9 Şubat günü Sekiden'deki eve çıkmak, sakin bir yerde derslerine çalışmak istediğini neden olarak ileri sürmüştü. "Sakin bir yer” istemesinin, gece yarisı anne ve babasının odasında ışıklarin sonuna kadar açılması, floresan lambalann yanmasından kaynaklandığını tahmin etmek güç olmasa gerek. Olasılıkla, floresan lambayla aydınlatılmış yatak odasının manzarasına da hemen her gece göz ucuyla bakmıştır. Soba gürültüyle yandığına göre ayak seslerini hissettirmemesi kolay olmuştur. Öyleyse, babasının beni çıplak haldeyken farklı pozisyonlara getirerek izlemekten zevk aldığını da çok iyi anlamıştır. Dolayısıyla, bunu Kimura'ya anlattığını tahmin etmek de zor değildi. Bu tahminimde haklı çıktığımı sonraki günler gösterdi. Kocamın günlüğünün 14 Şubat kısmını okuduğumda, bu kadarını tahmin edebilmiştim. Şöyle ki, o sıralarda benim çıplak haldeyken oyuncak haline getirildiğimi Toşiko benden önce öğrenmiş, gidip Kimura'ya da söylemiş olmalıydı.</span></p>

  <p class="P_css1"><span class="C_Current__And__No_Bold__And__Italic">Yine de, Kimura öyle bir şansın olduğunu kocama öğretirken, çıplak fotoğraflarımı çekmesi için kışkırtırken niyeti neydi acaba ? Bu konuyu Kimura'ya sormayı hep unutuyorum, ama anladığım kadarıyla, kocama bu bilgiyi iletmek yoluyla beğenisini kazanmak istemesi nedenlerden biri olabilir. Fakat bir diğer neden de, sonraki günlerde kocamın çektiği fotoğraflardan birini elde edebilme beklentisidir muhakkak. Hatta, mutlaka esas amacı buydu. Kocamın nihayetinde Polaroid makineyle tatmin olmayarak, Zeiss-lkon’u kullanacağını, filmleri de kendine tabettireceğini hesaplamıştır belki de. Öylesine inceden inceye hesap yaptı mı bilemiyorum, ama durumun aşağı yukarı bu hale geleceğini kestirmiştir.</span></p>

  <p class="P_css1"><span class="C_Current__And__No_Bold__And__Italic">29 Şubat'ta , "Toşiko'nun ruh halini bir türlü anlayamıyorum," diye yazmıştım. Aslında bir ölçüde 'kavrayabiliyordum. Şimdi anlattığım gibi, bizim yatak odasındaki halimizi Kimura’ya anlattığını tahmin edebiliyordum. O dışarıya belli etmese bile, Kimura’yı içten içe sevdiğini ve o yüzden de, ",bana düşmanlık beslediğini" de anlamıştım.</span></p>

  <p class="P_css1"><span class="C_Current__And__No_Bold__And__Italic">Toşiko, “Annem doğuştan zayıf bünyeli ve aşırıya kaçan yatak odası âlemlerine dayanamayacak halde olmasına rağmen, babam istediklerini zorla yaptırıyor," diye algılıyordu ve benim sağlığımdan endişelenerek babasından nefret etmeye başlamıştı. Fakat babası o tuhaf zevki dolayısıyla beni Kimura’yla yaklaştırdığında, Kimura'nın da karşı koymadığını görünce babasına duyduğu nefreti bana karşı da duymaya başlamıştı. Bunu çok erken bir zamandan itibaren hissetmeye başlamıştım. Fakat benden çok daha içten pazarlıklı olan Toşiko, "kendisi benden yirmi yaş daha genç olmasına rağmen, dış görünüş olarak benden daha çelimsiz kaldığını," biliyordu ve Kimura'nın sevgisinin bana doğru kaymaya başladığını anlayınca, aracı rolüne soyunarak plan yapmaya başladığını rahatlıkla anlamıştım. Fakat ikimizin arasını yapma konusunda, onunla Kimura arasında önceden ne ölçüde bir irtibat olduğunu henüz anlayabilmiş değilim. Sözgelimi, onun Sekiden'deki eve taşınmasında yalnızca floresan lambadan duyduğu rahatsızlık değil, Kimura ’nın kaldığı yere yakın olması da en baştan beri önemli bir etken olmalı. Bu aklı Kimura'dan mı almıştı, yoksa kendi başına mı hareket etmişti bilemiyorum.</span></p>

  <p class="P_css1"><span class="C_Current__And__No_Bold__And__Italic">"Bu Toşiko'nun yalnız başına hazırladığı bir sofraydı. Bana yalnızca yemek çubuklarını elime almak kaldı" demişti Kimura, ama gerçekten de öyle miydi acaba? Bu konuda, hâlâ Kimura^ya inanmıyorum.</span></p>

  <p class="P_css1"><span class="C_Current__And__No_Bold__And__Italic">Toşiko beni kıskandığı gibi, içten içe ben de Toşiko'yu şiddetle kıskanıyordum. Buna rağmen, insanların bunu anlamaması için özen gösterdim ve günlüğüme de o konuya ilişkin hiçbir şey yazmadım. Bu benim yaradılışımdan gelen sinsiliğimden de kaynaklanıyor, ama kızımdan daha alımlı olduğuma dair özgüvenimi de zedelemek istememiştim. Toşiko’yu kıskanmak için bir nedenim daha var. Bu da Kimura'nın onu da seviyor olabileceği şüphesiydi. Bunu kocamın öğrenmesinden çok korkuyordum. Kocamın kendişinin de, "Ben Kimura olsaydım ve hangisi beni daha çok cezbederdi derseniz, yaşça büyük olmasına rağmen, annesini tercih edeceğim kesin," demekle birlikte, "Fakat Kimura'nın ne yapacağını bilemem," deyip, "Şimdilik annesinin beğenisini kazanıp, o yolla Toşiko'ya ulaşmaya çalışıyor," olabilir diyerek, az çok kuşkulandığı bir zaman da olmuştu. Kocamın bu fikre kapılması hiç de hoşuma gitmemişti. Onun, Kimura’nın yalnızca beni sevdiğini, benim için her türlü fedakârlıktan çekinmeyeceğini düşünmesini istedim. Eğer Öyle olmasaydı, kocamın Kimura'ya karşı hissettiği kıskançlık asla o kadar şiddetli bir hal almazdı.</span></p>

  <p class="P_css1">&nbsp;</p>

  <p class="P_css1"><b><i>11 Haziran...</i></b></p>

  <p class="P_css1">&nbsp;</p>

  <p class="P_css1"><span class="C_Current__And__No_Bold__And__Italic">Kocam 27 Şubat günü, "Evet, tahmin ettiğim gibi. Karım günlük tutuyor" diyerek, "Birkaç gün öncesinden beri farkına varmıştım,” diyor, ama aslında, çok öncesinden beri haberdar olduğundan ve gizlice okuduğundan eminim. Ben de, "Günlük tuttuğumu kocamın öğrenmesine neden olacak bir hatayı asla işlemem," ve, "Benim gibi yüreğindekileri başkalarına açmayan bir insanın, en azından kendisiyle konuşması gerekir," derken yalan söylüyordum. Ben kocamın, bana söylemeden okumasını istiyordum. "Kendi kendime bir şeyler anlatmak," istediğim gerçekti, ama kocamın okumasını sağlamak da amaçlarımdan biriydi. Öyleyse niye ses çıkarmayan kaz derisi kâğıtlar kullandın, seloteyple ağzını kapattın diyecek olursanız, doğuştan gizemli işlere bayıldığımdan, başka bir yanıt veremem. Bu gizemcilik, benimle bu konuda alay eden kocamda da yeterince vardı. Kocam da ben de, karşılıklı olarak birbirimizin gizlice okuduğunu bildiğimiz halde, önümüze duvarlar örmüş, engeller çıkararak işi iyice dolambaçlı hale getirmiştik. Bir diğer nokta, karşımızdakinin hedefe ulaşıp ulaşmadığını bulanık hale getirmek de bizim eğlencemizdi. Benim o zahmete girerek seloteyp kullanmış olmam, kendim için olmaktan ziyade, kocamın o zevki yaşamasını sağlamak içindi.</span></p>

  <p class="P_css1"><span class="C_Current__And__No_Bold__And__Italic">10 Nisan'da, kocam sağlığının normal olmadığını ilk kez yazmış, ben de "Kocam kendi günlüğünde, endişe edilecek durumda olduğuna dair bir şeyler yazmış mıdır acaba?.. Onun günlüğünü okumadığım için bilemem, ama bir-iki ay öncesinden beri sağlığının bozulmaya başladığını hissediyorum," demiştim. Kocamın kendisinin bu konuyu itiraf etmesi ise 10 Mart'a tarihleniyor. Aslında, onun kendisi farkına varmadan önce, ben hissetmeye başlamıştım. Fakat, birçok nedenden ötürü, başlangıçta hiç farkında değilin işim gibi yapmıştım. Kocamın durduk yere daha sinirli ve alıngan bir hale gelmesinden korkmuş, bundan daha da fazla onun yatak odası faaliyetlerinden el çekmesinden korkmuştum. Elbette onun sağlığından endişelenmiyor değildim, ama bitmek tükenmek bilmeyen cinsel ihtiraslarım daha kritik bir sorundu. Bir şeyler yaparak ona ölüm korkusunu unutturmak "Kimura adlı afrodizyak"ı kullanarak kıskançlığını körüklemek için elimden geleni yapıyordum...</span></p>

  <p class="P_css1"><span class="C_Current__And__No_Bold__And__Italic">Mart ayında sık sık, "o son çizgi "yi geçmediğimi günlüğüme yazmış, kocamı benim iffetimi koruduğuma inandırmaya çalışmıştım. Fakat, "bir kâğıtla ayrılacak ölçüde" yakınlaştığım Kimura ile aramdaki duvar, dürüst olmak gerekirse 25 Mart günü yıkılmıştı. 26 Mart günü Kimura ile aramızda geçen mesafeli konuşmaları yazmıştım, ama bunu tamamen kocamı kandırmak için tasarlamıştım. Sonra, kendi içimde kesin kararımı vermem, Nisan başlarında, 4-5-6 Nisan civarında oldu. Kocamın yönlendirmesiyle düşmüşlük uçurumuna adım adım yaklaşmıştım, ama o ana kadar kocamın isteklerine hayır diyemeyerek sıkıntılar içerisinde yasak ilişkiye girmiştim. Üstelik bunun geleneksel ahlak kalıplan açısından bakıldığında bir kadının kocasına hizmeti sınırlan içinde kaldığını söyleyerek kendi kendimi de kandırmıştım, ama o günlerden itibaren sahtekârlık maskesini tamamen söküp atmıştım. Net olarak aşkımın Kimura'ya yöneldiğini, kocamla ilgisinin kalmadığını kendim de kabul etmeye başlamıştım.</span></p>

  <p class="P_css1"><span class="C_Current__And__No_Bold__And__Italic">10 Nisan’da, "Vücudun durumunun endişe verecek hale gelmesi noktasında, aslında ben de aynı durumdayım," diye yazmam tamamen şeytani bir planın ürünüdür ve aslında hiçbir sağlık sorunum yoktu. Gerçi, "Toşiko on yaşlarındayken iki-üç kez kan kusmuşluğum," olmuştu ve, "verem hastalığının ikinci aşamasında olduğumu," söyledikleri de gerçekti ama, "doktorların uyanlarına kulak asmadan yaşamın tadına varmaya," çalışmış ve şans eseri, "endişelenmeye gerek kalmaksızın hastalığım doğal olarak iyileşmiş", bir daha da tekrarlamamıştı. Dolayısıyla, "şubat ayında bir gün, önceki seferkiyle aynı köpükle karışık kızıl bir kanın balgamla karışık," gelmesi de, "öğleden sonralan kendimi ölesiye bitkin,” hissetmem de, “arada sırada göğsümden korkutucu hınltılann," gelmesi de, "bu sefer gitgide kötüleşecek ve kurtulamayacak," gibi olmam da, nedense, "sıradan bir durum," olmadığını hissetmem de tamamen yalandı. Tüm bunlan, kocamı bir gün olsun daha erken ölümün kucağına atabilmek için yazdım. "Ben ölümü göze alıyorum, sen de al," şeklinde algılamasını istemiştim. Günlüğümün ondan sonraki kısmını, tamamen bu amaca hizmet edecek şekilde yazdım. Yalnızca yazmakla kalmayıp, gerektiğinde kan kusuyor numarası yapabilecek şekilde hazırlık bile yapmıştım. Onu nefes almaya fırsat vermeyecek ölçüde heyecanlandırıp, tansiyonunun sürekli yükselmesi için her yolu denedim (Birinci kriz sonrasında da hiç gevşemedim, onu kıskandıracak küçük numaralanma devam ettim). Onun bünyesinin dağılma noktasına çok yaklaştığını, Kimura çok uzun zaman önce öngörmüştü, ama ben de, olasılıkla Toşiko da, bu tür konularda hisleri güçlü olan Kimura'ya, şapşal doktorlardan daha fazla inanmıştık.</span></p>

  <p class="P_css1"><span class="C_Current__And__No_Bold__And__Italic">Yine de, bünyemde dolaşan kanın şevket yüklü olması bir yana, kocamın ölümünü tasarlayacak bir gizli yanımın olması neden acaba? Acaba bu yanımı hangi arada beslemiş, geliştirmiştim? Ölen kocam gibi kasıntı, sapık, kötü ruhlu ve insanı keyfince kurcalayıp duran biri karşısında, insan ne kadar masum olursa olsun sonunda zıvanadan çıkıveriyor belki de. Hatta benim durumumda, geleneklere bağlı feodal bir kadın olarak algılanmamın nedeni annem ve babamdı ve aslında dehşet verici bir ruhla doluydum herhalde. Bu konuda çok daha iyice düşünmeden bir şey söyleyemem. Nihayetinde ben ölen kocası için her şeyi yapmış bir kadınım. Kocamın kendi dilediği gibi, mutlu bir yaşam sürdüğünü de söyleyebilirim sanırım.</span></p>

  <p class="P_css1"><span class="C_Current__And__No_Bold__And__Italic">Toşiko ve Kimura hakkında da, şu an için çok fazla kuşkularım var. Kimura ile buluşmak için kullandığımız Osaka'daki evi, İyi bir yer yok mu, diye Bay Kimura sorunca," Toşiko, "o işlerden anlayan bir arkadaşına," sormuş ve bulmuştu. Fakat gerçek bundan mı ibaret acaba? Acaba Toşiko da binleriyle o evi kullanmış ve hâlâ kullanmaya devam etmekte midir?</span></p>

  <p class="P_css1"><span class="C_Current__And__No_Bold__And__Italic">Kimura'mn planlanna göre, uygun zamanı bekleyip Toşiko ile evlenecekler ve üçümüz bu evde yaşayacağız. Toşiko insanlann kötü gözle bakmamalan için, annesinin mutluluğu adına kendini feda etmiş olacak. Plan böyle ama...</span></p>

  <p class="P_css1">&nbsp;</p>
</body>
</html>
