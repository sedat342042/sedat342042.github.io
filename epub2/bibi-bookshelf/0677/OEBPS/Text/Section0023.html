<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/styles.css" rel="stylesheet" type="text/css" />

  <title>I</title>
</head>

<body>
  <p class="P_css1"><i>10 Mart...</i></p>

  <p class="P_css1">&nbsp;</p>

  <p class="P_css1"><span class="C_Current__And__No_Bold">Böyle şeyleri buraya yazmam doğru olur mu, karım bunları okuyacak olursa ne gibi sonuçlar doğurur bilemiyorum. Fakat itiraf etmem gerekirse, son günlerde vücudumda bir tuhaflığın baş gösterdiğini hissediyorum. “Hissediyorum," diyorum, çünkü bunun basit bir sinirsel durumdan öteye geçmediği kanısındayım. O konularda doğuştan zayıf bir insan olduğumu söyleyemem. Ancak, orta yaşlarımdan itibaren karımın aşırıya kaçan şehvetine karşılık verebilmek için, erkenden gücümü tükettim ve şu günlerde o meseleye arzum iyice zayıfladı. Hayır, arzum yeterince güçlü, ama bunu ayakta tutacak bedensel gücümün kalmadığını söylemem daha doğru olur. Bu yüzden türlü sıradışı yollarla kendimi zorlayarak duygularımı kışkırtıp, ucu ucuna da olsa karımın o hastalık ölçüsündeki şehvetine karşılık vermeye çalıştım. Fakat bunun daha ne kadar sürebileceğini düşündükçe, korkuya kapılıyorum.</span></p>

  <p class="P_css1"><span class="C_Current__And__No_Bold">Önceleri, yani şu son on yıldır, sürekli karısının atakları karşısında pasif kalan bir koca olmaktan öteye geçememiştim, ama son günlerde bu değişti. Bu yıla girdikten sonra, birdenbire Kimura gibi bir afrodizyağı kullanmayı öğrendim, konyak gibi bir ilacı keşfettim ve şimdilik kendim bile şaşıracak ölçüde çılgınca arzular içerisindeyim. O yüzden gücümü yerinde tutabilmek için Dr. Soma’nın tavsiyesiyle ayda bir kez erkeklik hormonu kullanıyorum, ama sanırım bu tek başına yeterli olmuyor diye, kendime üç dört günde bir 500 miligramlık hipofiz hormonu iğnesi yapıyorum (Bundan Dr. Soma’nın haberi yok). Fakat böylesine çılgınca arzulu halimi sürdürebilmemin nedeni ilaçların işe yaramasından ziyade, yaşadığım ruhsal heyecan olsa gerek. Kıskançlıktan kaynaklanan şiddetli coşku, kanının vücudunun tamamını görmenin getirdiği cinsel uyanış. İşte bunlar beni sınırsız bir çılgınlığın pençesine düşürüyor. Şu an için karımdan çok daha şehvetli bir hale geldiğimi söyleyebilirim.</span></p>

  <p class="P_css1"><span class="C_Current__And__No_Bold">Her gece önceden rüyamda bile görmediğim ölçüde zevkli anlar geçirirken, yaşadığım mutluluk karşısında minnet duymadan edemiyorum, ama bir yandan da bu mutluluğun sonsuza kadar sürmeyeceğini, bir gün cezamı çekme anının geleceğini, her geçen an ömrümü törpülediğimi düşünmeden edemiyorum. Hayır, gerçekte o cezanın ön belirtisi sayılabilecek belirtilerin ruh halimde ve bedenimde ortaya çıkmaya başladığını hissediyorum.</span></p>

  <p class="P_css1"><span class="C_Current__And__No_Bold">Geçenlerde, geçen hafta pazartesi sabahı, Kimura okula giderken uğradığını söyleyerek bize geldiği sabah, Kimura’nın geldiğini duyunca yataktan kalkıp misafir odasına inmek için hareketlendiğimde tuhaf bir şey oldu. Ayağa kalktığım anda odada bulunan her şeyin, soba borusunun, odanın sürgü kapısının, yeleğin, pencere pervazlarının ve kirişlerin hatları çift çizgiler halinde görünmeye başladı. Herhalde yaşım ilerlediği için gözlerim bulanık görüyor diye gözlerimi iyice ovaladım, ama bir işe yaramadı. Sanırım görme yetimde bir anormallik başgöstermişti. Şimdiye kadar, özellikle yaz günlerinde beynime giden kanın azaldığı anlarda gözlerimin önünün karardığı olurdu, ama bu seferki o anlardan kesinlikle farklıydı. Baş dönmesi olsa iki-üç dakikada düzelir, ama her şeyi çift görme halim bir türlü düzelmek bilmiyordu. Sürgülü kapının çıtaları, tuvalet ve banyo fayanslarının desenleri çift görünüyor, sonra hafifçe bulanıklaşmaya başlıyordu. Çizgilerdeki çiftlemeler ve bulanıklaşma pek keskin değildi. Hareket etmekte güçlük çekmiyorum ve başkalarının fark etmesine de imkân yok. O yüzden şimdiye kadar hiçbir şey yapmadım, ama o durum hâlâ devam ediyor. Beni sıkıntıya sokan, hareketlerime engel olan bir rahatsızlık değil, ama yine de içimdeki huzursuzluğu üzerimden atamıyorum. Sanırım bir göz doktoruna görünmem gerek, ama basit bir göz rahatsızlığı olmadığını, hastalığın kaynağının çok daha ciddi bir yerde olduğunu hissediyorum ve doktora gitmekten de korkuyorum. Dahası, bunun sinir sistemimle yakından ilgili bir rahatsızlık olduğunu da biliyorum. Arada sırada vücut dengemi kaybediveriyorum, bazen sağa, bazen sola yıkılıverecek gibi oluyorum. Vücut dengesini sağlayan sinirlerin nereden geçtiğini bilemiyorum, ama kafamın arka tarafında, tam omuriliğimin üstünde boş bir oyuk oluşmuş gibi hissediyorum. İşte tam orası merkez olacak şekilde, vücudum bir yana devriliveriyor.</span></p>

  <p class="P_css1"><span class="C_Current__And__No_Bold">Bunun sinirsel bir durum olduğu düşünülebilir, ama dün, yine garip bir şey oldu. Öğleden sonra üç sıralarında Kimura’ya telefon etmek istediğimde, her gün telefon ettiğim okulunun numarası bir türlü aklıma gelmedi. Geçici bir unutkanlıktır belki dedim, ama o türden bir unutma değildi. Sanki belleğimi tamamen yitirmiş gibiydim. Ne alan kodunu, ne de sonraki numarayı hatırlayabildim. Şaşırdım, bir o kadar da telaşa kapıldım. Kimura'nın çalıştığı okulun adını anımsamaya çalıştım, ama olmadı. Daha da şaşırtıcı olan, Kimura'nın tam adını hatırlayamamamdı. Evimizde çalışan yaşlı hizmetçinin adını bile hatırlayamadım. Karımın adının İkuko, kızımın da Toşiko olduğunu unutmamıştım elbette, ama karımın ölen babasının, annesinin adlan bir türlü aklıma gelmiyordu. Toşiko’nun taşındığı evin sahibesinin kocası Japon bir Fransız kadın olduğu, Doşişa Üniversitesi’nde Fransızca dersleri verdiği aklımdaydı, ama adını bir türlü çıkaramıyordum. En kötüsü, oturduğum evin Sakyo semtinde olduğu aklımdaydı, ama Yoşidauşino-miya Mahallesi sanki belleğimden tamamen silinip gitmişti. İçimi şiddetli bir huzursuzluk kaplamıştı. Eğer bu durum devam eder ve şiddeti de gün geçtikçe artacak olursa, üniversite profesörlüğünü bırakmak zorunda kalabilirim; bu bir yana tek başıma evden çıkamaz, insanlarla oturup konuşamaz olurum ve sonunda bakıma muhtaç bir hale düşebilirim, dedim kendi kendime. Fakat şimdilik, bellek yitimi söz konusu olsa bile, anımsayamadıklarım insan ve yer isimleri. Olayları unutmuş değilim. O Fransız kadının ismini anımsayamıyorum, ama öyle bir Fransız’ın varlığını, Toşiko’nun onun evinin bir odasında kaldığını biliyorum. Kısacası insanların ve şeylerin adını ileten sinirlerim uyuşmuş olsa gerek. Algılama ve iletme sistemim tamamen uyuşmuş değil. Şanslıyım; o uyuşma durumu yirmi-otuz dakikayı geçmedi, sinirlerimin kopukluk yapan kısmı hemen eski halini aldı ve her şey yerli yerine dönüverdi. O sırada, durumun ne kadar süreceği endişesine katlanmaya çalıştım, hiç kimseye bir şey söylemedim ve onlar da farkına varmadı ve ondan sonra da şimdilik hiçbir şey olmadı, ama o halin ne zaman tekrar üzerime çullanacağını düşünmeden edemiyorum. O durumun yirmi-otuz dakika değil de bir-iki gün, belki bir-iki yıl, hatta tüm ömür boyunca esiri olabileceğim endişesi içimi yiyip bitiriyor. Kanının bunları okuyacak olursa tavrı ne olur acaba? Benim geleceğimi düşünerek hareketlerini sınırlamaya kalkar belki de. Fakat sanıyorum bunu yapmaz. Mantığı onu kontrol etse bile, o bıkmak bilmeyen vücudu mantığının sözünü dinlemez, beni çöküşe sürükleyene kadar da durmaz. Belki de yalnızca "Neler söylüyorsun? Tam son zamanlarda performansın bir hayli iyi derken, teslim mi oluyorsun yoksa? Sana olan ihtirasımı biraz gevşeteyim diye blöf yapıyorsun herhalde" diye düşünür yalnızca. Hayır, o bir yana, hatta her şey bir yana, şu günlerde esas benim kendimi kontrol etmem gerek. Yapı itibariyle hastalıklara karşı cesur değilim, aksine korkağım. Şu anki meseleyle ilgili olarak, 56 yıllık ömrümde ilk kez yaşamaya değecek bir şey buldum diye, ondan çok daha agresifleştim ve şehvetin pençesine düştüm...</span></p>

  <p class="P_css1">&nbsp;</p>
</body>
</html>
