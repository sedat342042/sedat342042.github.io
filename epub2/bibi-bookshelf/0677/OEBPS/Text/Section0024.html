<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/styles.css" rel="stylesheet" type="text/css" />

  <title>I</title>
</head>

<body>
  <p class="P_css1"><i>14 Mart...</i></p>

  <p class="P_css1">&nbsp;</p>

  <p class="P_css1"><span class="C_Current__And__No_Bold__And__Italic">Öğleden önce kocam evde yokken Toşiko geldi ve benimle konuşmak istediğini söyledi. Yüzünde çok ciddi bir ifade vardı. Konunun ne olduğunu sordum. "Dün Bay Kimura' nm evinde fotoğraflar gördüm'1 dedi, bakışlarım hiç ayırmadan gözlerimin içine bakarak. Neden söz ettiğini anlamadiğimi söyledim. "Anne, ne olursa olsun ben hep senin yanındayım. Bana doğruyu söyle," dedi, bunun üzerine. Dün Bay Kimura'dan Fransızca bir kitap ödünç almak için sözleştiği için onun evine uğramış. Bay Kimura evde yokmuş, ama o eve girmiş ve kitaplıktan Fransızca kitabı çekmiş almış, içinden de el büyüklüğünde fotoğraflar çıkmış. "Anne, bütün bunların anlamı ne?" diye sordu. Flâlâ hiçbir şey anlamadığımı söyleyince, "Neden benden gizliyorsun?" dedi. O fotoğrafların geçen gün gördüğüm, kocamın günlüğüne yapıştırdığı fotoğraflarla aynı olduğunu ve benim edepsiz hallerimi yansıtan fotoğraflar olduğunu az çok tahmin edebiliyordum. Fakat her şey öyle ani olmuştu ki, Toşıko'ya durumu nasıl anlatabileceğimi hiç bilemiyordum. Toşıko' nun gerçekte olduğundan çok daha kötü ve ciddi bir durumun ortaya çıktığını düşündüğünü tahmin edebiliyordum. Olasılıkla Toşıko, o fotoğrafları benimle Bay Kimura arasında evlilıkdışı bir ilişki olduğuna dair kanıtlar olarak görüyordu. Benim Bay Kimura ve kocam için, hatta kendim için durumu açıklamak adına bir şeyler yapmam gerekiyordu, ama gerçekleri olduğu gibi anlatsam bile, Toşiko'nun söylediklerime inanacağından emin değildim. Bir süre düşündükten sonra konuşmaya başladım: "Olmaması gereken bir durum, ama aslında ben o halimi yansıtan fotoğrafların varlığından sen söyleyene kadar habersizdim. Eğer gerçekten varsa, ben uyurken baban çekmiştir ve Bay Kimura'dan banyo ve tab etmesini istemiştir Bay Kimura ile benim aramda asla bunun ötesine geçen bir ilişki yok. Babanın beni neden uyuttuğunu, niye o fotoğrafları çektiğini, neden tutup da Bay Kimura'ya tabettirdiğini senin tahminine bırakıyorum. Şu an, kızımın karşısına geçip de bunları konuşmak zorunda olmak bana fazlasıyla acı veriyor. Bana daha başka bir şey sorma. Yalnız, her şeyi babanın emirlerine uyarak yaptım ve ben ne olursa olsun babana körü körüne sadık kalarak hizmet etmemin görevim olduğunda inaniyorum, istemeyerek de olsa dediği şekilde hareket ettiğime inanmanı istiyorum. Belki anlamakta güçlük çekiyor sundu?] ama ben eski geleneklere göre yetiştirildim ve bu şekilde davranmaktan başka çarem yok. Benim çıplak fotoğraflarımı görmek, babanı o kadar mutlu ediyorsa, o utanca katlanarak fotoğraf makinesinin karşısına çıkarım. Hele de, babanın kullanacağı bir kamera olursa."</span></p>

  <p class="P_css1"><span class="C_Current__And__No_Bold__And__Italic">"Anne, tüm bunları gerçekten inanarak mı söylüyorsun?" dedi Toşiko, yüzünde buruk bir ifadeyle.</span></p>

  <p class="P_css1"><span class="C_Current__And__No_Bold__And__Italic">"Evet, öyle," diye yanıtlayınca, "Senden utanıyorum,” dedi, ses tonunu hiç değiştirmeden. Nedendir bilmem, onu kızdırmak keyifli olmaya başlamıştı ve hafiften de heyecanlanmıştım.</span></p>

  <p class="P_css1"><span class="C_Current__And__No_Bold__And__Italic">"Kocasına ölesiye sadık bir kadınsın yani," dedi, yüzünde soğuk bir gülümsemeyle. Toşiko babasının fotoğrafları Bay Kimura'ya tabettirmesine bir türlü anlam veremiyor, nedensizce annesini utandırdı, Bay Kimura’yı zor duruma soktu diye babasını suçluyor gibiydi. "İşin orasına karışmanı istemiyorum," dedim. "Babanın beni utandırdığını söylüyorsun, ama gerçekten öyle mi acaba? Ben öyle düşünmüyorum. Baban şimdi bile beni coşkuyla seviyor: Sanırım baban benim vücudumun yaşıma rağmen ne kadar güzel olduğunu kendisinden başka bir erkeğin de görmesini istemişti. Biraz hastalıklı bir ruh hali gibi gelebilir sana, ama ben anlayabiliyorum."</span></p>

  <p class="P_css1"><span class="C_Current__And__No_Bold__And__Italic">Kocamı korumak gereği ortaya çıkınca, normalde söylenmesi zor şeyleri ustalıkla söylediğimi sanıyorum. Gizlice günlüğümü alıp okuyan kocam, bu kısmı gördüğünde onu savunmak için ne kadar zorluk çektiğimi anlayacaktır.</span></p>

  <p class="P_css1"><span class="C_Current__And__No_Bold__And__Italic">"Durum bundan mı ibaret? Babam Bay Kimura'nın senin hakkında ne düşündüğünü bile bile, ne kadar da aşağılayıcı bir hareket!” dedi Toşiko. Bu sözlerini yanıtlamadım. Toşiko, Bay Kimura'nın o fotoğrafları o kitabın arasına koymasının, onun gibi bir adam için yalnızca dikkatsizlikten kaynaklanmadığını, bir nedeni olduğunu, mutlaka kendisine bir şeyler yaptırmak için olabileceğini söyleyip, Bay Kimura ile ilgili gözlemlerini uzun uzun anlattı, ama bunları buraya yazmamam kocam için iyi olur...</span></p>

  <p class="P_css1">&nbsp;</p>
</body>
</html>
