<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/styles.css" rel="stylesheet" type="text/css" />

  <title>I</title>
</head>

<body>
  <p class="P_css1"><i>18 Şubat...</i></p>

  <p class="P_css1">&nbsp;</p>

  <p class="P_css1"><span class="C_Current__And__No_Bold">Dün gece karımın "Bay Kimura” diye sayıklamasını dört' kez duydum. Artık bunun bir sayıklama değil de sayıklama numarası olduğunu düşünmekten başka yolu yok. Öyleyse bunu ne amaçla yapıyor acaba? "Ben sarhoş değilim, sarhoş numarası yapıyorum” demek istiyorsa bile bu, "Hiç olmazsa beraber olduğum kişinin sen olmasını istemiyorum, Bay Kimura olmasını istiyorum. Öyle düşünmedikçe heyecanlanamıyorum. Nihayetinde bu, senin için de iyi oluyor” anlamında mı, yoksa “Bu da seni kıskandırıp tahrik olmanı sağlamanın bir yolu. Ben her durumda kocasına sadık kalan bir kadından başka bir şey asla olmayacağım” anlamında mı acaba?..</span></p>

  <p class="P_css1">&nbsp;</p>

  <p class="P_css1"><span class="C_Current__And__No_Bold">Bugün Toşiko nihayet Madam Okada’nın evine taşındı. Banyo ile kulübeyi birleştiren koridor tamamlanmış, piyano için zemine tuğla döşeme işinin kabası bitmiş. Henüz paralel telefon çekilmediğini ve Budist takvime göre bugünün uğursuz, 21 Şubat’ın ise uğurlu gün olduğunu söyleyen karım İkuko’ya aldırmayan Toşiko, bildiğini okuyarak taşındı. Yalnızca piyano, nakliyecilerin iş yoğunluğu dolayısıyla ayın 23’üne kaldı, ama geri kalan eşyayı Kimura’nın da yardımıyla taşıdılar. (Dün geceden kalan İkuko, sabah hâlâ derin uykudaydı. Ancak akşamüstü uyanabilince taşınmaya da yardım edemedi.) Yer, Tanaka-Sekiden semti olduğu için bizim evden yürüyerek en fazla beş-altı dakika tutar. Kimura’nın oturduğu yer de Hyakumanben Tapınağının kapısına bakan Tanaka Sekiden’de olduğundan Toşiko’nun taşındığı semte bizden çok daha yakın. Kimura taşınmaya yardım ederken bir ara merdivenlerin ortasına kadar gelip “Girebilir miyim?” dedikten sonra çalışma odama girerek, “Söz verdiğim malı getirdim,” diyerek polaroid makineyi bırakıp gitti...</span></p>

  <p class="P_css1">&nbsp;</p>
</body>
</html>
