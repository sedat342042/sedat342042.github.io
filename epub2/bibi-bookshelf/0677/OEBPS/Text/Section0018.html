<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/styles.css" rel="stylesheet" type="text/css" />

  <title>I</title>
</head>

<body>
  <p class="P_css1"><i>27 Şubat...</i></p>

  <p class="P_css1">&nbsp;</p>

  <p class="P_css1"><span class="C_Current__And__No_Bold__And__Italic">Pazar günü olduğu halde, sabahın 9 buçuğunda bize uğrayan Bay Kimura Kırmızı ve Siyah filmini izlemeye birlikte gitmeyi teklif etti. Şu sıralar üniversiteye girmek isteyen öğrenciler sınav hazırlığıyla meşgul olduğundan, öğretmenlerin iş programı da bir hayli yoğun. Mart ayına girilince biraz rahatlarlar, ama bu aralar haftada birkaç kez okulda kalıp ek ders yapmaları gerekiyor. Eve döndüğünde bile, arada sırada kendi okulundan olmayan, ama özellikle Bay Kimura'dan ders almak isteyen öğrencilerin geldiği de oluyor. Bay Kimura önsezileri güçlü bir adamdır ve soruları tahmin etmesiyle ünlüdür. Bay Kimura ’nın söylediği yerler mutlaka sınavlarda çıkarmış. Bilimsel açıdan nasıl olduğunu bilemem, ama önseziler konusunda kocam Bay Kimura'nın eline su dökemez...</span></p>

  <p class="P_css1">&nbsp;</p>

  <p class="P_css1"><span class="C_Current__And__No_Bold__And__Italic">Neyse. Bu ay yalnızca pazar günleri kendine zaman ayırabiliyormuş, ama pazar günleri kocam tüm gün evde olduğundan benim dışarı çıkmam biraz sıkıntı yaratabilir. Bay Kimura evden çıkarken Toşiko'ya da haber vermiş. Ondan biraz sonra da Toşiko geldi. Yüzünde "Aslında gitmek istemiyorum, ama annem için kendimi feda ederek eşlik edeceğim" diyen bir ifade vardı.</span></p>

  <p class="P_css1">&nbsp;</p>

  <p class="P_css1"><span class="C_Current__And__No_Bold__And__Italic">“Pazar günleri sabah erkenden gitmeyince yer bulmak pek mümkün olmuyor." dedi, Bay Kimura. Öte yandan kocam da “Ben bütün gün evde kalacağım. Bana aldırma sen. Haydi git. Zaten Kırmızı ve Siyah ’ı görmek istemiyor muydun?" deyip duruyordu. Kocamın bu kadar ısrarlı olmasının nedenini elbette anlıyordum. Böyle bir durumla karşılaşabileceğimi düşünerek gerekli önlemi de aldığımdan, sonunda üçümüz birlikte çıktık. 10 buçukta salona girdik, öğlen 1 ’i biraz geçerken çıktık. Öğlen yemeğine davet ettim, ama ikisi de evlerine döndüler.</span></p>

  <p class="P_css1"><span class="C_Current__And__No_Bold__And__Italic">Kocam gün boyu evde olacağını söylediği halde, ben eve döndükten hemen sonra. saat 3 ’ü biraz geçerken yürüyüşe çıktı ve akşama kadar da dönmedi. O evden çıkar çıkmaz hemen günlüğümü elime aldım. Seloteyp hemen hemen yapıştırdığım yerdeydi. Günlüğün kabında da soyulma izi yoktu. Fakat... Elime büyüteç alıp baktığımda iki-üç yerde soyulma izini rahatlıkla görebildim (Bir hayli dikkatle açıldığı belliydi), ikinci önlem olarak, seloteyp dışında sayfalan sayarak defterin arasına yerleştirdiğim kürdan da farklı bir yerdeydi. Kocamın bu günlüğü benden gizlice okuduğu belli. Peki, bundan sonra günlük tutmaya devam etmeli miyim, yoksa artık bırakmalı mıyım? insanlara içimden geçenleri söylemeyi pek sevmediğimden, kendi kendime bir şeyler anlatabilmek için günlük tutmaya başlamıştım. Artık bir başkası okuduğuna göre, en doğrusu devam etmemek olur, ama başkası dediğim de kocam. Prensipte okumayacağını düşünerek, devam etmem iyi olur. Şöyle ki, bundan sonra bu yolla kocama bazı şeyleri anlatabileceğim. Doğrudan anlatmaya utanacağım şeyleri bu yolla ona söylemem mümkün olacak. Fakat ne olursa olsun, kocamın gizlice okumasına razı olup günlük meselesini asla uluorta açmamasını dilemek durumundayım. Zaten o okusa bile okumamış gibi yapan bir insan olduğundan, bu meseleyi kafama takmam da gereksiz. Bir diğer mesele de, kocam ne yaparsa yapsın benim onun günlüğünü okumayacağıma inanmasını isterim. Ben eski tarz geleneklere göre yetiştirildim. Göz ucuyla bile oLsa, bir başkasının günlüğüne asla bakmam. Kocam bunu herkesten çok daha iyi bilir. Evet, kocamın günlük tuttuğunu biliyorum, bazen elime aldığım ve binde bir açtığım da oluyor, ama tek bir harfini bile okumadım. Bu da bir gerçek...</span></p>
</body>
</html>
