<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/styles.css" rel="stylesheet" type="text/css" />

  <title>I</title>
</head>

<body>
  <p class="P_css1">&nbsp;</p>

  <p class="P_css1"><i>7 Mart...</i></p>

  <p class="P_css1">&nbsp;</p>

  <p class="P_css1"><span class="C_Current__And__No_Bold__And__Italic">Bugün yine çalışma odasındaki kitap rafının önüne anahtar düşmüştü. Bu sene ikinci kez oluyordu. Geçen sefer 4 Ocak sabahıydı. Kocamın yokluğunda temizlik için girdiğimde nergis yerleştirilmiş vazonun önünde bulmuştum. Bu sabah aynı vazodaki erik çiçeklerinin pörsüdüğünü görünce suyunu değiştirmek istedim ve önceki seferle aynı yerde anahtarı buldum. Kesinlikle kasıtlı yapıyordur diye çekmeceyi açıp kocamın günlüğünü çıkardım. Bir de baktım, aynen benim yaptığım gibi seloteyp ile kapatmıştı. Böyle yapmakla, günlüğü mutlaka açıp okumam gerektiği mesajı vermeye çalıştığından eminim.</span></p>

  <p class="P_css1"><span class="C_Current__And__No_Bold__And__Italic">Kocamın günlüğü normalde öğrencilerin kullandığı türden, kabı kaygan, kalınca bir defterdi. Benim defterime kıyasla, seloteybi sökmek daha kolay olacak gibiydi. O seloteybi sonradan anlaşılmayacak şekilde sökebilir miyim diye, evet, yalnızca bu merakla defterin kabından ayırdım. Ancak, o kadar titizlendiğim halde, yine de ufacık bir iz kaldı. O kaygan, sert kâğıt üzerinde bile iz kalıyor işte. Yalnızca seloteybin yapıştınldığı yerle sınırlı kalsa iyi, söküldüğü anda iz çevresine de yayılıveriyordu. Birinin açtığının anlaşılmamasına imkân yoktu. Yeniden seloteyple kapadım, ama kocamın benim gizlice açıp okuduğumu düşüneceğinden eminim.</span></p>

  <p class="P_css1"><span class="C_Current__And__No_Bold__And__Italic">Fakat şimdiye kadar pek çok kez söylediğim gibi, tek bir harfini bile okumadığıma Tanrı şahidimdir. Kocam mahrem şeyleri konuşmayı pek sevmez. O yolla bana bir şeyler anlatmaya çalışıyordur belki, ama yine de, o şekilde açıp okumak bana sefilce geliyor. Kocamın günlüğünü açıp kalınlığının nereye ulaştığına şöyle bir baktım. Bunun nedeni de yalnızca meraktı. Kocamın o çizgileri anormal ölçüde ince dolmakalem yazısının üzerinde yürüyen bir karıncaya bakıyormuş gibi şöyle bir göz gezdirdikten sonra sayfayı hemen kapadım. Fakat bugün, sayfaların üzerine yapıştırılmış açık saçık fotoğrafları da gördüm. Görür görmez gözlerimi kapatıp, sayfayı telaşla çevirdim.</span></p>

  <p class="P_css1">&nbsp;</p>

  <p class="P_css1"><span class="C_Current__And__No_Bold__And__Italic">O fotoğraflar neyin nesiydi? Nereden bulmuş ve ne amaçla günlüğünün sayfalarına yapıştırmıştı acaba? Belki amacı benim de bakmamı sağlamaktı, iyi de, fotoğraflardaki kimdi acaba? Bir an aklımdan geçen düşünceyle kendimi çok kötü hissettim. Son zamanlarda, geceleri rüyamda birkaç kez ortalığın aniden gün ortası gibi aydınlandığı olmuştu. O sırada binlerinin flaş kullanarak fotoğrafımı çektiği hayalini gördüğümü sanmıştım. O "birileri”nin kocam, hatta Bay Kimura olabileceğini düşünmüştüm. Şimdi düşününce ne rüyaydı ne de hayal. Kocam gerçekten de, -Bay Kimura olması mümkün değil ben uyurken fotoğraflarimı çekmiş olabilir. Öyle ya, bir seferinde, “Sen kendi vücudunun ne kadar güzel olduğunun farkında bile değilsin. Fotoğrafını çekip göstermek isterdim," dediğini anımsıyorum. Evet, o fotoğraflardaki kesinlikle bendim...</span></p>

  <p class="P_css1"><span class="C_Current__And__No_Bold__And__Italic">Geceleri uyurken arada sırada giysilerimin tamamen çıkarıldığını hissediyordum. Şimdiye kadar bunun bir kuruntudan ibaret olduğunu düşünüyordum, ama eğer o fotoğraflardaki bensem, gerçekmiş demektir. Fakat ben, uyanıkken elbette izin veremem, ama haberim yokken fotoğraflarımın çekilmesi pek de umurumda değil. Tuhaf bir zevk olduğu kanısındayım, ama kocam benim çıplaklığımı görmekten keyif aldığına göre, kocasına sadık bir kadının görevi olarak hiç olmazsa haberimin olmadığı anlarda çıplak kalmaya sabretmem gerektiğini düşünüyorum.</span></p>

  <p class="P_css1"><span class="C_Current__And__No_Bold__And__Italic">Feodal dönemde olsaydık, kadının canı kocanın canına bağlı olduğuna göre, sefilce de olsa, onun söylediklerini harfiyen yerine getirirdim. Zaten bunu yapmam bir zorunluluk olurdu. Hele bir de kocam, o çılgınca eğlencesiyle tahrik olmadıkça beni tatmin edemiyorsa, üzerime düşeni yapmam gerekir: Yalnızca bir görevi yerine getiriyor değilim, ilk bakışta namuslu ve uysal bir eş olmanın karşılığı olarak, o sınırsız şehvetim fazlasıyla doyuruluyor.</span></p>

  <p class="P_css1"><span class="C_Current__And__No_Bold__And__Italic">Yine de kocam, neden beni çıplak bırakmakla yetinmedi ve tutup o halimin fotoğrafını çektikten sonra tabettirip, günlüğüne yapıştırdı acaba? O aşırı şehvetimle birlikte, aşırı utangaç bir insan olduğumu en iyi bilen kişi kocam değil mi? Öte yandan fotoğrafları kime tabettirdi acaba? Öyle şeyleri bir başkasının görmesine izin verecek ölçüde ihtiyacı mı vardı buna? Bana karşı yaptığı bir yaramazlıktan mı ibaret, yoksa bir anlamı mı var? Her zaman benim “ölçülü tavırlarım "la alay eden kocam, benim gereksiz utangaçlığımı düzeltmek niyetinde mi yoksa ?..</span></p>

  <p class="P_css1">&nbsp;</p>
</body>
</html>
