<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/styles.css" rel="stylesheet" type="text/css" />

  <title>I</title>
</head>

<body>
  <p class="P_css1"><i>19 Mart...</i></p>

  <p class="P_css1">&nbsp;</p>

  <p class="P_css1"><span class="C_Current__And__No_Bold__And__Italic">Dün akşam olanları, tedbir amaçlı olarak ayrıntılarıyla yazmak niyetindeyim. Dün akşam kocamın geç döneceğini biliyordum ve kocama önceden, "Biz de sinemaya gideriz belki,” demiştim. Dört buçuk gibi Bay Kimura dışarı çıkmak için davet etmeye geldi, ama Toşiko biraz geç kalarak, ancak beş gibi gelebildi. ",Nerede kaldın?” deyince, "Çok arada derede bir saat diye, yemek yedikten sonra çıkalım istedim. Anne, bugün ben hizmet edeceğim. Yemeği Sekiden'de yiyelim. Zaten, şimdiye kadar hiç bana gelmemiştin,'’ dedi Toşiko. "Bak, hem de bir sürü şey aldım”</span></p>

  <p class="P_css1"><span class="C_Current__And__No_Bold__And__Italic">Elinde piliç, sebze ve soya fasulyesi ezmesi dolu paketlerle, ikimizi çekiştirerek kapıya doğru giderken, "Bunu buradan götürelim," diye, henüz yansından fazlası dolu Courvoisier konyağı da kapıverdi.</span></p>

  <p class="P_css1"><span class="C_Current__And__No_Bold__And__Italic">"Bu akşam içmesek? Baban da evde yok," dedim, ama, “İyi de, o kadar uğraşıp yemek hazırlayacağım. Bu olmadan olmaz," dedi.</span></p>

  <p class="P_css1"><span class="C_Current__And__No_Bold__And__Italic">"O kadar uğraşma istersen. Sonrasında sinemaya da gideceğiz. Basit bir şeyler yeterli olur; ” dediysem de, "Sac kavurma basit bir şey zaten," dedi.</span></p>

  <p class="P_css1"><span class="C_Current__And__No_Bold__And__Italic">Piyanonun önüne iki sehpa koymuş, gazocağı yerleştirmişti (Sacı ve ocağı kaldığı evdekiler den ödünç almıştı). Hemen de yemek hazırlığına girişiverdi, ama malzeme her zaman olduğundan daha fazlaydı ve o kadar fazla çeşit olması beni şaşırtmıştı. Soğan, sarmısak ve soya fasulyesi ezmesi bilindik şeyler, ama yerelması, dereotu, zambak soğanı ve sebze türleri... Toşiko tüm bunları mahsus aynı anda getirmedi, sofraya azar azar taşıdı. Piliç bile çok iri gelmişti. Doğal olarak, yemek bir türlü hazır olmayınca konyak faslına geçildi.</span></p>

  <p class="P_css1"><span class="C_Current__And__No_Bold__And__Italic">"Küçükhanım, sizin konyak içmeniz pek sık rastladığımız bir durum değil," dedi Kimura, ama kendisi de bir hayli hızlı içiyordu.</span></p>

  <p class="P_css1"><span class="C_Current__And__No_Bold__And__Italic">"Artık sinemaya gitmek için vakit çok geç," dedi Toşiko, uygun bir an yakalayarak. Ben de sinemaya gidemeyecek kadar çakırkeyif olmuştum. Yine de, içimde aşırıya kaçtığıma dair bir his yoktu. Her zaman öyle oluyor, ama sarhoşluğumu belli etmeden içtiğim için, bir noktaya kadar gayet iyi içiyorum, ama belirli bir miktarı aşınca her şey karman çomıan oluveriyor. Başta, Toşiko beni sarhoş etmeye çalışıyor diye, temkinli davranıyordum. Temkinli davranıyordum, ama bir yandan da istiyordum. Belki de arzuluyordum desem daha doğru olur. Ruh hali olarak da hazır değildim diyemem. Bay Kimura ile Toşiko'nun önceden anlaşıp anlaşmadığını bilemiyorum. Sorsam bile nasıl olsa söylemezler diye, sormaya da kalkmadım.</span></p>

  <p class="P_css1"><span class="C_Current__And__No_Bold__And__Italic">Yalnız, Bay Kimura da, "Hocanın yokluğunda bu kadar içmeniz sorun olmaz mı?" dedi, ama son zamanlarda o da bir hayli ustalaşmıştı ve karşılıklı olarak birbirimize konyak ikram ediyorduk. Bay Kimura'nın da aynı düşüncede olduğunu sanıyorum, ama kocamın olmadığı bir yerde Bay Kimura ile içki içmekle, kocama karşı gelmiş olmuyordum. Kocamın kıskançlık hissederek mutlu olduğunu da biliyordum. Yine de, kocamı tahrik edebilmenin tek neden olduğunu söyleyemem. Yalnızca, öyle düşünerek rahatlayabiliyordum ve kadehleri ardı ardına devirdim.</span></p>

  <p class="P_css1"><span class="C_Current__And__No_Bold__And__Italic">Bir de burada açıkça belirtmeliyim ki, Bay Kimura'ya âşık olduğumu söyleyemem, ama ondan hoşlandığım bir gerçek. Âşık olmayı aklımdan geçirsem, hemen olabileceğim bir noktaya geldim. Kocamı kıskandırabilmek için bu noktaya gelmem de gerekiyordu, ama zaten Bay Kimura' dan hoşlanıyor olmasaydım, böyle bir durum ortaya çıkmazdı. Ayrıca, şimdiye kadar net bir çizgiyi korudum ve ötesine geçmemek için elimden gelen gayreti gösterdim. Fakat bundan sonra o çizgiyi her an aşabileceğim hissine kapılıyorum. Umarım kocam benim iffet anlayışıma aşın güvenmiyordur. Kocamın arzusunu yerine getirebilmek için, uçurumun kıyısına kadar geldim, ama artık kendime güvenemiyorum...</span></p>

  <p class="P_css1"><span class="C_Current__And__No_Bold__And__Italic">Öte yandan ben, hep rüya mı yoksa gerçek mi olduğunu bilmeden uyurken görüveriyorum işte Bay Kimura'nın çıplak halini... Bay Kimura dediğimde kocama, kocam dediğimde Bay Kimura'ya dönüşüveren o çıplak vücudu... Mümkün olursa, kocamın rahatsız etmeyeceği bir zaman, çıplak gözle gördüğümde nasıl olacağını da merak ediyorum...</span></p>

  <p class="P_css1"><span class="C_Current__And__No_Bold__And__Italic">Ne zaman olduğunu anımsayamıyorum, ama sarhoşluktan başım dönmeye başlayınca lavaboya kaçtım. "Anne bugün banyo hazır. Madam çıktıktan sonra girmek ister misin?" diye seslendi Toşiko, lavabonun kapısının ardından. Banyoda bayılıvereceğimi, o durumda beni kucaklayıp kaldıracak kişinin Toşiko değil de Bay Kimura olacağıni, artık bulanıklaşmaya başlayan bilincimin bir köşesinde aklımdan geçirdim. “Anne. Öylesi daha iyi olur" dedi Toşiko, bir ya da iki kez daha gelerek. Bunu ancak hayal meyal anımsıyorum. Hemen sonra, banyoyu tek başıma bulup, buzlu cam kapısını açarak, kimonomu çıkardığımı anımsıyorum. ama sonrasında bilincimi tamamen yitirmişim...</span></p>

  <p class="P_css1">&nbsp;</p>
</body>
</html>
