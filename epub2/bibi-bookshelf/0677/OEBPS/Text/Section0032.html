<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/styles.css" rel="stylesheet" type="text/css" />

  <title>I</title>
</head>

<body>
  <p class="P_css1"><i>31 Mart...</i></p>

  <p class="P_css1">&nbsp;</p>

  <p class="P_css1"><span class="C_Current__And__No_Bold__And__Italic">Dün gece kocamla ikimiz içkinin yardımı olmaksızın yatağa girdik. Geceleyin her yeri gündüz gibi aydınlatan floresan lambanın ışığı altında, mahsus geceliğimin eteğinin kenarından sol ayağımın parmak uçlarını çıkarıp gösterdim. Kocam anında farkına varıp yatağıma giriverdi. Alkolün desteğine sığınmaksızın, göz kamaştırıcı ışık altında o işe şimdiye kadar neredeyse hiç girişmemiştim. Bu mucizevi olay karşısında, kocamın çok fazla heyecanlandığı her halinden belliydi...</span></p>

  <p class="P_css1"><span class="C_Current__And__No_Bold__And__Italic">Sekiden’deki Madam gibi, kocam da tatilde olduğundan, çoğunlukla evde oluyor. Gerçi kocam her gün mutlaka bir-iki saat dışarı çıkarak etrafta öylesine dolaşıp geri gelir. Bunu yürüyüş yapmak amacıyla yapar, ama bir amacı da bana günlüğünü gizlice okuma fırsatı vermektir: Kocam her, “Biraz dolaşmaya çıkıyorum," dediğinde, bana, “O arada sen de günlüğümü okursun," dermiş gibi bir hisse kapılıyorum. O öyle yaptıkça, günlüğünü okumak hiç içimden gelmez, ama o böyle davrandığına göre, benim de ona benim günlüğümü okuma fırsatı yaratmam gerek...</span></p>

  <p class="P_css1">&nbsp;</p>

  <p class="P_css1"><i>31 Mart...</i></p>

  <p class="P_css1">&nbsp;</p>

  <p class="P_css1"><span class="C_Current__And__No_Bold">Karım dün gece beni çok mutlu etti. Sarhoş olmuş numarası yapmadı. Lambayı söndürmemi bile istemedi. Hatta kendiliğinden, beni çok farklı şekillerde tahrik ederek, cinsel isteğimin zirveye çıkmasını sağladı. Onun bu kadar çok şey bildiği aklımın ucundan bile geçmemişti... Bu ani değişimin nedenini, sanırım çok geçmeden anlarım...</span></p>

  <p class="P_css1"><span class="C_Current__And__No_Bold">Baş dönmem iyice şiddetlenince Dr. Kodama’nın muayenehanesine gittim ve tansiyonumu ölçtürdüm. Doktorun yüzünde bir hayret ifadesi oluşuverdi. Tansiyonumun cihazı bozacak ölçüde yüksek olduğunu söyledi. Derhal bütün işleri bırakmalı ve istirahate çekilmeliymişim...</span></p>

  <p class="P_css1">&nbsp;</p>
</body>
</html>
