<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Kara Kule 4 Büyücü ve Cam Küre</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos16440" class="calibre1"><span class="calibre2">
</span></p><p class="calibre11"><span class="calibre2"><span class="bold">GİRİŞ</span></span></p><p class="calibre5" style="margin:0pt; border:0pt; height:1em"> </p><p class="calibre3"><span class="calibre2"><span class="italic">BLAINE</span></span></p><p class="calibre5" style="margin:0pt; border:0pt; height:1em"> </p><p class="calibre9">Blaine, "BANA BİR BİLMECE SORUN," diye önerdi.</p><p class="calibre9">Roland, "Canın cehenneme," dedi. Sesini yükseltmemişti.</p><p class="calibre9">"NE DEDİN?" Duyduğuna inanamadığı açıkça anlaşılan Büyük Blaine'in sesi kuşkulanılmayan ikizininkine çok benzemişti.</p><p class="calibre9">Roland sakin sakin, "Canın cehenneme, dedim," diye yineledi. "Ama bu seni şaşırtıyorsa, daha açık konuşabilirim, Blaine. Hayır! Cevap: Hayır!"</p><p class="calibre9">Blaine uzun, çok uzun bir süre sesini çıkarmadı. Sonra cevap verdi ama sözlerle değil. Onun yerine duvarlar, zemin ve tavan yine renklerini kaybetmeye başladı. Katı cisim olmaktan da çıktılar. On saniyelik bir sürede Baronluk Vagonu varolmaktan çıktı. Şimdi ufukta gördükleri sıradağlardan uçarak geçiyorlardı. Demir grisi tepeler intihar sayılacak bir hızla onlara doğru geliyor, sonra da uzaklaşıyordu. Dev kınkanatlı böceklerin toprağa mahkûm kaplumbağalar gibi dolaştıkları kısır vadiler ortaya çıkıyordu. Roland yılana benzeyen çöreklenmiş bir şeyin, bir mağaranın ağzından uzandığını gördü. Yaratık böceklerden birini yakaladığı gibi inine çekti. Roland yaşamı boyunca hiç böyle hayvanlar ya da kırlar görmemişti. Bu görünüm yüzünden diken diken olan derisi etlerinin üzerinden sıyrılacak gibiydi. Sanki Blaine onları başka bir dünyaya taşımıştı.</p><p class="calibre9">Blaine, "BELKİ DE BİZİ BURADA RAYDAN ÇIKARMAM İYİ OLUR," dedi. Sesi düşünceliydi. Ama silahşor bunun derin, kaynayan bir öfkeyi gizlediğini sezdi.</p><p class="calibre9">Kayıtsızca, "Evet, belki iyi olur," dedi.</p><p class="calibre9">Eddie'nin yüzünde endişeli bir ifade belirmişti. Dudaklarını oynatarak usulca, "Sen ne YAPIYORSUN," dedi. Roland ona aldırmadı. Blaine'le uğraşıyor, onun ne yaptığını çok iyi biliyordu.</p><p class="calibre9">Blaine, "SEN KABA VE KİBİRLİSİN," dedi. "BUNLAR SANA İLGİNÇ ÖZELLİKLER GİBİ GELEBİLİR. AMA BANA GELMİYOR."</p><p class="calibre9">"Ah, ben bundan daha da kaba davranabilirim."</p><p class="calibre9">Kollarını kavuşturmuş olan Gilead'lı Roland ellerini açarak ağır ağır ayağa kalktı. Bacaklarını açmış sanki boşlukta duruyordu. Sağ elini beline dayamış, soluyla tabancasının sandal ağacından yapılmış kabzasını kavramıştı. Daha önce pek çok defa yaptığı gibi duruyordu. Unutulmuş yüz kasabanın tozlu sokaklarında, yirmi kadar kayalık dar vadideki öldürme bölgelerinde, acı bira ve bayat kızarmış yemek kokan sayısız karanlık meyhanede durduğu gibi. Bu da yine boş bir sokaktaki başka bir karşılaşmaydı. Hepsi bu kadar. Ama bu kadarı da yeterliydi. Bu khef, ka ve ka-tet'di. Her zaman bir karşılaşma vardı. Yaşamının temel gerçeğiydi bu. Kendi ka'sının üzerinde döndüğü eksen. Bu kez düellonun silahlarla değil de sözlerle yapılacak olması durumu değiştirmezdi. Yine de ölümüne bir savaş olacaktı. Havadaki ölüm kokusu belirgin ve kesindi. Bir bataklıkta şişip patlayan leşlerin kokusu gibi. Sonra Roland her zamanki gibi o savaş öfkesini duydu... O anda kendini artık oradaymış gibi hissetmiyordu.</p><p class="calibre9">"Senin saçma sapan şeyler söyleyen, boş kafalı, aptal bir makine olduğundan söz edebilirim. Senin boş bir ağaç kovuğundaki kış rüzgârının sesi kadar aklı olan budala bir yaratık olduğunu söyleyebilirim."</p><p class="calibre9">"SUS!"</p><p class="calibre9">Roland, Blaine'e hiç aldırmadan yine o sakin sesle sözlerini sürdürdü. "Sen Eddie'nin 'zamazingo' dediği nesnesin. Daha fazlası olsaydın, ben de daha kabalaşırdım."</p><p class="calibre9">"BEN BİR ALETTEN ÇOK DAHA İLERİ BİR ŞEY..."</p><p class="calibre9">"Senin için 'bilmem ne yalayıcı' diyebilirim örneğin. Ama ağzın ve dilin yok. Senin dünyanın en adi sokağında sürünen en iğrenç bir dilenciden daha tiksindirici olduğundan söz edebilirim. Ama öyle bir yaratık bile senden daha üstün sayılır. Üzerinde sürünebileceğin dizlerin yok. Olsaydı da zaten diz çökmezdin. Çünkü sende 'merhamet' denilen o insanca kusur da bulunmuyor."</p><p class="calibre9">Roland soluk almak için sustu. Diğer üçü de nefeslerini tutmuşlardı. Etraflarını Mono Blaine'in o şaşkın sessizliği sarmıştı. Onları boğuyordu.</p><p class="calibre9">"Senin, tek dostunun kendini öldürmesine izin veren vefasız bir yaratık olduğunu söyleyebilirim. Aptallara işkence edilmesinden ve masumların öldürülmesinden zevk alan bir korkak olduğunu. Sen kaybolmuş, vızıldayan bir makine-umacısın..."</p><p class="calibre9">"SANA EMREDİYORUM! SUS ARTIK! YOKSA HEPİNİZİ HEMEN BURADA ÖLDÜRÜRÜM!"</p><p class="calibre9">Roland'ın gözlerinde öyle delice mavi bir ışıltı belirdi ki, Eddie ondan uzaklaştı. Jake'le Susannah'nın inlediklerini hayal meyal duyabildi.</p><p class="calibre9">Silahşor kükredi. "İstiyorsan öldür! Ama bana emir verme! Seni yaratanların suratlarını unutmuşsun! Şimdi ya bizi öldür ya da sesini kesip beni dinle! Ben, Gilead'lı Roland'ım. Steven'in oğlu, eski toprakların efendisi ve silahşor! Bunca yıl boyunca kilometrelerce yolu senin çocukça gevezeliklerini dinlemek için aşmadım! Anlıyor musun? Şimdi sen BENİ dinle."</p><p class="calibre9">Hayret dolu bir sessizlik daha oldu. Kimse soluk almıyordu. Roland eli tabancasının kabzasında, başını kaldırmış, haşin bir tavırla ileriye doğru bakıyordu.</p><p class="calibre9">Susannah Dean hafifçe gülümsediğinden emin olmak için elini ağzına götürdü. Bir kadın yeni bir giysinin üzerinde iyi durup durmadığını anlamak için böyle yapardı. Belki de bir şapkanın. Genç kadın yaşamının sona ermek üzere olduğundan korkuyordu. Ama o anda kalbine hakim olan duygu korku değil, gururdu. Sola doğru baktı. Eddie'nin şaşkın bir gülümseyişle Roland'ı süzdüğünü gördü. Jake'in yüzündeki ifade daha da basitti. Salt sevgiydi bu.</p><p class="calibre9">Jake, "Söyle, söyle," diye soludu. "Poposuna tekmeyi indir! Tamam!"</p><p class="calibre9">Eddie de aynı fikirde olduğunu açıkladı. "Roland'ı dinlemelisin. O pek bir şeye aldırmaz, Blaine. Ona 'Gilead'lı Kuduz Köpek' adını boşuna takmamışlar."</p><p class="calibre9">Blaine uzun, çok uzun bir an sonra sordu. "STEVEN'İN OĞLU ROLAND, SENİ BÖYLE Mİ ÇAĞIRIYORLARDI?"</p><p class="calibre9">Roland çorak tepelerin yamacında oksijeni az havada sakin sakin duruyordu. "Belki öyle yapıyorlardı," diye cevap verdi.</p><p class="calibre9">Blaine öğrenmek istedi. "BANA BİLMECE SORMAYACAKSANIZ BENİM NE İŞİME YARARSINIZ?" Şimdi sesi yatma zamanından daha sonraya kalmasına izin verilmeyen somurtkan bir çocuğunki gibi çıkıyordu.</p><p class="calibre9">Roland, "Sana bilmece sormayacağız demedim ki," diye mırıldandı.</p><p class="calibre9">"ÖYLE Mİ?" Blaine'in sesinde şaşkınlık vardı. "ANLAYAMIYORUM. AMA SES ANALİZİ MANTIKLI BİR KONUŞMA OLDUĞUNU AÇIKLIYOR. LÜTFEN İZAH ET."</p><p class="calibre9">Silahşor, "Sana hemen şimdi bilmece sormamızı istedin," diye karşılık verdi. "Benim reddettiğim de buydu. Bu hevesin çirkin davranmana neden oluyordu."</p><p class="calibre9">"ANLAYAMIYORUM."</p><p class="calibre9">"Bu yüzden kabalaştın. Bunu anlıyor musun?"</p><p class="calibre9">Blaine uzun, düşünceli bir sessizliğe büründü. Bilgisayar cehalet, ihmal ve batıl inanca bağlı itaat dışında insanca tepkilerle karşılaşmayalı yüzyıllar olmuştu. Basit insanca cesaretle karşılaşmayalı da çok uzun bir süre geçmişti. Blaine sonunda, "SÖZLERİM SANA KABA GELDİYSE, ÖZÜR DİLERİM," dedi.</p><p class="calibre9">"Özürünü kabul ediyorum, Blaine. Ama daha önemli bir sorun var."</p><p class="calibre9">"AÇIKLA."</p><p class="calibre9">"Vagonu tekrar kapatırsan, açıklama yaparım." Roland artık daha fazla tartışma -ve hemen ölmeleri ihtimali- aklın almayacağı bir şeymiş gibi oturdu.</p><p class="calibre9">Blaine istenileni yaptı. Duvarlar renklerle doldu ve o aşağıdaki kâbuslara yakışacak manzara da kayboldu. Yol haritasındaki ışık Candleton diye tanımlanan noktanın yakınında çakıp duruyordu.</p><p class="calibre9">Roland, "Pekâlâ," dedi. "Kabalık affedilebilir, Blaine. Bana gençliğimde böyle öğrettiler. Ama bana öğrettikleri başka bir şey daha var: Aptallık affedilemez."</p><p class="calibre9">"BEN NASIL APTALCA DAVRANDIM, GILEAD'LI ROLAND?" Blaine'in sesi yumuşak ve tehlikeliydi. Susannah bir fare deliğinin önüne sinmiş, bekleyen bir kediyi düşündü. Kedinin yeşil gözleri kötü kötü parlıyor, hayvan kuyruğunu sağa sola sallıyordu.</p><p class="calibre9">Roland, "Bizde istediğin bir şey var," dedi. "Ama önerdiğin tek ödül de ölüm. İşte bu çok aptalca bir şey."</p><p class="calibre9">Blaine bu sözleri düşünürken uzun bir sessizlik oldu. Bilgisayar sonra, "SÖYLEDİĞİN DOĞRU, GILEAD'LI ROLAND," diye açıkladı. "AMA BİLMECELERİNİZİN KALİTESİ HENÜZ KANITLANMADI. KÖTÜ BİLMECELER İÇİN HAYATLARINIZI BAĞIŞLAMAYACAĞIM."</p><p class="calibre9">Roland başını salladı. "Anlıyorum, Blaine. Şimdi beni dinle. Ve benden biraz anlayış öğren. Bunun bir bölümünü arkadaşlarıma anlattım bile. Çocukluğumda, Gilead Baronluğu'nda her yıl yedi Güzel-Gün kutlanırdı. Kış, Geniş Topraklar, Ekme, Yaz Ortası, Zengin Topraklar, Hasat ve Yılın Sonu. Bilmece sormak, her Güzel-Gün'ün önemli bir parçasıydı. Özellikle Geniş Topraklar ve Zengin Topraklar bayramının en önemli olayıydı bu. Çünkü sorulan bilmecelerin elde edilecek ürünün iyi mi, yoksa kötü mü olacağını açıkladığına inanırlardı."</p><p class="calibre9">Blaine, "BU HİÇBİR TEMELE DAYANMAYAN BİR BATIL İNANÇ," dedi. "BENCE KIZILACAK VE YERİLECEK BİR ŞEY."</p><p class="calibre9">Roland başını salladı. "Tabii batıl inanç. Ama bilmecelerde hasatla ilgili bilgiler açıklanır ve bunlar şaşılacak kadar da doğru çıkardı. Örneğin, şimdi şu bilmeceyi çöz, Blaine: Bir nineyle ninni arasında ne fark vardır?"</p><p class="calibre9">Blaine, "BU ÇOK ESKİ BİR BİLMECE," dedi. "VE HİÇ DE İLGİNÇ DEĞİL" Ama çözülecek bir bilmece olduğu için sevinmişti. "BİRİ İNSANIN DOĞUŞTAN AKRABASI. DİĞERİYSE ÇOCUKLARI UYUTMAK İÇİN SÖYLENEN BİR TÜR ŞARKI. FONETİK BENZERLİĞE DAYANAN BİR BİLMECE. BEN BU TUR BİR BİLMECE DAHA BİLİYORUM. BUNU NEW YORK BARONLUĞU'NUN BULUNDUĞU YERDE SÖYLÜYORLARDI. BİLMECE ŞÖYLE: BİR KEDİNİN KUYRUĞUYLA KÖPEĞİNKİ ARASINDA NE FARK VARDIR?"</p><p class="calibre9">Jake atıldı. "Ben cevabı biliyorum. Kedi kızdığı zaman kuyruğunu sallar, köpekse sevindiği zaman."</p><p class="calibre9">Blaine bu cevabı kabul etti. "EVET. PEK GÜLÜNÇ. ESKİ BİR BİLMECE. İÇİNDE SADECE BİRAZCIK BİLGİ KIRINTISI VAR."</p><p class="calibre9">Eddie, "Bu sefer ben de seninle aynı fikirdeyim, ahbap," dedi.</p><p class="calibre9">"BEN SENİN AHBABIN DEĞİLİM, NEW YOKLU EDDIE."</p><p class="calibre9">"Amaaan sende! Canın isterse. Popomu öp ve cennete git."</p><p class="calibre9">"CENNET DİYE BİR YER YOK." "</p><p class="calibre9">Eddie buna verecek cevap bulamadı.</p><p class="calibre9">"STEVEN'İN OĞLU ROLAND, GILEAD'DA BAYRAMLARDA SORULAN BAŞKA BİLMECELERİ DE ÖĞRENMEK İSTİYORUM."</p><p class="calibre9">"Geniş Topraklar ve Zengin Topraklar günlerinde on altıyla otuz arasında bilmece ustası Dedeler Salonu'nda toplanırlardı. Bayram böyle başlardı. Yılın sadece o günlerinde sıradan insanların -tüccarların, çiftçilerin ve bu tip kimselerin- Dedeler Salonu'na girmelerine izin verilirdi. Ve onlar da içeri doluşurlardı."</p><p class="calibre9">Silahşor gözlerini çok uzaklarda bir yere dikmiş gibiydi, bakışları dalgındı. Jake o sisli diğer hayatta Roland'ın yüzünde bu ifadenin belirdiğini görmüştü. Silahşor çocuğa bir keresinde arkadaşları Cuthbert ve Jamie'yle bir baloyu seyretmek için salondaki balkona usulca çıktıklarını anlatırken olmuştu bu. Jake ve Roland o sırada, yakında olan Walter'ın izinden gidiyor ve dağlara tırmanıyorlardı.</p><p class="calibre9">Roland, "Marten annemle babamın yanında oturuyordu," demişti. "O kadar yüksekten bile onları tanıdım. Bir keresinde annemle Marten dans da ettiler. Yavaşça döne döne. Diğerleri yanlara çekilerek pisti onlara bıraktılar. Dans sona erdiği zaman da alkışladılar. Ama silahşorlar öyle bir şey yapmadı..."</p><p class="calibre9">Jake merakla Roland'a baktı. Yine bu garip adamın nereden geldiğini düşünüyordu... Niçin geldiğini de.</p><p class="calibre9">Roland konuşmasını sürdürdü. "Bayramda ortaya büyük bir fıçı konurdu. Her bilmece ustası fıçıya bir avuç ağaç kabuğu atardı. Bilmeceler onların üzerinde yazılıydı. Bilmecelerin çoğu eski zamandan kalmaydı. Ustalar bunları ihtiyarlardan öğrenirlerdi. Hatta bazen kitaplardan. Ama yeni bilmeceler de olurdu. O bayram için hazırlanmış şeyler. Üç hakem bu bilmeceler yüksek sesle okunduğu zaman onları dinlerlerdi. Hakemlerden biri her zaman silahşorların arasından seçilirdi. Bilmeceler, hakemler onları adilce bulurlarsa kabul edilirdi.</p><p class="calibre9">Blaine de aynı fikirdeydi. "EVET. BİLMECELER ADİL OLMALIDIR."</p><p class="calibre9">Silahşor, "Böylece bilmeceler sorulurdu," dedi. O günleri düşünürken dudaklarında hafif bir tebessüm uçuştu. Kucağında Hantal Billy'nin bir benzeriyle oturduğu, yara bere içindeki çocuk yaşlarında olduğu o günleri. "Saatlerce bilmece sorarlardı. Dedeler Salonu'nun ortasında bir sıra oluşturulur, adayların bu sıradaki yeri kurayla belirlenirdi. Sıranın sonunda olmak başa geçmekten daha iyi olduğu için her aday yüksek bir numara çıkacağını umardı. Ama tabii kazanan da en aşağı bir bilmecenin cevabını bilmek zorundaydı."</p><p class="calibre9">"TABİİ."</p><p class="calibre9">"Her erkek ya da kadın -Gilead'ın bilmece ustalarının en iyilerinden bazıları kadındı- fıçıya yaklaşarak bir bilmece çekerdi. Yarışmacı üç dakikalık saatteki kumlar boşalıncaya kadar cevabı bulamazsa sıradan çıkmak zorunda kalırdı."</p><p class="calibre9">"AYNI BİLMECEYİ ONDAN SONRAKİ ADAYA DA SORARLAR MIYDI?"</p><p class="calibre9">"Evet."</p><p class="calibre9">"O HALDE BU ADAYIN DÜŞÜNMEK İÇİN DAHA FAZLA ZAMANI OLURDU."</p><p class="calibre9">"Evet."</p><p class="calibre9">"ANLIYORUM. BU ÇOK KIYAK BİR ŞEYMİŞ."</p><p class="calibre9">Roland kaşlarını çattı. "Kıyak mı?"</p><p class="calibre9">Susannah yavaşça açıkladı. "Eğlenceli bir şeye benziyor, demek istedi."</p><p class="calibre9">Silahşor omzunu silkti. "Herhalde seyirciler için eğlenceliydi. Ama adaylar bu yarışmayı çok ciddiye alırlardı. Yarışma sona erdikten ve ödül verildikten sonra çoğu zaman tartışmalar çıkar, iş yumruklaşmaya kadar varırdı."</p><p class="calibre9">"NE TÜR BİR ÖDÜLDÜ BU, STEVEN'IN OĞLU ROLAND?"</p><p class="calibre9">"Baronluktaki en iri kaz. Öğretmenim Cort hemen her yıl kazı kazanıp evine götürürdü."</p><p class="calibre9">Blaine saygıyla, "KEŞKE O DA ŞİMDİ BURADA OLSAYDI," dedi. "HERHALDE ÇOK BÜYÜK BİR BİLMECE USTASIYDI."</p><p class="calibre9">Roland, "Gerçekten de öyleydi," dedi. "Önerimi dinlemeye hazır mısın, Blaine?"</p><p class="calibre9">"TABİİ. SENİ BÜYÜK BİR İLGİYLE DİNLEYECEĞİM, GİLEAD'LI ROLAND."</p><p class="calibre9">"Önümüzdeki birkaç saati bizim Güzel-Gün'ümüz sayalım. Sen bize bilmece sormayacaksın. Çünkü yeni bilmeceler duymayı istiyorsun. Bildiğin milyonlarca bilmeceyi sormayı değil..."</p><p class="calibre9">"DOĞRU."</p><p class="calibre9">Roland konuşmasını sürdürdü. "Zaten çoğunu bilemeyeceğiz. Senin Cort'u bile şaşırtacak bilmeceler bildiğinden eminim. Yani onlar fıçıdan çıksalardı..." Bundan hiç de emin değildi ama yumruklarını kullanma zamanı geçmişti. Şimdi kuştüyü kullanmanın sırasıydı.</p><p class="calibre9">Blaine de aynı fikirdeydi. "TABİİ YA."</p><p class="calibre9">Roland, "Ödül de kaz değil, bizim hayatımız," dedi. "Yola devam ederken sana bilmeceler soracağız, Blaine. Topeka'ya vardığımız sırada sorduğumuz bütün bilmeceleri bilmiş olursan, ilk planını uygular ve bizi öldürürsün. İşte senin besili kazın bu. Ama seni yenersek, yani Jake'in kitabında ya da kafalarımızın içinde bilmediğin ve cevaplayamadığın bir bilmece olursa, o zaman bizi Topeka'ya götürürsün. Ve yolumuza devam etmemiz için bizi serbest bırakırsın. İşte bu da bizim kazımız."</p><p class="calibre9">Bir sessizlik oldu.</p><p class="calibre9">"Anlıyor musun?"</p><p class="calibre9">"EVET."</p><p class="calibre9">"Önerimi kabul ediyor musun?"</p><p class="calibre9">Mono Blaine yine sesini çıkarmadı. Eddie kolunu Susannah'nın omzuna atmış, kaskatı oturuyordu. Gözlerini Baronluk Vagonu'nun tavanına dikmişti. Susannah'nın sol eli karnına kaydı. Orada saklı olabilecek sırrı okşadı. Jake'se, Oy'un tüylerini hafifçe okşuyor, hayvanın bıçak yaralarına.dokunmamaya çalışıyordu. Bütün sakinlerini öldürdüğü kentin altında sözde bir yaşamı süren gerçek Blaine şimdi çok gerilerde kalmışken, Mono Blaine, Roland'ın önerisini düşünüyordu.</p><p class="calibre9">Sonunda, "EVET," dedi. "KABUL EDİYORUM. SORACAĞINIZ BÜTÜN BİLMECELERİN CEVABINI BULURSAM, SİZİ YOLUN BİR AÇIKLIKTA SONA ERDİĞİ YERE GÖTÜRECEĞİM. VE BENİMLE BİRLİKTE ÖLECEKSİNİZ. BUNA KARŞILIK İÇİNİZDEN BİRİ ÇÖZEMEDİĞİM BİR BİLMECE SORACAK OLURSA, HAYATINIZI BAĞIŞLAYACAĞIM. SİZİ TOPEKA'DA BIRAKACAĞIM. İSTİYORSANIZ ORADAN YOLUNUZA DEVAM EDER VE KARA KULE'Yİ ARARSINIZ. STEVEN'İN OĞLU ROLAND, ÖNERİNİZİN ŞARTLARINI VE SINIRLARINI DOĞRU ANLAMIŞ MIYIM?"</p><p class="calibre9">"Evet."</p><p class="calibre9">"ANLAŞTIK, GILEAD'LI ROLAND.</p><p class="calibre9">"ANLAŞTIK, NEW YORK'LU EDDIE.</p><p class="calibre9">"ANLAŞTIK, NEW YORK'LU SUSANNAH.</p><p class="calibre9">"ANLAŞTIK, NEW YORK'LU JAKE.</p><p class="calibre9">"ANLAŞTIK, ORTA-DÜNYALI OY."</p><p class="calibre9">Adını duyan Oy bir an başını kaldırıp baktı.</p><p class="calibre9">"SİZ ACAİPSİNİZ. ÇOK ŞEYDEN OLUŞMUŞ TEK ŞEY. BEN DE ÖYLE. ARTIK HANGİMİZİN KA-TET'İNİN DAHA GÜÇLÜ OLDUĞUNU KANITLAMANIN ZAMANI GELDİ."</p><p class="calibre9">Uzun bir sessizlik oldu. Şimdi sadece onları çorak topraklara götüren slo-trans türbinlerinin düzenli, sert, kalp atışlarını andıran uğultusu duyuluyordu. Tren onları Işının Yolu boyunca Orta-Dünya'nın sona erdiği ve Uç-Dünya'nın başladığı Topeka'ya doğru götürüyordu.</p><p class="calibre9">Blaine'in sesi çınladı. "TAMAM! AĞLARINIZI ATIN, YOLCULAR! BENİ SORULARINIZLA SINAYIN! ARTIK YARIŞMA BAŞLASIN!"</p><p class="calibre5" style="margin:0pt; border:0pt; height:1em"> </p><p class="calibre5" style="margin:0pt; border:0pt; height:1em"> </p><div class="mbppagebreak" id="calibre_pb_6"></div>
</body></html>
