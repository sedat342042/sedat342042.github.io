<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Kara Kule 4 Büyücü ve Cam Küre</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos1528022" class="calibre1"><span class="calibre2">
</span></p><p class="calibre12"><span class="calibre2"><span class="bold">ONUNCU BÖLÜM</span></span></p><p class="calibre3"><span class="calibre2"> </span></p><p class="calibre3"><span class="calibre2"><span class="italic">YİNE</span></span>
<span class="calibre2"><span class="italic">ŞEYTAN AYI’NIN IŞIKLARI ALTINDA</span></span></p><p class="calibre5" style="margin:0pt; border:0pt; height:1em"> </p><p class="calibre9">Coral, Susan'ın kolunu sıkıca tutuyordu ama kızın canını acıtacak kadar da değil. Onu aşağı kattaki koridordan geçirirken hareketleri öyle zalimce sayılmazdı. Ama yine de davranışlarında insanın umudunu kıran bir amansızlık da vardı. Kız karşı koymaya kalkışmadı. Bunun yararı olmayacaktı. Kadınla kızın arkasından iki vaquero geliyordu. Adamların bıçakları ve boa'ları vardı. Tabancaları yoktu. Bulunabilen bütün tabancalar Jonas'la birlikte batıya götürülmüştü. Vag'ları artık ölmüş olan Kâtibin ağabeysi Laslo Rimer izliyordu. Adam, tam anlamıyla belirginleşmek için gerekli psişik enerjisi olmayan somurtkan bir hayalete benziyordu. Susan'a yolun sonunda saldırma arzusu, giderek artan kaygısı yüzünden azalan Reynolds ya yukarı kattaydı ya da kente inmişti.</p><p class="calibre9">Coral, "Seni ne yapacağıma karar verinceye kadar soğuk kilere Kapatacağım, yavrum," dedi. "Orada güvende olacaksın... Hem de sımsıcacık. Neyse ki, serape'n var. Sonra... Jonas geri döndüğü zaman..."</p><p class="calibre9">Susan, "Sai Jonas'ı bir daha göremeyeceksin," diye cevap verdi. "Onu bir daha asla..."</p><p class="calibre9">Kızın hassas suratında yeni bir can acısı bomba gibi patladı. Susan'a bir an bütün dünya patlamış gibi geldi. Gerileyerek alt koridorun cilalı taş duvarına dayandı. Gözleri bulanıklaştı. Sonra ağır ağır düzeldiler. Coral yüzüne elinin tersiyle vurmuş, yüzüğünün taşı Susan'ın yüzünü yarmıştı. Şimdi kız yaradan yanağına doğru kan aktığını hissediyordu. Ve burnundan da. Kahretsin! O kahrolasıca şey de yeniden kanamaya başlamıştı.</p><p class="calibre9">Coral ona buz gibi gözlerle, "Bu benim için sadece bir iş," der gibi bakıyordu. Ama Susan'a kadının gözlerinde başka bir şeyler varmış gibi geldi. Belki de korkuydu bu.</p><p class="calibre9">"Bana Eldred'den söz etme, küçük hanım! Onu ağabeyimi öldüren o çocukları yakalaması için yolladılar. Şu senin kurtardığın çocukları."</p><p class="calibre9">"Bırak bu lafları." Susan burnunu sildi. Avucuna dolan kanlar yüzünden suratını buruşturdu. Sonra elini pantolonuna sürerek temizledi. "Hart'ı kimin öldürdüğünü senin kadar ben de biliyorum. Onun için bana bulaşma. Yoksa ben de sana bulaşırım." Coral'ın elini kaldırmasını seyretti. Kadın onu tekrar tokatlamaya hazırlanıyordu. Susan kendini zorlayarak alayla güldü. "Haydi! İstersen diğer yanağımı da yar. Böyle yapman durumunu değiştirir mi? Bu gece yatağın diğer yanını ısıtacak bir erkek olmayacağı gerçeğini?"</p><p class="calibre9">Coral elini sertçe, hızla indirdi. Ama Susan'ı tokatlamak yerine yine onun kolunu yakaladı. Bu kez canını yakacak kadar sertçe. Ama Susan için pek farketmedi. O gün bu işin ustaları canını yeterince yakmışlardı. Ama Roland'la yine birlikte olacakları anın hızla gelmesini sağlayacaksa daha da fazla acı çekmeye gönüllüydü.</p><p class="calibre9">Coral, Susan'ı koridorda hızla sürükleyerek götürdü. Onu mutfaktan geçirdi. (Başka bir Hasat Bayramı'nda buhar ve faaliyet içinde olan bu büyük yer şimdi insanı korkutacak kadar sessizdi.) Coral en dipteki demir çubuklarla sağlamlaştırılmış kapıya götürerek kanadı açtı. Dışarıya patates, sivri kök ve kabuk kokusu yayıldı.</p><p class="calibre9">"İçeri gir! Haydi, terbiyesiz yaratık! Yoksa o biçimli kalçanı bir tekmede dörtköşe yaparım!"</p><p class="calibre9">Susan gülümseyerek kadının gözlerinin içine baktı.</p><p class="calibre9">"Seni lanetlerdim, sai Thorin. Çünkü sen bir katilin âşıkdaşısın! Ama sen zaten kendi kendini lanetledin. Bunu sen de biliyorsun. Bu gerçek suratından okunuyor. Onun için seni şimdi sadece selamlayacağım..." Kız bir reverans yaptı, "...ve sana çok güzel bir gün geçirmeni dileyeceğim."</p><p class="calibre9">Coral, "İçeri gir ve o küstah ağzını da kapat!" diye haykırdı. Susan'ı iterek soğuk kilere soktu. Kapıyı çarparak kapattı ve sürgüleri itti. Sonra öfkesinden ateş saçan gözleriyle vaq'lara baktı. Adamlar ihtiyatlı davranmış, ondan uzakta durmuşlardı.</p><p class="calibre9">"Onu iyi koruyun, muchachos. Dikkatli olun."</p><p class="calibre9">Adamların bunu yapacaklarını açıklayan sözlerine aldırmadan aralarından geçti ve Jonas'ı ya da ondan gelecek haberi beklemek için ölmüş olan ağabeysinin dairesine çıktı. Aşağıda havuçlarla patateslerin arasında oturan soluk suratlı küçük sürtük hiçbir şey bilmiyordu. Ama sözleri...</p><p class="calibre9">("Sai Jonas'ı bir daha göremeyeceksin!")</p><p class="calibre9">Coral'ın kafasında yer etmişlerdi bir kere. Şimdi beyninde yankılanıyor ve susmuyordu.</p><p class="calibre9">Kentin Toplanma Salonu'nun tepesindeki kısa çan kulesinde saat on ikiyi çaldı. Hasat sabahı yerini öğleden sonraya bırakıncaya kadar alışılmamış bir sessizlik hakimdi. Hele Yolcuların Dinlenme Yeri'ndeki sessizlik adeta korkutucuydu. İki yüzden fazla insan Kolay ölü bakışlarının altında toplanmıştı. Hepsi de bol bol içiyorlardı. Ama yine de seslen çıkmıyordu. Sadece ayaklarını sürüyorlar ve bir içki daha istediklerini belirtmek için bardaklarını sabırsızca tezgâha vuruyorlardı.</p><p class="calibre9">Sheb tereddütle piyanoda bir parça çalmaya, kalkışmış, "Big Bottle Boogie'yi denemişti. Bu parçayı herkes severdi. Ama yanağında "değişim geçirmişlere" özgü o işaret olan bir kovboy bıçağının ucunu Sheb'in kulağına sokarak homurdanmıştı. "Beyinden saydığın şeyin kulak zarının sancak tarafında kalmasını istiyorsan bu gürültüyü kesersin!" Sheb tanrılar izin verdiği takdirde daha bin yıl soluk almaktan memnun kalacaktı. Onun için piyanonun önündeki tabureden hemen kalkmış ve Staniey'le Koşucu Pettie'ye yardım etmek için bara gitmişti.</p><p class="calibre9">Müşteriler şaşkın ve somurtkandılar. Hasat Bayramı'nı onlardan çalmışlardı. Bu konuda ne yapacaklarını da bilmiyorlardı. Tabii yine ateş yakılacaktı. Alevlerin arasında sürüyle korkuluğu yakacaklardı. Ama bugün Hasat öpücükleri yoktu. Gece dans, bilmece sorma, yarışma, domuzla güreşme ve şaka gibi şeyler de... Kahretsin! Hiç eğlenmeyeceklerdi. Eski yılı keyifle uğurlayamayacaklardı. Neşe yerine karanlıkta cinayet işlenmiş ve suçlular da kaçmışlardı. Ve şimdi katillerin cezalandırılmaları konusunda kesin bir şey yoktu. Sadece biraz umut vardı. Yıldırımlarla dolu fırtına bulutları kadar tehlikeli olabilecek bir grup somurtkan ve sarhoş adam öfkelerinin odak noktasını oluşturacak birini arıyorlardı. Onlara ne yapmaları gerektiğini söyleyecek birini de.</p><p class="calibre9">Tabii ateşe atacakları bir insanı da. Eld'in zamanında olduğu gibi.</p><p class="calibre9">İşte bu anda, öğle zamanını açıklayan çanların son yankıları da soğuk havada kaybolurken meyhanenin yarasa kanadı biçimi kapısı açıldı ve içeriye iki kadın girdi. İçerdekilerin çoğu önde yürüyen acuzeyi tanıyorlardı. Birkaçı cadının nazarından korunmak için başparmaklarını gözlerine sürdüler. Salonda bir mırıltı dolaştı. Gelen Cöos'lular büyücüydü. Rhea'nın suratı yaralardan kırış kırış olmuştu. Gözleri öylesine çukura batmıştı ki, zorlukla seçilebiliyordu. Ama kadında acayip bir canlılık vardı. Dudakları kış-dutu yemiş gibi kıpkırmızıydı.</p><p class="calibre9">Rhea'nın arkasındaki kadın ağır ağır, kasları katılaşmış gibi giyiniyordu. Bir elini karnına bastırmıştı. Cadının dudakları ne kadar kırmızıysa, bu kadının suratı da o kadar beyazdı.</p><p class="calibre9">Cadı, Beni Seyret masasının başındaki kendisine aptal aptal bakan sığırtmaçlara hiç aldırmadan odanın ortasına kadar geldi. Barın ortasında dik dik bakan Kolay Av'ın altında durdu. Dönerek sessizleşmiş olan kovboylarla kentlilere baktı.</p><p class="calibre9">"Çoğunuz beni tanıyorsunuz!" diye bağırdı o gıcırtılı tiz sesiyle "Ama içinizde aşk iksirine, erkeklik gücünü artıracak ilaca ya da dırdırcı kaynanalarını susturacak muskalara ihtiyaçları olmadığı için bana gelmeyenler var. Onlara kendimi tanıtacağım. Ben Rhea'yım. Cöos'lu o bilge kadın. Yanımdaki bu hanım da dün gece üç katilin kaçmasını sağlayan kızın halası... Yani kentinizin şerifini ve karısı çocuk bekleyen iyi bir genci öldüren o kızın. O genç kızın karşısında durdu. Savunmasız ellerini kaldırdı ve karısıyla doğacak bebeği için ona canını bağışlaması için yalvardı. Ama kız onu yine de vurdu! O çok zalim! Zalim ve kalpsiz!"</p><p class="calibre9">Kalabalıkta homurtular dolaştı. Rhea yaşlı, çarpılmış pençelerim kaldırınca gürültü hemen kesildi. Cadı içerdekilerin hepsini görebilmek için ağır ağır döndü. Elleri hâlâ havadaydı. Dünyanın en yaşlı ve en çirkin boksörüne benziyordu.</p><p class="calibre9">Büyücü karganınkine benzeyen sesiyle haykırdı. "Yabancılar geldiler ve siz onları dostlukla karşıladınız! Bağrınıza bastınız ve yemeleri için ekmek verdiniz! Onlarsa buna karşılık size felaket ikram ettiler! Sevdiklerinizin ölümüne neden oldular! Hasat zamanını mahvettiler Fin de ano'dan sonraki zamanın nasıl lanetlendiğini ancak tanrılar bilir!"</p><p class="calibre9">Yine mırıltılar duyuldu ama sesler bu kez daha yükselmişti. O adamların en büyük korkularına parmağını basmıştı: bu yılın kötülüklerinin yayılacağı korkusuna. Kim bilir belki de Dış Kavis'te umutla, yavaş yavaş belirmeye başlayan yeni safkan hayvanlara bile bir şeyler olacaktı.</p><p class="calibre9">Rhea sözlerini sürdürdü. "O katiller gittiler! Geri döneceklerini de sanmıyorum! Belki de böylesi daha iyi. Neden o yabancı kanları topraklarımızı lekelesin? Ama şimdi bir başkası var... Aramızda büyüyen. Kendi kentine ihanet eden ve yakınlarını kalleşçe aldatan bir kız!"</p><p class="calibre9">Rhea bu son sözleri.söylerken sesi boğuk bir fısıltıya dönüşmüştü. Dinleyicileri onu duyabilmek için dikkatle öne doğru eğildiler. Gözleri irileşmiş, yüzlerinde haşin ifadeler belirmişti. Rhea eski siyah giysili soluk suratlı sıska kadını hızla yanına çekti. Cordelia'yı önüne geçirdi. Bir bebek ya da bir vantriloğun kuklası gibi. Ve kadının kulağına fısıldadı... Bu fısıltı nasılsa etrafa yayıldı. Hepsi de onun sözlerini duydular.</p><p class="calibre9">"Haydi, hayatım. Bana söylediklerini onlara da tekrarla."</p><p class="calibre9">Cordelia herkesçe duyulan ifadesiz bir sesle, "Yeğenim Belediye Başkanı'nın metresi olmayacağını söyledi," diye açıkladı. "Onun gibilerin kendisine layık olmadığını da. Sonra Will Dearborn'u baştan çıkardı. Vücuduna karşılık Gilead'da onun eşi olarak iyi bir mevkiye yükselecekti... Ve tabii Hart Thorin'in öldürülmesi de bedele dahildi. Delikanlı kızı çok istiyordu. Onun için bu bedeli memnunlukla ödedi. Arkadaşları da ona yardım ettiler. Belki kızdan onlar da yararlandılar. Artık orasını bilemem. Herhalde Kâtip Rimer onlara engel olmaya kalktı. Ya da adamı gördüler ve onu da öldürmek hoşlarına gitti."</p><p class="calibre9">Pettie, "Alçaklar!" diye bağırdı. "Sinsi köpek yavruları!"</p><p class="calibre9">Rhea ninni söyler gibi, "Şimdi yeni mevsimin mahvolmadan önce temizlenmesi için ne yapılması gerektiğini açıkla, hayatım," dedi.</p><p class="calibre9">Cordelia Delgado başını kaldırıp adamlara baktı. Derin bir soluk alarak birbirine karışan, ekşi graf, bira, duman ve viski kokularını içine çekti.</p><p class="calibre9">"Kızı alın. Onu almalısınız. Bunu hem sevgi, hem kederle söylüyorum. Gerçekten."</p><p class="calibre9">Salonda bir sessizlik oldu. Bütün gözler kadına dikilmişti. "Ellerini boyayın." Bekleyiş dolu odaya bakıyor ve sanki hüküm veriyordu.</p><p class="calibre9">Cordelia, "Charyou ağacı," diye fısıldadı.</p><p class="calibre9">Diğerleri aynı fikirde olduklarını açıklamak için bağrışmadı Ama derin derin soludular. Sesleri ağaçların çıplak dallarının arasından geçen rüzgârın hışırtısına benziyordu.</p><p class="calibre5" style="margin:0pt; border:0pt; height:1em"> </p><p class="calibre9">Sheemie kötü Tabut Avcısı'yla Susan'ın peşinden soluğu kesilinceye dek koştu, koştu. Akciğerleri alev alev yanıyordu. Yanına saplanan sancı krampa dönüşmüştü. Uçurumun otlarının üzerine yüzükoyun devrildi. Sağ eliyle sol kolunun altını kavramıştı. Can acısıyla yüzünü buruşturuyordu.</p><p class="calibre9">Sheemie yüzü güzel kokulu otlara gömülü bir süre öyle yattı. Kovboyla kızın kendisinden gitgide uzaklaştıklarını biliyordu. Ama sancı geçinceye kadar kalkıp koşmaya çalışmanın bir işe yaramayacağının da farkındaydı. Acele ederse sancı tekrar başlayacak ve onu engelleyecekti. Bu yüzden olduğu yerde yattı. Başını kaldırarak Susan'la kötü Tabut Avcısı'nın bıraktığı izlere baktı. Tam kalkıp koşmayı tekrar deneyeceği sırada Caprichoso onu ısırdı. Dişlemek denilemezdi buna. Katır gerçekten dişlerini çocuğun etine geçirdi. Capi zor bir yirmi dört saat geçirmişti. Şimdi mutsuzluğuna neden olan kimsenin otların üzerinde yatıp uyuması hiç hoşuna gitmemişti.</p><p class="calibre9">Sheemie, "AAAY!" diye haykırarak sendeleye sendeleye ayağa kalktı. "Kahretsin!" Daha filozofça biri, insanın kabaetinin ısırılması kadar sihirli bir şey yoktur, diye düşünebilirdi. Bu olay diğer bütün dertlerini, ne kadar acı ya da derin olurlarsa olsunlar, duman gibi dağıttı.</p><p class="calibre9">Çocuk hızla döndü. "Bunu neden yaptın, gidi hain, sinsi Capi? " Can acısından gözleri dolmuştu, kabaetini hızla ovuşturup duruyordu. "Canım çok yanıyor... Ah, çok kötü bu."</p><p class="calibre9">Caprichoso boynunu uzatarak dişlerini gösterdi. Ancak katır ve develerin başardığı biçimde iblisçe gülümsüyordu. Katırın anırtısı Sheemie'ye kahkaha gibi geldi.</p><p class="calibre9">Capi'nin ipi hayvanın küçük, sivri toynaklarının arasında sürünüyordu. Sheemie ona uzandı. Katır onu tekrar ısırmak için eğilince hayvanın dar kafasının yanına şiddetle vurdu. Capi burnundan soluyarak gözlerini kırpıştırdı.</p><p class="calibre9">Sheemie, "Sen bunu hak ettin, ihtiyar kötü Capi," dedi. "Bir hafta boyunca lanet olasıca kabaetlerimin üzerine doğru dürüst oturamayacağım!" Hayvanın ipini yumruğunun üzerine sararak katırın sırtına bindi.</p><p class="calibre9">Capi şaha kalkıp onu üzerinden atmaya kalkışmadı. Sheemie yaralı kabaeti katırın çıkık belkemiğine geldiği için yüzünü buruşturdu. Ama yine de şansının yardım ettiğini düşünerek Capi'yi mahmuzladı. Poposunun acımasına rağmen hiç olmazsa yürümek zorunda kalmayacaktı .Ya da yanı sızlayarak koşmayacaktı.</p><p class="calibre9">"Yürü bakalım, ahmak. Çabuk ol! Mümkün olduğu kadar hızlı koş, Köpoğlu köpek!"</p><p class="calibre9">Sheemie bir süre Capi'ye mümkün olduğu kadar sık böyle bağırdı. Çocuk da kendisinden öncekiler gibi ilk kez sövmenin gerçekten zor olduğunu öğrenmişti. Ondan sonra her şey kolaylaşıyordu. İnsanın ferahlaması için küfürden daha etkili bir şey olamazdı.</p><p class="calibre9">Susan'ın izleri uçurumdan çaprazlamasına kıyıya ve oradaki eski büyük kerpiç binaya doğru gidiyordu. Sheemie, Deniz Kıyısı'na varınca kemerin önünde katırdan indi, sonra durakladı ve bundan sonra ne yapması gerektiğini düşündü. Onların buraya geldikleri kesindi. Susan'ın atı Pylon ve kötü Tabut Avcısı'nın hayvanını yan yana gölge yere bağlamışlardı. Atlar zaman zaman başlarını eğiyor ve avlunun okyanus tarafındaki pembe taş yalaktan su içiyorlardı.</p><p class="calibre9">Şimdi ne yapacaktı? Kemerin altından girip çıkan atlılar handa çalışan çocuğa aldırmıyorlardı. (Bunların çoğu Lengyll'in grubuna giremeyecek kadar yaşlı sayılan ak saçlı vaq'lardı.) Ama Miguel bir sorun çıkarabilirdi. Yaşlı mozo Sheemie'den hiçbir zaman hoşlanmamıştı, çocuğun ufacık bir fırsat bulduğu takdirde hırsızlık edeceğinden eminmiş gibi davranırdı. Şimdi Coral'ın kovalarını boşaltan ve diğer işlere bakan uşağının avluda usul usul dolaştığını görürse herhalde onu hemen kovardı.</p><p class="calibre9">Sheemie öfkeyle, hayır, kovamayacak, diye düşündü. Bugün bunu yapamayacak! Bugün bana patronluk taslamasına izin veremem! Beni azarlasa bile buradan gitmeyeceğim!</p><p class="calibre9">Ama ya ihtiyar bağırır ve herkesi uyarırsa? O zaman ne yaparım, O kötü Tabut Avcısı gelip beni öldürebilir. Sheemie, öyle bir noktaya gelmişti ki, artık arkadaşları için ölmeye bile hazırdı. Ama bu ölüm bir işe yaramalıydı.</p><p class="calibre9">Çocuk bu yüzden soğuk güneşte durdu. Kararsızca ağırlığını ya, bir ayağına, kâh diğerine veriyordu. Keşke daha zeki olsaydım, o zaman bir plan yapabilirdim, diye hayıflanıyordu. O böyle beklerken bir saat geçti. Sonra da iki. Çok ağır ağır. Her geçen dakika Susan'a yardım fırsatının elinden kaçtığını seziyordu. Ama bu konuda ne yapması gerektiğini bilemiyordu. Bir ara kulağına batıdan gökgürültüsüne benzeyen bir ses geldi. Ama bu sonbahar gününde hava güneşliydi. Yani gök gürleyecek gibi değildi.</p><p class="calibre9">Sheemie sonunda avluya girmeyi göze aldı. Şu ara boş olan avluyu aşarak konağa girebilirdi. Aynı anda korktuğu o adam ahırlardan çıktı.</p><p class="calibre9">Miguel Torres'in göğsü Hasat muskalarıyla doluydu; sarhoş mozo iki yana yalpalayarak avlunun ortasına geldi. Somprero'sunun bağları sıska boynuna dolanmıştı. Uzun beyaz saçları uçuşuyordu. Chiboso'sunun önü ıslaktı. Sanki çişini edeceği zaman pantolonunun önünü açmayı unutmuştu. Bir elinde küçük seramik bir testi vardı. Bakışları hem öfkeli, hem de şaşkındı.</p><p class="calibre9">Miguel, "Bunu kim yaptı?" diye bağırarak akşam semasına ve orada yüzen Şeytan Ayı'na baktı. Sheemie yaşlı adamı sevmemesine rağmen onun adına kaygılandı. Yaşlı Şeytan'a doğrudan doğruya bakmak uğursuzluk getirirdi. Gerçekten. "Bunu kim yaptı? Bunu bana söylemenizi istiyorum, senyor. Por favor!" Bir an durdu, sonra öyle müthiş bir çığlık attı ki, bu yüzden sendeledi. Neredeyse yere yuvarlanacaktı. Göz kırpan ayı yumruklayarak ona cevap verdirmek istiyormuş gibi ellerini kaldırdı. Sonra da yorgun yorgun indirdi. Testinin arzından akan mısır viskisi üzerini büsbütün ıslattı. Yaşlı adam, "Mancon," diye homurdanarak duvara doğru gitti. (Kötü Tabut Avcısı'nın atının arka ayaklarına takılacaktı az kalsın.) Sonra oturarak sırtını Kerpiç duvara dayadı. Testiden uzun uzun içki içti. Sombrero'sunu gözlerine kadar çekti. Testi elinde sallandı. Miguel sonunda kendisine çok geliyormuş gibi testiyi yere koydu. Sheemie ihtiyarın başparmağı testinin sapından çözülünceye ve eli zemindeki taşların üzerine düşünceye kadar bekledi. Yürüyecek oldu ama sonra bir süre daha beklemeye karar verdi. Miguel kötü niyetli bir ihtiyardı, sinsice bir oyun oynayabilirdi. Sheemie'ye öyle geliyordu. İnsanların çoğu sinsiydi. Özellikle hain olanlar.</p><p class="calibre9">Miguel'in boğuk homurtularını duyuncaya kadar bekledi. Sonra Copi'yi avluya soktu. Katırın toynaklarının her şakırdayışında ödü patlıyordu. Capi'yi oradaki direğe bağladı. (Katır oraya bağlı atları selamlamak için anırınca yüreği ağzına geldi.) Sonra çabucak ana kapıya gitti. O güne kadar bu kapıdan gireceği aklına bile gelmemişti. Elini büyük kapının mandala attı. Duvarın önünde uyuyan yaşlı adama tekrar bir göz attı. Sonra kapıyı açıp ayaklarının ucuna basa basa içeri girdi.</p><p class="calibre9">Bir an açılan kapıdan süzülen güneşin çizdiği dikdörtgende durdu. Omuzlarını iyice kamburlaştırmıştı, neredeyse kulaklarına değecekti. Her an bir elin ensesini kavramasını bekliyordu. (Omuzlarını ne kadar kamburlaştırırsan kamburlaştır aksi insanlar enseni mutlaka bulurlardı.) Bunu öfkeli bir ses izleyecek ve ona, "Burada ne işin var mı?" diye soracaktı.</p><p class="calibre9">Antre boş ve sessizdi. Dipteki duvara uçurumda atları süren vaquero'ları gösteren bir halı asılıydı. Buna bir teli kopuk bir gitar dayanmıştı. Sheemie ne kadar usulca yürürse yürüsün ayak sesleri yine de yankılanıyordu. Çocuk ürperdi. Çoktan ölüp gitmiş olan Belediye Başkanları duvarlardan ona bakıyorlardı. Çoğunun gözleri bir tuhaftı. Sanki onu izliyor, burada bir işi olmadığını düşünüyorlardı. Sheemie bu Sözlerin boya olduğunu biliyordu ama yine de...</p><p class="calibre9">İçlerinden biri çocuğu özellikle endişelendirdi. Saçları kızıl bir buluta, ağzı da bir buldoğunkine benzeyen, hain bakışlı şişman bir Marndı bu. Sanki handa çalışan yarım akıllı bir uşağın başkanın evinin büyük salonunda ne işi olduğunu sormak istiyordu.</p><p class="calibre9">Sheemie, "Bana öyle bakıp durma, seni iriyarı yaşlı köpoğlu köpek," diye fısıldadı ve kendini biraz daha iyi hissetti. Hiç olmazsa bir an.</p><p class="calibre9">Sonra yemek salonuna girdi. Orası da boştu. Uzun masalar duvara dayanmıştı, içlerinden birinin üzerinde yemekten kalanlar vardı Dört tabak soğuk tavuk, dilinmiş ekmek, yarım maşrapa bira. Sheemie çeşitli bayram ve ziyafetlerde sürüyle insana yemek verilen masadaki birkaç parça yiyeceğe bakarken olanların korkunçluğunu daha iyi kavradı. Ve ne denli üzücü olduğunu da. Bunlar olmasaydı bugün burada yine ziyafet verilecekti. Ama Hambry'de çok şey değişmişti ve artık hiçbir şey eskisi gibi olamayacaktı büyük olasılıkla.</p><p class="calibre9">Birbirini izleyen bu düşünceler tavuğun artıklarıyla ekmeği kalan birayla çabucak mideye indirmesini engellemedi. Çok uzun bir gün geçirmiş ve aç aç dolaşmıştı.</p><p class="calibre9">Sheemie geğirince iki eliyle hemen ağzını kapattı. Kirli parmaklarının üzerinden iki yana acele bir göz attı. Sonra ilerlemeyi sürdürdü.</p><p class="calibre9">Odanın dibindeki kapı kapatılmış ama kilitlenmemişti. Sheemie kapıyı aralayarak başkanın evi boyunca uzanan koridora baktı. Burayı gaz lambalı avizeler aydınlatıyordu. Koridor bir cadde kadar genişti. Ve boştu. Hiç olmazsa o anda. Ama çocuk diğer odalardan gelen fısıltıları duyuyordu. Belki diğer katlardan gelenleri de. Herhalde bu akşamüzeri konakta olan hizmetçi kızlar ve diğer hizmetkârlar konuşuyorlardı. Ama Sheemie'ye yine de hayaletler fısıldaşıyorlarmış gibi geliyordu. Belki de bunlardan biri Başkan Thorin'in sesiydi. (Sheemie belki de onu görebilirdi... Ama göremediğine seviniyordu.) Başkan Thorin koridorda dolaşıyor ve kendisine ne olduğunu anlamaya çalışıyordu. Gecelik entarisinin göğsünü ıslatan o soğuk pelte gibi şeyin ne olduğunu düşünüyordu. Kimin...</p><p class="calibre9">Bir el Sheemie'yi dirseğinin hemen yukarsından yakaladı. Çocuk az kalsın bir çığlık atacaktı.</p><p class="calibre9">Kadın, "Sakın!" diye fısıldadı. "Babanın adına!"</p><p class="calibre9">Sheemie nasıl olduysa gırtlağından kopan çığlığı tutmayı başardı. Döndü. Şimdi karşısında başkanın dul karısı vardı. Olive kot pantolon ve kareli bir çiftçi gömleği giymiş, saçlarını arkadan bağlamıştı. Rengi soluktu, koyu renk gözleri ateş saçıyordu.</p><p class="calibre9">"S... S... Sai Thorin... ben... ben... ben..."</p><p class="calibre9">Sheemie'nin aklına söyleyecek başka bir şey gelmiyordu. Şimdi Setçileri çağıracak, diye düşündü. Tabii nöbetçi kaldıysa. Bir bakıma bu onu rahatlatacaktı.</p><p class="calibre9">"Buraya o kız için mi geldin? Delgado adlı kız için?" Istırap Olive'e korkunç bir biçimde yaramıştı. Yüzü şimdi o kadar tombul durmuyor, daha genç gözüküyordu. Siyah gözlerini Sheemie'nin gözlerine dikmişti. Çocuğun yalan söylemesini engelliyordu. Sheemie sonunda, "Evet," anlamında başını salladı.</p><p class="calibre9">"İyi. Bana yardım edebilirsin. Kız aşağıda, kilerde. Kapıda nöbetçi var."</p><p class="calibre9">Sheemie duyduklarına inanamadı, ağzı bir karış açıldı.</p><p class="calibre9">Olive sanki Sheemie bu fikre itiraz etmiş gibi, "O kızın Hart'ın öldürülmesiyle bir ilişkisi olduğuna inandığımı mı sanıyorsun?" diye sorgu. "Belki şişmanım ve eskisi gibi hızla hareket edemiyorum. Ama tam anlamıyla budala da değilim. Haydi gel. Deniz Kıyısı şu ara Sai Delgado için hiç de iyi bir yer değil. Ve kentte pek çok kişi onun nerede olduğunu biliyor."</p><p class="calibre5" style="margin:0pt; border:0pt; height:1em"> </p><p class="calibre9">"Roland." Silahşor yaşamının sonuna kadar sıkıntılı rüyalarında hep bu sesi duyacaktı. Ama hiçbir zaman rüyasında ne gördüğünü tam olarak hatırlayamayacaktı. Sadece bunların onu nasıl da hasta ettiğini bilecekti. Huzursuzca yürüyecek, sevgisiz odalarda duvarlardaki resimleri düzeltecek ve yabancı kent alanlarında ona seslenildiğini duyacaktı.</p><p class="calibre9">"Gilead'lı Roland." Silahşorun hemen hemen tanıdığı bu ses kendisininkine çok benziyordu. Eddie ya da Susannah veya Jake'in yerinden ve zamanından bir psikiyatri uzmanı bunun onun sesi olduğunu söylerdi. Bilinçaltının sesi olduğunu. Ama Roland böyle olmadığını biliyordu. Kafamızın içinde konuştukları zaman bizimkine en çok benzeyen seslerin en korkunç yabancılar, en tehlikeli davetsiz misafirler olduklarını öğrenmişti. "Steven'in oğlu Roland." Küre onu önce Hambry'ye, Belediye Başkanı'nın evine götürdü. Aslında orada olanları daha fazla görmek istiyordu. Ama küre sonra onu başka yere sürükledi. O garip, tanıdık sesle delikanlıyı çağırdı. Roland da gitmek zorunda kaldı. Hiçbir seçeneği yoktu. Çünkü Rhea ve Jonas'ın tersine, kürenin içini ve orada sessizce konuşan insanları seyretmiyordu. O, kendisi kürenin içindeydi. Onun sonsuz pembe fırtınasının bir parçası olmuştu.</p><p class="calibre9">"Gel, Roland. Gör, Roland."</p><p class="calibre9">Fırtına onu döndürerek önce yukarıya çekti, sonra da uzaklara, delikanlı uçurumun üzerinden uçmaya başladı. Önce sıcak, sonra da soğuk hava tabakalarının içinden geçerek yükseldi. Yükseldi. Onu Güneş'in Yolu'nda batıya doğru götüren pembe fırtınada yalnız değildi. Sheb uçarak yanından geçti. Şapkasını başında geriye itmiş, olanca sesiyle "Hey, Jude" parçasını söylüyordu. Nikotinden lekelenmiş parmaklarıyla olmayan tuşlara basıyordu. Şarkıya kendini öylesine kaptırmıştı ki, fırtınanın piyanosunu sürükleyip götürdüğünün farkında değildi.</p><p class="calibre9">"Gel, Roland," dedi fırtınanın sesi, çam kürenin sesi. Roland da gitti. Kolay Av yanından uçuyor, cam gözleri pembe bir ışıkla parlıyordu. Çiftçi tulumu giymiş sıpsıska bir adam uçarak yanından geçerken uzun kızıl saçları arkasında dalgalandı. Adam, "Sana hayat dilerim," dedi. "Ürünlerine efe." Ya da böyle bir şey söyledi. Sonra da gözden kayboldu. Ondan sonra acayip bir yeldeğirmeni gibi dönen demir bir sandalye gözüktü. (Roland onu bir işkence aletine benzetti.) Sandalyenin tekerlekleri vardı ve genç silahşor, Gölgelerin Kadını, diye düşündü. Neden böyle düşündüğünü, bunun ne anlama geldiğini bilmiyordu ama.</p><p class="calibre9">Pembe fırtına şimdi onu kâh parçalanmış dağların, kâh verimi yemyeşil bir deltanın üzerinden geçiriyordu. Deltada geniş bir nehir dimara benziyor ve öküz boyunduruğunu andıran bir U harfi çiziyordu. Nehir sakin, masmavi bir gökyüzünü yansıtıyordu. Ama fırtına yukardan geçerken su da yaban güllerinin pembe rengini aldı. Roland kapkaranlık bir sütunun hızla yükseldiğini gördü ve kalbi göğsünü korkuyla titredi. Pembe fırtına onu bu karanlığa doğru götürüyordu.</p><p class="calibre9">Buradan çıkmak istiyorum, diye düşündü. Ama aptal değildi. Gerçeği anlıyordu. Buradan hiçbir zaman kurtulamaması ihtimali de vardı. Büyücünün küresi onu yutmuştu. Belki de fırtınanın bulanık gözünde sonsuza dek kalacaktı.</p><p class="calibre9">Roland, gerekiyorsa ateş ederek buradan kurtulurum, diye düşündü ama, hayır, tabancaları yanında değildi. Fırtınanın içinde çırılçıplak, altındaki toprakları gömmüş olan zehirli mavi-siyah şeye doğru hızla ilerliyordu.</p><p class="calibre9">Kulağına şarkı söyleyen birinin sesi geldi.</p><p class="calibre9">Hafif ama güzeldi... Roland'ın ürpermesine ve Susan'ı düşünmesine neden olan tatlı ve ahenkli bir ses: kuş ve ayı ve tavşan ve balık.</p><p class="calibre9">Birdenbire Sheemie'nin katırı hızla yanından geçti. (Silahşor, Caprichoso, diye düşündü. Güzel bir ad.) Katır havada dörtnala koşuyor, sözleri ateş taşları gibi parlıyordu. Onu Cöos'lu Rhea izledi. Cadının başında bir sombrero vardı ve uçuşan Hasat tılsımlarıyla süslü bir süpürge sopasına binmişti. Kaçan katıra, "Seni yakalayacağım, güzelim!" diye bağırıyordu. Sonra gıdaklar gibi gülerek süpürge sopasının üzerinde vızz diye geçip gitti.</p><p class="calibre9">Roland o kara şeye dalınca birdenbire soluğu kesildi. Etrafındaki dünya pis kokulu bir karanlıktan ibaretti. Hava, derisinin üzerinde böcekler gibi kıvıl kıvıl sürünüyordu. Delikanlı görünmeyen yumruklarını sağa sola salladı. Sonra birdenbire hızla aşağıya doğru daldı. Şimdi yere çarpıp parçalanmaktan korkuyordu. Lord Perth de öyle düşmüştü.</p><p class="calibre9">Karanlıkların arasında ölü tarlalar ve terkedilmiş köyler gözüktü. Roland gölgeleri düşmeyen mahvolmuş ağaçları gördü. Ah, ama burada her şey gölgeydi. Her şey ölümdü. Bu Uç-Dünya'nın sınırıydı. Karanlık bir günde oraya gelecekti. Burada her şey ölümdü.</p><p class="calibre9">"Silahşor, bu Gökgürültüsü."</p><p class="calibre9">Roland, "Gökgürültüsü," dedi.</p><p class="calibre9">"Bunlar da soluk almayanlar. Beyaz suratlar."</p><p class="calibre9">"Soluk almayanlar. Beyaz suratlar."</p><p class="calibre9">Evet. Silahşor nasılsa bunu biliyordu. Burası katledilen askerlerin yeriydi, ikiye ayrılmış miğferler, paslı kargılar. Uçuk yüzlü cengâverler buradan geliyorlardı. Bu Gökgürültüsü'ydü. Saatlerin geriye doğru çalışacak ve mezarların ölüleri kustuğu yer.</p><p class="calibre9">Herde bir şey kapmaya çalışan, çarpık bir ele benzeyen bir ağaç vardı. En üst dalı bir Hantal Billy'ye saplanmıştı. Hayvanın ölmüş olması gerekirdi. Ama pembe fırtına Roland'ı sürükleyerek ağacın önünden geçirirken Hantal Billy başını kaldırarak ona anlatılamayacak bir acı ve yorgunlukla baktı. Hayvan, "Oy!" diye bağırdı. Sonra o da kayboldu. Roland onu uzun yıllar boyunca hatırlamayacaktı.</p><p class="calibre9">"İleriye bak, Roland. Kaderini gör."</p><p class="calibre9">Roland birdenbire bu sesi tanıdı. Kaplumbağa'nın sesiydi bu.</p><p class="calibre9">Delikanlı baktı ve mavimsi-sarı bir ışıltının Gökgürültüsü'nün pis karanlığını yardığını gördü. Tam bunu farkettiği sırada karanlıklardan ışığa çıktı. Yumurtadan çıkan bir canlı, sonunda doğan bir yaratık gibi Kaplumbağa'nın sesi duyuldu.</p><p class="calibre9">"Işık! Aydınlık olsun!"</p><p class="calibre9">Roland ellerini gözlerine götürmek zorunda kaldı. Kör olmamak için. Şimdi parmaklarının arasından bakıyordu. Aşağıda kandan oluşan bir alan vardı. Ya da Roland böyle düşündü. On dört yaşında bir çocuktu ve o gün ilk defa birilerini gerçekten öldürmüştü. Roland, bu Gökgürültüsü'nden akan kan, diye düşündü. Dünyanın bizim olan tarafını basacak. Silahşor ancak yıllar sonra kürenin içinde geçirdiği süreyi yeniden keşfedecekti. Bu anıyla Eddie 'nin rüyasını biraraya getirecek ve gecenin sonunda turnikenin önündeki yolda otururken arkadaşlarına yanıldığını söyleyecekti. Gökgürültüsü'nün hemen arkasından ışık geldiği için o pırıltının kendisini aldattığını açıklayacaktı. Eddie, Susannah ve Jake'e, "Onlar kan değil, güllerdi," diyecekti. "Silahşor, bak, oraya bak!"</p><p class="calibre9">Evet, işte oradaydı. Ufuktan yükselen tozlu grimsi-siyah bir sütun. Kara Kule. Bütün Işınlar'ın, bütün güç hatlarının birleştikleri yer. Roland, Kule'nin yuvarlak pencerelerinde mavi elektrik ışıklarının çakıp söndüğünü gördü. İçeri hapsedilmiş olan varlıkların hepsinin feryatlarını duydu. Bu yerin hem gücünü, hem de kötülüğünü hissetti. Kule, her şeyin üzerine kötülüğünü yayıyordu. Dünyalar arasındaki sınırları belirsizleştiriyordu. Kötülük yapma gücü gitgide artıyordu. Hastalığın doğruluk ve tutarlılığı zayıflatması gibi. Kansere yakalanmış bir vücuda benziyordu. Göğe doğru uzanan koyu kurşuni taştan bu kol dünyanın en büyük esrarı ve en sonuncu korkunç bilmecesiydi.</p><p class="calibre9">Bu Kule'ydi. Göğe doğru şaha kalkan Kara Kule. Roland pembe fırtınanın içinde ona doğru giderken, senin içine gireceğiz, diye düşündü, sen ve arkadaşlarım. Tabii ka bunu istiyorsa. Belki buna daha yıllar var Ama kuş ve ayı ve tavşan ve balık üzerine yemin ediyorum! Bütün sevgilerimle."</p><p class="calibre9">Ama o sırada sema Gökgürültüsü'nden akan bayrak gibi bulutlarla doldu. Dünya kararmaya başladı. Kule'nin yükselen pencereleri o mavi ışıklar yüzünden bir delinin gözleri gibi ışıldıyordu. Roland binlerce çığlık ve inilti duydu.</p><p class="calibre9">"Sen sevdiğin herkesi ve her şeyi öldüreceksin."</p><p class="calibre9">Konuşan Kaplumbağa'ydı. Sesi şimdi sert ve acımasızdı. "Ve Kule yine de sana karşı sıkıca kapalı olacak."</p><p class="calibre9">Silahşor derin bir soluk aldı. Bütün gücünü topladı. Haykırarak Kaplumbağa'ya cevap verdiği zaman kendi kanından olan bütün kuşaklar adına konuştu. "HAYIR! KAPALI OLMAYACAK! BURAYA VÜCUDUMUN İÇİNDE GELDİĞİM ZAMAN BANA KARŞI KOYAMAYACAK! BABAMIN ADI ÜZERİNE YEMİN EDİYORUM! BANA KARŞI KOYAMAYACAK!"</p><p class="calibre9">"Öyleyse öl," dedi o ses. Roland Kule'nin kurşuni kara dibine savruldu. Orada bir kayaya çarpan bir böcek gibi ölecekti. Ama bu olmadan önce...</p><p class="calibre9">Cuthbert'le Alain durmuş, giderek artan bir kaygıyla Roland'ı seyrediyorlardı. Delikanlı Maerly'in Gökkuşağı'nın bu parçasını iki avucunun arasına almış ve yüzüne doğru kaldırmıştı. Bir insanın tören kupasını şerefe kaldırırken yaptığı gibi. Ağzı büzülen kese buruşmuştu, botlarının tozlu burunlarının üzerinde duruyordu. Roland'ın yanakları ve alnına iki arkadaşının da hoşuna gitmeyen pembe bir pırıltı yayılmıştı. Bu ışık sanki canlıydı. Canlı ve aç.</p><p class="calibre9">İki delikanlı da aynı anda, gözlerini göremiyorum, diye düşündü. Gözleri nerede?</p><p class="calibre9">Cuthbert, "Roland?" diye tekrarladı. "Onlar bize karşı hazırlık yakmadan Darağacı Kayası'na gideceksek o şeyi kaldırmalısın."</p><p class="calibre9">Roland küreyi indirmek için hiçbir hareket yapmadı. Usulca bir şeyler mırıldandı. Cuthbert'le Alain daha sonra izlenimlerini karşılaştırman zaman Roland'ın, "Gökgürültüsü," dediğine karar verdiler.</p><p class="calibre9">Alain, "Roland?" diyerek bir iki adım attı. Neşteri hastanın vücuduna sokan bir cerrahın dikkatiyle sağ elini, başını eğmiş olan Roland dalgın ifadeli yüzüyle kürenin çizdiği kavisin arasına soktu. Ama bir karşılık alamadı. Alain gerileyerek Cuthbert'e döndü.</p><p class="calibre9">Bert öğrenmek istedi. "Ona dokunabiliyor musun?"</p><p class="calibre9">Alain başını salladı. "Hayır. Kesinlikle! Sanki Roland uzaklarda bir yere gitmiş."</p><p class="calibre9">"Onu uyandırmamız gerekiyor." Cuthbert'in sesi hafifçe titriyordu</p><p class="calibre9">Alain, "Vannay bize bir insanın derin bir ipnozdan birdenbire uyandırılırsa çıldırabileceğini söylemişti," dedi. "Hatırladın mı? Bilmiyorum bu cesareti..."</p><p class="calibre9">Roland kımıldandı. Gözlerinin yerindeki pembe çukurlar sanki büyüdü. Delikanlının dudakları iki arkadaşının da çok iyi bildikleri o acı azimle gerildi.</p><p class="calibre9">Silahşor iki çocuğun tüylerinin diken diken olmasına yol açan bit sesle, "Hayır! Kapalı olmayacak!" diye bağırdı. Bu hiç de Roland'ın sesine benzemiyordu. Ya da hiç olmazsa bu yaştaki sesine. Duydukları bir erkeğin sesiydi.</p><p class="calibre9">Alain daha sonra, Roland uyur ve Cuthbert'le ikisi ateşin karşısında otururlarken, "Hayır," diyecekti. "Bu bir kralın sesiydi."</p><p class="calibre9">Ama şimdi iki çocuk sanki orada olmayan ama kükreyen arkadaşlarına dehşetle baktılar. Korkudan felce uğramışlardı.</p><p class="calibre9">"Buraya, vücudumun içinde geldiğim zaman bana karşı koyamayacak! Babamın adı üzerine yemin ediyorum! BANA KARŞI KOYAMAYACAK!"</p><p class="calibre9">Sonra Roland'ın o anormal pembelikteki suratının hatları çarpıldı Hayal edilemeyecek kadar dehşet verici bir şeyle karşılaşan bir insanınki gibi. Cuthbert'le Alain öne doğru atıldılar. Artık arkadaşlarını kurtarmaya çalışırken ona zarar verip vermeyeceklerini düşünecek halde değillerdi. Bir şeyler yapmadıkları takdirde küre gözlerinin önünde Roland'ı öldürecekti.</p><p class="calibre9">Bar K.'deki avluda Cuthbert, Roland'ı yumruklamıştı. Şimdi bu Alain'e düştü. Çocuk sağ yumruğunu olanca şiddetiyle arkadaşının alnının ortasına indirdi. Roland arkaüstü devrilirken küre gevşeyen ellerinin arasından kaydı. Genç silahşorun yüzündeki o korkunç pembelik kayboldu. Cuthbert delikanlıyı yakaladı. Alain de küreyi. Camın o yoğun pembe ışığı garip bir biçimde ısrarla pırıldıyordu. Alain'in gözlerine vuruyor, aklını çekiştiriyordu. Ama delikanlı küreye bakmadan onu kararlılıkla kesenin içine koydu... Kordonu çekip kesenin ağzını kapatırken pembe ışığın kaybolduğunu farketti. Sanki küre yenilgiye uğradığını biliyordu. Hiç olmazsa şimdilik.</p><p class="calibre9">Alain döndü. Roland'ın alnının ortasındaki şişmeye başlayan bereyi görünce yüzünü buruşturdu. "O..."</p><p class="calibre9">Cuthbert, "Bayıldı," dedi.</p><p class="calibre9">"Yakında ayılması iyi olur."</p><p class="calibre9">Cuthbert ona haşince baktı. O her zamanki uysal tavırları kaybolmuştu. "Evet, bu konuda çok haklısın."</p><p class="calibre5" style="margin:0pt; border:0pt; height:1em"> </p><p class="calibre9">Sheemie mutfak bölüğüne inen merdivenin aşağısında duruyordu. Sai Thorin'in gelmesini ya da seslenmesini beklerken ağırlığını endişeyle kâh bir ayağına, kâh diğerine veriyordu. Kadının mutfağa girmesinden beri ne kadar zaman geçtiğini bilmiyordu. Ama bu süre sanki sonsuzmuş gibi geliyordu ona. Sheemie, sai Thorin'in gelmesini istiyordu. Ama daha da çok istediği bir şey vardı: sai Susan'ı da birlikte getirmesi. Bu yer ve bugün Sheemie'nin kalbini korkunç duygularla dolduruyordu. Bu duygular gökyüzü gibi karardıkça kararıyordu. Gökyüzü batıdan gelen dumanlar yüzünden artık görülmez olmuştu. Sheemie orada neler olduğunu bilmiyordu. Ya da bunun daha önce duyduğu gökgürültüsünü andıran seslerle bir ilişkisi olup olmadığını. Tek isteği, dumanın bulanıklaştırdığı güneş batmadan ve gündüzkü soluk hayalet değil gerçek Şeytan Ayı doğmadan konaktan çıkıp gitmekti.</p><p class="calibre9">Koridorla mutfak arasındaki iki tarafa da açılan kapının bir kanadı Maria ve Olive telaşla dışarı çıktı. Yalnızdı.</p><p class="calibre9">"Evet, kız gerçekten kilerde," diyerek parmaklarını kırlaşmaya başlamış olan saçlarının arasına soktu. "O iki pupura'dan ancak bu kadarını öğrenebildim. Yalnızca bu kadarını. O budalaca crunk şivesiyle konuşmaya başlar başlamaz böyle olacağını anladım zaten."</p><p class="calibre9">Mejis vaquero'larının lehçeleri için uygun bir kelime yoktu. Baronluk'un yüksek tabakadan insanları için crunk şivesiyle konuşmak siyasal konumlarını belirtmenin bir göstergesiydi. Olive kilerin önünde bekleyen iki vag'ı tanıyordu. Onların crunk dışında başka lehçeleri konuştuklarını da biliyordu. Olive'in ne dediğini anlamamış gibi yapmak için öyle konuşmuşlardı. Olive'i reddederek hem onu utandırmamak hem de kendilerini utanılacak duruma düşürmemek için kadının sözlerini anlamamış gibi davranmışlardı. Olive de aynı nedenle bu oyuna katılmıştı. Oysa isteseydi onlara crunk şivesiyle yanıt verebilirdi. Hatta adamları annelerinin hiç kullanmadıkları adlarla da çağırabilirdi.</p><p class="calibre9">Olive, "Onlara yukarda birilerinin olduğunu söyledim," diye açıkladı. 'Belki de gümüşleri çalacaklar,' dedim. 'O mamaficio'ları evden atın.' Ama sanki hiçbir şey anlamıyormuş gibi davrandılar. "Alo habk, sai,' diye tekrarlayıp durdular. Kahretsin! Kahretsin!"</p><p class="calibre9">Sheemie adamlara, "Yaşlı koca köpoğlu köpekler," diye sövmek istedi ama sonra sesini çıkarmamaya karar verdi. Olive önünde bir aşağı bir yukarı gidiyor, arada sırada mutfak kapısına öfkeden ateş saçan gözlerle bakıyordu. Sonunda tekrar Sheemie'nin karşısında durdu.</p><p class="calibre9">"Ceplerini boşalt," dedi. "Bakalım ceplerinde 'umutlar' ve 'çelenkler' için neler var."</p><p class="calibre9">Sheemie kadının istediğini yaparak ceplerinden (Stanley Ruiz'in hediyesi olan) küçük bir çakıyla yarısı yenmiş bir kurabiye, büyük bir havai fişeğiyle üç küçük kadın parmağını ve kükürtlü birkaç kibriti çıkardı.</p><p class="calibre9">Olive onları görünce gözleri parladı.</p><p class="calibre5" style="margin:0pt; border:0pt; height:1em"> </p><p class="calibre9">Cuthbert, Roland'ın suratına hafifçe vurdu ama bir sonuç alamadı. Alain onu yana iterek diz çöktü ve silahşorun ellerini tuttu. O zamana kadar "dokunuşu" bu biçimde hiç kullanmamıştı ama ona bunun mümkün olduğunu söylemişlerdi. Yani insanın bazı durumlarda bir diğerinin kafasının içine uzanabileceğini.</p><p class="calibre9">Roland! Roland, uyan. Lütfen! Sana ihtiyacımız var!</p><p class="calibre9">Önce hiçbir şey olmadı. Sonra Roland kımıldanarak bir şeyler mırıldandı ve ellerini Alain'in parmaklarının arasından çekti. O gözlerini açmadan bir saniye önce iki çocuk da aynı korkuyu duydular. Arkaçlarının gözlerinin yerine o çıldırtıcı pembe ışık olabilirdi.</p><p class="calibre9">Ama gördükleri gerçekten Roland'ın gözleriydiler. Genç silahşorun soğuk mavi gözleri.</p><p class="calibre9">Delikanlı ayağa kalkmak için çabalayıp da beceremeyince ellerini uzattı. Cuthbert bir elini tuttu, Alain de diğerini. Arkadaşlarını çekerek ayağa kaldırırlarken Cuthbert acayip ve korkutucu bir şeyi farketti. Roland'ın saçlarının arasında kır teller vardı. Cuthbert o sabah böyle bir şey olmadığına yemin edebilirdi. Ama bu sabah çok çok gerilerde kalmıştı.</p><p class="calibre9">"Ne kadar baygın kaldım?" Roland alnının ortasındaki bereye parmaklarının ucuyla dokunarak yüzünü buruşturdu.</p><p class="calibre9">Alain, "Fazla değil," dedi. "Belki beş dakika. Roland, sana vurduğum için üzgünüm ama bunu yapmak zorunda kaldım... O şeyin seni öldürmek üzere olduğunu sandım."</p><p class="calibre9">"Belki de öyleydi. Küre güvende mi?"</p><p class="calibre9">Alain sessizce ağzı büzük keseyi işaret etti. "İyi. Onu bu ara birinizden birinin taşıması daha iyi olur. O beni..."</p><p class="calibre9">Roland uygun sözcükleri aradı ve bulunca da dudaklarının ucu soğuk bir gülümsemeyle büküldü, "...baştan çıkarabilir. Hemen atlarımızla Darağacı Kayası'na gidelim. Bitirmemiz gereken bir işimiz var."</p><p class="calibre9">Cuthbert, "Roland..." diye başladı.</p><p class="calibre9">Bir elini eyer kaşına atmış olan genç silahşor dönüp ona baktı.</p><p class="calibre9">Cuthbert dudaklarını yaladı. Alain arkadaşının bir an o soruyu soramayacağını sandı. Bunu sen yapamazsan ben yaparım, diye düşündü... Ama Bert konuşmayı başardı.</p><p class="calibre9">"Ne gördün?"</p><p class="calibre9">Roland, "Pek çok şey," dedi. "Pek çok şey gördüm. Ama bunların çoğunu unutmaya başladım bile. Uyandığın zaman rüyaları yavaş yavaş unutmak gibi bir şey bu. Hatırladıklarımı size yolda anlatırım. Her şeyi öğrenmelisiniz. Çünkü bunlar bütün durumu değiştiriyor. Gilead'a döneceğiz ama orada fazla kalamayacağız."</p><p class="calibre9">Alain atına biniyordu. "Bundan sonra nereye gideceğiz?"</p><p class="calibre9">"Batıya. Kara Kule'yi bulmaya çalışacağız. Yani bugün sağ kalabilirsek. Haydi, gelin. O tankerlerle ilgilenelim."</p><p class="calibre9">İki vaq sigaralarını sardıkları sırada yukarda gürültülü bir patlama oldu. Adamlar irkilerek birbirlerine baktılar. Kâğıtlara koydukları tütünler küçük kahverengi kar taneleri gibi yere uçuştu. Kapılar hızla açıldı Yine Belediye Başkanı'nın dul karısı gelmişti. Bu sefer yanında bir hizmetçi kız vardı. Vaq'lar onu iyi tanıyorlardı. Piyano Çiftliği'nden eski bir arkadaşlarının kızı Maria Tomas'dı.</p><p class="calibre9">Maria adamların bildikleri crunk şivesiyle, "O hırsız köpekler evi tutuşturdular!" diye bağırdı. "Haydi, gelin! Yardım edin!"</p><p class="calibre9">"Maria sai, bize nöbet beklememiz emredildi..."</p><p class="calibre9">Maria, "Kilere bir putina mı kilitlendi?" diye bağırdı. Gözleri ateş saçıyordu. "Haydi gelin, ahmak eşekler! Yoksa her taraf tutuşacak! Ondan sonra Senyor Lengyll'e Deniz Kıyısı tepenizde yanarken neden burada uyukladığınızı anlatırsınız!"</p><p class="calibre9">Olive de, "Haydi! Yoksa korkuyor musunuz?" diye onları azarladı.</p><p class="calibre9">Yukarda, büyük salonda birkaç hafif patlama daha oldu. Sheemie kadın parmaklarını tutuşturuyordu; perdeleri yakmak için aynı kibriti kullandı.</p><p class="calibre9">İki viejos birbirlerine baktılar. Yaşça daha büyük olanı, Andemay, diyerek Maria'ya döndü. Artık crunk'tan vazgeçmişti. "Bu kapıya dikkat et."</p><p class="calibre9">Kız başını salladı. "Gözlerimi bir şahin gibi oraya dikeceğim."</p><p class="calibre9">İki yaşlı adam telaşla çıktılar. Biri bola'sının kordonunu kavramışa Diğeri belindeki kınından uzun bir bıçağı çıkarıyordu.</p><p class="calibre9">Koridorun dibindeki merdivenden çıkan adamların ayak seslerini duyar duymaz Olive, Maria'ya dönerek başını salladı. Maria sürgüleri çekti. Susan hemen dışarı fırladı. Önce bir kadına, sonra diğerine bak ti. Çekine çekine hafifçe gülümsedi. Maria, hanımının şiş yüzünü ve burnunun etrafındaki kurumuş kanları görünce inledi.</p><p class="calibre9">Susan hizmetçi kız yüzüne dokunamadan onun elini tutarak usulca parmaklarını sıktı. "Sence Thorin beni şimdi ister miydi?" diye sordu. Sonra birdenbire onu kurtarmaya gelen ikinci kadının kim olduğunu kavradı. "Olive... sai Thorin... Çok üzgünüm. Acımasız davranmak istemedim. Ama şuna inanmalısınız. Roland, yani Will Dearborn hiçbir zaman..."</p><p class="calibre9">Olive, "Bunu çok.iyi biliyorum," dedi. "Ama şimdi bunu konuşacak zamanımız yok. Haydi, gel."</p><p class="calibre9">Maria'yla birlikte Susan'ı mutfaktan çıkardı. Ana katlara çıkan merdivenden uzaklaştırarak alt katta, en batı uçtaki depolara doğru götürdü. Kuru yiyeceklerin konduğu depoda diğer ikisine beklemelerini söyledi. Olive onları beş dakika kadar bekletti. Ama Susan'la Maria'ya sanki sonsuza kadar beklemişler gibi geldi.</p><p class="calibre9">Olive geri döndüğü zaman arkasında çok parlak renkli bir serape vardı. Ona göre çok büyüktü; kocasının olabilirdi. Ama Susan onun ölmüş olan başkana göre de fazla geniş olduğunu düşündü. Olive ayağının takılmaması için serape'nin bir kısmını kot pantolonunun yanına sıkıştırmıştı. Koluna da battaniye gibi iki serape'yi daha almıştı. Bunlar hem daha küçük, hem de daha hafifti. Kadın, "Bunları giyin," dedi. "Hava soğuyacak."</p><p class="calibre9">Üçü birden kuru yiyecek deposundan çıktılar. Hizmetkârların kullandığı dar koridordan arka avluya doğru gittiler. Şansları yardım ederse Sheemie onları orada atlarla bekleyecekti. Olive bütün kalbiyle şanslarının onlara yardımcı olması için dua ediyordu, Susan'ın güneş batmadan Hambry'den uzaklaşmasını istiyordu. Ve ay doğmadan önce.</p><p class="calibre5" style="margin:0pt; border:0pt; height:1em"> </p><p class="calibre9">Batıya, Darağacı Kayası'na doğru giderlerken Roland arkadaşlarına "Susan'ı yakalamışlar," diye açıkladı. "Cam kürede ilk gördüğüm bu oldu."</p><p class="calibre9">O kadar dalgın bir tavırla konuşmuştu ki, Cuthbert neredeyse atının dizginlerini çekecekti. Yanındaki bu genç, son aylardaki ateşli âşığa hiç benzemiyordu. Sanki Roland kürenin içindeki pembe havada ilerlemek için bir düş bulmuştu. Ve bir yanı hâlâ orada ilerliyordu.</p><p class="calibre9">Cuthbert kendi kendine, yoksa düş mü onu sürüklüyor, diye merak etti.</p><p class="calibre9">Alain, "Ne?" diye sordu. "Susan'ı yakalamışlar mı? Nasıl? Kimler? O iyi mi?"</p><p class="calibre9">"Onu Jonas yakalamış. Susan'a biraz zarar vermiş ama fazla değil, iyileşecek... ve yaşayacak. Susan'ın hayatının tehlikede olduğuna bir an için bile inansaydım hemen geri dönerdim."</p><p class="calibre9">İlerde Darağacı Kayası tozların arasında bir serap gibi kâh beliriyor, kâh kayboluyordu. Cuthbert güneş ışınlarının tankların üzerinde belli belirsiz yıldızcıklar çizdiğini görebiliyor, insanları da seçiyordu. Çok kalabalıktılar. Sürüyle de at vardı. Cuthbert kendi atının boynuna usulca vurdu, sonra da Alain'in, Lengyll'in makineli tüfeğini aldığından emin olmak için arkadaşına baktı. Neyse Alain silahı almıştı. Cuthbert sapanın yerinde olup olmadığını anlamak için elini arkasına, beline uzattı. O da yerli yerindeydi. Geyik derisinden kurşun kesesi de öyle. Şimdi kesenin içinde çelik bilyelerden başka Sheemie'nin çaldığı o büyük havai fişeklerinden de vardı.</p><p class="calibre9">Cuthbert, Roland aslında geri dönmemek için bütün irade gücünü kullanıyor, diye düşündü. Bu gerçek onu rahatlattı. Roland bazen onu korkutuyordu. Genç silahşorun içinde çeliğin de ötesinde bir şey vardı. Çılgınlık gibi bir şey. Bu durumda onun sizden yana olmasına seviniyordunuz... Ama çoğu zaman içinde öyle bir şey olmamasını diliyordunuz. Kimin tarafında olursa olsun.</p><p class="calibre9">Alain, "Susan nerde?" diye sordu.</p><p class="calibre9">"Reynolds onu Deniz Kıyısı'na geri götürmüş... Şimdi kilerde hapis... Ya da hapisti. Hangisi olduğunu kesinlikle söyleyemeyeceğim. Çünkü..." Roland durakladı. Düşünüyordu. "Küre ileriyi görüyor. Ama bazen bunun da ötesinde oluşmaya başlayan geleceği görüyor."</p><p class="calibre9">Alain, "Gelecek şimdiden nasıl oluşmaya başlar?" diye sordu.</p><p class="calibre9">"Bilmiyorum. Ve her zaman böyle olduğunu da sanmıyorum. Bence bu, Maerlyn'in Gökkuşağı'ndan çok dünyayla ilgili. Şimdi zaman bir tuhaf. Bunu biliyoruz, öyle değil mi? Bazı şeylerin... kayar gibi olduğunu. Sanki her tarafta incecik var. Her şeyi bozuyor. Ama Susan güvende. Bunu biliyorum. Ve bu da bana yetiyor. Sheemie, Susan'a yardım edecek... Ya da şimdi ediyor. Jonas nasıl olduysa Sheemie'yi gözden kaçırmış. O da Deniz Kıyısı'na kadar Susan'ı izlemiş."</p><p class="calibre9">Alain, "Aferin Sheemie'ye!" diye bağırarak yumruğunu salladı, "yaşasın." Sonra ekledi. "Ya biz? O gelecekte bizi de gördün mü?"</p><p class="calibre9">"Hayır. O görüntü çok çabuk geçti. Küre beni yakalayıp götürmeden önce çabucak bir göz atabildim. Sanki beni uzaklara uçurdu. Ama... ufukta duman olduğunu gördüm. Bunu hatırlıyorum. Yanan tankerlerden çıkan dumanlar da olabilir, Eyebolt'un ağzına yığılan çalılardan çıkanlar da. Ya da ikisi birden. Bana başarılı olacakmışız gibi geliyor."</p><p class="calibre9">Cuthbert arkadaşına şaşkınlık ve üzüntüyle bakıyordu. Sorumluluklarını hatırlatmak için yumruklayarak avlunun tozlarının üzerine yuvarlamak zorunda kaldığı o çılgınca âşık genç... şimdi neredeydi o? Onu ne değiştirmiş, saçlarının arasında beyaz tellerin belirmesine ne sebep olmuştu?</p><p class="calibre9">Cuthbert genç silahşoru dikkatle süzerek, "İlerdeki çarpışmadan sağ çıkarsak," dedi. "Susan bizimle yolda buluşacak, öyle değil mi, Roland?"</p><p class="calibre9">Arkadaşının yüzünde beliren ıstırap dolu ifadeyi görünce o genç âşığın hâlâ orada olduğunu anladı. Ama küre onun sevincini almış, geride sadece keder bırakmıştı. Bunu ve yeni bir amacı. Evet, Cuthbert bunu çok iyi hissediyordu. Ama bu amaç henüz açıklanmıştı.</p><p class="calibre9">Roland, "Bilmiyorum," diye cevap verdi. "Nerdeyse onun bizimle buluşmamasını dileyeceğim. Çünkü artık hiçbir zaman eskisi gibi olamayacağız."</p><p class="calibre9">"Ama ne?" Cuthbert bu kez gerçekten dizginleri çekti.</p><p class="calibre9">Roland ona sakin sakin baktı ama gözleri dolmuştu.</p><p class="calibre9">"Biz ka'nın kuklalarıyız," dedi. "Susan, 'Ka rüzgâr gibi,' diyor." Önce solundaki Cuthbert'e baktı, sonra da sağındaki Alain'e. "Kule bizim ka'mız. Özellikle benim. Ama Susan'ın değil. Susan da benim olmadığı gibi. John Farson'un bizim ka'mız olmadığını biliyoruz. Onun adamana doğru Farson'u yenmek için gitmiyoruz. Sadece onlar bizim yolumuzun üzerindeler." Bir an durdu. "Size başka ne söylememe gerek var?" dermiş gibi elini kaldırdı, sonra da indirdi.</p><p class="calibre9">Cuthbert sabırla, "Kule diye bir şey yok ki, Roland," dedi. "O cam kürede ne gördüğünü bilmiyorum. Ama Kule diye bir şey yok. Şey, bir sembol olarak var belki de. Arthur'un Kupası ya da İsa'nın Çarmıhı gibi. Ama gerçek bir şey değil. Gerçek bir bina..."</p><p class="calibre9">Roland onun sözünü kesti. "Evet, o gerçek!"</p><p class="calibre9">İki arkadaş kararsızca ona baktılar. Genç silahşorun suratında hiçbir kuşku yoktu.</p><p class="calibre9">"O gerçek. Ve bunu babalarımız da biliyor. Karanlık toprakların ötesinde Uç-Dünya var. O toprakların adını şimdi hatırlayamıyorum Unuttuğum şeylerden biri de bu. Kara Kule de o Uç-Dünya'da. Onun varlığı babalarımızın sakladığı bir sır. Dünya çökerken onları bunca yıl boyunca bir ka-tet olarak birarada tutan da bu. Gilead'a döndüğümüz zaman onlara gördüklerimi anlatacağım. Tabii dönebilirsek. Ve ben şimdi dönebileceğimize inanıyorum. O zaman babalarımız sözlerimi destekleyecekler."</p><p class="calibre9">Alain, "Bütün bunları kürenin içinde mi gördün?" diye sordu. Sesi duyduğu huşu yüzünden alçalmıştı.</p><p class="calibre9">"Ben birçok şey gördüm."</p><p class="calibre9">Cuthbert, "Ama Susan Delgado'yu değil," dedi.</p><p class="calibre9">"Öyle. Bizim ilerdeki adamlarla işimiz bittiği ve Susan da Mejis'le ilişkisini kestiği zaman onun ka-tet'imizde oynadığı rol sona erecek. Kürenin içinde bana seçme hakkı tanıdılar. Ya Susan... onun kocası ve şimdi karnında taşıdığı çocuğun babası olarak yaşamak... ya da Kara Kule." Roland titreyen eliyle yüzünü sildi. "Aslında hemen Susan'ı seçerdim ama bir tek şey vardı. Kule harap oluyor. O yıkılırsa bildiğimiz her şey yok olup gidecek. Hayal edemeyeceğimiz kadar müthiş bir kargaşa başlayacak. Gitmeliyiz... Ve gideceğiz." Kırışmamış, taze yanaklarının yukarsında, taze ve kırışmamış alnının altında çok yaşlı bir katilin gözleri vardı. Eddie Dean'in ilk kez bir uçağın tuvaletindeki aynada göreceği o gözler. Ama şimdi bu gözler çocuksu yaşlarla doluydu.</p><p class="calibre9">Ancak sesi hiç de çocuksu değildi.</p><p class="calibre9">"Ben Kule'yi seçiyorum. Seçmek zorundayım. Susan başka biriyle mutlu ve uzun bir hayat sürsün. İlerde sürecek de. Bana gelince, ben Kule'yi seçiyorum."</p><p class="calibre5" style="margin:0pt; border:0pt; height:1em"> </p><p class="calibre9">Susan, Sheemie'nin büyük salondaki perdeleri tutuşturduktan sonra bir koşu arka avluya getirdiği Pylon'a bindi. Olive Thorin, Baronluk'un iğdiş edilmiş küheylanlarından birinin sırtındaydı. Sheemie'yi arkasına almıştı. Çocuk Capi'nin ipini tutuyordu. Maria arka kapıyı açarak onlara, "Şansınız açık olsun," dedi. Grup hızla uzaklaşmaya haşladı. Güneş, batı ufkuna yaklaşmıştı. Rüzgâr daha önce etrafa yayılan dumanları süpürüp götürmüştü. Çölde ne olduysa artık sona ermişti... Ya da şimdiki zamanın başka bir katmanında oluyordu.</p><p class="calibre9">Susan, Roland, iyi durumda olmalısın, diye düşündü. Seni çok yakında göreceğim, sevgilim... Mümkün olduğu kadar çabuk.</p><p class="calibre9">Kız yarım saat kadar sessizce ilerledikten sonra, "Neden kuzeye doğru gidiyoruz?" diye sordu.</p><p class="calibre9">"Çünkü en iyisi kıyı yolu."</p><p class="calibre9">"Ama..."</p><p class="calibre9">"Hişş! Senin kaçtığını görünce önce evi arayacaklar. Tabii konak yanıp kül olmazsa. Seni evde bulamayınca adamları Büyük Yol boyunca batıya yollayacaklar." Olive, Susan'a bir göz attı. Şimdi Hambry' lilerin tanıdığı... ya da tanıdığını sandığı, hakkında pek konuşulmayan telaşlı kadına benzemiyordu. "Ben senin o yönü seçeceğini bildiğime göre, diğerleri de bilecektir. Karşılaşmamamız gereken kimseler."</p><p class="calibre9">Susan sesini çıkarmadı. Aklı konuşamayacak kadar karışmıştı. Ama Olive ne yapması gerektiğini biliyordu. Kız da bu yüzden ona minnet duyuyordu.</p><p class="calibre9">"Onlar havayı koklayarak batıya doğru gittikleri sırada karanlık bastıracak. Bu geceyi buradan yedi kilometre kadar ötedeki denize yakın mağaraların birinde geçireceğiz. Ben bir balıkçının kızıyım. Bütün o mağaraları biliyorum. Bu konuda benden daha bilgilisi yoktur." Çocukken oynadığı mağaralardan söz etmek Olive'i neşelendirdi. "Yarın istersen batıya doğru gideriz. Korkarım bir süre tombul ve yaşlı bir dulla yol arkadaşlığı yapacaksın. En iyisi bu fikre alışmaya çalış."</p><p class="calibre9">Susan, "Çok iyisiniz," dedi. "Sheemie'yle beni yalnız yollamalısınız, sai."</p><p class="calibre9">"Ve geri döneyim, öyle mi? Neye döneceğim? Ah, ben mutfakta ekleyen yaşlı iki vag'a bile söz geçiremiyorum. Artık buranın patronu olan Lengyll. Bekleyip bu işi nasıl yaptığını görmek istediğim de yok. Belki o benim deli olduğumu iddia edip pencereleri parmaklıklı bir hücreye kapatılmamı ister. Kendini o zaman daha güvende hisseder. Ya da kentte kalıp Hash Renfrew'nun ayaklarını masalarıma dayayarak nasıl Belediye Başkanlığı yaptığını mı görmeliyim?" Olive güldü. İçten bir gülüştü bu.</p><p class="calibre9">"Sai, çok üzgünüm."</p><p class="calibre9">Olive inanılmayacak kadar neşeli bir tavırla, "Daha sonra hepimiz üzüleceğiz," dedi. "Şu anda en önemlisi o mağaralara kimseye görünmeden erişebilmek! Herkes birdenbire ortadan kayboluverdiğimizi sanmalı! Dur!"</p><p class="calibre9">Olive atının dizginlerini çekerek üzengilerin üzerinde yükseldi. Uygun yerde olup olmadıklarını anlamak için etrafına bakındı. Sonra da başını salladı. Sheemie'yle konuşmak için döndü.</p><p class="calibre9">"Delikanlı, artık ihtiyar katırına binerek Deniz Kıyısı'na dönmenin zamanı geldi. Peşimizden gelen atlılar varsa onları uygun birkaç sözcükle geri çevirmelisin. Bunu yapar mısın?"</p><p class="calibre9">Sheemie çok üzüldü. "Ben uygun sözcükler bilmiyorum, sai Thorin. Gerçekten. Ben hiç sözcük bilmiyorum zaten."</p><p class="calibre9">"Saçma." Olive, Sheemie'yi alnından öptü. "Katırı şöyle tırısa kaldır. Güneş, şu tepeleri aydınlattığı zaman arkamızdan gelen kimse olmadığını anlarsan yeniden kuzeye dön. Ve bizi izle. Biz seni yol tabelasının yanında bekleyeceğiz. Nereyi kastettiğimi biliyor musun?"</p><p class="calibre9">Sheemie bildiğini sanıyordu. Hem de bu tabela kendi küçük dünyasının en kuzey sınırını belirtmesine rağmen. "Şu kırmızı tabela mı? Üzerinde bir sombrero var. Ok da kenti işaret ediyor."</p><p class="calibre9">"Evet, ta kendisi. Karanlık bastıktan sonra fazla ilerleyemeyeceksin. Ama bu gece ay çok parlak olacak. Hemen gelemezsen biz seni bekleriz. Ama şimdi geri dönmen ve bizi izleyen adamlar varsa onları şaşırtman gerekiyor. Beni anlıyor musun?"</p><p class="calibre9">Sheemie anlıyordu. Olive'in atından kayarak indi. Dilini şaklatarak Caprichoso'yu öne çıkardı ve katırın sırtına tırmandı. Hayvanın sırtına otururken katırın ısırdığı yer acıdığı için yüzünü buruşturdu. "Dediğini yapacağım, Olive sai."</p><p class="calibre9">"Aferin, Sheemie. Aferin. Haydi şimdi git bakalım."</p><p class="calibre9">Susan, "Sheemie," dedi. "Lütfen bir dakika yanıma gel."</p><p class="calibre9">Çocuk bu isteği yerine getirdi. Şapkasını önünde tutuyor ve kıza taparcasına bakıyordu. Susan eğilerek onu öptü. Ama alnından değil, dudaklarından. Sheemie neredeyse bayılacaktı.</p><p class="calibre9">Kız, "Teşekkür ederim, sai," dedi. "Her şey için."</p><p class="calibre9">Sheemie başını salladı. Konuşmaya başladığı zaman sesi ancak bir fısıltı gibiydi. "Bu sadece ka'ydı. Bunu biliyorum... Ama seni seviyorum, Susan sai. Güvenle git. Yakında görüşürüz."</p><p class="calibre9">"Bunu sabırsızlıkla bekleyeceğim."</p><p class="calibre9">Ama ikisi için de "yakında" diye bir şey yoktu. Ne de ilersi. Sheemie katırın sırtında güneye doğru giderken bir defa dönüp geriye baktı ve el salladı. Susan da elini kaldırarak ona karşılık verdi. Sheemie'nin kızı bu son görüşüydü. Belki de birçok açıdan böylesi daha iyi oldu.</p><p class="calibre9">Latigo Darağacı Kayası'ndan bir buçuk kilometre öteye nöbetçiler dikmişti. Ama Roland, Cuthbert ve Alain'in tanklara yaklaşırlarken rastladıkları sarışın çocuk şaşkındı, kendine güvenemiyordu. Kimse için bir tehlike kaynağı değildi. Delikanlının ağzının ve burnunun etrafında iskorbüt yaraları vardı. Bundan da Farson'un bu görev için yolladığı adamların atlarını hızla sürerek uzun yollar aştıkları ve fazla taze yiyecek bulamadıkları anlaşılıyordu.</p><p class="calibre9">Cuthbert İyi Adam'ın işaretini yaptı. Ellerini kenetleyerek göğsüne götürdü. Sol eli sağın üzerindeydi. Sonra da iki elini birden sarışın gence uzattı. Bu sigul genç nöbetçinin minnetle gülümsemesine ve aynı şeyi tekrarlamasına neden oldu.</p><p class="calibre9">Sarışın delikanlı koyu bir İç-Dünya lehçesiyle, "Orada, gerilerde neler oluyor?" diye sordu. Roland onun bir kuzeyli gibi konuştuğunu düşündü.</p><p class="calibre9">Cuthbert cevap verdi. "Üç çocuk iki önemli adamı öldürdü. Sonra da dağa kaçtılar." Korkunç bir taklit yeteneği vardı. Şimdi de sarışın gencin aksanını kusursuzca taklit ediyordu. "Bir çarpışma oldu. Tabii artık sona ermiş olmalı. Ama çarpışma korkunçtu."</p><p class="calibre9">"Ne..."</p><p class="calibre9">Roland sert sert, "Zamanımız yok," dedi. "Haberler getirdik." Ellerini göğsünde kavuşturdu, sonra da öne doğru uzattı. "Selam! Farson!"</p><p class="calibre9">Sarışın çocuk da hemen, "İyi Adam!" diye karşılık vererek Roland'ı selamladı. Genç silahşorun yüzündeki ifadeden, zamanımız olsaydı bu gence nereden geldiğini ve kimlerden olduğunu sorardım, diye düşündüğü anlaşılıyordu. Üç arkadaş sarışın nöbetçinin önünden geçerek Latigo'nun kampının sınırını aştılar. Her şey bu kadar kolay oldu.</p><p class="calibre9">Roland, "Unutmayın," dedi. "Vurup kaçacağız. Hiçbir şey için yavaşlamayacağız. Ulaşamadıklarımızı geride bırakacağız, ikinci bir saldırı olmayacak."</p><p class="calibre9">Cuthbert, "Tanrılar," diye mırıldandı. "İkinci diye bir şeyi ağzına bile alma." Ama gülümsüyordu. Sapanını ilkel kılıfından çıkarıp başparmağıyla lastiğini denedi. Sonra yine başparmağını yalayarak elini rüzgâra doğru kaldırdı. Bu yönde ilerlerlerse bir sorun çıkmayacaktı. Rüzgâr sertti ama arkalarından esiyordu.</p><p class="calibre9">Alain, Lengyll'in makineli tüfeğini omzundan indirerek ona kuşkuyla baktı. Sonra da sürgüyü geri çekti. "Bu silah konusunda tereddütlerim var. Tüfek dolu nasıl kullanılacağını anladığımı sanıyorum. Ama..."</p><p class="calibre9">Roland, "Öyleyse onu kullan," dedi. Üç arkadaş şimdi gitgide hızlanıyorlardı. Atlarının nalları bastırılmış toprağa gürültüyle vuruyordu. Rüzgâr şiddetlenerek serape'lerinin önünü şişirdi. "O silah böyle işler için yapılmış. Tutukluk yaparsa makineliyi at ve kendi tabancanı kullan. Hazır mısın?"</p><p class="calibre9">"Evet, Roland."</p><p class="calibre9">"Ya sen?"</p><p class="calibre9">Bert abartılı bir Hambry lehçesiyle, "Evet," dedi. "Hazırım. Gerçekten."</p><p class="calibre9">İlerde grup grup insanlar tankerlerin önünden, arkasından dolaşarak sıraya dizilmiş taşıtları gitmeye hazırlarken toz bulutlan yükseliyordu. Atsız adamlar dönerek yeni gelenlere merakla baktılar. Ama tehlikeli olacak bir endişeye kapılmadılar.</p><p class="calibre9">Roland iki tabancasını da çekti. "Yaşasın!" diye haykırdı. "Yaşasın! Gilead!"</p><p class="calibre9">Aceleci'yi mahmuzlayarak dörtnala koşturmaya başladı. Diğer iki çocuk da onu izlediler. Cuthbert yine ortadaydı. Dizginlerin üzerine oturmuş, sapanını eline almıştı. Sıkıca birbirine bastırdığı dudaklarının arasından kükürtlü kibritler uzanıyordu.</p><p class="calibre9">Silahşorlar çılgın gibi atlarını Darağacı Kayası'na doğru sürdüler.</p><p class="calibre5" style="margin:0pt; border:0pt; height:1em"> </p><p class="calibre9">Susanla Olive, Sheemie'yi güneye doğru yolladıktan yirmi dakika sonra sert bir virajı döndüler ve üç atlıyla karşı karşıya geldiler. Kız aksam güneşinin eğrilemesine gelen ışıklarında ortadaki adamın elindeki mavi tabut dövmesini gördü. Reynolds'du bu adam. Susan'ın yüreğine indi.</p><p class="calibre9">Reynolds'un solundaki adamı tanımıyordu. Başında lekeli bir kovboy şapkası vardı, tembel tembel, yan yan bakıyordu. Solundaki taş Kalpli bir vaize benzeyen adamsa Laslo Rimer'di. Reynolds, Susan'a gülümsedikten sonra dönüp Rimer'e baktı.</p><p class="calibre9">"Ah, Las'la ben bilmem ne kâtibi ve feşmeken bakanı olan kardeşini yolcu etmek için birer kadeh içki bile içemedik," dedi. "Kente gelir gelmez bizi ayağımızın tozuyla buraya yolladılar. Bunu yapmak istemiyordum ama... Kahretsin! O yaşlı kadın müthiş biri! Bir cesedi bile cinsel ilişkide bulunmaya kandırabilir. Bu kabalığımı bağışlayın. Ama korkarım halanın bir iki tahtası eksilmiş, sai Delgado. O..."</p><p class="calibre9">Susan ona, "Arkadaşların öldü," diye açıkladı.</p><p class="calibre9">Reynolds durakladı, sonra da omzunu silkti. "Ah... Belki öyle, belki değil. Ama onlar sağ olsalar bile ben yine de yalnız başıma gitmeye karar verdim. Fakat kentte bir gece daha kalabilirim. Şu Hasat meselesi... Dış Kavis'tekilerin bu bayramı kutlamalarıyla ilgili çok şey duydum. Özellikle ateş konusunda."</p><p class="calibre9">Yan yan bakan adam boğazında balgam varmış gibi bir ses çıkararak güldü.</p><p class="calibre9">Olive, "Çekilin de geçelim," dedi. "Bu kız hiçbir şey yapmadı. Ben de öyle."</p><p class="calibre9">Rimer, "O Dearborn'un kaçmasına yardım etti," diye homurdandı. Senin kocanı ve benim kardeşimi öldüren katilin! Bu 'hiçbir şey' diye tanımlanamaz."</p><p class="calibre9">Olive, "Tanrılar Kimba Rimer'i o açıklığa götürsünler," dedi. "Ama aslında gerçek şu: Kardeşin bu kentin hazinesinin yarısını götürdü. John Farson'a vermediklerini de kendine sakladı."</p><p class="calibre9">Rimer tokat yemiş gibi irkildi.</p><p class="calibre9">"Ah, bunu bildiğimin farkında değildin sanırım! Hepiniz beni çok aşağı gördünüz, Laslo. Buna kızabilirim... Ama senin gibilerin bana önem vermelerini neden isteyeyim? Midemi bulandıracak kadar çok şey bildiğimi söyleyelim, olsun bitsin. Şu yanındaki atlının..."</p><p class="calibre9">Rimer, "Kes sesini!" diye bağırdı.</p><p class="calibre9">"...kardeşinin o kara kalbini yarıp açtığından eminim! Sai Reynolds'un o sabah erkenden o bölüğe girdiğini görmüşler. Bana öyle söylediler..."</p><p class="calibre9">"Kes sesini, dişi köpek!"</p><p class="calibre9">Reynolds, "Onu dinleyip dilini tutsan daha iyi olur, sai," dedi. Yüzündeki o tembelce, neşeli ifade kaybolur gibi olmuştu. Susan, insanların neler yaptığını bilmelerinden hoşlanmıyor, diye düşündü. Hatta en güçlü adam durumuna gelmiş olmasına ve diğerlerinin öğrendiklerinin ona bir zararı dokunmayacağını bilmesine rağmen. Ve tabii Jonas'sız yine de zayıf. Çok zayıf. Kendisi de bunu biliyor.</p><p class="calibre9">Olive, "Bırakın da geçelim," dedi.</p><p class="calibre9">"Hayır, sai, bunu yapamam."</p><p class="calibre9">"O halde ben size yardım edeyim. Olur mu?"</p><p class="calibre9">Olive bu konuşma sırasında elini usul usul o çok bol serape'sinin altına sokmuştu. Şimdi büyük ve eski bir silah çıkardı. Tabancanın kabzası sararmış fildişinden, telkari süslemeli namlusu lekeli eski gümüştendi. Tepesinde pirinçten barut ve ateş yeri vardı.</p><p class="calibre9">Olive aslında silahı çekmese daha iyi olacaktı. Tabanca serape'sine takıldı. Kadın onu zorlukla kurtarabildi. Horozu itmeseydi yine daha iyi olacaktı. Bunu yapmak için iki başparmağını kullanmak ve uzun uzun uğraşmak zorunda kaldı. Ama üç adam Olive'in elindeki tüfek yavrusu yüzünden şaşıp kalmışlardı. Diğer ikisi gibi Reynolds da. Ağzı bir karış açık, atın sırtında oturuyordu. Jonas bu sahneyi görseydi hüngür hüngür ağlardı.</p><p class="calibre9">Yolu kapamış olan üç adamın arkasından yaşlı, çatlak bir ses yükseldi. "Onu öldürün! Neniz var sizin, gerizekâlılar? ONU GEBERTİN!"</p><p class="calibre9">Reynolds bu çığlıkları duyunca irkildi ve elini tabancasına attı.</p><p class="calibre9">Çok hızlı hareket etti ama Olive'e fazla zaman tanımıştı. Yenilmişti. Keklikle. Tabancasının kabzasını kavrayarak silahını kılıfından çıkarırın Belediye Başkanı'nın dul karısı harekete geçti. Eski silahı iki eliyle kavrayarak tadı kötü bir şey yemek zorunda kalan küçük bir kız gibi gözlerini yumdu. Ve tetiği çekti.</p><p class="calibre9">Kıvılcım çaktı ama barut ıslaktı. Sadece puuuf diye bir ses çıkardı ve mavi dumanlar arasında kayboldu. Silahtan fırladığı takdirde Clay Reynolds'un kafasını uçuracak büyüklükteki kurşun namlunun içinde kaldı.</p><p class="calibre9">Bir an sonra Reynolds'un tabancası patladı. Olive'in atı kişneyerek şaha kalktı. Kadın iğdiş edilmiş küheylanın üzerinden tepetaklak yere düştü. Serape'sinin turuncu çizgisinde kara bir delik açılmıştı. Kadının tam kalbinin üzerindeki çizgide.</p><p class="calibre9">Susan çığlıklar attığını farketti. Sanki sesi çok uzaklardan geliyordu. Belki bir süre bağırmayı sürdürecekti. Ama sonra yoldaki adamların arkasından gelen bir midillinin nal seslerini duydu... Ve ne olduğunu anladı. Tembel bakışlı adam onun görmesi için yana çekilmeden önce bile anladı ve sustu.</p><p class="calibre9">Cadıyı dörtnala Hambry'ye götürerek bitkin düşen midillinin yerine yenisi koşulmuştu. Ama araba aynıydı. Aynı siyah araba, aynı sarı tılsımlı işaretler ve aynı sürücü. Rhea elinde dizginler, arabada oturuyordu. Başını paslanmış eski bir robot gibi iki yana sallıyor, Susan'a neşesizce sırıtıyordu. Bir ceset de ancak böyle sırıtırdı.</p><p class="calibre9">Cadı, Susan dürüst olduğunun kanıtlanması için o uzun aylar önceki gece kulübeye gittiği zaman yaptığı gibi, "Merhaba, tatlım," dedi. Kız o gece Cöos Tepesi'ne giderken çoğunlukla koşmuştu. Sırf neşeli olduğu, Öpen Ay'ın ışıkları altında kanı kaynadığı için. Yüzü pembeleşmişti. "Kayıtsız Aşk" şarkısını söylüyordu.</p><p class="calibre9">Rhea dilini şaklatarak midilliyi atlıların birkaç adım önünde durdurdu. "Biliyor musun, dostların ve cilveleştiğin o çocuk benim küremi çaldılar." Reynolds bile büyücüye endişeyle bakıyordu. "O güzelim sihirli küremi aldılar. O kötü çocuklar bunu yaptılar işte. O çok çok kötü çocuklar. Ama küre bendeyken bana çok şey gösterdi. Evet, öyle ya Küre ileriyi görüyor. Hem de birkaç biçimde. Bunların çoğunu unuttum... Ama hangi yoldan geleceğini değil, tatlım. Ölüsü şurada yatan o yaşlı dişi köpeğin seni nereye götüreceğini unutmadım. Ve şimdi kente dönmen gerekiyor." Sırıtışı yayıldı ve daha da iğrenç bir hal aldı "Bayram zamanı geldi, anlıyor musun?"</p><p class="calibre9">Susan, "Bırak da gideyim," dedi. "Yoksa Gilead'lı Roland senden bunun hesabını sorar."</p><p class="calibre9">Rhea ona aldırmadan Reynolds'a döndü. "Kızın ellerini önden bağla. Arabamda ayakta dursun. Kentliler onu görmek isteyecekler bu istedikleri de olacak. Halası işini iyi yaparsa kalabalık toplanacak, Haydi, onu indir. Çabuk ol."</p><p class="calibre5" style="margin:0pt; border:0pt; height:1em"> </p><p class="calibre9">Alain sadece, bu adamların etrafından dolaşabilirdik, diye düşünecek kadar zaman bulabildi. Roland'ın söyledikleri doğruysa o zaman tek önemli şey büyücünün küresi. O da bizde. Onların etrafından dolaşabilirdik.</p><p class="calibre9">Ama tabii bu imkânsızdı. Yüz kuşaklık silahşor kanı bunu kabul edemezdi. Kule var olsun olmasın hırsızların ganimeti ele geçirmelerine izin verilemezdi. Durdurulmaları ihtimali olduğu sürece.</p><p class="calibre9">Alain öne doğru eğilerek atının kulağına fısıldadı. "Ben ateş etmeye başladığım zaman şaha kalkar ya da yana kaçmaya başlarsan o lanet olasıca beynini uçururum."</p><p class="calibre9">Roland öne geçti. Daha güçlü olan atıyla diğerlerinden hızlı gidiyordu. En yakındaki grubu oluşturan adamlar Roland ateşe başlayıncaya kadar aptal aptal baktılar. İçlerinden beşi altısı atlıydı, on ikisin da daha fazlası yaya. Tankerleri oraya kadar çekerek getiren öküzleri inceliyorlardı. Ateş başlayınca adamlar keklik gibi etrafa dağıldılar. Roland her atlıyı vurdu. Hayvanları gitgide genişleyen bir yelpaze çizer gibi kaçtılar. Dizginleri yerde sürünüyordu. (Ölü bir asker de.) Birileri bir yerde, "Yağmacılar, yağmacılar!" diye haykırıyordu. "Atlarınıza binsenize, ahmaklar!"</p><p class="calibre9">Üç arkadaş adamların üzerlerine giderken Roland bağırdı. "Alain! Bu tankerlerin önünde silahlı adamlar ve atlılar toplanıyorlardı. Sayıları pek fazla değildi. İtişip kakışıyor, beceriksizce bir savunma hattı oluşturmaya çalışıyorlardı. "Şimdi! Şimdi!"</p><p class="calibre9">Alain makineli tüfeği kaldırdı. Silahın paslı dipçiğini omuz çukuruna dayadı. Hızla ateş eden silahlar konusunda bildiği pek az bir şeyi hatırlamaya çalıştı. Aşağıya doğru hedef al. Namluyu hızla ve düzgünce sağa sola çevir.</p><p class="calibre9">Delikanlı tetiğe dokundu ve makineli tozlu yerde böğürmeye başladı. Arka arkaya geri tepiyor, delikli namlusundan parlak alevler fışkırtıyordu. Alain namluyu sağdan sola doğru kaydırdı. Bağıran, dağılan savunucuların yukarsına, tankerlerin yüksek çelik yanlarına nişan alıyordu.</p><p class="calibre9">Üçüncü tanker sanki kendi kendine patladı. Çıkan ses Alain'in o zamana kadar duyduğu patlamalara hiç benzemiyordu. Bu boğuk, sert, yırtılmaya benzeyen sese turuncumsu kırmızı parlak alevler eşlik etti, Çelik kabuk iki yarım parça halinde yükseldi. Biri havada döne döne otuz metre kadar yükseldi. Sonra alev alev yanarak çölün kumlarının üzerine düştü. Diğeri ise yağlı kara bir duman çıkararak havaya uçtu. Yanan bir tahta tekerlek gökyüzünde bir tabak gibi döne döne yükseldi. Sonra yanan kıymıklar ve fışkıran kıvılcımlar arasında tekrar yere döndü.</p><p class="calibre9">Adamlar haykırarak kaçıştılar. Bazıları yayaydı. Bazıları ise atlarının sırtına iyice yatmışlardı. Gözleri panikle irileşmişti.</p><p class="calibre9">Alain tanker sırasının sonuna erişince namlunun yönünü değiştirdi. Makineli tüfek artık ellerinin arasında kızmıştı. Ama çocuk parmağını tetikten çekmiyordu. Bu dünyada, bulduğun şeyi çalışabilir durumda olduğu sürece kullanırdın. Altında atı Alain'in söylediği her sözü anlamış gibi koşuyordu.</p><p class="calibre9">"Bir tane daha! Bir tane daha istiyorum!"</p><p class="calibre9">Ama Alain bir tankeri daha uçuramadan makinelinin takırtısı kesildi. Belki tutukluk yapmıştı. Belki de boşalmıştı. Alain silahı bir yana arak tabancasını çekti. Yanından Cuthbert'in sapanının sesi geldi.</p><p class="calibre9">PPP!" Bu ses adamların çığlıkları, atların nal şakırtıları ve yanan tankerin "Fuşşş!" seslen arasında bile duyuluyordu. Alain tutuşmuş olan büyük bir havai fişeğinin havada bir kavis çizdiğini, sonra da tam Cuthbert'in nişan aldığı yere düştüğünü gördü. Yani üzerinde "SUNo. CO" yazılı tankerin tahta tekerlerinin etrafındaki petrol gölcüğüne. Ata. in bir an tankerin parlak yanındaki on, on iki delikten oluşan çizgiyi farketti. O delikleri Lengyll'in makineli tüfeğiyle açmıştı. Büyük havai fişeği patlarken bir çatırtı duyuldu ve bir alev çıktı. Bir dakika sonra tankerin yanındaki parlak delikler ışıldamaya başladı. Yerdeki petrol tutuşmuştu.</p><p class="calibre9">Başında soluk bir asker şapkası olarf bir adam, "Kaçın!" diye haykırdı. "Şimdi patlayacak! Zaten hepsi de p..."</p><p class="calibre9">Alain onu vurdu. Adamın yüzünün yanını uçurdu. Kurbanı eski yanları yırtık botlarının içinden fırladı. Bir dakika sonra da ikinci tanker patladı. Yanan çelik bir pano yana doğru uçtu. Üçüncü tankerin altındaki ham petrolün oluşturduğu gitgide genişleyen gölcüğün içine düştü. O zaman bu tanker de patladı. Havaya, ölülerin yakıldığı odun yığınından çıkanları andıran kara bir duman yükseldi. Ortalığı kararttı. Güneşin üzerini yağlı bir peçeyle örttü.</p><p class="calibre9">Farson'un altı başyardımcısı ve eğitim gören on dört silahşorunu Roland'a tarif etmişlerdi. Delikanlı remoda'ya doğru koşan adamı hemen tanıdı. George Latigo'ydu bu. Roland adam koşarken onu vurabilirdi. Ama işin garibi bunu istemiyordu. Çünkü böylesi istediğinden daha temiz bir biçimde kaçmalarını sağlayacaktı.</p><p class="calibre9">Roland onun yerine Latigo'ya doğru koşan adamı vurdu.</p><p class="calibre9">Latigo botlarının topukları üzerinde dönerek delikanlıya nefret ve öfkesinden ateş saçan gözlerle baktı. Sonra tekrar koşmaya başladı. Başka bir adama seslendi, yangın yerinin ötesinde birbirlerine sokulmuş olan atlılara bağırdı.</p><p class="calibre9">İki tanker daha patladı. Demir yumruklar Roland'ın kulak zarlarına vurdular sanki. Bir güç ciğerlerindeki havayı emerek aldı. Plana göre Alain tankerleri delecek, Cuthbert'de havai fişekleri havada bir Kavi çizerek devamlı atacak ve akan petrolü tutuşturacaktı. Çocuğun bir havai fişek görünüşte planın başarılı olabileceğini kanıtlıyordu ama o gün Cuthbert'in sapanla daha fazla çabalamasına gerek kalmadı. Silahşorların düşman alanına böyle kolaylıkla girmeleri ve ilk saldırılarının neden olduğu kargaşa deneyimsizlik ve yorgunluğa bağlanabilirdi. Ama tankerlerin dizilmesi konusunda yapılan hatanın tek suçlusu Latigo'ydu. Sadece o. Hiç düşünmeden tankerleri birbirine yakın bir biçimde dizdirmişti. Ve şimdi birbiri ardından patlıyorlardı. yangın başladıktan sonra bunu engellemek imkânsızdı. Daha Roland elini kaldırarak Alain'le Cuthbert'e durmalarını işaret etmek için havada daireler çizmeden önce iş sona ermişti. Latigo'nun kampı yağlı bir cehenneme dönüşmüştü. John Farson'un motorize saldırı planları yerini fin de ano rüzgârının savurduğu kara dumanlara bırakmıştı. Roland haykırdı. "Gidelim! Gidelim. Atlarınızı sürün!" Üç arkadaş atlarını mahmuzlayarak batıya, Eyebolt Kanyonu'na doğru gittiler. İlerlerken Roland bir tek kurşunun vızıldayarak sol kulağının yanından geçtiğini hissetti. Bildiği kadarıyla tankerlere yapılan saldırı sırasında atılan tek kurşun da buydu.</p><p class="calibre9">Latigo öfkesinden kriz geçiriyordu. Beynini patlatacak bir öfkeydi bu. Bir bakıma iyi bir şeydi. Böylece İyi Adam'ın bu fiyasko yüzünden neler yapacağını düşünmekten kurtuluyordu. Şu ara Latigo'nun bütün istediği baskın yapan o adamları yakalamaktı... tabii çölde baskın yapılabilirdiyse.</p><p class="calibre9">Adamlar? Hayır. Bu işi çocuklar yapmışlardı.</p><p class="calibre9">Latigo onların kimler olduğunu pekâlâ biliyordu. Ama buraya kadar nasıl geldiklerini anlayamıyordu. Bu çocukları yükselen tepelerin ve koruların doğusunda durduracaktı.</p><p class="calibre9">Latigo avaz avaz, "Hendricks!" diye bağırdı. Hendricks hiç olmazsa adamlarını birarada tutmayı başarmıştı. Atlı altı kişi remuda'nın yakındaydılar. "Hendricks, bana gel!"</p><p class="calibre9">Adam ona doğru ilerlerken Latigo hızla diğer tarafa döndü ve arkada duran, birbirine sokulmuş bazı adamların yanan tankerleri şeylerini gördü. Adamların bir karış açılmış ağızları ve koyun gibi suratları yüzünden neredeyse avaz avaz bağıracak, ter ter tepinecekti. Ama kendini tuttu. Dağılmaya başlayan dikkatini bir tek noktaya vermeye çalıştı. Baskıncılara. Ne olursa olsun onların kaçmalarına izin verilmemeliydi.</p><p class="calibre9">Latigo adamlara, "Siz!" diye haykırdı. İçlerinden biri döndü ama diğerleri aldırmadılar bile. Farson'un yardımcısı hızla onlara doğru giderken Latigo tabancasını çekti. Silahı, sesini duyduğu zaman dönen askerin eline sıkıştırdı. Dönmemiş olan adamlardan birini gelişigüzel işaret etti. "Şu budalayı vur!"</p><p class="calibre9">Sersemlemiş olan ve rüya gördüğünü sanan asker tabancayı kaldırarak Latigo'nun işaret ettiği arkadaşını vurdu. Şanssız genç yere çökerek titreyen eller, dizler ve dirseklerden oluşan bir yığına dönüştü Diğerleri döndüler.</p><p class="calibre9">Latigo tabancasını geri alarak, "İyi," dedi.</p><p class="calibre9">Hendricks, "Efendim!" diye bağırdı. "Onları görüyorum, efendim! Düşmanı görüyorum!"</p><p class="calibre9">İki tanker daha havaya uçtu. Birkaç çelik parçası vınlayarak onlara doğru geldi. Adamlardan bazıları sindiler. Latigo kımıldamadı bile. Hendricks de öyle. Evet, iyi bir askerdi o. Bu kâbus sırasında öyle biri olduğu için tanrılara şükretmeliydi.</p><p class="calibre9">"Onların peşinden gideyim mi, efendim?"</p><p class="calibre9">"Adamlarını alacak ve onların peşinden ben gideceğim, Hendricks. Şu karşımızda duran tabansızları atlara bindir. Kolunu sallayarak karşısında bekleyen adamları işaret etti. Onlar yanan tankerleri seyretmekten vazgeçmiş, ahmakça dikkatlerini ölen arkadaşlarına vermişlerdi. "Diğerlerinin arasından da mümkün olduğu kadar çok adam toplamaya çalış. Borazancın var mı?"</p><p class="calibre9">"Evet, efendim. Raines, efendim!" Hendricks etrafına bakındı, sonra da işaret etti. Korktuğu anlaşılan sivilceli bir delikanlı atını ona doğru sürdü. Eskimiş bir kayışı olan, bazı yerleri çukurlaşmış bir borazan gömleğinin önünden çaprazlamasına sarkıyordu.</p><p class="calibre9">Latigo, "Raines," dedi. "Sen Hendricks'le berabersin." . "Peki, efendim."</p><p class="calibre9">"Mümkün olduğu kadar çok adam toplamaya çalış, Hendricks Ama bu iş için fazla zaman da harcama! O üç çocuk kanyona doğru gidiyorlar. Biri bana yarın çıkışı olmadığını söylemişti. Eğer öyleyse orayı atış yerine çevireceğiz." .</p><p class="calibre9">Hendricks ağzını çarpıtarak güldü. "Evet, efendim."</p><p class="calibre9">Arkalarında tankerler hâlâ patlıyordu.</p><p class="calibre9">Roland geriye baktı ve havaya yükselen kara dumandan oluşan sütunun büyüklüğü onu da şaşırttı. İlerdeki, kanyonun ağzını hemen Berrien kapayan çalı yığınlarını görebiliyordu. Rüzgâr ters yönden esiyordu ama artık incecik'in insanı çıldırtan, sivrisinek vızıltısını andıran ilgisini duyabiliyordu.</p><p class="calibre9">Roland elini aşağı yukarı oynatarak Cuthbert'le Alain'e yavaşlamalarını işaret etti. İki çocuk ona bakarlarken delikanlı eşarbını çıkardı, bir ip gibi bükerek kulaklarını örtecek biçimde bağladı. Arkadaşları da onu taklit ettiler. Bu, hiçbir şey yapmamaktan daha iyiydi.</p><p class="calibre9">Genç silahşorlar batıya doğru gitmeyi sürdürdüler. Şimdi gölgeleri peşlerinden geliyordu. Çöle düşen bu gölgeler petrol kuleleri kadar uzundu. Roland geriye baktı. İki grup atlı peşlerinden hızla geliyorlardı. Delikanlı ilk grubun başında Latigo'nun olduğunu düşündü. Adam kendi atlılarını mahsus yavaşlatıyordu. Böylece iki grup birleşecek ve birlikte saldıracaklardı.</p><p class="calibre9">Roland, iyi, diye düşündü.</p><p class="calibre9">Delikanlılar sıkışık bir sıra halinde Eyebolt'a doğru gittiler. Peşlerindeki düşmanla aralarındaki uzaklığı kapatmak için atlarını daha yavaş sürüyorlardı. Geri kalan tankerlerden biri patlarken gürültü havada yankılanıyor, yeri sarsıyordu. Roland bu işi bu kadar kolayca başarmış olmalarına şaşıyordu. Jonas ve Lengyll'le olan çarpışmadan sonra bite kolaylıkla zafer kazanmışlardı. Oysa bu adamların o yüzden canla başla savaşmaya hazır olmaları gerekirdi. Roland uzun yılların gerisinde kalan bir Hasat'ı düşündü. Cuthbert'le o, yedi yaşında kadardılar, bir dizi korkuluğun önünden geçiyor ve onları sopalarla tek tek deviriyorlardı. Bum bum. Bum da bum!</p><p class="calibre9">Kulaklarının üzerindeki eşarba rağmen incecik'in sesi Roland'ın beynine süzülüyor ve gözlerini sulandırıyordu. Peşlerindeki adamların haykırışları hoşuna gidiyordu. Latigo'nun adamları durumu hesaplamışlardı. Üç çocuğa karşı yirmi dört kişi. Üstelik bir grup da savaşa katılmak için atlarını hızla sürüyorlardı. Adamlar iyice cesaretlendirmişti.</p><p class="calibre9">Roland, Aceleci'yi çalıların arasındaki Eyebolt Kanyonu'nun girişi olan açıklığa doğru çevirdi.</p><p class="calibre9">Hendricks, Latigo'ya yaklaştı. Soluk soluğaydı. Yanakları kızarmıştı. "Efendim! İzninizle rapor vereceğim."</p><p class="calibre9">"Pekâlâ. Ver bakalım."</p><p class="calibre9">"Emrimde yirmi adam var. Belki bunun üç katı asker de bize katılabilmek için atlarını hızla sürüyorlar."</p><p class="calibre9">Latigo bu sözlere aldırmadı. Gözleri parlak mavi buz parçalarına benziyordu. Bıyığının altında dudakları açgözlü bir gülümsemeyle hafifçe aralandı. Hendricks'in küçük adını adeta bir sevgiliyi okşarcasına söyledi. "Rodney."</p><p class="calibre9">"Efendim?"</p><p class="calibre9">"Bence onlar içeri giriyorlar, Rodney. Evet... bak. Bundan eminim. İki dakika ve ondan sonra geri dönmeleri için çok geç olacak." Latigo tabancasını kaldırdı. Namlusunu koluna dayayarak ilerdeki üç atlıya ateş etti. Bunu daha çok sevincinden yapmıştı.</p><p class="calibre9">"Evet, efendim. Çok iyi, efendim." Hendricks döndü ve adamlarına yaklaşmaları için işaret etti.</p><p class="calibre9">Karmakarışık diken yığınlarına vardıklarında Roland, "Atlardan inin!" diye bağırdı. Burada hem kuru, hem de yağlı gibi bir koku vardı. Çıkmayı bekleyen bir yangının kokusu gibi. Delikanlı atlarını kanyona sürmemelerinin Latigo'yu endişelendirip endişelendirmeyeceğini bilmiyordu. Ama aldırdığı yoktu. Güzel atlardı onlarınki. Safkan Arap atları. Ve şu son aylarda Aceleci onun dostu olmuştu. Roland onu ya da diğer atları uçuruma süremezdi. Orada ateşle incecik'in arasında kalırlardı.</p><p class="calibre9">Çocuklar yıldırım hızıyla atlarından atladılar. Alain keseyi eyer kayışından alarak omzuna astı. Cuthbert'le Alain'in atları hemen uzaklaştırdılar. Kişneyerek çalılara paralel olarak koştular. Ama Aceleci bir an Roland'a baktı. Delikanlı, "Haydi," diyerek onun sağrısına vurdu.</p><p class="calibre9">"Koş!"</p><p class="calibre9">Aceleci koşmaya başladı. Kuyruğu arkasında dalgalanıyordu.</p><p class="calibre9">Withbert'le Alain çalıların arasındaki açıklığa süzüldüler. Roland onları izledi. Baruttan oluşan çizginin hâlâ orada olup olmadığına bakıyordu. Let, barut oradaydı ve hâlâ kuruydu. O derin olmayan hendeği kazdıkları günden sonra bir tek damla bile yağmur yağmamıştı.</p><p class="calibre9">Roland, "Cuthbert," dedi. "Kibritler." Cuthbert ona birkaç kibrit verdi. Keyfinden ağzı kulaklarındaydı; öyle ki, kibritlerin ağzından düşmemiş olmaları şaşılacak bir şeydi. "Onların gününü ısıttık, öyle değil mi, Roland?</p><p class="calibre9">"Evet!"</p><p class="calibre9">Roland da gülüyordu. "Gerçekten de öyle yaptık. Haydi, gidelim. Baca gibi yerdeki yarığa doğru."</p><p class="calibre9">Cuthbert, "Bırak bu işi ben yapayım," dedi. "Lütfen, Roland. Sen Alain'le git. İzin ver ben burada kalayım. Ben yangın çıkarmaya meraklıyım. Her zaman öyleydim."</p><p class="calibre9">Roland, "Olmaz," diye cevap verdi. "Bu görev benim. Benimle tartışma şimdi. Haydi git. Alain'e ne olursa olsun, büyücünün küresine dikkat etmesini söyle."</p><p class="calibre9">Cuthbert bir an daha arkadaşına baktı. Sonra da başını salladı. "Fazla bekleme!"</p><p class="calibre9">"Beklemeyeceğim!"</p><p class="calibre9">"Şansın açık olsun, Roland."</p><p class="calibre9">"Senin şansın daha da açık olsun."</p><p class="calibre9">Cuthbert hızla uzaklaşırken botları kanyonun dibine yayılmış olan taşları takırdattı. Alain'in yanına gelince Roland'a bakarak elini kaldırdı. Delikanlı da başını salladı. Sonra bir kurşun şapkasının kenarını dalgalandıracak kadar yakınından geçerken eğildi.</p><p class="calibre9">Çalı yığınları arasındaki açıklığın soluna sinerek etrafına bakındı. Rüzgâr yüzüne çarptı. Latigo'nun adamları aradaki açıklığı hızla kapaklardı. Roland'ın tahmin ettiğinden daha hızlı. Rüzgâr kibritleri söndürürse...</p><p class="calibre9">Şimdi ihtimalleri düşünme. Dayan, Roland... dayan... ve onları bekle.</p><p class="calibre9">O da bekledi. Çömelmişti. İki elinde de henüz yakmadığı bir kibrit vardı. Şimdi birbirlerine girmiş dalların arasından bakıyordu. çalıların kokusu genzine doluyor, biraz daha geridense yanan petrolun kokusu geliyordu, incecik'in vızıltısı kafasına dolarak başını döndürüyordu. Kendi kendine yabancı gibi gelmeye başlamıştı. Pembe fırtınanın içinde havada nasıl uçtuğunu düşündü. Susan'ın görüntüsünden nasıl hızla uzaklaştırıldığını da. Tanrılar Sheemie'den razı olsunlar, diye aklından geçirdi. Susan'ın bugünü güvenli bir yerde geçirmesini sağlar. Ama incecik'in vızıltısı sanki onunla alay ediyor, kendi kendine görecek başka bir şeyler olup olmadığını sormasına yol açıyordu.</p><p class="calibre9">Şimdi Latigo'nun adamları uçurumun ağzıyla aralarındaki üç yüz metrelik mesafeyi dörtnala aşıyorlardı. Arkadaki grup da hızla yaklaşıyordu. Öndekilerin birdenbire durmaları imkânsızdı. Arkalarındakilerin onları ezme tehlikesi vardı</p><p class="calibre9">Vakit gelmişti. Roland, kibritlerden birini ön dişlerinin arasına sıkıştırarak öne doğru çekti. Kibrit tutuştu. Sıcak ve ekşi bir kıvılcım ıslak dilinin üzerine düştü. Kibritin başı yanıp kül olmadan delikanlı onu sığ hendekteki baruta dokundurdu. Alevler çalıların kuzey ucunun altından güneye doğru parlak sarı bir iplik gibi uzandı.</p><p class="calibre9">Roland dişlerinin arasında ikinci kibritle açıklığın diğer tarafına daldı. Sağrı sağrıya giden iki at bu açıklıktan geçebilirdi belki. Delikanlı rüzgârdan biraz korunan bir yere gelince ikinci kibriti de yakarak barutun üzerine attı. Barutun çatırdayıp hışırdadığını duydu. Sonra döndü ve koşmaya başladı.</p><p class="calibre9">Şok geçiren Roland'ın ilk düşüncesi, anneciğim, babacığım... Sîroni Gölü, oldu. Bu anı bir tokat gibi beklenmedik bir şeydi.</p><p class="calibre9">Gilead Baronluğu'nun kuzey bölgesindeki güzel Saroni Gölü'ne ne zaman gitmişlerdi? Roland hatırlamıyordu. Sadece çok küçük olduğunu biliyordu. Güzel bir kumsalda oynamıştı. Onun gibi kumdan şato yapmaya meraklı biri için bulunmaz bir yerdi. Tatilinin bir gününü böyle geçirmişti.</p><p class="calibre9"> (Tatil? Oraya tatile mi gitmişlerdi? Annesiyle babası vaktiyle tatile çıkıyorlardı?)</p><p class="calibre9">Roland kumsalda başını kaldırıp bir şeye bakmıştı. Belki de buna ölün üzerinde daireler çizen kuşların sesleri neden olmuştu. Babasıyla annesi, yani Steven ve Gabrielle Deschain suyun kenarında duruyorlardı. Arkaları Roland'a dönüktü. Kollarını birbirlerinin bellerine dolanmış, mavi yaz semasının altında yatan mavi sulara bakıyorlardı. Roland'ın kalbi onlara duyduğu sevgiyle nasıl da dolmuştu. Sevgi ne kadar sınırsız bir şeydi? Üç güçlü kordonu olan bir örgü gibi umut ve anıların arasından geçiyordu. Bu sevgi her insanın hayatının ve ruhunun Işıklı Kulesi'ydi.</p><p class="calibre9">Ama Roland'ın şu anda hissettiği sevgi değil dehşetti. Uçurumun dibine, yani kanyonun sona erdiği yere doğru koşarken ilerdeki iki kişi Gilead'lı Steven ve Arten'li Gabrielle değildi. Roland'ın arkadaşları Cuthbert'le Alain'di onlar. Kollarını birbirlerinin bellerine dolamamışlardı. Ama el ele tutuşmuşlardı. Peri masallarına özgü tehlikelerle dolu bir ormanda kaybolan iki çocuk gibi. Yukarlarında kuşlar dolaşıyordu. Ama akbabalardı bunlar. Martılar değil. İki çocuğun önündeki sislerle örtülü ışıltılı şeyin de deniz olmadığı gibi.</p><p class="calibre9">İncecik'ti bu. Roland bakarken Alain'le Cuthbert ona doğru yürümeye başladılar.</p><p class="calibre9">Delikanlı olanca sesiyle, "Durun!" diye bağırdı. "Babalarınızın adına durun!"</p><p class="calibre9">Ama iki çocuk durmadılar. El ele dumanlı, ışıltılı yeşil yerin beyaz kenarına doğru gittiler.</p><p class="calibre9">Roland'ın onlara erişecek zamanı yoktu. Delikanlı da bu yüzden aklına gelen tek şeyi yaptı. Tabancalarını kaldırarak arkadaşlarının başlarının yukarsına ateş etti. Patlama kanyonda müthiş bir yankı yaptı. Sanki balyozla vuruluyordu. Bir an seken kurşunların vızıltısı incelin sesini bastırdı. İki delikanlı incecik'in habis ışıltısından ancak birkaç santim geride durdular. Roland o iğrenç şeyin uzanarak onları yalamasını bekledi. Satıcının Ayı'nın parıldadığı gece buraya geldikleri zaman alçaktan uçan bir kuşu yakaladığı gibi.</p><p class="calibre9">Roland havaya iki el daha ateş etti. Gürültü dik yanlara çarparak geri geldi. Delikanlı, "Silahşorlar!" diye bağırdı. "Bana gelin! Bana gelin!"</p><p class="calibre9">Önce Alain ona doğru döndü. Gözleri toz bulaşmış suratında yüzüyormuş gibiydi. Cuthbert bir adım daha attı. Botlarının uçları incecik'in kenarındaki yeşilimsi gümüş köpüklerin arasında kaybolmuştu (İncecik'in mırıltı ve vızıltısı yarım nota daha yükseldi. Sanki buna beklenti neden oluyordu.) Ve Alain, Cuthbert'i sombrero'sunun kordonundan yakalayarak geri çekti. Delikanlının ayağı iri bir taşa takıldı ve hızla yere oturdu. Başını kaldırdığı zaman gözleri berraklaşmış, o dalgın ifade kaybolmuştu.</p><p class="calibre9">Telaşla ayağa fırlarken, "Tanrılar," diye mırıldandı. Roland, Cuthbert'in botlarının burunlarının yok olduğunu gördü. Sanki bir bahçe makasıyla düzgünce kesilmişti. Çocuğun ayaklarının iri başparmakları ortaya çıkmıştı.</p><p class="calibre9">Cuthbert, Alain'le sendeleyerek genç silahşora doğru giderken, "Roland," diye inledi. "Roland, az kalsın gidiyorduk! O konuşuyor!"</p><p class="calibre9">"Evet. Duydum. Haydi gelin. Hiç zamanımız yok."</p><p class="calibre9">Roland arkadaşlarını uçurumun dik kenarındaki yarığa doğru götürdü. Kurşunlarla delik deşik olmayacak kadar hızla yukarıya tırmanabilmeleri için dua ediyordu... Latigo hiç olmazsa biraz yükseğe tırmanmadan önce yetişirse bu felaketin başlarına geleceği kesindi.</p><p class="calibre9">Ağzı ve genzi yakan bir koku havaya yayılmaya başladı. Kaynayan ardıç meyvelerinin kokusuna benziyordu. Beyazımsı gri dumanların ilk dalgaları yanlarından uçtu.</p><p class="calibre9">"Cuthbert, önce sen. Sonra da Alain. Ben en son. Çabuk tırmanın, çocuklar. Canınızı kurtarmak istiyorsanız, hızla tırmanın."</p><p class="calibre9">Latigo'nun adamları çalılardan oluşan engelin arasındaki açıklıktan girdiler. Bir huninin içine akan su gibi. Geçerken aralığı yavaş yavaş genişlettiler. Ölü bitkilerin alt tabakası yanmaya başlamıştı. Ama adamlar o heyecan arasında ilk alçak alevleri farketmediler. Ya da farkettilerse bile üzerinde durmadılar. Dumanın kokusunu da almadılar. Yanan petrolün o keskin kokusu genizlerine dolmuştu. Hendricks'in hemen arkasından izlediği Latigo'nun bir tek düşüncesi vardı, bu sözcük kafasında kinle karışık bir zaferle yankılanıyordu. Kapalı kanyon! Kapalı kanyon! Kapalı kanyon!</p><p class="calibre9">Ama Eyebolt'un içlerine doğru dörtnala ilerlerken bu "mantra"ya dair şeyler karışmaya başladı. Hızla ilerleyen atının nalları taş ve inek kafataslarıyla kaburgalarının oluşturduğu kemik yığınların arasından çevikçe geçiyordu. Latigo'nun kafasının içine alçak bir vızıltı yayılmaktaydı. Israrlı, bir böceğin sesini andıran, insanı çıldırtacak bir ses. Bir inilti. Adamın gözleri bu ses yüzünden sulanıyordu. Ama sesin güçlü olmasına rağmen Farson'un yardımcısı bunu bir kenara itmeyi başarıyor, "mantra"sına sıkı sıkı sarılıyordu. (Acaba bu gerçekten bir ses miydi? Sanki Latigo'nun içinde yayılıyordu.)</p><p class="calibre9">(Kapalı kanyon, kapalı kanyon, onları kapalı kanyonda kıstırdık.)</p><p class="calibre9">Bu iş sona erdiği zaman Walter'in karşısına çıkmak zorunda kalacaktı. Hatta belki Larson'un da. Tankerleri kaybettiği için cezasının ne olacağını bilmiyordu... Ama bütün bunlar daha sonra düşünülecek şeylerdi. Şu anda sadece işlerine burnunu sokan o piçleri öldürmek istiyordu.</p><p class="calibre9">İlerde yar kuzeye doğru bir dönüş yapıyordu. Herhalde çocuklar o dönemecin ötesindeydiler. Fazla ilerlemiş olamazlardı. Büyük olasılıkla uçurumu kapatan dik kenara dayanıp kalmışlardı. Oraya yuvarlanmış kayalar varsa onların arkasına sinmeye çalışıyorlardı. Latigo elindeki bütün silahları kullanacak, seken kurşunların yardımıyla piçlerin ortaya çıkmalarını sağlayacaktı. Herhalde ellerini havaya kaldırarak yaklaşacaklardı. Latigo'nun merhamet göstereceğini umarak. Ama umutları boşa çıkacaktı. Yaptıklarından, çıkardıkları dertten sonra...</p><p class="calibre9">Latigo kanyonun yaptığı dönemeci aşarken tabancayla nişan albaya hazırlanıyordu. Aynı anda atı bir kadın gibi çığlık attı ve altında Şaha kalktı. Latigo eyer kaşını yakalayarak hayvanın sırtında kalmayı başardı. Ama atın nalları taş yığınlarının arasında yana doğru kaydı. Hayvan yere yuvarlandı. Latigo eyer kaşını bırakarak yana sıçradı. Kulaklarının içine süzülen sesin birdenbire on katı artmış olduğunun farkındaydı. Vızıltı gözlerinin yuvalarında zonklamasına, hayalarının kötü bir biçimde karıncalanmasına neden oluyordu. Kafasında ısrarla yankılanan "mantra"yı silecek kadar yüksekti bu ses.</p><p class="calibre9">İncecik'in ısrarı George Latigo'nun başa çıkabileceğinden çok çok güçlüydü.</p><p class="calibre9">Adam yere çömelir gibi düşmüştü. Atlar iki yanından hızla geliyorlardı. Arkalarından gelenler sıkıştırdıkları için öndekiler hayvanları ister istemez sürüyorlardı. Arkadaki atlılar çifter çifter çalıların arasındaki açıklıktan geçmişlerdi. (Boylu boyunca yanan çalı engelindeki açıklık daha genişlediği için sonra üçer üçer.) Atlılar darboğazı geçtikten sonra yayılıyorlardı. Hiçbiri de bütün kanyonun darboğaz olduğunun farkında değildi.</p><p class="calibre9">Latigo karmakarışık şeyler gördü. Kara kuyruklar, doru ön ayaklar, benekli topuk eklemleri, deri kovboy pantolonları, kot pantolonlar üzengilere takılı botlar. Ayağa kalkmaya çalışırken bir atnalı kafasının arkasına indi. Onu bayılmaktan başındaki şapka kurtardı. Ama ağır ağır dizüstü çöktü, başı öne düştü. Sanki dua etmeye hazırlanıyordu. Gözlerinin önünde yıldızlar uçuşuyor, geçen atın nalının açtığı yaradan kanlar ensesine akıyordu.</p><p class="calibre9">Latigo şimdi adamların haykırdıklarını duyuyordu. Ayağa kalktı. Geçen atların kaldırdıkları tozlar yüzünden öksürmeye başladı. (Bu öyle yakıcı bir tozdu ki, duman gibi boğazını tırmalıyordu.) Hendricks'in dalga dalga yaklaşan atlılardan kurtulmak için hayvanını güneye ve doğuya doğru sürmeye çalıştığını gördü. Ama bunu başaramadı. Kanyonun dipteki üçte birlik bölümü bir tür bataklık gibiydi. Burası buharları tüten yeşilimsi bir suyla doluydu. Galiba altı da ıslak kumdu. Çünkü Hendricks'in atının ayakları oraya batmış gibiydi. Hayvan kişneyerek şaha kalkmaya çalıştı. Arka kısmı yana doğru kaydı. Hendricks botlarını atın iki yanına arka arkaya vurdu. Hayvanın tekrar hareket etmesini sağlamaya çalışıyordu. At kımıldamadı. Ya da kımıldayamadı. O aç vızıltı Latigo'nun kulaklarına doldu. Bütün dünyayı dolduruyormuş gibiydi.</p><p class="calibre9">"Dönün! Geri dönün!"</p><p class="calibre9">Farson'un yardımcısı bu sözleri haykırmak istedi. Ama sadece hırıltılı bir ses çıkarabildi. Atlılar hâlâ hızla yanından geçiyor ve tozlara saldırıyordu. Ama bunlar sadece toz olamayacak kadar yoğundu. Latigo daha yüksek sesle bağırabilmek için derin bir soluk aldı. Geri dönmeleri gerekiyordu. Eyebolt Kanyonu'nda tekin olmayan, korkunç bir şeyler vardı. Ama bir şey söyleyemeden öksürmeye başladı.</p><p class="calibre9">Çığlıklar atan atlar.</p><p class="calibre9">Pis kokulu duman.</p><p class="calibre9">Ve her tarafta, dünyayı bir çılgınlık gibi dolduran, o inleyen, cızırdayan vızıltı.</p><p class="calibre9">Henricks'in atı çöktü. Gözleri dönmüş hayvan gemin ayırdığı dişleriyle dumanlı havayı ısırmaya çalışıyor, ağzından köpükler saçıyordu. Hendricks buharları tüten durgun suya yuvarlandı. Ama bu aslında su değildi. Hendricks içine yuvarlanırken bu nesne nasıl olduysa birdenbire canlandı. Yeşil eller ve hareket eden yeşil bir ağız oluşturdu. Bir eliyle Hendricks'in yanağını pençeledi ve etini eritti. Burnunu pençeleyip kopardı. Gözlerini pençeleyerek yuvalarından çıkardı. Sonra Hendricks'i aşağıya çekti. Ama Latigo adam gözden kaybolmadan önce onun etsiz kalan çene kemiğini gördü. Bağıran adamın dişlerini oynatan kanlı bir piston gibiydi.</p><p class="calibre9">Diğer adamlar da bu sahneyi gördüler ve dönerek bu yeşil tuzaktan kaçmaya çalıştılar. Bunu başarabilenlere arkalarından gelen atlılar çarptı. Üstelik bunlardan bazıları hâlâ sevinçle bağırıyor, savaş naraları atıyorlardı. Daha fazla atlı ve binicileri yeşil ışıltıya girdiler. O da kurbanlarını hevesle kabul etti. O kargaşada ayakta duran Latigo iyice sersemlemişti. Yarasından kanlar akıyordu. Bir ara tabancasını verdiği askeri gördü. Latigo'nun emrini dinleyip arkadaşlarını uyarmak için onlardan birini vuran bu delikanlı ulur gibi bağırarak kendini yeşil nesneye giren atının sırtından attı. Sürünerek o yeşil nesnenin kenarına gitti. Ayağa kalkmaya çalışırken iki atlının üzerine geldiğini gördü. Elleriyle yüzünü örttü. Bir saniye sonra da atların ayaklarının altında ezildi.</p><p class="calibre9">Duman dolan kanyonda yaralıların ve ölmek üzere olanların çığlıkları yankılanıyordu. Ama Latigo bunları pek duymuyordu. Daha çok oyduğu o acayip vızıltıydı. Bu insan sesine benziyor, Latigo'yu yeşil nesnenin içine atlamaya çağırıyordu. Her şeyi burada bitirmeye. Neden olmasın? Her şey bitmedi mi? Her şey?</p><p class="calibre9">Ama Latigo çabalayarak uzaklaştı, biraz ilerlemeyi de başardı Hızla yara giren atlıların sayısı azalmaya başlıyordu. Dönemeçten elli altmış metre uzaktaki atlılar dönmeyi başarmışlardı. Ama onlar da gitgide yoğunlaşan dumanların arasında yolunu şaşırmış hayaletlere benziyorlardı.</p><p class="calibre9">O kurnaz piçler arkamızdan çalıları tutuşturmuşlar. Göklerin tanrıları, yerin tanrıları, biz galiba burada kısılı kaldık, diye düşünen Latigo emir de veremiyordu. Ağzını her açışında öksürmeye başlıyor ve bir şey söyleyemiyordu. Ama yanından geçen on yedi yaşlarında bir atlıyı yakaladığı gibi aşağıya çekmeyi başardı. Delikanlı tepeüstü düştü ve sivri bir kaya alnını yardı. Çocuğun ayaklarının sarsılması daha durmadan Latigo onun atına bindi.</p><p class="calibre9">Hayvanı çevirdi ve kanyonun ağzına gidebilmek için hayvanı mahmuzlâdı. Ama daha yirmi metre gidemeden duman yoğunlaşarak boğucu beyaz bir buluta dönüştü. Rüzgâr dumanları içeriye doğru uçuruyordu. Latigo yarin çöle açılan ağzındaki yanan çalıların titrek turuncu alevlerini hayal meyal görebiliyordu.</p><p class="calibre9">Latigo atı tekrar geri döndürdü. Dumanların arasından sürüyle at çıktı. Latigo onlardan birine çarparak beş dakika içersinde ikinci defa yere yuvarlandı. Dizlerinin üstüne düşmüştü, çabucak ayağa kalktı. Sendeleyerek, öksürüp öğürerek rüzgârı arkasına aldı. Gözleri kızarmış, yaşlar yanaklarından akıyordu.</p><p class="calibre9">Kanyonun kuzeyindeki dönemeçte durum biraz daha iyiydi. Ama fazla uzun sürmeyecekti. İncecik'in kenarında çoğunun bacağı kırık olan atlar birbirlerine çarpıyorlar, insanlar çığlıklar atarak yerde sürünüyorlardı. Latigo yarın dibini kaplayan vızıltılı organizmanın yeşil yüzeyinde birkaç şapkanın ve botların yüzdüğünü gördü. Borazancının eski kayışını arkasından sürüklendiği enstrümanını da.</p><p class="calibre9">Yeşil ışıltı, "Haydi gel," diye çağırdı. Latigo onun vızıltısının garip bir biçimde çekici olduğunu düşündü. Hemen hemen mahrem bir şeyler söylüyordu sanki. "Haydi gel, beni ziyaret et. Çömel, çok. Dinlen. Huzura kavuş. Benimle bir ol."</p><p class="calibre9">Latigo yeşil nesneyi vurmak için tabancasını kaldırdı. Bu şeyin öldürülebileceğini sanmıyordu. Ama yine de babasının yüzünü hatırlayacak ve savaşarak ölecekti.</p><p class="calibre9">Ama bunu yapamadı. Elleri gevşedi ve tabanca parmaklarının arasından kayarak düştü. Ve ileriye doğru yürümeye başladı. Şimdi etrafındakiler de aynı şeyi yapıyorlardı. Latigo incecik'e girdi. Vızıltı geldikçe yükseldi. Kulaklarına geride hiçbir şey kalmayıncaya kaydoldu. Hiç, hiçbir şey kalmayıncaya kadar.</p><p class="calibre9">Roland'la arkadaşları bütün bu olanları gördüler. Uçurumun yukarısından altı metre kadar aşağıda, bir sıra halinde duruyorlardı. O Laklarla dolu kargaşayı seyrettiler. Paniğe kapılan atlıların ve haykırıların birbirlerine çarpmalarını. İnsanların ayaklar altında ezilmelerini. incecik'e sürüklenen atları ve askerleri... Ve sonunda isteyerek incecik'e giren insanları.</p><p class="calibre9">Yukarıya en yakın olan Cuthbert'ti. Alain onun aşağısındaydı. Roland da en altta. Kayadan uzanan on beş santim genişliğindeki raf gibi yerde duruyordu. Hemen yukarsındaki bir çıkıntıya tutunmuştu. Buradan aşağıdaki dumanlı cehennemde çırpınan insanların farkedemedikleri şeyi görüyorlardı. İncecik genişliyor, uzanıyor, kıyıya yaklaşan bir dalga gibi kurbanlarına doğru hevesle sürünüyordu. Savaş ateşi sönmüş olan Roland aşağıda olanları seyretmek istemiyordu. Ama başını da çeviremiyordu. İncecik'in hem korkakça, hem de zafer dolu; hem mutlu ve hem de kederli; hem kaybolan, hem de keşfedilen iniltisi onu yapışkan ipler gibi olduğu yerde tutuyordu. İpnotize olan delikanlı olduğu yerde öylece duruyordu. Yukarsındaki arkadaşları da öyle. Roland dumanlar yükselmeye ve keskin kokusu onu öksürtmeye başladığı zaman bile kımıldayamadı.</p><p class="calibre9">Aşağıda, yoğun dumanların arasında insanlar çığlıklar atarak can veriyorlardı. Hayaletler gibi çırpınıyorlardı. Sonra yoğunlaşarak su gibi kanyonun yanlarına doğru yükselmeye başlayan dumanların arasında görünmez oldular. O keskin kokulu beyaz ölümün aşağısından çaresizce kişneyen atların sesleri geliyordu. Rüzgâr muziplik yapar gibi dumanın yüzeyinde dönen gölcükler yaratıyordu. İncecik vızıldıyordu. Onun yukarsında dumanın yüzeyi gizemli uçuk bir yeşile dönüştü. Uzun bir süre sonra John Farson'un adamlarının çığlıkları kesildi.</p><p class="calibre9">Roland, midesini bulandıran ama yine de onu büyüleyen bir dehşetle, bu adamları öldürdük, diye düşündü. Sonra, hayır, dedi. Biz değil. Ben. Onları ben öldürdüm.</p><p class="calibre9">Orada ne kadar kaldığını sonradan bilemeyecekti. Belki de yükselen dumanlar etrafını sarana kadar. Ama tekrar yukarı tırmanmaya başlamış olan Cuthbert ona seslenerek üç kelime söyledi. "Roland! Aya bak!" Sesinde hayret ve endişe vardı.</p><p class="calibre9">Delikanlı irkilerek başını kaldırdı. Gökyüzünün koyulaşarak mor kadife rengine bürünmüş olduğunu gördü. Bunun önünde arkadaşının silueti vardı. Roland doğuya bakıyordu. Yükselen ayın ışıkları yüzünü turuncuya boyamıştı. Hummaya yakalanmış gibi.</p><p class="calibre9">İncecik Roland'ın kafasının içinde vızıldadı, kahkahalar attı. "Evet, turuncu. Beni görmeye, anlamaya geldiğin gece olduğu gibi turuncu. Ateş gibi turuncu. Bayram ateşi gibi turuncu."</p><p class="calibre9">Roland içinden, nasıl karanlık basmış olabilir, diye merak etti. Ama bu sorunun cevabını biliyordu. Evet, çok iyi biliyordu hem de. Zaman hepsiyle birlikte geriye kaymıştı. Tüm olan buydu. Toprağın bütün tabakalarının bir depremden sonra birbirlerine sarılmaları gibi.</p><p class="calibre9">Alacakaranlık başlamıştı.</p><p class="calibre9">Ay doğmuştu.</p><p class="calibre9">Dehşet Roland'ı kalbine indirilen bir yumruk gibi sarstı. Bulduğu o daracık yerde arkaya doğru irkilmesine neden oldu. Delikanlı hemen yukarsındaki boynuza benzeyen çıkıntıyı kavradı. Ama bu denge bulma hareketi sanki çok uzaklarda oluyordu. Benliğinin önemli bir bölümü yine o pembe fırtınanın içindeydi. Ama onu hızla sürükleyerek kendisine kozmosun yarısını göstermeden önceki anlarda. Belki de büyücünün küresi kısa bir süre sonra yakınlarında neler olacağını görmemesi için ona dünyalarca ötedeki şeyleri göstermişti.</p><p class="calibre9">Roland, "Eğer Susan'ın tehlikede olduğunu bilseydim hemen geri dönerdim," demişti. "Şu anda!"</p><p class="calibre9">Ya küre bunu biliyorsa? Belki yalan söyleyemiyor ama şaşırtmaca yapıyorsa? Bu yüzden beni uzaklara sürükleyip kara toprakları, daha da kara bir kuleyi göstermiş olamaz mı? Küre delikanlıya bir şeyi daha göstermişti. Roland'ın şu anda aklına gelen bir şeyi. Çiftçi tulumu giymiş sıska bir adam görmüştü... O bir şeyler söylemişti... ama ne? Düşündüğü şey değildi bu. Yaşamı boyunca her zaman duyduğu sözler, adam, "Sen de yaşa, ürünlerin de yaşasın," dememişti.</p><p class="calibre9">Roland etrafındaki kayalara, "Ölüm," diye fısıldadı. "Sana ölüm, benim ürünlerime hayat Charyou ağacı." Evet, adam böyle söylemişti. Charyou ağacı. Gel, Hasat!"</p><p class="calibre9">Genç silahşorun kafasının içinde çatal çatal yaşlı bir ses, "Turuncu silahşor," diyerek güldü. Cöos'un sesiydi bu. "Ateşlerin rengi. Charyou ağacı, fin de ano. Bunlar eski töreler. Onlardan geriye sadece kırmızı elli korkuluklar kaldı... Bu geceye kadar. Bu gece eski töreler canlandırılacak. Çünkü eski töreler canlandırılmalıdır. Zaman zaman. Charyou ağacı, seni lanet olasıca bebek. Charyou ağacı. Bu gece tatlı Ermot'umun bedelini ödeyeceksin. Her şeyin bedelini ödeyeceksin. Gel, Hasat."</p><p class="calibre9">Roland, "Tırman!" diye haykırarak uzandı ve Alain'in arkasına vurdu. "Tırman, tırman! Babanın adına! Yukarı çık!"</p><p class="calibre9">"Roland, ne?.." Alain bir şey anlamamıştı ama tırmanmaya başladı. Bir çıkıntıyı bırakıp diğerine tutunuyordu. Küçük çakıllar Roland'ın yukarıya doğru kaldırdığı suratına düşüyordu. Delikanlı bu yüzden gözlerini kıstı. Sonra uzanarak tekrar Alain'in arkasına vurdu. Onu bir atmış gibi sürüyordu.</p><p class="calibre9">Sonra "Çık, kahrolasıca!" diye bağırdı. "Belki şimdi bile geç kalmış sayılmam!"</p><p class="calibre9">Ama böyle olmadığını biliyordu. Şeytan Ayı doğmuştu. Roland onun turuncu ışığının Cuthbert'in suratına vurduğunu görmüştü. Bir kâbusta gibi. Onun için de gerçeği biliyordu. Kafasında incecik'in delice vızıltısı, gerçeğin etini yiyen o çürümüş yara, cadının çılgınca kahkahalarına karışıyordu. Ve Roland gerçeği biliyordu.</p><p class="calibre9">"Sana ölüm, benim ürünlerime hayat. Charyou ağacı."</p><p class="calibre9">"Ah, Susan..."</p><p class="calibre5" style="margin:0pt; border:0pt; height:1em"> </p><p class="calibre9">Susan için her şey belirsizdi. Tâ ki, uzun kızıl saçlı, hasır şapkalı adama rastlayıncaya kadar. Şapkanın kenarları adamın kuzu kesen kasaplara özgü gözlerini saklayamıyordu. Elinde mısır koçanları vardı.</p><p class="calibre9">İlk rastladıkları oydu. Sadece bir çiftçi. (Susan ona aşağı pazarda rastladığını sanıyordu. Hatta belki de bu yörelerde yaptıkları gibi birbirlerine selam da vermişlerdi.) Çiftçi ipek Çiftliği Yolu'yla Büyük Yol'un kesiştikleri yerin yakınındaydı. Ufuktan yükselen ayın ışığında orada duruyordu. Adama rastlayıncaya kadar Susan her şeyin hayal meyal far. kındaydı. Ama çiftçi kız yanından geçerken elindeki mısır koçanı demetini ona attığı zaman her şey berraklaştı. Susan ağır ağır giden arabada ayakta duruyordu. Elleri önünden bağlanmış, boynuna bir ilmek geçirilmişti.</p><p class="calibre9">Adam, "Charyou ağacı," diye seslendi. Adeta tatlı bir sesle. Susan çocukluğundan beri Eskiler'e ait bu sözleri duymamıştı. "Gel, Hasat," anlamına geliyordu... Ama bir anlamı daha vardı. Gizli bir şey. Saklı bir anlam. Bu anlam sözcüğün türetildiği kökle ilgiliydi. Char sözcüğü "ölüm" demekti. Kurumuş koçanlar botlarının etrafına düşerken Susan o sırrı çok iyi anladı. Başka şeyleri de; Bebeği olmayacaktı. Uzaklardaki periler ülkesine benzeyen Gilead'da düğünü yapılmayacaktı. Roland'la nikâhlanacakları o Büyük Salon'a da gidemeyecekti. Onları elektrik ışıklarının altında selamlamayacaklardı. Kocası olmayacaktı. Tatlı aşk geceleri de. Bütün bu hayaller sona ermişti. Dünya geçip gitmiş ve her şey bitmişti. Daha doğru dürüst başlamadan.</p><p class="calibre9">Susan arabanın arkasına bindirildiğini biliyordu. Orada ayakta durdurulduğunu. Sağ kalan Tabut Avcısı boynuna ilmeği geçirmişti. Hemen hemen özür dilermiş gibi, "Oturmaya kalkayım deme," diye onu uyarmıştı. "Seni boğmayı hiç istemiyoruz, kız. Araba sarsılır da düşersen ilmeği gevşetmeye çalışırım. Ama oturmaya kalkarsan canını yakarım. Bu onun emirleri." Başıyla arabanın önündeki sıra gibi yerde oturan Rhea'yı işaret etmişti. Cadı çarpılmış elleriyle dizginleri tutuyordu. "Şimdi komuta onda."</p><p class="calibre9">Gerçekten komuta büyücüdeydi. Kente yaklaşırlarken bu durum değişmedi. O küreye sahip olmak belki Rhea'nın vücuduna çok zarar vermişti. Belki kafasının bir bölümünü kaybetmesine neden olmuştu. Ama küre büyücünün gücünü kıramamıştı. Yaşlı kadının gücü daha da artmış gibiydi. Sanki beslenecek başka bir kaynak bulmuştu. Hiç olmazsa bir süre. Onu dizlerinde kuru dalmışçasına kırabilecek erkekler bir kadının emirlerini çocuklar gibi soru sormadan yerine getiriyorlar. Saatler geçer ve Hasat Gecesi yaklaşırken ortaya gitgide daha çok insan çıktı. Arabanın önünde altı kişi vardı. Atların sırtında Rimer ve yan yan bakan adamla birlikte gidiyorlardı. Arkada ise tam on iki kişi arabayı izliyordu. Reynolds onların başındaydı. Kızın boynundaki ilmeğin ucunu dövmeli eline sarmıştı. Susan bu adamların kimler olduklarını da, nasıl çağrıldıklarını da bilmiyordu.</p><p class="calibre9">Rhea giderek kalabalıklaşan grubu biraz kuzeye doğru çıkardı, sonra da eski İpek Çiftliği Yolu'nda güneybatıya doğru döndürdü. Yol dönemeçler yaparak kente doğru gidiyor, Hambry'nin doğu sınırında Büyük Yol'la birleşiyordu. Susan sersemlemiş olmasına rağmen cadının çok yavaş gittiğini farketti. Rhea yolda ilerlerken güneşin ufka doğru inişini hesaplıyordu. Dilini şaklatarak midilliyi hızla gitmeye zorlamıyor, tersine sık sık hayvanın dizginlerini çekiyordu. Sonunda akşama özgü o altın sarısı ışık kayboldu. Yolun kenarında yalnız başına bekleyen ince suratlı çiftçinin önünden geçerlerken Susan neden öyle ağır ağır gittiklerini anladı. Çiftçi herhalde iyi bir adamdı. Kiraladığı topraklarda şafaktan günbatımına kadar durmadan çalışıyordu. Ailesini seviyordu. (Ah, ama eski şapkasının kenarının altından gözüken gözleri kuzu kesmeye meraklı bir insanınkine benziyordu.) Susan, Rhea ayın doğmasını bekliyor, diye düşündü.</p><p class="calibre9">Dua edecek tanrıları olmayan Susan babasına dua etti.</p><p class="calibre9">Baba? Eğer buradaysan mümkün olduğu kadar güçlü davranmama yardım et. Ona, anısına sıkıca sarılmamı sağla. Kendime hakim olmamı da. Kurtarılmam için yalvarmıyorum. Sadece onlara korku ve acımı görme zevkini tattırmak istemiyorum. Ve o... ona da yardım et...</p><p class="calibre9">Susan, "O daima güvende olsun," diye fısıldadı. "Bunun için yardım et. Sevgimi sakla. Aşkım nereye giderse gitsin, onun güvende olmasını sağla. Gördüklerinden zevk almasını da. Onu görenlerin sevinç aymalarını da."</p><p class="calibre9">Yaşlı cadı yerinde dönmeden, "Dua mı ediyorsun, hayatım?" dedi. Çatlak sesinde sahte bir merhamet vardı. "Evet, zamanın varken o kişilerle aranı düzeltmeye bak. Alevler boğazındaki tükürükleri kurutmadan önce!" Başını arkaya atarak gıdaklar gibi güldü. Çalı süpürgesi gibi uçuşan birkaç tutam saçı şişkin ayın ışıklarında turuncuya dönüştü.</p><p class="calibre5" style="margin:0pt; border:0pt; height:1em"> </p><p class="calibre9">Roland'ın dehşetle bağırması üzerine Aceleci'nin rehberlik ettiği atlar koşarak geldiler. Üç arkadaştan biraz ötede durdular. Yeleleri rüzgârda uçuyordu. Kanyondan yükselen yoğun beyaz dumanın kokusu rüzgâr hafiflediği zaman burunlarına geliyor, hayvanlar başlarını sallayarak kişniyorlardı.</p><p class="calibre9">Roland atlarla da, dumanla da ilgilenmedi. Gözlerini Alain'in kordonundan omzuna astığı keseye dikmişti. Kesedeki küre yeniden canlanmıştı. Gitgide bastıran karanlıkta küre pembe bir ateşböceği gibi çakıyordu. Delikanlı küreyi almak için ellerini uzattı.</p><p class="calibre9">"Onu bana ver!"</p><p class="calibre9">"Roland, bilmem ki..."</p><p class="calibre9">"Kahrolasıca! Onu bana ver dedim!"</p><p class="calibre9">Alain, Cuthbert'e baktı. Delikanlı başını salladı... Sonra da üzüntü ve yorgunlukla ellerini gökyüzüne doğru kaldırdı.</p><p class="calibre9">Alain tam omzundaki keseyi çıkaracağı sırada Roland onu kaptı. Elini içine sokarak küreyi çıkardı. İyice parlıyordu küre. Turuncu yerine pembe bir Şeytan Ayı gibiydi.</p><p class="calibre9">Arkalarında, aşağıda incecik'in ısrarlı vızıltısı yükselip alçalıyordu. Yükselip alçalıyordu.</p><p class="calibre9">Cuthbert, Alain'i, "Doğrudan doğruya o şeyin içine bakma," diye uyardı. "Babanın adına, sakın bakayım deme!"</p><p class="calibre9">Roland yüzünü çakıp sönen küreye doğru eğdi. Küreden çıkan ışık sıvıymış gibi alnına ve yanaklarına yayıldı. Işıltısıyla gözlerini boğdu.</p><p class="calibre9">Roland, Maerlyn'in Gökkuşağı'nda kızı gördü. At sürülerinin kontrolcüsünün kızı Susan'ı. Pencerenin önünde oturan o güzel kızı. Susan şimdi sarı sembollerle süslenmiş siyah bir arabanın arkasında ayakta duruyordu. O yaşlı cadının arabasında. Reynolds onun arkasındaydı. Kızın boynuna geçirilmiş ilmiğin ucunu tutuyordu. Araba yeşil Kalp'e doğru gidiyordu. Sanki geçit töreniymiş gibi Hill Sokağı'nın yanına insanlar toplanmışlardı. Gözleri kuzu kesmeye meraklı bir kasabınkine benzeyen çiftçi onların ilkiydi. Hambry ve Mejis'teki bayramlarından yoksun kalan ama şimdi onun yerine o eski ilginç kara törenin lütfedildiği bu insanlar yolun kenarına dizilmişlerdi. "Charyou ağacı Gel, Hasat. Sana ölüm, bizim ürünlerimize hayat."</p><p class="calibre9">Kalabalığın arasında şiddetlenmeye başlayan bir rüzgâr gibi sessiz bir fısıltı dolaştı. Halk Susan'a önce kuru koçanları fırlatmaya başladı. Sonra çürümüş domatesleri. En sonunda da patates ve elmaları. Elmalardan biri Susan'ın yanağına çarptı. Kız sendeledi, az kalsın yuvarlanıyorlardı. Ama sonra dimdik durarak şiş olmasına rağmen hâlâ güzelliğini kaybetmeyen yüzünü yukarıya doğru kaldırdı. Ayın ışıkları onun suratını boyadı. Susan gözlerini ilerdeki bir noktaya dikti.</p><p class="calibre9">Kalabalık, "Charyou ağacı," diye fısıldadı. Roland onları duymuyor ama dudaklarının kıpırtısından ne dediklerini anlıyordu. Kalabalığın arasında Stanley Ruiz de vardı. Sonra Pettie, Gert Moggins, bacağı kırık olan Şerif Yardımcısı Frank Claypoold, o yılın Hasat Genci seçilecek olan Jamie McCann.</p><p class="calibre9">Roland, Mejis'te bulunduğu sürede tanıdığı (ve çoğundan hoşlandığı) yüz kadar kişiyi gördü. Şimdi bu insanlar Rhea'nın arabasının arkasında elleri bağlı ayakta duran aşkına mısır koçanları ve sebzeler fırlatıyorlardı.</p><p class="calibre9">Ağır ağır giden araba sonunda Yeşil Kalp'e ulaştı. Renkli fenerleri, gülen çocukların binmediği sessiz atlıkarıncasıyla bekleyen yere... Hayır, bu yıl böyle eğlenceler yapılmayacaktı. Hâlâ o iki kelimeyi tekrarlayan, galiba şimdi bunu şarkı gibi söyleyen kalabalık ikiye ayrıldı. Roland ateş için hazırlanmış olan piramit biçimi odun yığınını gördü. Ortadaki sütunun etrafına kırmızı elli korkuluklar dizilmişti. Kuklalar sırtlarını odunlara dayamış, biçimsiz bacaklarını uzatmışlardı. Oluşturdukları dairede bir tek boşluk vardı. Kurbanı bekleyen bir tek boş yer.</p><p class="calibre9">Sonra kalabalıktan bir kadın çıktı. Arkasında eski siyah bir elbise, elinde de bir kova vardı. Yanağındaki küller bir dağlama izine benziyordu. O...</p><p class="calibre9">Roland çığlık atmaya başladı. Arka arkaya bir tek kelimeyi tekrarlıyordu. "Hayır, hayır, hayır, hayır, hayır!" Bu sözcüğü her tekrarlayışında pembe ışık daha parlaklaşıyordu.Cuthbert'le Alain her çakışta genç silahşorun derisinin altındaki kafatasının biçimini görebiliyorlardı.</p><p class="calibre9">Alain, "O küreyi Roland'dan almalıyız," dedi. "Buna mecburuz. Küre onun kanını canını emiyor. Roland'ı öldürüyor."</p><p class="calibre9">Cuthbert başını sallayarak öne doğru bir adım attı. Küreyi kavradı ama onu Roland'ın ellerinden alamadı. Silahşorun parmakları sanki cama kaynaklanmıştı.</p><p class="calibre9">Bert, Alain'e, "Ona vur," diye fısıldadı. "Tekrar tekrar vur. Buna mecbursun."</p><p class="calibre9">Ama sanki Alain bir direğe vuruyordu. Roland topuklarının üzerinde sallanmadı bile. O tek olumsuz sözcüğü tekrarlıyordu. "Hayır, hayır, hayır, hayır!" Ve küre gitgide daha hızlı çakıyor, açılan yaradan delikanlıyı kemirerek içine giriyor, onun ıstırabını kanmış gibi emiyordu.</p><p class="calibre9">Cordelia Delgado, "Charyou ağacı!" diye haykırarak beklediği yerden öne doğru atıldı. Kalabalık onu alkışladı. Kadının sol omzunun ötesinde Şeytan Ayı göz kırptı. Sanki o da bu komploya dahildi. "Charyou ağacı, seni hain dişi köpek! Charyou ağacı!"</p><p class="calibre9">Kovadaki boyayı yeğenine doğru attı. Boya kızın pantolonuna sıçradı ve bağlı ellerini bir çift kırmızı eldivene dönüştürdü. Kadın araba yanından geçerken başını kaldırarak Susan'a sırıttı. Yanağındaki kül daha belirginleşti. Alnının ortasında solucana benzeyen bir tek damar atıyordu.</p><p class="calibre9">Cordelia avaz avaz, "Sürtük!" diye haykırdı. Yumruklarını sıkmış, çok komik bir dansa başlamış gibi sıçrıyordu. Eteğinin altında kemikli dizleri kalkıp iniyordu. "Ürünlere hayat! Sürtüğe ölüm! Charyou ağacı! Gel, Hasat!"</p><p class="calibre9">Araba önünden geçti. Cordelia gözden kayboldu. Susan için bu yakında sona erecek olan rüyadaki zalim hayallerden biriydi. Kuş ve ayı ve tavşan ve balık, diye düşündü. Güvende ol, Roland, sevgimle git! En büyük dileğim bu!</p><p class="calibre9">Rhea da çığlık çığlığa, "Onu alın!" diye bağırdı. "Bu katil sürtüğü alın. Onu kırmızı elleriyle kavurun. Charyou ağacı!"</p><p class="calibre9">Kalabalık da karşılık verdi. "Charyou ağacı!" Ayışığında istekli ellerden bir orman oluştu. Bir yerde havai fişekleri patladı ve çocuklar heyecanla güldüler.</p><p class="calibre9">Susan'ı arabadan alarak bekleyen odun yığınına doğru götürmek için kalabalığın başlarının üzerinden kollar uzandı. Kızı elden ele geçirdiler. Savaşlardan zaferle dönen bir kahraman gibi. Susan'ın ellerinden kentlilerin hevesli, gergin yüzlerine kırmızı gözyaşları damladı. Ay bütün bunları seyrediyor, ışıkları kâğıt fenerlerinkini sönükleştiriyordu. Susan önce kuru odunların oluşturulduğu piramide doğru indirilir, sonra da hızla oraya çarpılırken, "Kuş ve ayı ve tavşan ve balık," diye mırıldandı. Onu kendisi için boş bırakılmış olan yere koydular. Şimdi Kalabalık bir ağızdan şarkı söyler gibi, "Charyou AĞACI! Charyou AĞACI!" diye tekrarlıyordu. "Charyou AĞACI!" "Kuş ve ayı ve tavşan ve balık."</p><p class="calibre9">Susan, Roland'ın o gece kendisiyle nasıl dans ettiğini hatırlamaya : çalışıyordu. Söğüt korusunda nasıl seviştiklerini. Karanlık yolda nasıl karşılaştıklarını. Roland, "Teşekkür ederim sai," demişti. "Sizinle karşılaştığım için seviniyorum." Evet, her şeye rağmen Roland doğruyu . söylemişti. Tanışmaları iyi olmuştu. Çok iyi. Her şeye rağmen, bu korkunç sona rağmen. Komşuları olan insanların ayışığında zıplayan birer gulyabaniye dönüşmelerine rağmen. Acı ve ihanete rağmen. Olacaklara rağmen.</p><p class="calibre9">"Charyou AĞACI! Charyou AĞACI! Charyou AĞACI!" Kadınlar yaklaşarak kızın ayaklarının etrafına mısır koçanlarını yığdılar. Birkaçı Susan'ı tokatladı da. (Ama bu önemli değildi. Susan'ın berelenmiş, şişmiş suratı uyuşmuş gibiydi.) İçlerinden biri, Susan'ın kızına ata binmeyi öğrettiği Misha Alvarez onun gözlerinin içine tükürdü. Sonra şaka yapmış gibi öteye sıçradı. Ellerini gökyüzüne doğru sallayarak kahkahalar attı. Susan bir an Coral Thorin'i gördü. Kadının göğsü Hasat tılsımlarıyla doluydu. Kucağı da ölü yapraklarla. Coral yaprakları Susan'a doğru attı. Yapraklar kızın etrafından çıtırdayan, güzel kokulu bir yağmur gibi yere doğru indiler.</p><p class="calibre9">Ve sonra Susan'ın halası tekrar ortaya çıktı. Rhea da yanındaydı. Her ikisinin de ellerinde meşaleler vardı. İki kadın Susan'ın önünde durdular. Kız cızırdayan katranın kokusunu duydu.</p><p class="calibre9">Rhea meşalesini aya doğru kaldırdı. O çatlak, ihtiyar sesiyle hay kırdı. "CHARYOU AĞACI!" Kalabalık da ona karşılık verdi. "CHARYOU AĞACI!"</p><p class="calibre9">Cordelia da kendi meşalesini kaldırdı. "GEL, HASAT!"</p><p class="calibre9">Büyücü ninni söyler gibi, "Şimdi, sürtük," dedi. "Şimdi aşkının sana verdiği öpücüklerden daha sıcağıyla karşılaşacaksın."</p><p class="calibre9">Cordelia, "Geber, hain," diye fısıldadı. "Ürünlere hayat, sana ölüm."</p><p class="calibre9">Susan'ın dizlerine kadar gelen mısır koçanı yığınına meşaleyi ilk atan o oldu. Rhea da hemen onun arkasından aynı şeyi yaptı. Mısır koçanları hemen tutuştu. Sarı alevler Susan'ın gözlerini kamaştırdı.</p><p class="calibre9">Susan son defa serin havayı içine çekerek onu kalbiyle ısıttı. Ve meydan okurcasına, "ROLAND, SENİ SEVİYORUM!" diye haykırdı.</p><p class="calibre9">Kalabalık mırıldanarak geriledi. Sanki artık geri dönülemeyecek bir noktaya gelmişlerdi ve yaptıkları yüzünden endişelenmeye başlıyorlardı. Ne de olsa karşılarındaki içi doldurulmuş bir korkuluk değil, hepsinin tanıdığı neşeli bir kızdı. İçlerinden biriydi. Ve çılgınca bir nedenle elleri kırmızıya boyanarak Hasat Ateşi'ne itilmişti. Bir dakikaları daha olsaydı belki de kızı kurtaracaklardı. Bazıları gerçekten kurtaracaktı. Ama artık çok geçti. Kuru odunlar tutuştu. Susan'ın pantolonuyla gömleği de. Başında bir taca benzeyen uzun sarı saçları da.</p><p class="calibre9">"ROLAND, SENİ SEVİYORUM!</p><p class="calibre9">Kız yaşamının sonunda sıcaklığı hissetti ama acı duymadı. Roland'ın gözlerini düşünecek kadar zaman buldu. Sabah hava aydınlanırken gökyüzünün büründüğü renkteki gözlerini. Delikanlının uçurumda atını sürmesini düşünecek kadar zaman da. Roland, Aceleci'nin sırtında giderken siyah saçları şakaklarından havalanıyor, eşarbı dalgalanıyordu. Delikanlı özgürlük ve rahatlıkla gülüyordu. Ama Susan'ınkinden daha uzun olan yaşamının sonuna kadar bir daha bu özgürlük ve rahatı bulamayacaktı. Susan ölürken Roland'ın kahkahasını da birlikte götürdü. Işık ve sıcaktan insanı teselli eden o ipek gibi karanlıklara kaçtı. Giderken tekrar tekrar sevgilisine seslendi. Kuş ve ayı ve tavşan ve balıktan yardım istedi.</p><p class="calibre5" style="margin:0pt; border:0pt; height:1em"> </p><p class="calibre9">Roland artık hiçbir şey söylemiyor, "Hayır," bile demiyordu. Çığlıklar atıyor, bağırsakları deşilmiş bir hayvan gibi uluyordu. Elleri küreye yapışıp kalmıştı. Cam küre bir insanın göğsünden fırlamış bir kalp gibiydi. Parlaklaşıp sönükleşiyordu. Roland, Susan yanarken bakışlarını küreden alamadı.</p><p class="calibre9">Cuthbert yine o lanetli şeyi arkadaşının ellerinden almaya çalıştı ama başaramadı. Delikanlı aklına gelen tek şeyi yaptı. Tabancasını çekerek küreye nişan aldı, başparmağıyla horozu itti. Belki Roland'ı da yaralayacaktı. Uçuşan camların Roland'ı kör etmeleri ihtimali vardı. Ama başka seçeneği yoktu. Bir şey yapmazlarsa o sihirli şey Roland'ı öldürecekti.</p><p class="calibre9">Ama Cuthbert'in ateş etmesine gerek kalmadı. Küre sanki onun elindeki tabancayı görmüş ve ne olduğunu anlamış gibi hemen Roland'ın avuçları arasında karanlıklaşıp söndü. Roland'ın kaskatı kesilen her kası, dehşet ve öfkeyle titreyen vücudu gevşedi. Çocuk taşlaşmış gibi yere devrildi. Küre parmaklarının arasından kaydı. Genç silahşor yere düşerken karnı küre için yastık görevi yaptı. Küre Roland'ın üzerinden yuvarlandı, delikanlının ileriye doğru uzanmış olan gevşek elinin yakınında durdu. Şimdi karanlık içinden ışık süzülmüyordu. Sadece derinliklerinde uğursuz turuncu bir kıvılcım vardı. Ufuktan yükselen Şeytan Ayı'nın küçücük bir yansımasıydı bu.</p><p class="calibre9">Alain küreye hayranlık ve korkuyla karışık bir duyguyla baktı. Uykuya dalmış vahşi hayvana bakan biri gibi... Ama sonra uyanacak ve insanı ısıracak bir hayvan gibi.</p><p class="calibre9">Çocuk öne doğru bir adım attı. Onu botunun altında parçalayıp toza dönüştürecekti.</p><p class="calibre9">Cuthbert boğuk bir sesle, "Sakın ha," dedi. Baygın olan Roland'ın yanında diz çökmüştü ama Alain'e bakıyordu. Yükselen ay gözlerine vuruyor, iki küçük parlak taşa benziyordu bu gözler. "Küreyi ele geçirmek için bunca acı ve ölüme katlandıktan sonra onu parçalamaya kalkışayım deme! Hatta bunu düşünme bile!"</p><p class="calibre9">Alain bir an arkadaşına kararsızca baktı. Ne olursa olsun bu lanet şeyi ortadan kaldırması gerektiğini düşünüyordu. Çekilen acı ilerde çekilecek acıyı haklı çıkarmazdı. O yerdeki şey sağlam olduğu sürece kim olursa olsun ona ıstırap getirecekti. O bir ıstırap makinesiydi. Ve Susan Deigado'yu da öldürmüştü. Alain, Roland'ın kürede neler gördüğünü bilmiyordu. Ama arkadaşının suratını görmüştü. Bu yeterliydi Küre Susan'ı öldürmüştü. Sağlam bırakılırsa başkalarını da öldürecekti.</p><p class="calibre9">Ama Alain sonra ka'yı düşündü ve geriledi. Ne var ki, sonradan bu yüzden acı bir pişmanlık duyacaktı.</p><p class="calibre9">Cuthbert, "Onu tekrar kesesine koy," dedi. "Ve Roland için de bana yardım et. Buradan gitmeliyiz."</p><p class="calibre9">Ağzı büzülen buruşuk kese biraz ilerde yerde yatıyor, rüzgârda dalgalanıyordu. Alain küreyi aldı, düzgün kavisli yüzeyinin dokunuşu bile onda tiksinti uyandırdı. Kürenin ellerinin arasında canlanacağını sanıyordu. Ama öyle olmadı. Küreyi keseye koyarak kordonundan omzuna astı. Sonra da Roland'ın yanında diz çöktü.</p><p class="calibre9">Alain, Roland'ı kendine getirmek için Cuthbert'le boş yere ne denli uğraştıklarını sonradan hatırlayamayacaktı. Sonunda ay gökyüzünde gümüşe dönüşecek kadar yükseldi. Kanyondan yayılan dumanlar dağıldı. Alain ancak bu kadarını anımsayabilecekti.</p><p class="calibre9">Cuthbert ona sonunda, "Bu kadarı yeter," dedi. "Roland'ı Aceleci'nin sırtına vuralım ve öyle gidelim. Başka çare yok. Şafak sökmeden Baronluk'un kuzeyindeki sık ormanlı bölgeye ulaşabilirsek herhalde güvende oluruz... Ama hiç olmazsa oraya kadar gitmemiz şart." Farson'un adamlarını insanı şaşırtan bir kolaylıkla ortadan kaldırmışlardı. Ama geri kalanlar herhalde ertesi gün biraraya geleceklerdi. En iyisi bu olmadan oradan uzaklaşmalıydılar.</p><p class="calibre9">İşte böylece Eyebolt Kanyonu'ndan ve Mejis'in deniz kıyısındaki tarafından ayrıldılar. Şeytan Ayı'nın ışıkları altında batıya doğru gittiler. Roland eyerinin üzerinde bir ceset gibi yatıyordu.</p><p class="calibre9">Ertesi günü Mejis'in batısındaki Il Bosque ormanında geçirdiler. Roland'ın uyanmasını bekliyorlardı. Ama akşamüzeri oldu, delikanlı yi' ne de kendine gelmedi. Cuthbert, "Dene bakalım, ona 'dokunabilecek' misin?" dedi.</p><p class="calibre9">Alain, Roland'ın ellerini avuçlarının arasına aldı. Bütün gücünü toplayarak uykudaymış gibi yatan arkadaşının solgun yüzüne doğru eğildi. Yarım saat kadar böyle kaldı. Sonunda, "Olmuyor," der gibi başını sallayarak Roland'ın ellerini bıraktı ve ayağa kalktı.</p><p class="calibre9">Cuthbert, "Hiçbir şey olmadı mı?" diye sordu.</p><p class="calibre9">Alain içini çekerek yine başını salladı. Sonra Roland'ın o gece de eyere serilmiş halde yolculuk yapmaması için çam dallarından bir sedye oluşturdular. (Zaten efendisini böyle taşımak Aceleci'yi de sinirlendirmeye başlıyordu.) Sonra yollarına devam ettiler. Ama Büyük Yol'dan değil, ona paralel olarak ilerlediler. Büyük Yol onlar için çok tehlikeli olabilirdi. Ertesi gün Roland hâlâ kendine gelememişti. (Mejis artık gerilerde kalmıştı ve iki çocuk müthiş bir vatan özlemi duyuyorlardı. Bu izah edilemeyecek bir olguydu. Ama gelgit kadar da gerçekti.) Alain'le Cuthbert, Roland'ın iki yanında oturarak onun hafifçe inip kalkan göğsünün üzerinden birbirlerine baktılar.</p><p class="calibre9">Cuthbert, "Kendinde olmayan biri açlık ve susuzluktan ölür mü?" diye sordu. "Ölür değil mi?"</p><p class="calibre9">Alain, "Evet," dedi. "Öyle sanırım."</p><p class="calibre9">Sinirlerini geren uzun bir gece yolculuğu olmuştu. İki de bir gün önce doğru dürüst uyuyamamışlardı. Ama bir gün birer ölü gibi yattılar. Güneşin yüzlerine gelmemesi için battaniyelerini kafalarına kadar çekmişlerdi. Güneş batarken birkaç dakika arayla uyandılar. Dolunay halini iki gece önce geride bırakmış olan Şeytan Ayı, ilk büyük sonbahar fırtınasını haber veren karmakarışık bulutların arasından yükseliyordu.</p><p class="calibre9">Roland kalkıp oturmuştu. Küreyi kesesinden almıştı. Şimdi küre kucağında öylece oturuyordu. Bu kararmış sihirli nesne Kolay Av'ın cam gözleri kadar ölüydü. Roland'ın gözleri de öyle. Genç silahşor kayıtsızca ayışığının aydınlattığı ağaçların arasındaki patikalara bakıyordu. Artık yemek yiyor ama uyumuyordu. Yanından geçtikleri deremden su içiyor ama konuşmuyordu.</p><p class="calibre9">Ve Maerlyn'in Gökkuşağı'nın o parçasını elinden bırakmıyordu. Mejis'ten götürmek için büyük bir bedel ödedikleri o küreyi. Ama küre onun için de ışıldamıyordu.</p><p class="calibre9">Cuthbert bir keresinde, Al'le ben uyanık olduğumuz için, diye düşündü. Bizim görmemizi istemiyor.</p><p class="calibre9">Alain, Roland'ın küreyi bırakmasını sağlayamıyordu. Bu nedenle arkadaşına "dokunabilmek" için yanağını onunkine dayadı. Ama dokunabileceği hiçbir şey yoktu. İki arkadaşıyla birlikte Gilead'a doğru giden delikanlı Roland değildi. Hatta Roland'ın hayaleti bile değildi. Dönemi sona eren bir ay gibi Roland da ortadan kaybolmuştu.</p><p class="calibre5" style="margin:0pt; border:0pt; height:1em"> </p><p class="calibre5" style="margin:0pt; border:0pt; height:1em"> </p><div class="mbppagebreak" id="calibre_pb_34"></div>
</body></html>
