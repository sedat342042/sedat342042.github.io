<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>sevgi_gunlugu_yeni-14</title>
  <link href="../Styles/sevgi_gunl_idstyles.css" rel="stylesheet" type="text/css" />
</head>

<body id="sevgi_gunlugu_yeni" xml:lang="tr-TR">
  <div>
    <p class="bolum-kesme bizsmart"></p>

    <p class="baslik-2 bizsmart" id="toc_marker-4-1">9 Haziran /Sabah</p>

    <p class="govde-metin bizsmart">İçim içime sığmıyor. Umuda sarılarak yataktan doğrulup kalkıyorum. Pencereyi açıp artık beni korkutamayan günü selamlıyorum.</p>

    <p class="govde-metin bizsmart">Lavaboda ellerimi yıkarken aynaya bakıyorum. Çiçek yüzlüm gülümsüyor bana. Çağırıyor.</p>

    <p class="govde-metin bizsmart">Annemle birlikte kahvaltı yapıyoruz.</p>

    <p class="govde-metin bizsmart">Nedenini bilmediği sevinçlerimi paylaşıyor. Bir süre konuşuyoruz. Masadan kalkıyorum.</p>

    <p class="govde-metin bizsmart">Odamdayım.</p>

    <p class="govde-metin bizsmart">Sevgi’ye bakıyorum. Sevgiliyle özdeş görüp aşkın simgesi olarak benimsediğim bu çiçek, sınırları belli olan bir saksıya sığamaz artık. Onu ait olduğu yere, doğaya geri vermenin zamanı geldi. Sevgi’nin ancak özgürlüklerde gerçek kimliğiyle var olacağını anlamak gerekir.</p>

    <p class="govde-metin bizsmart">Usulca yerinden kaldırıp elime alıyorum. Yaprakları ışıl ışıl. Çiçekleri canım sevdiğim kadar güzel.</p>

    <p class="govde-metin bizsmart">Üstümü değiştiriyorum. En sevdiğim giysilerimi giyip saçlarımı her zamankinden daha özenle tarıyorum. Sevgi’yi karton kutuya yerleştiriyorum. Bir pet şişeyi suyla dolduruyorum. Annem beni dikkatle izliyor. Kaygılanmamasını söylüyorum. Susuyor.</p>

    <p class="govde-metin bizsmart">Kabataş’tayım.</p>

    <p class="govde-metin bizsmart">Çok güzel bir hava var. Güneşin tenimi yakan ışınlarına göz kırpıyorum.</p>

    <p class="govde-metin bizsmart">Taksiye biniyorum.</p>

    <p class="govde-metin bizsmart">Bıçkın görünüşlü genç sürücü, &lt;&lt;İstanbul dışına çıkıyoruz,&gt;&gt; derken, aynadan yüzüme bakarak nereye gittiğimizi soruyor. &lt;&lt;Sarıyer’i geçip gidelim. Sonrası kolay,&gt;&gt; diyorum. İyice şaşırıyor. Gülümsüyorum.</p>

    <p class="govde-metin bizsmart">Sürücü sık sık frekans değiştirdikten sonra bulduğu radyodan arabesk şarkıyı dinletiyor. Değiştirmesini rica ediyorum. Yeni bulduğu frekanstan Barış Manço’nun kendine özgü şarkılarından birinin ezgileri yayılıyor. Taksi, kıyı boyunca kıvrılıp giden yolda hızla ilerliyor. Boğaz’ın sularında ağır ağır seyreden gemiye bakıyorum. Yanından geçtiği vapuru belki de küçük görerek ağır ağır ilerliyor. Sarıyer’i geçiyoruz. Doğanın olanca cömertliğiyle sunduğu güzellikler çok büyüleyici geliyor bana. Bir süre ilerledikten sonra durmasını söylüyorum. Kutuyu alıp iniyorum. Tepeye tırmanarak uygun bir yer arıyorum. Elimdeki güzelliğe yakışan yeri bulmak öyle zor ki. Tırmanmayı sürdürüyorum. Yeşillikler arasında Sevgi’nin özgürce gelişip serpilebileceğine inandığım yeri gözümde kestirip oraya ulaşıyorum.Toprağı yeterince kazıp çukur oluşturuyorum. Sevgi’yi kutudan çıkartıyorum. Saksısını çok dikkatlice kırıp, kendi toprağıyla birlikte çukura yerleştiriyorum. Suyunu döküyorum. İçimde nedenini bilmediğim hüzünler beliriyor. Canım sevdiğimi delice özlediğim nice zor günlerde Sevgi’ye bakarak avunmaya çalışıyordum. Tomurcuğunun içime umut olarak açmasını nasıl sabırsızlıkla beklemiş, açtığında çocuk gibi sevinmiştim. Sevgilinin haber bile vermeden Ankara’ya gittiğini öğrendiğimde, sarı çiçekleriyle verdiği umudun boşa çıkması da beni incitememişti.Bu toprağa yüreğimden çekip kopardığım bir parçamı gömüyorum sanki.</p>

    <p class="govde-metin bizsmart">Kendimi tutamıyorum. Kirpiklerimden süzülen yaşlar gömleğimi ıslatıyor. Yaşamın çok farklı boyutunda kendime ağlıyorum. Sevgiliye, umuda ve aşka.</p>

    <p class="govde-metin bizsmart">Taksiye dönüyorum. Sürücü, hiçbir anlam veremediği eylemimi anlamaya çalışan bakışlarıyla belki de sormaya çekindiği sorularını yöneltiyor. Açıklama yapmak gereği duymadığımdan, susuyorum.Geri dönüyoruz. Müthiş hüzünlüyüm. Sık sık gözlerim doluyor. Güzeller güzeli sevdiğim, artık geri dönemeyiz. Şimdi, yalnızca biz!</p>

    <p class="govde-metin bizsmart">Ortaköy’deyiz.</p>

    <p class="govde-metin bizsmart">Zincirlikuyu Mezarlığı’na doğru yöneliyoruz. Taksiyi durdurup çiçek alıyorum. Ne kadar saklamaya çalışsam da aşka ilişkin birçok kahrımı bakışlarımdan çözerek bana yardımcı olmak için çırpınan, sevgi ustası dostuma gitmek istiyorum.</p>

    <p class="govde-metin bizsmart">Mezarlıktayım.</p>

    <p class="govde-metin bizsmart">Ağır adımlarla ilerliyorum. Mezarına ulaşıyorum. İçimdeki hüzün gittikçe artıyor. Çiçekleri, daha önce yaptığım gibi Cemil Bey ve Nadire Hanım’ın mezarlarına paylaştırıyorum. Dua ediyorum. İçimde kahır adına ne varsa boşalıp gidiyor apansız.</p>

    <p class="govde-metin bizsmart">Canım dostum! Seslensem duyar mısınız beni? Büyülü sözlerinizle yine umut verir misiniz bana? Yaşam ana bu kez son denklemini getirdi önümüze. Canlı, cansız her varlıktan korkuyla karışık kıskandığım sevdiğim hiçbir yerde barınamaz oldu. Evinde barınamaz oldu. Ya ben?.. Farklı mıyım sanki? Maganda kültürüyle ailesine yaşamı zehir eden sevgisiz bir babanın hırpaladığı güzelliğe sahip çıkmaya gidiyorum. Ona sımsıkı sarılmaya, onu ve aşkı sonsuz zamanlar üzre yaşamaya gidiyorum. Ağlıyorsam üzülmeyin olur mu? Lütfen üzülmeyin. Yavaşça doğrulup kalkıyorum.</p>

    <p class="govde-metin bizsmart">Evdeyim.</p>

    <p class="govde-metin bizsmart">Hiçbir yorgunluk duymuyorum. Annem, kaygılı bakışlarıyla beni izliyor. Bir süre konuşuyoruz. Rahatlıyor. Gülümsüyor.</p>

    <p class="govde-metin bizsmart">Sevgilinin annesini düşünüyorum. Çok zor durumda olduğunu biliyorum. Yazık ki, hiç hak etmediği hüznü bir süre daha yaşayacaktır. Onu arayacağım.</p>

    <p class="govde-metin bizsmart">Evlilik, iki insanın yaşamı paylaşmak adına alabilecekleri en ileri karardır. Eşlerden birinin bu birlikteliğe yapabileceği en önemli yanlış, saygısızlıktır. Saygı, sevgiden daha duyarlıdır çünkü. Sonra sevgi azalır ve biter. İnsanlar eş olmaktan önce dost olmanın önemini anlayamazlarsa, bu sorun her ilişkide kaçınılmaz olarak yaşanacaktır.</p>

    <p class="baslik-3 bizsmart" id="toc_marker-4-1-1">İkindi</p>

    <p class="govde-metin bizsmart">Yüzümü yıkayıp üstümü değiştiriyorum. Annem artık üzülmediğini belli eden sözleriyle bana güç veriyor. Vakit tamam. Annemin elini öpüyorum. Beni kendine çekip yanaklarıma sıcacık bir öpücük konduruyor. &lt;&lt;Dikkatli ol, tez gel. Beni merakta bırakma,&gt;&gt; diyor. Kaygılanması için neden olmadığını yineliyorum.</p>

    <p class="govde-metin bizsmart">Kabataş’tayım.</p>

    <p class="govde-metin bizsmart">Taksiye biniyorum. Gözlerimde çiçek yüzlümün hayali. Kim bilir ne yapıyor şimdi? Canım benim! Seni öyle özledim ki.</p>

    <p class="govde-metin bizsmart">Yaşam ne tuhaf bilmece.</p>

    <p class="govde-metin bizsmart">Yaşadık belki; belki hiç olmadık. Herkestik biraz ve hiç kimse değil.</p>

    <p class="govde-metin bizsmart">Ey sevgili!</p>

    <p class="Basic-Paragraph bizsmart"></p>
  </div>
</body>
</html>
