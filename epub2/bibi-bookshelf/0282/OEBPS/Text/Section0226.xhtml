<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h2>XXIV</h2>

  <p>Anna, yüzünde suçlu, uysal bir anlatımla karşılamaya çıktı onu.</p>

  <p>— Ee, iyi eğlendiniz mi? diye sordu.</p>

  <p>Anna'nın keyfinin yerinde olduğunu bir bakışta anlamıştı Vronski.</p>

  <p>— Her zamanki gibi eğlendik, diye karşılık verdi.</p>

  <p>Anna'nın ruhsal durumundaki bu değişikliklere alışmıştı artık. Şimdi de çok sevinmişti buna. Kendi de çok neşeliydi çünkü. Antredeki sandıkları gösterdi.</p>

  <p>— Neler görüyorum! dedi. Bu çok hoş işte!</p>

  <p>— Evet, gitmemiz gerek. Arabayla dolaşmaya çıktım. Öyle hoşuma gitti ki, köyde olmak istedi canım. Seni alıkoyacak bir şey yok ya?</p>

  <p>— Benim de tek istediğim bu. Şimdi geliyorum. Konuşuruz. Hemen değişirim üstümü. Söyle çayı hazırlasınlar.</p>

  <p>Kendi odasına gitti Vronski.</p>

  <p>"Bu çok hoş işte," sözünde Anna'nın gururuna dokunan bir şey vardı. Yaramazlığı bırakan çocuklara söylerlerdi böyle... Onun suçluluğuyla Vronski'nin kendine güven dolu tavrı arasındaki farkta Anna'nın gururunu çok inciten bir şey vardı. Bir an içinde mücadele isteğinin kabardığını hissetti. Ama kendini zorlayıp bastırdı bu isteğini. Gene neşeli karşıladı Vronski'yi.</p>

  <p>Vronski yanına gelince –bir ölçüde, önceden hazırladığı sözcüklerle– gününü nasıl geçirdiğini, yolculukla ilgili planlarını anlattı ona.</p>

  <p>— Biliyor musun, dedi. Birden geldi aklıma. Niçin burada bekleyecekmişiz boşanmayı? Köyde de aynı şey değil mi sanki? Artık beklemeyeceğim. Umut beslemek, boşanma sözünün edilmesini duymak istemiyorum. Kararımı verdim. Bundan böyle bunun yaşantım üzerinde hiçbir etkisi olmayacak. Sen de kabul ediyor musun?</p>

  <p>Anna'nın heyecan dolu yüzüne endişeyle baktı Vronski.</p>

  <p>— Oh, elbette! dedi.</p>

  <p>Anna bir an sustuktan sonra:</p>

  <p>— Neler yaptınız orada? diye sordu. Kimler vardı?</p>

  <p>Vronski konukların adlarını saydı.</p>

  <p>— Yemek çok güzeldi. Kayık yarışları da öyle. Her şey oldukça güzeldi. Ama Moskova'da <i>ridicule</i><a href="../Text/Section0260.xhtml#Footnote0206" id="Feedback0206"><sup>[206]</sup></a> karıştırmadan bir şey yapmıyorlar. Bir bayan çıktı ortaya. İsveç kraliçesinin yüzme öğretmeniymiş. Numaralarını gösterdi.</p>

  <p>Anna yüzünü buruşturdu.</p>

  <p>— Nasıl? Yüzdü mü? diye sordu.</p>

  <p>— Bir çeşit <i>costume de natation</i><a href="../Text/Section0260.xhtml#Footnote0207" id="Feedback0207"><sup>[207]</sup></a> ile. Eski model, biçimsiz bir şeydi. Ee, ne zaman çıkıyoruz yola?</p>

  <p>Anna, Vronski'nin sorusuna yanıt vermeden:</p>

  <p>— Ne budalaca bir şey, dedi. Yüzüşünde bir özelllik var mıydı bari?</p>

  <p>— Hiçbir özellik yoktu. Söyledim ya, çok saçma bir şeydi. Ee, ne zaman yola çıkmayı düşünüyorsun?</p>

  <p>Anna, tatsız bir düşünceyi kovmak ister gibi salladı başını.</p>

  <p>— Ne zaman mı? dedi. Ne kadar erken gidersek o kadar iyi kuşkusuz. Yarın çıkamayız yola. Öbür gün.</p>

  <p>Vronski:</p>

  <p>— Evet... dedi. Yo hayır, dur. Öbür gün pazar o gün gidip annemi görmeliyim.</p>

  <p>Annesinin sözü geçince Anna'nın kuşkulu bakışını üzerinde hissetti Vronski. Şaşırdı. Onun bu şaşkınlığı Anna'nın kuşkusunu artırmıştı. Yüzü kızardı, uzaklaştı Vronski'den. Anna'nın düşündüğü İsveç kraliçesinin yüzme öğretmeni değil, Moskova yakınlarında bir köyde Kontes Vronskaya ile oturan Prenses Sorokina idi şimdi.</p>

  <p>— Yarın gidebilirsin annene! dedi.</p>

  <p>— Hayır olamaz. Oradaki işimin vekâletnamesiyle parasını yarın alamam.</p>

  <p>— Öyleyse hiç gitmeyiz.</p>

  <p>— Peki, ama niçin?</p>

  <p>— Daha sonra gitmem. Ya pazartesi, ya hiçbir zaman!</p>

  <p>Vronski şaşırmış gibi:</p>

  <p>— Peki, ama niçin? dedi. Çok anlamsız bir şey bu!</p>

  <p>— Senin için olabilir. Çünkü beni umursadığın yok. Benim yaşayışımı anlamak istemiyorsun. Beni burada tutan tek şey Hanna idi. Bunun numara olduğunu söylüyorsun. Kızımı sevmediğimi, bu İngiliz kızını seviyor numarası yaptığımı, bunun doğal bir şey olmadığını söyledin. Burada benim için nasıl bir yaşamın doğal olabileceğini söylemeni isterdim.</p>

  <p>Anna bir an geldi kendine, verdiği karara uymadığını dehşetle gördü. Kendi kendini mahvettiğini hissediyordu; ama tutamıyordu kendini. Vronski'nin ne denli haksız olduğunu ona göstermeden edemiyor, ona boyun eğmiyordu. Vronski:</p>

  <p>— Ben hiçbir zaman sana böyle bir şey söylemedim dedi. Senin birdenbire bu kıza duymaya başladığın sevgiyi paylaşmadığımı söyledim o kadar.</p>

  <p>— Her zaman doğru söylediğinle övünürsün. Şimdi niçin doğruyu söylemiyorsun?</p>

  <p>Vronski içinde kabaran öfkeyi tutarak, sakin:</p>

  <p>— Hiçbir zaman övünmem ben, yalan da söylemem, dedi. Çok yazık eğer saygı duymuyorsan...</p>

  <p>— Saygıyı, sevginin olması gereken; ama boş kalmış yeri gizlemek için uydurmuşlardır... Artık sevmiyorsun beni. Bunu açık açık söylersen daha iyi, daha dürüst davranmış olursun.</p>

  <p>Oturduğu sandalyeden ayağa fırladı Vronski.</p>

  <p>— Yo, bu kadarına da dayanamam artık! diye bağırdı.</p>

  <p>Anna'nın karşısına dikilip tane tane konuşarak sürdürdü bağırmayı:</p>

  <p>— Niçin denemek istiyorsun sabrımı? Bir sınırı vardır kuşkusuz.</p>

  <p>Daha çok söyleyebilirmiş; ama kendini tutuyormuş gibi sustu.</p>

  <p>Anna Vronski'nin yüzündeki, sert bakışlı, öfkeyle parlayan gözlerindeki nefrete dehşetle bakarak:</p>

  <p>— Sınırı vardır demekle neyi anlatmak istiyorsunuz? diye haykırdı.</p>

  <p>Vronski:</p>

  <p>— Şunu anlatmak istiyorum ki... diye başladı.</p>

  <p>Ama sözünün sonunu getirmedi. Ses tonunu değiştirerek ekledi:</p>

  <p>— Benden ne istediğinizi sorabilir miyim?</p>

  <p>Vronski'nin ne demek istediğini anlamıştı Anna.</p>

  <p>— Ne isteyebilirim, dedi. Yalnız düşündüğünüz gibi beni terk etmemenizi isteyebilirim. Ama istemiyorum bunu. İkinci derecede önemlidir bu. Sevgi istiyorum ben, o da yok. Öyleyse her şey bitti demektir.</p>

  <p>Kapıya yürüdü Anna. Vronski, çatık kaşlarını düzeltmeden kolundan tutup durdurdu onu.</p>

  <p>— Dur! Dur diyorum! dedi. Sorun nedir? Köye gidişimizi üç gün ertelememiz gerektiğini söyledim, bunun üzerine yalan söylediğimi, dürüst bir insan olmadığımı söyledin.</p>

  <p>Anna, daha önceki bir kavganın sözlerini anımsamıştı:</p>

  <p>— Evet, yineliyorum, dedi. Benim uğruma her şeyini feda ettiği için bana sitem eden bir erkek dürüst olmadığı gibi kalpsizdir de.</p>

  <p>Vronski:</p>

  <p>— Hayır, sabrımın da bir sınırı var! diye bağırdı.</p>

  <p>Hızla bıraktı. Anna'nın kolunu.</p>

  <p>Anna, "Nefret ediyor benden, besbelli bu," diye geçirdi içinden. Bir şey söylemeden, dönüp Vronski'ye bakmadan, kararsız adımlarla çıktı odadan. Kendi odasına giderken, "Başka bir kadını seviyor, bu daha da açık," diye düşünüyordu. Söylediği şeyleri yineledi kendi kendine: "Sevgi istiyorum ben, o da yok. Öyleyse her şey bitti demektir... bitmesi de gerek."</p>

  <p>"Ama nasıl?" diye sordu kendi kendine. Aynanın karşısındaki koltuğa oturdu.</p>

  <p>Şimdi nereye –onu büyüten halasına mı, Doli'ye mi, yoksa tek başına Avrupa'ya mı– gideceği düşüncesi; şimdi onun odasında yalnız ne yaptığı, bu kavganın son mu olduğu, gene barışma olasılığının olup olmadığı, Petersburg'daki tanıdıklarının şimdi ne diyecekleri, Aleksey Aleksandroviç'in bu duruma nasıl bakacağı, şimdi Vronski'den de ayrıldıktan sonra neler olacağı üzerine birçok düşünce daha geliyordu aklına. Ama bütünüyle vermiyordu kendini bu düşüncelere Anna. Kafasının içinde onu ilgilendiren yalnız bir düşünce vardı. Ama belirsiz bir düşünceydi bu. Ne olduğunu iyice anlayamıyordu. Aleksey Aleksandroviç'i anımsayınca, doğumdan sonraki hastalığını, o zaman onun peşini bırakmayan duygusunu anımsamıştı. O zamanki duygusuyla sözlerini anımsıyordu: "Niçin ölmedim?" Kafasının içindeki düşüncenin ne olduğunu ansızın anlamıştı Anna. Evet, tek başına her şeyi halleden o düşünceydi bu. "Evet, ölmek..."</p>

  <p>"Aleksey Aleksandroviç'in de, Seryoja'nın da utancını, yüzkarasını, benim de korkunç yüz karamı silecek ölüm. Ben ölünce pişman olacak o, içi sızlayacak, sevecek beni, benim için acı çekecek."</p>

  <p>Anna dudaklarında donup kalmış, kendi kendine bir acıma gülümsemesiyle koltukta oturuyor, sol elinin parmağındaki yüzüğü bir çıkarıp bir takarak, o öldükten sonra Vronski'nin hissedeceklerini, canlı bir biçimde getiriyordu gözlerinin önüne.</p>

  <p>Yaklaşan bir ayak sesi, onun ayak sesi uyandırdı Anna'yı daldığı düşüncelerden. Yüzüklerini düzeltiyormuş gibi yapıp Vronski'ye dönüp bakmadı bile.</p>

  <p>Vronski yaklaştı ona, elini tutup alçak sesle:</p>

  <p>— Anna, dedi. İstiyorsan, öbür gün gideriz. Her şeye razıyım.</p>

  <p>Susuyordu Anna.</p>

  <p>— Ne diyorsun? diye sordu Vronski.</p>

  <p>Anna:</p>

  <p>— Sen bilirsin, dedi.</p>

  <p>Artık tutamadı kendini. Hüngür hüngür ağlamaya başladı. Hıçkırıkları arasından:</p>

  <p>— At beni başından, at! diyordu. Yarın gidiyorum ben... Başka huysuzluklar da yapacağım. Neyim ben? Kötü bir kadın. Yüküm sana. Daha fazla sıkmak istemiyorum seni, istemiyorum! Kurtaracağım seni. Sevmiyorsun beni, başka bir kadını seviyorsun!</p>

  <p>Vronski sakinleşmesi için yalvardı ona. Ortada kıskanmasını gerektirecek bir şeyin olmadığına, onu her zaman sevdiğine, her zaman da seveceğine, şimdi onu eskisinden çok sevdiğine inandırmak için dil dökmeye başladı. Anna'nın elini öptü.</p>

  <p>— Anna, niçin kendini de beni de üzüyorsun, böyle? dedi.</p>

  <p>Vronski'nin sesinde sevgi vardı şimdi. Sesi ağlamaklı gibi geliyordu Anna'ya. Elinin üzerinde Vronski'nin gözyaşlarının ıslaklığını hissediyordu. Anna'nın çılgın kıskançlığı bir anda çılgın, tutkulu bir sevgiye dönüşmüştü. Vronski'ye sarıldı. Onun başını, boynunu, ellerini öpmeye başladı.</p>
</body>
</html>
