<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h2>XI</h2>

  <p>Levin, Stepan Arkadyeviç ile soğuk havaya çıkarken, "Ne yüce, ne sevimli, ne zavallı bir kadın!" diye geçiriyordu içinden.</p>

  <p>Levin'in Anna'ya hayran kaldığının farkındaydı Stepan Arkadyeviç.</p>

  <p>— Nasıl? dedi. Söylemiştim sana.</p>

  <p>Levin dalgın:</p>

  <p>— Evet, diye karşılık verdi. Olağanüstü bir kadın! Zeki olması bir yana, insanı şaşırtacak ölçüde candan. Çok acıdım ona!</p>

  <p>Stepan Arkadyeviç arabanın kapısını açarken:</p>

  <p>— Şimdi Tanrı verse de her şey çabuk yoluna girse, dedi. Bir daha bilmeden peşin hüküm verme. Hadi hoşçakal, aynı yöne gitmeyeceğiz.</p>

  <p>Levin arabayla eve giderken yolda Anna'yı, onunla olan o sade konuşmalarını düşünüyordu. Bu arada onun bütün yüz anlatımlarını da anımsıyordu. Giderek daha çok anlıyordu onu. Acıyordu ona.</p>

  <p>Evde, Kuzma, Katerina Aleksandrovna'nın iyi olduğunu, ablalarının biraz önce gittiklerini bildirdi Levin'e. İki mektup verdi. Levin, sonra kafasının dağılmaması için hemen orada, antrede okudu mektupları. Biri kâhyası Sokolof'tandı. Sokolof, buğdayı satmalarının olanaksız olduğunu, çünkü ancak beş buçuk ruble verdiklerini, başka bir yerden de para bulamayacaklarını yazıyordu. Öteki mektup kız kardeşindendi. İşini hâlâ halledemediği için sitem ediyordu ona.</p>

  <p>Levin, eskiden ona öylesine güç gelen birinci sorunu olağanüstü bir kolaylıkla hemen oracıkta çözüverdi. "Eh daha fazla vermiyorlarsa ne yapalım biz de beş buçuk rubleye veririz gider." İkinci mektup için "Şaşılacak şey," diye düşündü. "Burada hiç boş zamanı olmuyor insanın." Kız kardeşinin yazdığı işini şimdiye dek halledemediği için kendini suçlu buluyordu. "Bugün de gitmedim adliyeye. Ama gerçekten hiç zamanım yoktu bugün." Kız kardeşinin işini yarın kesinlikle bitirmeye karar verip karısının yanına yürüdü. Kiti'nin yanına giderken, o gün olup bitenler çabucak şöyle bir geçti aklından. Günün olaylarının hepsi konuşmalardı. Dinlediği, onun da katıldığı konuşmalar. Bu konuşmaların konuları, köyde olsa Levin'in hiçbir zaman ilgilenmeyeceği; ama burada onu çok ilgilendiren şeylerdi. Hepsi de güzeldi bu konuşmaların. Yalnızca iki şey tam güzel değildi: Birincisi, turna balığı üzerine söyledikleri. İkincisi de, Anna'ya duyduğu şefkatli acımada tuhaf bir şeyin bulunması.</p>

  <p>Levin, karısını üzgün, canı sıkkın buldu. Kız kardeşlerin yemeği çok neşeli geçmişti. Sonra uzun süre beklemişlerdi Levin'i. Hepsinin canı sıkılmaya başlamıştı. Gitmişlerdi sonunda. Kiti yalnız kalmıştı.</p>

  <p>Kiti, kocasının kuşkulu bir parıltısı olan gözlerinin içine bakarak:</p>

  <p>— Ee, neler yaptın bakalım? diye sordu.</p>

  <p>Ama kocasının her şeyi anlatmasına engel olmamak için dikkatini gizleyerek, dudaklarında Levin'in anlattıklarını doğru buluyormuş gibi bir gülümsemeyle dinlemeye başladı. Levin, o akşamı nasıl geçirdiğini anlatıyordu.</p>

  <p>— Doğrusu Vronski ile karşılaştığıma çok sevindim. Çok rahat hissettim kendimi yanında. Tahmin edeceğin gibi, bir daha onunla karşılaşmamaya çalışacağım. Ama bu sıkıntının da ortadan kalktığına sevindim. (Levin, bir daha onunla karşılaşmamaya çalışacakken Anna'ya gittiğini anımsayınca kızardı birden.) Halk çok içiyor deriz, değil mi? Doğrusu halkın mı, yoksa bizim soylular sınıfının mı daha çok içtiğini bilmiyorum. Halk yalnız tatil günlerinde içiyor hiç olmazsa; ama biz...</p>

  <p>Halkın mı, sosyetenin mi daha çok içtiği üzerine düşüncelerin ilgilendirdiği yoktu Kiti'yi. Kocasının kızardığını fark etmiş, nedenini öğrenmek istiyordu.</p>

  <p>— Peki, sonra nereye gittin?</p>

  <p>— Stiva, Anna Arkadyevna'yı görmeye gidelim diye tutturdu.</p>

  <p>Bunu söyleyince daha da kızardı Levin. Anna'ya gitmekle iyi mi, kötü mü ettiği kuşkusu bütünüyle kalkmıştı ortadan şimdi. Bunu yapmaması gerektiğini biliyordu.</p>

  <p>Anna adını duyunca Kiti'nin gözleri açılmış, parlamıştı. Ama kendini zorlayarak gizledi hayecanını. Böylece aldattı kocasını, yalnızca:</p>

  <p>— Ya! dedi.</p>

  <p>Levin:</p>

  <p>— Oraya gittiğim için kızmadın sanırım. Stiva rica etti. Doli de istiyordu.</p>

  <p>Kiti:</p>

  <p>— Oh, hayır, dedi.</p>

  <p>Ama Levin onun gözlerinde, hiç de iyiye yorulamayacak bir kendini zorlama fark etmişti. Anna'dan, onun kitabından, Kiti'ye söylemesini istediği şeyden söz ederken:</p>

  <p>— Çok sevimli, çok, evet çok zavallı bir kadın, diyordu.</p>

  <p>Levin sözünü bitirince Kiti:</p>

  <p>— Evet, elbette acınacak bir kadın, dedi. Aldığın mektuplar kimlerdendi?</p>

  <p>Levin mektupların kimlerden olduğunu söyledikten sonra, karısının sakin görünüşüne aldanıp soyunmaya gitti.</p>

  <p>Döndüğünde aynı koltukta buldu Kiti'yi. Ona yaklaşınca Kiti başını kaldırıp baktı Levin'in yüzüne. Birden hüngür hüngür ağlamaya başladı.</p>

  <p>Levin:</p>

  <p>— Ne var, ne oldu? diye sordu.</p>

  <p>Neyi olduğunu biliyordu Levin. Kiti:</p>

  <p>— Aşık oldun o iğrenç kadına, dedi. Büyüledi seni. Gözlerinden anladım. Evet, öyle! Sonu ne olacak bunun? Kulüpte içtin içtin, oynadın, sonra da gittin... hem de kime? Hayır, gideceğiz... Yarın gidiyorum ben.</p>

  <p>Levin uzun süre yatıştıramadı karısını. Ancak acıma duygusunun, içkiyle birleşince onu şaşırttığını, Anna'nın kurnazlık dolu etkisine kapıldığını itiraf etti. Bundan böyle Anna'dan kaçacağını söyleyince yatıştırabildi onu. İtiraf ederken Levin'in en içten olduğu şey, Moskova'da böyle uzun bir süre yalnızca gevezelik ederek, yiyip içmekten başka bir şey yapmadan yaşamanın onu sersemlettiğiydi. Gecenin üçüne kadar konuştular. Ancak saat üçte yatıp uyuyabilecek kadar barışmışlardı.</p>
</body>
</html>
