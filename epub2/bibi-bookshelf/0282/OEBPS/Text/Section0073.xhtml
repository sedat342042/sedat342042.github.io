<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h2>XXXI</h2>

  <p>Yağmurlu bir gündü. Sabahtan öğlene dek dinmeden yağmıştı. Hastalar, ellerinde şemsiyeleriyle toplanmışlardı galeride.</p>

  <p>Kiti, yanında annesi ile Frankfurt'tan hazır aldığı Avrupa malı redingotuyla neşeli neşeli caka satan Moskovalı albayla dolaşıyordu. Galerinin bir yanından gidip geliyor, öte yanda dolaşan Levin ile karşılaşmamaya çalışıyorlardı. Varenka, üstünde koyu renk elbisesi, başında kenarları aşağı doğru eğik şapkası, kör bir Fransız kadınla galerinin bir başından öte başına gidip geliyordu. Kiti ile her karşılaştıklarında dostça bakışıyorlardı.</p>

  <p>Tanımadığı dostunun bakışlarıyla izlenen Kiti, kaynağa doğru gittiğini görünce, onunla orada konuşabileceğini düşünüp:</p>

  <p>— Anne, dedi. Onunla tanışabilir miyim?</p>

  <p>Annesi:</p>

  <p>— Çok istiyorsan, elbette, dedi. Ama önce nasıl bir insan olduğunu öğrenmeliyim. Önce ben tanışacağım onunla ilgi çekici ne buldun, onda, anlamadım! Birine arkadaşlık ediyor olmalı. İstiyorsan, Madam Ştal ile tanışırım.</p>

  <p>Prenses, başını gururla kaldırdı.</p>

  <p>— <i>Belle-soeur'</i>üyle<a href="../Text/Section0260.xhtml#Footnote0039" id="Feedback0039"><sup>[39]</sup></a> tanışmıştım, diye ekledi.</p>

  <p>Kiti, Madam Ştal'in onunla tanışmaya yanaşmamasının, prensesin gururunu incittiğini biliyordu. Üstelemedi. Fransız kadına su veren Varenka'ya bakarak:</p>

  <p>— Ne tatlı kız! dedi. Baksanıza ne sade, ne cana yakın bir havası var.</p>

  <p>Prenses:</p>

  <p>— Güldürüyor beni, senin bu <i>engouements,</i><a href="../Text/Section0260.xhtml#Footnote0040" id="Feedback0040"><sup>[40]</sup></a> dedi.</p>

  <p>Yanında metresi ve yüksek sesle, öfkeli bir şeyler konuştuğu Alman doktorla karşıdan onlara doğru gelmekte olan Levin'i görünce:</p>

  <p>— İyisi mi, hemen geri dönelim, diye ekledi.</p>

  <p>Tam geri dönüyorlardı ki, daha önce yüksek sesle konuşan Levin'in bağırıp çağırmaya başladığını duydular. Levin durmuş bağırıyor, doktor da ondan aşağı kalmıyordu. Bir kalabalık toplanıyordu çevrelerinde. Prensesle Kiti acele uzaklaştılar. Albay, ne olup bittiğini öğrenmek için kalabalığa katıldı.</p>

  <p>Birkaç dakika sonra yetişti arkalarından. Prenses:</p>

  <p>— Ne olmuş? diye sordu.</p>

  <p>Albay:</p>

  <p>— Rezalet! dedi. En korktuğum şey, yurtdışında Ruslarla karşılaşmaktır. O uzun boylu adam, onu gerektiği gibi tedavi etmiyor diye hakaret etmiş doktora, bastonuyla üzerine yürüdü. Vallahi rezalet!</p>

  <p>Prenses:</p>

  <p>— Ah, ne ayıp! dedi. Ee, sonra ne oldu?</p>

  <p>— Neyse şu... şapkasının kenarları mantar gibi sarkık kız girdi araya da... O da Rus galiba.</p>

  <p>Kiti sevinçle:</p>

  <p>— Matmazel Varenka mı? diye sordu.</p>

  <p>— Evet, evet. Herkesten önce akıl etti de, uzun boylu adamın koluna girip uzaklaştırdı onu oradan.</p>

  <p>Kiti, annesine döndü:</p>

  <p>— Gördünüz mü anne? Ona hayran olmama şaşıyordunuz. Devrisi gün Kiti tanımadığı dostunu izlerken onun Levin ile de yanındaki kadınla da öteki <i>protégés</i><a href="../Text/Section0260.xhtml#Footnote0041" id="Feedback0041"><sup>[41]</sup></a> dostlarıyla olan ilişkileri kurmuş olduğunu fark etti. Yanlarına sokuluyor, onlarla konuşuyor, yabancı dil bilmeyen kadına çevirmenlik ediyordu.</p>

  <p>Kiti, Varenka ile tanışmasına izin vermesi için annesine daha çok yalvarmaya başlamıştı. Nedense kendini pek beğenen Madam Ştal ile tanışmak istiyormuş gibi ilk adımı atmış olmayı istemiyordu; ama Varenka üzerine gerekli bilgileri topladı gene de. Her şeyi ayrıntılarıyla öğrendikten sonra, bu tanışmada –iyi yanı az olsa da– kötü bir şeyin olmadığı kanısına varıp Varenka'ya önce kendi gitti, tanıştı onunla.</p>

  <p>Prenses, Kiti'nin kaynakta olduğu bir zamanı kollayıp çörekçi dükkânının önünde duran Varenka'ya yaklaştı. Her zamanki ağırbaşlı gülümsemesiyle:</p>

  <p>— İzin verirseniz, tanışmak istiyorum, sizinle dedi. Kızım âşık size. Tanımıyorsunuzdur beni belki. Ben...</p>

  <p>Varenka aceleyle kesti sözünü:</p>

  <p>— Bu, kalbin kalbe karşı olmasından da öte bir şey, prenses.</p>

  <p>Prenses:</p>

  <p>— Dün zavallı bir yurttaşımıza ne büyük bir iyilik ettiniz, dedi.</p>

  <p>Varenka kızardı.</p>

  <p>— Anımsayamadım efendim... dedi. Bir şey yapmadım galiba.</p>

  <p>— Nasıl olur, Bay Levin'in başının derde girmesine engel oldunuz.</p>

  <p>— Ha, evet, <i>sa compagne</i><a href="../Text/Section0260.xhtml#Footnote0042" id="Feedback0042"><sup>[42]</sup></a> çağırdı beni, Bay Levin'i yatıştırmaya çalıştım. Çok hasta adamcağız, doktorundan da hoşnut değil. Bu çeşit hastalara bakmaya alışkınımdır.</p>

  <p>— Duyduğuma göre, Menton'da teyzenizle, Madam Ştal ile kalıyormuşsunuz. Görümcesiyle tanışırım.</p>

  <p>— Hayır, teyzem değildir, benim Madam Ştal. <i>Maman</i><a href="../Text/Section0260.xhtml#Footnote0043" id="Feedback0043"><sup>[43]</sup></a> diyorum ona; ama akrabası bile değilim. Yetiştirmesiyim.</p>

  <p>Varenka'nın yüzü gene kızarmıştı. Bunu öylesine içten söylemişti, bunu söylerken yüzünde öylesine saf, öylesine sevimli, öylesine temiz bir anlatım vardı ki, kızının bu Varenka'yı niçin sevdiğini prenses bir anda anlamıştı.</p>

  <p>— Ne olacak şimdi Levin? diye sordu.</p>

  <p>— Gidecek.</p>

  <p>Bu sırada Kiti, tanımadığı dostuyla annesinin tanışmasından duyduğu sevinçle yüzü aydınlanmış, kaynaktan yanlarına geldi.</p>

  <p>— Ah Kiti, çok tanışmak istiyordun matmazel...</p>

  <p>Varenka gülümseyerek tamamladı, prensesin sözünü:</p>

  <p>— "Varenka ile..." Herkes böyle der bana.</p>

  <p>Kiti sevinçten kızardı. Yeni dostunun elini bir şey söylemeden uzun uzun sıktı. Varenka, Kiti'nin bu içten el sıkışına karşılık vermedi. Ama elini de çekmedi. Eli Kiti'nin sıkışına karşılık vermemişti; ama yüzünde biraz hüzünlü de olsa iri; ama güzel dişlerini ortaya çıkaran sakin, sevinç dolu bir gülümsemenin aydınlığı vardı.</p>

  <p>— Ben de çoktandır tanışmak istiyordum sizinle, dedi.</p>

  <p>— Ama öylesine çok işiniz var ki...</p>

  <p>Varenka:</p>

  <p>— Ah, tam tersine, hiç işim yok, dedi.</p>

  <p>Ama o anda bile yeni dostlarının yanından ayrılmak zorunda kaldı: Hasta bir Rus'un iki küçük kızı koşarak gelmişti yanına. İkisi de:</p>

  <p>— Varenka, annem çağırıyor! diye bağırıyorlardı.</p>

  <p>Varenka çocuklarla gitti.</p>
</body>
</html>
