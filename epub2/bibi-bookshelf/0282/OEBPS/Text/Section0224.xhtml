<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h2>XXII</h2>

  <p>Stepan Arkadyeviç dinlediği, onun için yeni bu tuhaf sözlerin kendisini şaşkına çevirdiğini hissediyordu. Petersburg yaşamının karmaşıklığı, –onu Moskova'nın durgunluğundan çıkararak– çoğunlukla uyarıcı bir etki yapardı üzerinde. Ama bu karmaşıklığı ona yakın, tanıdığı çevrede görmüş, sevmişti Stepan Arkadyeviç. Bu yabancı çevredeyse kendini tuhaf hissetmiş, şaşırmış bir şey anlayamamıştı. Lidiya İvanovna'yı dinlerken, Landau'nun saf mı, kurnaz mı olduğunu kestiremediği gözlerinin bakışını üzerinde hissederken başında çok değişik bir ağırlık hissediyordu Stepan Arkadyeviç.</p>

  <p>Çeşit çeşit düşünceler dolaşıp duruyordu kafasında. "Mari Sanina çocuğu öldü diye seviniyormuş... Şu anda bir sigara içebilsem ne iyi olurdu... İnsanın sonsuz mutluluğa erebilmesi için inanması yeter. Rahipler de bilmiyorlar bunu nasıl yapmanın gerektiğini. Kontes Lidiya İvanovna biliyor... Başımdaki şu ağırlık da neyin nesidir? İçtiğim konyaktan mı, yoksa bütün bu duygularımın çok tuhaf şeyler olmasından mı? Neyse, şu ana dek bir pot kırmadan idare ettim ya... Ama ne olursa olsun, bu akşam bir ricada bulunamam kontesten. Duyduğuma göre, dua ettiriyorlarmış insana. Bana ettirmeseler bari. Aptallık olur bu kadarı da artık. Ne saçma şeyler okuyor öyle? Ama okuyuşu güzel. Landau, yani Bezzubof, niçin Bezzubof'tur o?" Stepan Arkadyeviç alt çenesinin aşağı çekildiğini hissetti birden. Esnemesini gizlemek için favorisini düzeltti. Başını salladı. Ama arkasından uykuya dalmak, horlamak üzere olduğunu hissetti. Lidiya İvanona, "Uyuyor," dediği anda geldi kendine.</p>

  <p>Stepan Arkadyeviç korkuyla ayıldı. Kendini kabahatli, suçüstü yakalanmış hissediyordu. Ama "uyuyor" sözünün kendi için değil, Landau için söylendiğini anlayınca rahatladı. Fransız da tıpkı Stepan Arkadyeviç gibi uyumuştu. Ne var ki Stepan Arkadyeviç'in uyuması gücendirirdi onları. (Aslında hiç de öyle düşünmüyordu. Çünkü her şey son derece tuhaftı burada.) Oysa Landau'nun uyumasına çok sevinmişlerdi. En çok sevinen de Kontes Lidiya İvanovna olmuştu.</p>

  <p>Hışırdamasın diye ipekli giysisinin eteklerini usulca topladı Lidiya İvanovna.</p>

  <p>— Mon ami, dedi. (Heyecandan Karenin'e Aleksey Aleksandroviç değil "mon ami" demişti.) <i>Donnez lui main. Vous voyez?</i><a href="../Text/Section0260.xhtml#Footnote0201" id="Feedback0201"><sup>[201]</sup></a> (Gene gelen uşağa döndü.) Şşşşt! Kimseyi kabul etmiyorum.</p>

  <p>Fransız başını koltuğun arkalığına dayamış, uyuyor ya da uyuyor numarası yapıyordu. Dizinin üzerindeki elini, bir şeyi yakalamaya çalışıyormuş gibi hafiften kıpırdatıyordu. Aleksey Aleksandroviç ayağa kalktı, usulca yaklaştı –ama masaya çarpmıştı gene de– elini Fransız'ın elinin üstüne koydu. Stepan Arkadyeviç de kalktı, uykusunu dağıtmak amacıyla gözlerini iyice açtı. Bir Aleksey Aleksandroviç'e, bir Fransız'a bakıyordu. Düş görmüyordu. Başının giderek fenalaştığını hissediyordu.</p>

  <p>Fransız gözlerini açmadan:</p>

  <p><i>— Que la personne qui est arrivée la dernière, celle qui demande, qu'elle sorte. Qu'elle sorte,</i><a href="../Text/Section0260.xhtml#Footnote0202" id="Feedback0202"><sup>[202]</sup></a> dedi.</p>

  <p><i>— Vous m'excuser es, mais vous voyez... Revenez vers dix heures, encore mieux demain.</i><a href="../Text/Section0260.xhtml#Footnote0203" id="Feedback0203"><sup>[203]</sup></a></p>

  <p>Fransız sabırsız:</p>

  <p><i>— Qu'elle sorte!</i><a href="../Text/Section0260.xhtml#Footnote0204" id="Feedback0204"><sup>[204]</sup></a> diye yineledi.</p>

  <p>Stepan Arkadyeviç:</p>

  <p><i>— C'est moni, n'est-epas?</i><a href="../Text/Section0260.xhtml#Footnote0205" id="Feedback0205"><sup>[205]</sup></a> dedi.</p>

  <p>Evet yanıtını alınca Lidiya İvanovna'dan rica edeceği şeyi de, kız kardeşinin işini de unutup oradan bir an önce kurtulmak isteğiyle parmaklarının ucuna basarak çıktı. Yanmaya başlamış bir evden kaçıyormuş gibi sokağa attı kendini. Bir an önce kendine gelebilmek için arabacıyla uzun süre konuştu, şakalaştı.</p>

  <p>Son perdesine yetiştiği Fransız tiyatrosunda, daha sonra da Tatar lokantasında şampanya içerken, alışık olduğu hava içinde kendine gelebildi biraz. Ama o akşam gene de tam olarak kendinde değildi.</p>

  <p>Petersburg'da yanında kaldığı Pyotr Oblonski'nin evine dönünce,</p>

  <p>Betsi'den gelmiş bir pusula buldu Stepan Arkadyeviç. Betsi, başladıkları konuşmayı bitiremediklerine çok üzüldüğünü yazıyor, yarın gene ona uğramasını rica ediyordu. Stepan Arkadyeviç pusulayı okuyup yüzünü buruşturduğu anda aşağıda ağır bir şeyi taşıyan hizmetçilerin gürültülü ayak sesleri duyuldu.</p>

  <p>Stepan Arkadyeviç çıkıp baktı. Pyotr Oblonski'ydi bu. Çok sarhoş olduğu için merdivenleri çıkamamıştı. Hizmetçiler taşıyorlardı onu. Stepan Arkadyeviç'i görünce uşaklara kendini yere bastırmalarını emretti. Stepan Arkadyeviç'e tutunarak, birlikte onun odasına gittiler. Orada, akşamı nasıl geçirdiğini anlatmaya başladı. Sonra sızdı.</p>

  <p>Stepan Arkadyeviç'in morali çok bozuktu, –pek seyrek olurdu böyle– bu yüzden uzun süre uyuyamadı. Kafasının içindeki her şey iğrençti. Ama hepsinden iğrenci, insanı küçülten bir şey diye anımsadığı, Kontes Lidiya İvanovna'nın evinde yaşadıklarıydı.</p>

  <p>Devrisi gün Aleksey Aleksandroviç'ten Anna ile boşanmayı kesinlikle reddettiğini bildiren bir pusula aldı Stepan Arkadyeviç. Eniştesinin bu kararını, Fransız'ın dün akşamki yalan ya da gerçek uykusunda söylediği şeylere dayanarak verdiği açıktı.</p>
</body>
</html>
