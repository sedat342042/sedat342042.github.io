<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h2>XXI</h2>

  <p>Stepan Arkadyeviç, Bartnyanski'nin evinde yediği güzel bir yemekten, bol bol içtiği konyaktan sonra Lidiya İvanovna'nın evine belirtilen saatten biraz geç geldi.</p>

  <p>Antrede Aleksey Aleksandroviç'in bildik paltosu ile tuhaf biçimli, kopçalı, ince bir paltoyu gözden geçirirken kapıcıya:</p>

  <p>— Başka kim var kontesin yanında? diye sordu. Fransız var mı?</p>

  <p>Kapıcı son derece ciddi:</p>

  <p>— Aleksey Aleksandroviç Karenin ile Kont Bezzubof, dedi.</p>

  <p>Stepan Aleksandroviç merdivenden çıkarken, "Prenses Myahkaya doğru tahmin etmiş," diye geçiriyordu içinden. "Çok ciddi bir durum! Ama Kontes Lidiya İvanovna ile ahbap olabilirsem iyi olur. Sözü geçen bir kadındır. Pomorski'ye iki sözcük söylerse tamamdır."</p>

  <p>Dışarısı aydınlıktı daha. Ama Lidiya Tvanovna'nın perdeleri indirilmiş, küçük salonunda mumlar yakılmıştı bile.</p>

  <p>Lambanın altındaki yuvarlak masada kontesle Aleksey Aleksandroviç oturmuş, alçak sesle bir şeyler konuşuyorlardı. Salonun öte ucunda eğri bacaklı, kadın gibi geniş kalçalı, uçuk benizli, parlak güzel gözleriyle, ceketinin yakasının üzerine dökülen saçlarıyla yakışıklı, zayıf, kısa, boylu bir adam ayakta duruyor, duvardaki portrelere bakıyordu. Stepan Arkadyeviç kontesle, Aleksey Aleksandroviç'le selâmlaştıktan sonra elinde olmadan bir kez daha baktı yabancıya.</p>

  <p>Kontes yumuşaklığıyla, çekingenliğiyle Oblonski'yi şaşırtan bir sesle:</p>

  <p>— Monsieur Landau! dedi.</p>

  <p>Sonra tanıştırdı onları. Landau telaşla dönüp baktı. Yaklaştı. Stepan Arkadyeviç'in uzattığı elinin içine hareketsiz, terli elini gülümseyerek bıraktı. Sonra hemen uzaklaştı, portrelere bakmayı sürdürdü. Aleksey Aleksandroviç ile kontes anlamlı anlamlı bakıştılar.</p>

  <p>Kontes Lidiya İvanovna Stepan Arkadyeviç'e Karenin'in yanında yer gösterdi.</p>

  <p>— Sizi gördüğüme çok sevindim dedi. Özellikle bugün gördüğüme sevindim.</p>

  <p>Fransız'a bir göz attıktan sonra alçak sesle:</p>

  <p>— Landau diye tanıştırdım onu size, diye ekledi. (Bakışını Aleksey Aleksandroviç'e çevirdi.) Ama gerçekte, belki siz de biliyorsunuz, Kont Bezzubof'tur. Ancak, kendisine kont denilmesinden hoşlanmıyor.</p>

  <p>Stepan Arkadyeviç:</p>

  <p>— Evet, duydum, dedi. Kontes Bezzubova'yı iyileştirdiğini söylüyorlar.</p>

  <p>Kontes, Aleksey Aleksandroviç'e döndü.</p>

  <p>— Bugün bana uğradı Kontes Bezzubova, perişan kadıncağız? Korkunç bir şey onun için bu ayrılık. Öyle bir darbe ki!</p>

  <p>Aleksey Aleksandroviç:</p>

  <p>— Kesin gidiyor mu yani? diye sordu.</p>

  <p>Kontes Lidiya İvanovna, Stepan Arkadyeviç'e döndü.</p>

  <p>— Evet, Paris'e gidiyor, dedi. Dün ses duymuş.</p>

  <p>Oblonski, henüz anlayamadığı garip şeylerin dönmekte olduğu ya da dönebileceği bu toplulukta elden geldiğince dikkatli olması gerektiğini hissediyordu.</p>

  <p>— Ah ses! Ses! diye yineledi.</p>

  <p>Bir dakika kadar süren bir sessizlikten sonra Kontes Lidiya İvanovna, asıl konuya geçiyormuş gibi, dudaklarında kibar bir gülümsemeyle Oblonkski'ye döndü.</p>

  <p>— Eskiden beri tanırım sizi. Yakından tanımak da çok mutlu etti beni. <i>Les amis de nos amis sont nos amis.</i><a href="../Text/Section0260.xhtml#Footnote0196" id="Feedback0196"><sup>[196]</sup></a> Ama iyi dost olabilmek için dostun ruhsal durumunu anlamak gerekir. Oysa korkarım Aleksey Aleksandroviç'i anlamaya çalışmıyorsunuz. (Kontes Lidiya İvanovna güzel, hülyalı gözlerini kadirdi.) Neden söz ettiğimi anlıyorsunuz sanırım.</p>

  <p>Oblonski kontesin neden söz ettiğini doğru dürüst anlamadan, bu yüzden de ortada kalmak amacıyla:</p>

  <p>— Aleksey Aleksandroviç'in durumunu az çok anlıyorum kontes, dedi.</p>

  <p>Kontes Lidiya İvanovna, kalkıp Landau'nun yanına yürüyen Aleksey Aleksandroviç'i sevgi dolu bir bakışla izlerken ciddi:</p>

  <p>— Değişiklik dış durumunda değil, dedi. Yüreği değişti. Yepyeni bir yüreği var şimdi. Ben de onun ruhunda olan bu değişikliği anlayamadığınızdan korkuyorum işte.</p>

  <p>Stepan Arkadyeviç, kontesin bakışına sıcak bir bakışla karşılık verdi.</p>

  <p>— Aslında ana hatlarıyla tahmin edebiliyorum bu değişikliği, dedi. Öteden beri dostuz biz. Şimdi de...</p>

  <p>Stepan Arkadyeviç konuşurken bir yandan da kontesten, hangi bakana dileğinden söz etmesini söylemesinin gerektiğini anlamak için onun hangi bakanla daha iyi görüştüğünü kestirmeye çalışıyordu.</p>

  <p>Kontes:</p>

  <p>— Onda olan bu değişiklik yakınlarına beslediği sevgiyi zayıflatamaz, dedi. Tersine, ondaki değişiklik, sevgiyi artıran bir değişikliktir. Ama korkarım anlayamıyorsunuz beni. (Tepsiyle çay getiren uşağı bakışıyla göstererek ekledi.) Çay almaz mıydınız?</p>

  <p>— Alırım kontes. Hiç kuşku yok, Aleksey Aleksandroviç'in uğradığı felaket...</p>

  <p>Kontes, Stepan Arkadyeviç'in gözlerinin içine ona tutkunmuş gibi bakarak:</p>

  <p>— Evet, felaket, dedi. Ama yüreğini yepyeni bir duyguyla onunla doldurduğu için bir mutluluğa dönüşüveren bir felaket bu.</p>

  <p>Stepan Arkadyeviç, "Sanırım iki bakana da söylemesini rica edebileceğim" diye geçirdi içinden.</p>

  <p>— Oh, elbette kontes, dedi. Ama bence bu değişiklik hiç kimsenin, en yakın dostun bile sözünü etmek istemediği kadar kişiseldir.</p>

  <p>— Hiç de değil! Konuşmalı, birbirimize yardımcı olmalıyız.</p>

  <p>Oblonski tatlı tatlı gülümsedi.</p>

  <p>— Öyle kuşkusuz. Ama düşüncede, görüşlerde öyle bir ayrılık oluyor ki, üstelik...</p>

  <p>— Kutsal gerçek konusunda görüş ayrılığı olamaz.</p>

  <p>— Oh, evet, elbette; ama...</p>

  <p>Ne söyleyeceğini şaşırdı Stepan Arkadyeviç. Sustu. Kontesin neden söz ettiğini anlamıştı.</p>

  <p>Aleksey Aleksandroviç Lidiya İvanovna'nın yanına yaklaştı. Çok önemli bir şeyden söz ediyormuş gibi.</p>

  <p>— Hemen uyuyacak galiba, diye fısıldadı.</p>

  <p>Stepan Arkadyeviç dönüp baktı. Landau pencerenin yanında bir koltuğun kenarı ile arkalığına yaslanmış, başı önünde, oturuyordu. Kendisine bakıldığını hissedince başını kaldırdı. Çocuksu, saf bir gülümseme belirdi dudaklarında.</p>

  <p>Kontes Lidiya İvanovna usulca bir sandalye sürdü Aleksey Aleksandroviç'in oturması için.</p>

  <p>— İlgilenmeyin, dedi. Dikkat ettim...</p>

  <p>Tam o sırada elinde bir pusulayla uşak girdi. Lidiya İvanovna çabucak bir göz gezdirdi pusulaya. Özür dileyip büyük bir çabuklukla yanıt yazdı, uşağa verdi. Masaya döndü gene. Kesilen konuşmasını sürdürdü:</p>

  <p>— Dikkat ettim, Moskovalılar (özellikle erkekleri) dine karşı son derece ilgisiz oluyorlar.</p>

  <p>Stepan Arkadyeviç:</p>

  <p>— Yo, hayır kontes, dedi. Bence Moskovalılar dine sıkı bağlılıklarıyla ün salmışlardır.</p>

  <p>Aleksey Aleksandroviç, Stepan Arkadyeviç'e döndü. Dudaklarında yorgun bir gülümseme:</p>

  <p>— Evet, ama anladığım kadarıyla ne yazık ki siz ilgisiz olanlardansınız, dedi.</p>

  <p>Lidiya İvanovna:</p>

  <p>— İlgisiz nasıl olabilir insan? dedi.</p>

  <p>Stepan Arkadyeviç en yumuşatıcı gülümsemesiyle:</p>

  <p>— Bu konuda ilgisiz denemez bana, dedi. Ama bekliyorum. Benim için bunları düşünmenin zamanı henüz gelmedi diye düşünüyorum.</p>

  <p>Aleksey Aleksandroviç ile Lidiya İvanovna bakıştılar. Aleksey Aleksandroviç sert bir tavırla:</p>

  <p>— Bizim için zamanın gelip gelmediğim hiçbir zaman bilemeyiz, dedi. Hazır olup olmadığımızı düşünmemeliyiz. Tanrı'nın buyruğu insanların düşüncelerinin önderliğinde değildir. Bu yüce buyruk, Saul'e<a href="../Text/Section0260.xhtml#Footnote0197" id="Feedback0197"><sup>[197]</sup></a> olduğu gibi, kimi zaman onu bulmaya çalışanlara değil, tam anlamıyla hazırlıksız olanlara gelir.</p>

  <p>O arada Fransız'ın hareketlerini izleyen Lidiya İvanovna:</p>

  <p>— Hayır, henüz değil, dedi.</p>

  <p>Landau kalkıp yanlarına geldi.</p>

  <p>— Konuşmanızı dinlememe izin verir misiniz?</p>

  <p>Yüzüne sevgiyle baktı Lidiya İvanovna.</p>

  <p>— Oh, elbette, dedi. Sizi rahatsız etmek istememiştim. Oturun lütfen.</p>

  <p>Aleksey Aleksandroviç:</p>

  <p>— Işıktan yoksun olmamak için gözlerini kapamaması yeter insanın, dedi.</p>

  <p>Kontes Lidiya İvanovna tatlı tatlı gülümsedi.</p>

  <p>— Ah, onu her an içimizde, ruhumuzda hissederek duyduğumuz mutluluğu bilseydiniz!</p>

  <p>Stepan Arkadyeviç:</p>

  <p>— Ama bazı insan böyle yücelere çıkabilecek yeteneği görmeyebilir kendinde, dedi.</p>

  <p>Dinin yüceliğini benimsediğini söylerken içten olmadığını hissediyordu. Ne var ki, Pomorski'ye söyleyeceği iki sözcükle ona istediği yere atanma olanağını sağlayabilecek birinin karşısında serbest düşünürlüğünü açıklamaya cesaret edememişti.</p>

  <p>Lidiya İvanovna:</p>

  <p>— Yani işlediği günahların onun bu yüceliğe ulaşmasına engel olacağını mı söylemek istiyorsunuz? dedi. Ama yanlış bir düşüncedir bu. İnsanlar için günah diye bir şey yoktur. Tüm günahlar bağışlandı artık. (Elinde başka bir pusulayla yeniden gelen uşağa bakarak ekledi.) Pardon... (Okudu pusulayı, sözlü yanıt verdi.) Yarın büyük prensesin evinde... öyle söyleyin... (Konuşmasını sürdürdü:) İnanan bir insan için günah yoktur.</p>

  <p>Stepan Arkadyeviç, bağımsızlığını yalnızca gülümsemeyle savunarak:</p>

  <p>— Evet, ama hayır işleriyle desteklenmeyen bir inanç ölüdür, dedi.</p>

  <p>Sorulu cevaplı din kitabından anımsıyordu bu cümleyi.</p>

  <p>Aleksey Aleksandroviç, Lidiya İvanovna'ya biraz sitemli:</p>

  <p>— Buyrun havari Jacque'ın hadislerinden biri size, dedi. (Daha önce birçok kez konuşmuş oldukları bir şeyden söz eder gibi söylemişti bunu.) Kutsal kitabın burasının yanlış yorumlanması çok zararlı olmuştur. İnsanı bu yorum kadar dinden uzaklaştıran bir şey yoktur. "Hayır işlemedim, öyleyse inanamam." Oysa hiçbir yerde söylenmemiştir böyle bir şey.</p>

  <p>Kontes sarayda, yeni girdikleri çevrede utangaçlıklarından kızarıp bozaran genç nedimelere cesaret verdiği gülümsemesiyle Oblonski'ye bakarak ekledi:</p>

  <p>— Kutsal kitaplarda söylenen çok daha sade, kolaydır.</p>

  <p>Aleksey Aleksandroviç, Lidiya İvanovna'yı bakışıyla doğruladı.</p>

  <p>— Yerimize acı çeken İsa kurtarmıştır bizi. İnançtır bizi kurtaran.</p>

  <p>Lidiya İvanovna:</p>

  <p><i>— Vous comprenez L'anglais?</i><a href="../Text/Section0260.xhtml#Footnote0198" id="Feedback0198"><sup>[198]</sup></a> diye sordu.</p>

  <p>Olumlu yanıt alınca ayağa kalktı. Raftaki kitapların arasında bir kitap aramaya koyuldu.</p>

  <p><i>— Safe and Happy'</i>yi<a href="../Text/Section0260.xhtml#Footnote0199" id="Feedback0199"><sup>[199]</sup></a> okumak istiyorum ona. (Karenin'in yüzüne sorar gibi baktı.) Ya da <i>Under the Wing'</i>i.<a href="../Text/Section0260.xhtml#Footnote0200" id="Feedback0200"><sup>[200]</sup></a></p>

  <p>Kitabı bulup yerine oturdu, açtı.</p>

  <p>— Çok kısadır, dedi. İmana kavuşmanın, dünyadaki her şeyden yüce olan, insanın ruhunu dolduran mutluluğa ermenin yolu anlatılıyor burada, imanı olan bir insan mutsuz olamaz. Yalnız değildir çünkü. Şimdi göreceksiniz...</p>

  <p>Kontes okumaya hazırlanıyordu ki, gene uşak girdi içeri. Kontes:</p>

  <p>— Borozdina mı geldi? diye sordu. Yarın saat ikide gelmesini söyleyin. (Yerini kaybetmemek için parmağını kitabın arasına sokup hülyalı gözleriyle önüne bakarak içini çekti.) Evet, gerçek iman böyledir işte. Mari Sanina'yı tanıyor musunuz? Uğradığı felaketten haberiniz var mı? Tek çocuğu vardı, onu da kaybetti. Umutsuzluk içindeydi. Sonra ne oldu ama? Bu dostunu buldu, şimdi de oğlu öldüğü için şükrediyor Tanrı'ya. İmanın verdiği mutluluk böyledir işte.</p>

  <p>Stepan Arkadyeviç, kitap okunacağı, böylece kendini biraz toparlamaya fırsat bulacağı için sevinçli:</p>

  <p>— Oh, evet, bu çok... diye başladı.</p>

  <p>Ama, "Hayır, hayır iyisi mi bu gece hiçbir ricada bulunmayayım ondan," diye düşündü. "İşleri berbat etmeden buradan kurtulsam yeter."</p>

  <p>Kontes Lidiya İvanovna, Landau'ya döndü.</p>

  <p>— Sıkılacaksınız, dedi. İngilizce bilmiyorsunuz. Ama kısa bir şey.</p>

  <p>Landau dudaklarında aynı gülümseme:</p>

  <p>— Ah, hayır, anlarım, dedi.</p>

  <p>Gözlerini kapadı.</p>

  <p>Lidiya ivanovna Aleksey Aleksandroviç ile bakıştıktan sonra okuma başladı.</p>
</body>
</html>
