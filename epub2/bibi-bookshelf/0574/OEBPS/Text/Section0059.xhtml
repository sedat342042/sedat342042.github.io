<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Büyük Av</title>
  <link href="../Styles/style.css" rel="stylesheet" type="text/css" />
</head>

<body class="icerik">
  <div class="bolum">
    <h1 class="baslik_1" title="50. Sonrası">50<br />
    Sonrası</h1>

    <p>Falme semalarındaki işaretler ve alametlerin öyküleri, gemiyle ve atla, tacir arabası, yayan adamla Arad Doman’a, Tarabon’a ve ötesine yayıldı; tekrar tekrar anlatılırken değişti, ama özünde hep aynı kaldı. İnsanlar Ejder’e bağlılık yemini ettiler ve diğer insanlar onları devirdi ve onları devirenler de devrildi.</p>

    <p>Batan güneşten gelip Almoth Ovası’ndan atla geçen bir sütuna dair başka öyküler de yayıldı. Yüz Sınırboylu, dendi. Hayır, bin. Hayır, Valere Borusu’nun çağrısına uyup mezardan gelen bin kahraman. Işığın Evlatları’nın bir alayını tamamen yok etmişlerdi. Artur Şahinkanadı’nın geri dönen ordularını tekrar denize sürmüşlerdi. O ordular Artur Şahinkanadı’nın dönen ordularıydı. Dağlara doğru, gün doğumuna doğru sürdüler atlarını.</p>

    <p>Ancak her öyküde aynı olan bir şey vardı. Başlarında yüzü Falme semalarında görünen bir adam vardı ve Yenidendoğan Ejder’in sancağı altında sürüyorlardı atlarını.</p>
  </div>
</body>
</html>
