<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Büyük Av</title>
  <link href="../Styles/style.css" rel="stylesheet" type="text/css" />
</head>

<body class="icerik">
  <div class="sozluk">
    <p class="bolum_basi"><strong>Bu Sözlükteki Tarihler Üzerine Bir Not:</strong> Toma Takvimi (Toma dur Ahmid tarafından düzenlenmiştir) son erkek Aes Sedai’nin ölümünden yaklaşık iki yüzyıl sonra benimsenmiş ve Dünyanın Kırılışı’ndan Sonraki (KS) senelerin kaydedilmesinde kullanılmıştır. Trolloc Savaşları esnasında pek çok kayıt yok edilmiştir, öyle ki savaşların sona ermesi ile eski sisteme göre hangi yılda bulunulduğu üzerine tartışmalar çıkmıştır. Gazarlı Tiam tarafından, Trolloc tehdidinden kurtulunmasını kutlamaya dayalı, her yılı Özgür Yıl (ÖY) sayan yeni bir takvim önerilmiştir. Gazar takvimi, savaştan sonraki yirmi yıl içinde geniş kabul görmüştür. Artur Şahinkanadı, kendi imparatorluğunun kuruluşuna dayalı (KY, Kuruluş Yılı) yeni bir takvim yaratmaya çalışmıştır, fakat bu artık yalnızca tarihçiler tarafından bilinen ve atıfta bulunulan bir takvimdir. Yüzyıl Savaşları’nın yarattığı geniş çaplı yıkım, ölüm ve karmaşadan sonra, Deniz Halkı’ndan bir âlim olan Uren din Jubai Süzülen Martı tarafından dördüncü bir takvim düzenlenmiş ve Tarabonlu Panarch Farede tarafından yürürlüğe konulmuştur. Şu anda, Yüzyıl Savaşları’nın gelişigüzel olarak belirlenmiş bitiş yılından başlayan ve Yeni Çağ’ın (YÇ) yıllarını kaydeden Farede Takvimi geçerlidir.</p>

    <p class="paragraf"><strong>A’dam</strong> <em>(Ey-dam)</em>: Gümüş bir kayışla birbirine bağlanan bir gerdanlık ve bilezikten oluşan ve kendi isteği dışında yönlendirebilen kadınları kontrol etmek için kullanılan bir araç. Gerdanlık <em>damane</em> tarafından, bilezik de <em>sul’dam</em> tarafından takılır. <em>Bkz.</em> damane; sul’dam.</p>

    <p><strong>Aes Sedai</strong> <em>(Ayes Seday)</em>: Tek Güç’ü kullanan kişiler. Delilik Çağı’ndan bu yana, hayatta kalan yegâne Aes Sedailerin tümü kadındır. Yaygın olarak güvensizlik duyulan ve korkulan, hatta nefret edilen Aes Sedailerin, genellikle ulusların işlerine karıştığı düşünülür. Aynı zamanda, bu tür bağlantıların gizli tutulması gereken ülkelerde bile, Aes Sedai danışman bulundurmayan pek az hükümdar vardır. Saygı ifade eden bir unvan olarak kullanılır, örn: Sheriam Aes Sedai. <em>Bkz.</em> Ajah; Amyrlin Makamı.</p>

    <p><strong>Afet:</strong> <em>Bkz.</em> Büyük Afet.</p>

    <p><strong>Ağaçkatilleri:</strong> Aiellerin Cairhienlilere, dehşet ve tiksintiyle verdikleri isim.</p>

    <p><strong>Ağaçşarkıcısı:</strong> Ağaçlara şarkı söyleme (“Ağaçşarkısı” denir) yeteneği. Bu yetenekle onları iyileştirirler, büyümelerine, çiçek vermelerine yardım ederler ya da ağaca zarar vermeden tahtasından nesneler yaparlar. Bu şekilde yapılan nesnelere “şarkı söylenmiş ağaç” denir ve çok değerli sayılırlar. Ağaçşarkıcısı olan pek az Ogier kalmıştır; Yeti yok olmaktadır.</p>

    <p><strong>Aiel:</strong> Aiel Kıraçları’nın halkı. Sert ve zorludurlar. Öldürmeden önce yüzlerine peçe takarlar. Vahşi davrananlar için kullanılan “kara peçeli Aiel gibi davranmak” deyimi buradan çıkmıştır. Silahları varken ya da çıplak ellerinden başka hiçbir şeyleri yokken ölümcül savaşçılardır, ama asla kılıçlara dokunmazlar. Gaydacıları onları savaşa dans şarkıları ile götürür ve savaşı “Dans” olarak adlandırırlar.</p>

    <p><strong>Aiel Kıraçları:</strong> Dünyanın Omurgası’nın doğusunda, zorlu, engebeli, neredeyse susuz bir ülke. Oraya pek az yabancı gitmeye cesaret edebilir. Bunun tek sebebi, orada doğmamış olanlar için su bulmanın neredeyse imkânsız olması değil, aynı zamanda Aiellerin kendilerini tüm halklar ile savaş halinde saymaları ve yabancıları hoş karşılamamalarıdır.</p>

    <p><strong>Aiel Savaşçı Toplulukları:</strong> Aiel savaşçılarının tamamı savaşçı topluluklarından birinin üyesidir, örneğin Taş Köpekler <em>(Shae’en M’taal),</em> Kızıl Kalkanlar <em>(Aethan Dor)</em> ya da Mızrağın Kızları <em>(Far Dareis Mai).</em> Her topluluğun kendi gelenekleri ve bazen özel görevleri vardır. Örneğin Kızıl Kalkanlar polis görevi görür. Taş Köpekler genellikle, savaş başladıktan sonra geri çekilmemeye yemin ederler ve bu yemini yerine getirmek için gerekirse son adamlarına dek ölürler. Aiel klanları –örneğin Goshien, Reyn, Shaarad ve Taardad Aielleri– sık sık kendi aralarında savaşır, ama aynı topluluğun üyeleri, klanları savaşsa bile birbirleriyle savaşmazlar. Böylece, açık savaş halinde olsalar bile klanlar arasında iletişim sağlanır. <em>Bkz.</em> Aiel; Aiel Kıraçları; Far Dareis Mai.</p>

    <p><strong>Ajah</strong> <em>(Acah)</em>: Aes Sedailer içinde, her Aes Sedai’nin ait olduğu topluluklar. Renklerine göre ayrılır: Mavi Ajah, Kızıl Ajah, Beyaz Ajah, Yeşil Ajah, Kahverengi Ajah, Sarı Ajah ve Gri Ajah. Örneğin, Kızıl Ajah’a ait biri tüm enerjisini Güç kullanmaya kalkışan erkekleri bulup ehlileştirmeye adar. Diğer yandan Kahverengi Ajah’a ait biri dünyevi işlerden vazgeçer ve kendini bilgi aramaya adar. Karanlık Varlık’a hizmet eden bir Kara Ajah olduğu konusunda söylentiler vardır –ama hararetle inkâr edilir ve bir Aes Sedai’nin önünde bundan söz etmek güvenli değildir.</p>

    <p><strong>Alanna Mosvani:</strong> Yeşil Ajah’tan bir Aes Sedai.</p>

    <p><strong>Aladon Evi’nden Yüksek Lord Turak:</strong> Seanchanlı soylu bir adam. Önceden Gelenlerin önderi. <em>Bkz.</em> Seanchan; Hailene.</p>

    <p><strong>Alar:</strong> Tsofu Yurdu İhtiyarlarının En İhtiyarı</p>

    <p><strong>Aldieb:</strong> Kadim Lisan’da, “Batı Rüzgârı”, bahar yağmurlarını getiren rüzgâr.</p>

    <p><strong>al’Meara, Nynaeve</strong> <em>(al-Meera, Nayniiv)</em>: Emond Meydanı’nın Hikmeti.</p>

    <p><strong>al’Thor, Rand</strong> <em>(al-Tor, Rand)</em>: İki Nehirli genç bir çiftçi ve koyun çobanı.</p>

    <p><strong>al’Vere, Egwene</strong> <em>(al-Veer, Egweyn)</em>: Emond Meydanı hancısının en küçük kızı.</p>

    <p><strong>Amalisa, Lady:</strong> Lord Agelmar’ın kız kardeşi.</p>

    <p><strong>Amyrlin Makamı</strong> <em>(Amirlin)</em>: (1.) Aes Sedailerin önderinin unvanı. Aes Sedailerin, yedi Ajah’ın her birinden üç temsilciden oluşan en yüksek kurulu olan Kule Salonu tarafından ömür boyu hizmet vermek üzere seçilir. Amyrlin Makamı, en azından teorik olarak Aes Sedailer arasındaki, neredeyse en yüce otoritedir. Bir kral veya kraliçeye denktir. (2.) Aes Sedai önderinin oturduğu taht.</p>

    <p><strong>Anaiya:</strong> Mavi Ajah’tan bir Aes Sedai.</p>

    <p><strong>angreal:</strong> Tek Güç’ü yönlendirebilen herkesin, yardımsız kullanılamayacak kadar çok Güç’ü kullanabilmesini sağlayan çok nadir bir nesne. Efsaneler Çağı’ndan kalan nesneler olan <em>angreal</em>’lerin nasıl yapıldığı artık bilinmemektedir. <em>Bkz.</em> sa’angreal; ter’angreal.</p>

    <p><strong>Arad Doman:</strong> Aryth Okyanusu’ndan bir halk.</p>

    <p><strong>Arafel:</strong> Sınırboyları’ndan bir ülke.</p>

    <p><strong>Âşık:</strong> Gezgin hikâye anlatıcısı, müzisyen, jonglör, akrobat ve tam teşekküllü eğlendirici. Rengârenk pelerinlerinden tanınır, daha çok köylerde ve küçük kasabalarda gösteri yaparlar, çünkü büyük kasabaların ve şehirlerin başka eğlenceleri vardır.</p>

    <p><strong>Avendesora:</strong> Kadim Lisan’da, “Yaşam Ağacı”. Pek çok hikâyede ve efsanede adı geçer.</p>

    <p><strong>Aybara, Perrin:</strong> Emond Meydanı’ndan genç bir demirci çırağı.</p>

    <p class="paragraf"><strong>Ba’alzamon:</strong> Trolloc dilinde, “Karanlığın Yüreği”. Trolloc dilinde Karanlık Varlık’ın adı olduğuna inanılmaktadır.</p>

    <p><strong>Bel Tine</strong> <em>(Bel Tayn)</em>: İki Nehir’de bahar festivali.</p>

    <p><strong>Beş Güç:</strong> Tek Güç değişik kısımlardan oluşur ve Tek Güç’ü yönlendirebilen her insan bazı kısımları diğerlerinden daha iyi kullanır. Bu kısımlar, onları kullanarak yapılabilenlere göre adlandırılır –Toprak, Hava, Ateş, Su ve Ruh– ve bunlara Beş Güç denir. Tek Güç’ü kullanabilen herkes bunların bir ya da ikisini daha iyi kullanabilir ve diğerlerinde o kadar iyi değildir. Birkaç kişinin üçü üzerinde iyi kontrolü olabilir, ama Efsaneler Çağı’ndan bu yana kimse beş gücün hepsi üzerinde güçlü bir denetim kuramamıştır. O zaman bile bu oldukça nadirdi. Gücün derecesi bireyler arasında büyük ölçüde değişir, bu yüzden yönlendirebilen bazıları diğerlerinden daha güçlüdür. Tek Güç ile belli eylemleri yerine getirmek, Beş Güç’ün bir ya da daha fazlasını gerektirir. Örneğin ateş yakmak ve kontrol etmek Ateş, hava durumuna etki etmek Hava ve Su, Şifa Su ve Ruh gerektirir. Ruh, erkekler ile kadınlar arasında eşit ölçüde bulunsa da, Toprak ve/veya Ateş’e erkekler, Su ve/veya Hava’ya kadınlar arasında daha sık rastlanır. İstisnalar vardır, ama genellikle Toprak ve Ateş erkek Güç’leri, Hava ve Su kadın Güç’leri olarak kabul edilegelmiştir. Genellikle hiçbir yetenek diğerlerinden daha güçlü sayılmaz, ama Aes Sedailer arasında bir deyiş vardır: “Hiçbir kaya suyun ve rüzgârın yıpratmayacağı, hiçbir ateş suyun ya da rüzgârın söndürmeyeceği kadar güçlü değildir.” Bu deyişin, son erkek Aes Sedai öldükten uzun zaman sonra yayıldığına dikkat çekilmelidir. Erkek Aes Sedailer arasında bulunabilecek, buna eş herhangi bir deyiş unutulmuştur.</p>

    <p><strong>Beyaz Kule:</strong> Tar Valon’da Amyrlin Makamı’nın sarayı.</p>

    <p><strong>Beyazpelerinler:</strong> <em>Bkz.</em> Işığın Evlatları.</p>

    <p><strong>Birgitte:</strong> Efsanelerde sözü edilen altın saçlı bir kadın kahraman. Gümüşten okları ve gümüşten bir yayı olan bu kadın kahraman, hedeflerini hiç kaçırmazdı.</p>

    <p><strong>Bornhald, Geofram</strong> <em>(Bornhald, Cefram)</em>: Işığın Evlatları’ndan bir Lord Kumandan.</p>

    <p><strong>Büyük Afet:</strong> Kuzeyde, Karanlık Varlık tarafından tamamen yozlaştırılmış bir bölge. Trolloclar, Myrddraaller ve Karanlık Varlık’ın diğer yaratıklarının yaşadığı yer.</p>

    <p><strong>Büyük Boru Avı:</strong> Valere Borusu’nun efsanevi aranışı ile ilgili hikâyeler dizisi. Trolloc Savaşları’nın bitişi ile Yüzyıl Savaşları’nın başlangıcı arasında gerçekleşmiştir. Tamamen anlatılması günler sürer.</p>

    <p><strong>Büyük Oyun:</strong> <em>Bkz.</em> Daes Dae’mar.</p>

    <p><strong>Büyük Yılan:</strong> Zaman ve sonsuzluğun simgesi, Efsaneler Çağı’ndan önceden kalmadır, kendi kuyruğunu ısıran bir yılan ile simgelenir.</p>

    <p><strong>Byar, Jaret</strong> <em>(Bayar, Jeret)</em>: Işığın Evlatları’ndan bir subay.</p>

    <p class="paragraf"><strong>Caemlyn</strong> <em>(Keymlin)</em>: Andor’un başkenti.</p>

    <p><strong>Cairhien</strong> <em>(Kayriyen)</em>: Hem Dünyanın Omurgası boylarında yaşayan bir ulus, hem o ulusun başkenti. Şehir, Aiel Savaşı (YÇ 976-978) sırasında yakılmış ve talan edilmişti. Cairhien’in işareti mavi gökyüzünden oluşan bir fonun altında doğan altın rengi, çok ışınlı güneştir.</p>

    <p><strong>Caralain:</strong> Yüzyıl Savaşları sırasında Artur Şahinkanadı’nın imparatorluğundan ayrılan bir ulus. Savaş sonrasında zayıflayan ulus, YÇ 500’den sonra tarih sahnesinden tamamen silinmiştir.</p>

    <p><strong>Cauthon, Matrim (Mat)</strong> <em>(Kouton, Metrim - Met)</em>: İki Nehir’den genç bir çiftçi.</p>

    <p><strong>Corenne:</strong> Kadim Lisan’da, “Dönmek” ya da “Dönüş”.</p>

    <p><strong>Cuendillar</strong> <em>(Kueyndeyar)</em>: <em>Bkz.</em> Yürektaşı.</p>

    <p class="paragraf"><strong>Çağın Deseni:</strong> Zaman Çarkı, insan yaşamlarının ipliklerini bir Çağın, o Çağın gerçekliğini oluşturacak Deseni’ne dokur. <em>Bkz.</em> ta’veren.</p>

    <p class="paragraf"><strong>Daes Dae’mar:</strong> Büyük Oyun; Evler Oyunu olarak da bilinir. Soylu Evlerin planlarına, çevirdiği dolaplara verilen ad.</p>

    <p><strong>Dalgaları Gözleyenler:</strong> Aryth Okyanusu’nun ötesine gönderilen Artur Şahinkanadı’nın ordularının bir gün geri geleceğine inanan ve bu nedenle Falme kentinde bekleyen bir topluluk.</p>

    <p><strong>Damane</strong> <em>(damani)</em>: Kadim Lisan’da, “Yularlı”. Yönlendirebilen kadınlar, <em>a’dam</em> tarafından ele geçirilip, Seanchanlar tarafından birçok amaç için kullanılır. <em>Bkz.</em> Seanchan; a’dam; sul’dam.</p>

    <p><strong>Damodred Evi’nden Lord Barthanes:</strong> Cairhien’in lordu, Cairhien’de Kral’dan sonraki ikinci güçtür. İşareti saldıran yabandomuzudur. Damodred Evi’nin işareti ağaç ve taçtır.</p>

    <p><strong>Damodred, Lord Galadedrid:</strong> Elayne ve Gawyn’in yarım kan kardeşi. İşareti ucu aşağı bakan kanatlı, gümüş kılıçtır.</p>

    <p><strong>Dehşetlordları:</strong> Tek Güç kullanabilen erkek ve kadınlar arasında, Trolloc Savaşları sırasında Gölge’nin tarafına geçen ve Trolloc güçlerine komuta edenler.</p>

    <p><strong>Delilik Zamanı:</strong> Karanlık Varlık’ın karşı darbesinin Gerçek Kaynak’ın eril yarısını kirletmesinden sonra, erkek Aes Sedailerin delirip Dünyayı Kırdığı yıllar. Bu dönemin süresi tam olarak bilinmemektedir, ama yüz yıl kadar sürdüğüne inanılır. Son erkek Aes Sedai öldükten sonra sona ermiştir. <em>Bkz.</em> Yüz Yoldaş; Gerçek Kaynak; Tek Güç.</p>

    <p><strong>Deniz Halkı:</strong> Aryth <em>(Arit)</em> Okyanusu’ndaki ve Fırtınalar Denizi’ndeki adaların sakinleri. O adaların üzerinde pek az zaman harcarlar, hayatlarını gemilerde geçirirler. Deniz ticaretinin çoğu Deniz Halkı’nın gemileriyle yapılır.</p>

    <p><strong>Domon, Bayle</strong> <em>(Domon, Beyl)</em>: <em>Serpinti</em>’nin kaptanı.</p>

    <p><strong>Dünyanın Kırılışı:</strong> Lews Therin Telamon ve Yüz Yoldaş, Karanlık Varlık’ın zindanını yeniden mühürledikleri zaman, lekeli <em>saidin</em>’in karşı saldırısı. Zaman içinde bütün erkek Aes Sedailer çıldırdı. Tek Güç’ü artık bilinmeyen ölçüde kullanabilen bu adamlar, çılgınlıkları içinde yeryüzünün görünüşünü değiştirdiler. Büyük depremlere sebep oldular, dağ sıralarını dümdüz ettiler, yeni dağlar yükselttiler, eskiden denizin olduğu yerde kuru topraklar çıkardılar, eskiden kuru toprak olan yerleri okyanusun boğmasına sebep oldular. Dünyanın çoğu kısmı, büyük ölçüde nüfussuzdu ve hayatta kalanlar rüzgârın önündeki toz zerreleri gibi saçılmıştı. Bu yıkım, hikâyelerde, efsanelerde ve Dünyanın Kırılışı’nın tarihinde hatırlanmaktadır. <em>Bkz.</em> Yüz Yoldaş.</p>

    <p><strong>Dünyanın Omurgası:</strong> Yalnızca birkaç geçidi olan, Aiel Kıraçları’nı batıdaki topraklardan ayıran yüksek bir dağ sırası.</p>

    <p><strong>Draghkar:</strong> Karanlık Varlık’a ait bir yaratık. İnsan bedeninin parçalarından yaratılmıştır. Bir Draghkar, yarasa kanatları olan dev bir insana benzer; çok solgun bir teni ve iri gözleri vardır. Draghkar’ın söylediği şarkı, avı kendisine çeker ve avlanan varlığını istencini baskı altına alır. “Draghkar’ın öpücüğü ölümdür,” diye bir söz vardır. Draghkar’ın öpücüğü, kurbanın önce ruhunu, sonra da yaşamını ele geçirir.</p>

    <p><strong>Efsaneler Çağı:</strong> Gölge Savaşı ve Dünyanın Kırılışı ile sona eren Çağ. Aes Sedailerin artık ancak düşlerde görülen harikalar yarattığı bir zaman. <em>Bkz.</em> Zaman Çarkı.</p>

    <p><strong>Ehlileştirme:</strong> Aes Sedailer tarafından, Tek Güç’ü kullanabilen erkeklerin Kaynak ile bağlantılarını kesmektir. Bu gereklidir, çünkü yönlendirmeyi öğrenebilen her erkek <em>saidin</em>’in kirliliği yüzünden çıldıracak ve deliliği içinde Güç ile korkunç şeyler yapacaktır. Ehlileştirilen bir adam, Gerçek Kaynak’ı hissetmeye devam eder, ama ona dokunamaz. Ehlileştirmeden önce başlayan delilik tedavi edilemez, ama durdurulabilir ve bu yeterince erken yapılırsa ölüm engellenebilir.</p>

    <p><strong>Ejder:</strong> Gölge Savaşı sırasında Lews Therin Telamon’un lakabı. Tüm Aes Sedaileri ele geçiren çılgınlığa kapılınca, Lews Therin kanından gelen herkesi, sevdiği herkesi öldürdü ve sonuç olarak Kardeşkatili lakabını kazandı. Artık, özellikle sebepsiz yere çevresi için tehlike oluşturanlar ya da onları tehdit edenler için, “İçine Ejder girdi,” ya da, “Ejder aldı,” denir. <em>Bkz.</em> Yenidendoğan Ejder.</p>

    <p><strong>Ejder Dişi:</strong> Ucu üzerinde dik duran, genellikle siyah stilize işaret. Bir kapıya ya da eve çizildiği zaman, içerideki insanları kötülükle suçlamak anlamına gelir.</p>

    <p><strong>Ejder Kehanetleri:</strong> Pek az bilinen ve nadiren bahsedilen, Karaethon Döngüsü’nde verilen Kehanetler Karanlık Varlık’ın bir kez daha özgür kalarak dünyaya dokunacağını söyler. Ve Lews Therin Telamon, Ejder, Dünyayı Kıran tekrar doğarak Tarmon Gai’don’u, Gölge’ye karşı Son Savaş’ı verecektir. <em>Bkz.</em> Ejder.</p>

    <p><strong>Elaida</strong> <em>(İlayda)</em>: Andor Kraliçesi Morgase’e danışmanlık yapan Aes Sedai.</p>

    <p><strong>Elayne</strong> <em>(İleyn)</em>: Kraliçe Morgase’in kızı, Andor Tahtı’nın Kız-Veliahtı. İşareti altın zambaktır.</p>

    <p><strong>Evler Oyunu:</strong> <em>Bkz.</em> Daes Dae’mar.</p>

    <p class="paragraf"><strong>Fain, Padan</strong> <em>(Feyn, Padan)</em>: Kışgecesi’nden hemen önce Emond Meydanı’na gelen bir çerçi.</p>

    <p><strong>Far Dareis Mai</strong> <em>(Far Darayz May)</em>: Sözcük anlamı, “Mızrağın Kızları”. Aiellerin savaşçı topluluklarından biri; diğerlerinin aksine yalnızca kadınlardan oluşur. Topluluğa ait bir kız evlenemez ve çocuk taşırken savaşamaz. Bir Kız’ın doğurduğu çocuk, yetiştirmesi için bir başka kadına verilir ve çocuğun annesinin kim olduğu asla açıklanmaz. (“Sen hiçbir erkeğe, hiçbir erkek ya da çocuk sana ait olamaz. Senin sevgilin, çocuğun, hayatın ve mızraktır.”) Bu çocuklara büyük değer verilir, çünkü kehanetlere göre bir Kız’dan doğan bir çocuk, kabileleri birleştirecek, Aiellere Efsaneler Çağı’nda sahip oldukları büyüklüğü geri verecektir.</p>

    <p><strong>Fersah:</strong> Yaklaşık beş kilometrelik uzunluk ölçüsü.</p>

    <p class="paragraf"><strong>Gaidin:</strong> Sözcük anlamı, “Savaş Kardeşi”. Aes Sedailer tarafından Muhafızlar için kullanılan unvan. <em>Bkz.</em> Muhafız.</p>

    <p><strong>Galad:</strong> <em>Bkz.</em> Damodred, Lord Galadedrid.</p>

    <p><strong>Galldrian su Riatin Rie:</strong> Riatin Evi’nden Galldrian. Cairhien Kralı. <em>Bkz.</em> Cairhien.</p>

    <p><strong>Gawyn</strong> <em>(Gevin)</em>: Kraliçe Morgase’in oğlu, Elayne’in ağabeyi, Elayne tahta çıktığı zaman Kılıcın İlk Prensi olacak kişi. İşareti beyaz yabandomuzudur.</p>

    <p><strong>Gecenin Kızı:</strong> <em>Bkz.</em> Lanfear.</p>

    <p><strong>Gerçeğin Kubbesi:</strong> Işığın Evlatları’nın büyük izleyici salonu. Amadicia’nın başkenti Amador’da bulunur. <em>Bkz.</em> Işığın Evlatları.</p>

    <p><strong>Gerçek Kaynak:</strong> Evrenin itici gücü, Zaman Çarkı’nı çevirir. Birlikte ve aynı zamanda birbirlerine karşı çalışan eril yarı <em>(saidin)</em> ve dişil yarıya <em>(saidar)</em> bölünmüştür. <em>Saidin</em>’i yalnızca erkekler, <em>saidar</em>’ı yalnızca kadınlar kullanabilir. Delilik Zamanı’nın başlangıcında <em>saidin</em> Karanlık Varlık’ın dokunuşu sonucunda kirlenmiştir. <em>Bkz.</em> Tek Güç.</p>

    <p><strong>Gezginler:</strong> <em>Bkz.</em> Tuatha’an.</p>

    <p><strong>Goaban:</strong> Yüzyıl Savaşları sırasında Artur Şahinkanadı’nın imparatorluğundan ayrılan bir ulus. Savaş sonrasında zayıflayan ulus, YÇ 500’den sonra tarih sahnesinden tamamen silinmiştir. <em>Bkz.</em> Şahinkanadı, Artur; Yüzyıl Savaşları.</p>

    <p><strong>Gölge Savaşı:</strong> Aynı zamanda Güç Savaşı olarak bilinir ve Efsaneler Çağı’nı bitirmiştir. Karanlık Varlık’ın özgür kılınması teşebbüsünden kısa süre sonra başlamış, tüm dünyayı sarmıştır. Savaşın anılarının bile unutulduğu bir dünyada, savaşın her yanı yeniden keşfedilmiş, Karanlık Varlık’ın dünyaya dokunuşu ile çarpıtılmış, Tek Güç silah olarak kullanılmıştır. Savaş, Karanlık Varlık’ın zindanına tekrar kapatılması ile sona ermiştir.</p>

    <p><strong>Güç Savaşı:</strong> <em>Bkz.</em> Gölge Savaşı.</p>

    <p><strong>Güneşgünü:</strong> Yaz ortasında kutlanan bir festival.</p>

    <p class="paragraf"><strong>Hailene:</strong> Kadim Lisan’da, “Önceller” ya da “Önceden Gelenler”.</p>

    <p><strong>Hardan:</strong> Yüzyıl Savaşları sırasında Artur Şahinkanadı’nın imparatorluğundan ayrılan, fakat çoktan unutulan bir ulus. Cairhien ve Shienar arasında bulunuyordu.</p>

    <p><strong>Hikmet:</strong> Köylerde, Kadın Kurulu tarafından şifa, kehanet ve sağduyu gibi yetenekleri için seçilen bir kadın. Çok büyük bir sorumluluk ve yetke pozisyonudur. Genellikle Belediye Başkanı’na denk, hatta bazı köylerde ondan üstün sayılır. Belediye Başkanı’nın aksine, ömür boyu hizmet etmek üzere seçilir ve bir Hikmet’in ölmeden görevden alınması çok nadir görülür. Geleneksel olarak neredeyse sürekli Belediye Başkanı ile anlaşmazlık halindedir. <em>Bkz.</em> Kadın Kurulu.</p>

    <p class="paragraf"><strong>Illian:</strong> Fırtınalar Denizi kıyısında büyük bir liman, aynı adı taşıyan ulusun başkenti. Illian’ın işareti koyu yeşil fon üzerinde dokuz altın arıdır.</p>

    <p><strong>Ishamael:</strong> Kadim Lisan’da, “Umuda İhanet Eden”. Terkedilmişlerden biri. Gölge Savaşı’nda Karanlık Varlık’a dönen Aes Sedailerin önderine verilen isim. Adamın gerçek adını unuttuğu söylenir. <em>Bkz.</em> Terkedilmişler.</p>

    <p><strong>Işığın Evlatları:</strong> Karanlık Varlık’ın alt edilmesine ve tüm Karanlıkdostlarının yok edilmesine adanmış, katı çileci kuralları olan bir topluluk. Yüzyıl Savaşları sırasında Lothair Mantelar <em>(Loteyr Mantilar)</em> tarafından, sayıları gittikçe artan Karanlıkdostlarını Işık’a döndürmek için kurulan topluluk, savaş sırasında tamamen askeri bir organizasyona dönüşmüştür. İnançları son derece katıdır, gerçeği ve doğruyu yalnızca kendilerinin bildiğinden kesinlikle emindirler. Aes Sedailerden nefret ederler, onları ve onları destekleyenleri Karanlıkdostu sayarlar. Beyazpelerinler olarak bilinirler; işaretleri beyaz fon üzerinde güneş patlamasıdır.</p>

    <p class="paragraf"><strong>Jagad Evi’nden Lord Agelmar</strong> <em>(Cagad; Agelmar)</em>: Fal Dara Lordu. İşareti koşan üç kızıl tilkidir.</p>

    <p class="paragraf"><strong>Kabuledilmiş:</strong> Belli bir güç seviyesine ulaşan ve bazı sınavları geçen, Aes Sedai eğitimi gören genç kadınlar. Normalde çömezlikten Kabuledilmişliğe yükselmek beş on sene alır. Kabuledilmişler çömezlere göre daha gevşek kurallara sahiptir, belli sınırlar içinde kendi çalışma alanlarını seçerler. Bir Kabuledilmiş Büyük Yılan yüzüğünü takma hakkına sahiptir, ama yalnızca sol elinin orta parmağına takabilir. Bir Kabuledilmiş Aes Sedailiğe yükseldiğinde Ajahını seçer, şal takma hakkını kazanır ve yüzüğünü dilediği parmağa takar, hatta şartlar gerektirirse takmayabilir.</p>

    <p><strong>Kader Ağı:</strong> Bir Çağın Deseni’nde, <em>ta’veren</em> olan bir ya da daha fazla insanın çevresinde oluşan büyük bir değişim.</p>

    <p><strong>Kanun:</strong> Altı, dokuz ya da on iki yayı olabilen bir telli çalgı. Çekerek veya tıngırdatarak çalınır.</p>

    <p><strong>Karaethon Döngüsü:</strong> <em>Bkz.</em> Ejder Kehanetleri.</p>

    <p><strong>Karanlığın Yüce Efendisi:</strong> Karanlıkdostlarının Karanlık Varlık için kullandıkları isim. Gerçek ismini kullanmanın küfür sayıldığına inanırlar.</p>

    <p><strong>Karanlık Varlık:</strong> Shai’tan için her yörede kullanılan en yaygın isim: kötülüğün kaynağı, Yaratıcı’nın antitezi. Yaratıcı tarafından Yaratım anında Shayol Ghul’deki bir zindana kapatılmıştır; onu zindandan kurtarma teşebbüsü Gölge Savaşı’na, <em>saidin</em>’in kirlenmesine, Dünyanın Kırılışı’na ve Efsaneler Çağı’nın sona ermesine yol açmıştır.</p>

    <p><strong>Karanlık Varlık’ın ismini telaffuz etmek:</strong> Karanlık Varlık’ın gerçek ismini –Shai’tan– söylemek onun dikkatini çeker ve kaçınılmaz bir şekilde, en iyi durumda kötü talih, en kötü durumda felaket getirir. Bu yüzden pek çok örtmece isim kullanılır. Örn: Karanlık Varlık, Yalanların Babası, Kör Eden, Mezarın Efendisi, Gecenin Çobanı, Yürekbelası, Yürekdişi, Otyakan ve Yaprakkıran. Kötü talihe davetiye çıkaran biri için, “Karanlık Varlık’ın ismini telaffuz ediyor,” denir.</p>

    <p><strong>Karanlıkdostları:</strong> Karanlık Varlık’ı takip eden ve o zindanından kurtulduğu zaman büyük güç ve ödüller elde edeceğini sanan kişiler.</p>

    <p><strong>Kaynak’tan kesme:</strong> Aes Sedailer tarafından, bir kadının yönlendirme yeteneğini yok etme eylemi. Kaynak’tan kesilen bir kadın Gerçek Kaynak’ı yine sezebilir, ama ona dokunamaz.</p>

    <p><strong>Kızıl Kalkanlar:</strong> <em>Bkz.</em> Aiel Savaşçı Toplulukları.</p>

    <p><strong>Kız-Veliaht:</strong> Andor tahtının halefinin unvanı. Kraliçe’nin en büyük kızı tahtta annesinin yerini alır. Hayatta olan bir kız evlat yoksa, taht Kraliçe ile kan bağı olan en yakın kadın akrabaya kalır.</p>

    <p class="paragraf"><strong>Laman</strong> <em>(Leyman)</em>: Damodred Evi’nden Cairhien Kralı. Aiel Savaşı sırasında tahtını kaybetti. <em>Bkz.</em> Aiel Savaşı; Avendoraldera.</p>

    <p><strong>Lanetli Topraklar:</strong> Büyük Afet’in ötesinde, Shayol Ghul’ü çevreleyen ıssız topraklar.</p>

    <p><strong>Lanfear</strong> <em>(Lenfiyır)</em>: Kadim Lisan’da, “Gecenin Kızı”. Terkedilmişlerden biri, belki Ishamael’den sonra en güçlüsü. Diğer Terkedilmişlerin aksine ismini kendi seçmiştir. Lews Therin Telamon’a âşık olduğu, karısı Ilyena’dan nefret ettiği söylenir. <em>Bkz.</em> Terkedilmişler; Ejder.</p>

    <p><strong>Lan; al’Lan Mandragoran</strong> <em>(al-Len Mandragoran)</em>: Moiraine’e bağlı bir Muhafız. Taçsız Malkier Kralı, Dai Shan ve hayatta kalan son Malkier lordu. <em>Bkz.</em> Muhafız; Moiraine; Malkier.</p>

    <p><strong>Leane</strong> <em>(Liani)</em>: Mavi Ajah’tan bir Aes Sedai, Vakanüvis. <em>Bkz.</em> Ajah; Vakanlivis.</p>

    <p><strong>Lews Therin Telamon; Lews Therin Kardeşkatili:</strong> <em>Bkz.</em> Ejder.</p>

    <p><strong>Liandrin:</strong> Tarabonlu, eskiden Kızıl Ajah’tan olan bir Aes Sedai. Şimdi Kara Ajah’tan olduğu biliniyor.</p>

    <p><strong>Logain</strong> <em>(Logeyn)</em>: Bir zamanlar Yenidendoğan Ejder olduğunu ilan eden, sonra ehlileştirilen ve Tar Valon’daki Beyaz Kule’de hapsedilen bir adam.</p>

    <p><strong>Loial:</strong> Shangtai Yurdu’ndan bir Ogier.</p>

    <p><strong>Luthair:</strong> <em>Bkz.</em> Mondwin, Luthair Paendrag.</p>

    <p><strong>Malkier:</strong> Bir zamanlar Sınırboyları’nda olan, sonra Afet tarafından yutulan bir ulus. Malkier’in işareti uçmakta olan altın turnadır.</p>

    <p><strong>Manetheren</strong> <em>(Maneteren)</em>: İkinci Akit’i yapan On Ulus’tan biri, aynı zamanda o ulusun başkenti. Hem şehir, hem de ulus Trolloc Savaşları sırasında tamamen yok oldu.</p>

    <p><strong>Mantear Evi’nden Lord Luc</strong> <em>(Mantear; Luk)</em>: Tigraine’in, tahta çıktığında Kılıcın İlk Prensi olması gereken erkek kardeşi. Bir şekilde Büyük Afet’te kaybolmuştur. Tigraine’in kayboluşunun da bununla ilişkili olduğu düşünülür. İşareti meşe palamududur.</p>

    <p><strong>Masema:</strong> Aiellerden nefret eden bir Shienar askeri.</p>

    <p><strong>Merrilin, Thom</strong> <em>(Merrilin, Tom)</em>: Bir âşık.</p>

    <p><strong>Min:</strong> Baerlon’da, Geyik ve Aslan’da karşılaşılan genç bir kadın.</p>

    <p><strong>Moiraine</strong> <em>(Muareyn)</em>: Kışgecesi’nden hemen önce Emond Meydanı’na gelen bir ziyaretçi.</p>

    <p><strong>Mondwin, Luthair Paendrag:</strong> Artur Şahinkanadı’nın oğlu. Şahinkanadı’nın Aryth Okyanusu’nun ötesine gönderdiği ordulara komuta etmiştir. Flamasında, altından kanatlarını açmış ve pençelerinde şimşeklerini taşıyan bir şahindir. <em>Bkz.</em> Şahinkanadı, Artur.</p>

    <p><strong>Morgase</strong> <em>(Morgeyz)</em>: Işığın İnayeti ile, Andor Kraliçesi, Trakand Evi’nin Yüksek Makamı.</p>

    <p><strong>Muhafız:</strong> Bir Aes Sedai’ye bağlı bir savaşçı. Bağ Tek Güç ile ilgilidir ve adam bundan hızlı iyileşme, uzun süre yiyecek, su ve uyku olmadan dayanabilme, Karanlık Varlık’ın lekesini uzaktan hissedebilmek gibi yetenekler kazanır. Muhafız hayatta kaldığı sürece bağlandığı Aes Sedai, adam ne kadar uzakta olsa da onun hayatta olup olmadığını, öldüğü anı, ölüm tarzını anlar. Ama bağ Aes Sedai’ye Muhafız’ın ne yönde ya da ne kadar uzakta olduğunu anlatamaz. Çoğu Ajah bir Aes Sedai’ye bağlı en az bir Muhafız olması gerektiğine inansa da, Kızıl Ajahlar hiçbir Muhafız ile bağ kurmaz, Yeşil Ajahlar ise bir Aes Sedai’nin dilediği kadar çok Muhafız ile bağ kurabileceğine inanır. Ahlaki açıdan Muhafız’ın bağa razı olması gerekir, ama adam gönülsüz olsa bile yapıldığı görülmüştür. Aes Sedailerin bağdan ne elde ettikleri, büyük bir özenle saklanan bir sırdır. <em>Bkz.</em> Aes Sedai.</p>

    <p><strong>Myrddraal</strong> <em>(Marddraal)</em>: Karanlık Varlık’ın yaratıkları, Trollocların kumandanları. İnsanlar kullanılarak üretilen Trolloclarda, insan özelliklerinin yüzeye çıktığı çarpık ürünlerdir, ama Trollocları yapan kötülük tarafından kirletilmiştir. Fiziksel olarak insanlara benzerler, ama gözleri yoktur. Aydınlıkta ve karanlıkta kartal gibi görebilirler. Karanlık Varlık’tan kaynaklanan belli özellikleri vardır; bakışları ile felç etmek, gölge olan herhangi bir yerde yok olmak bunların arasında sayılabilir. Sahip oldukları bilinen pek az zayıflıktan biri, akan suyu aşma konusundaki gönülsüzlükleridir. Farklı yörelerde değişik isimlerle bilinirler. Örn: Yarı-insan, Gözsüz, Gölgeadam, Sinsi, Soluk.</p>

    <p class="paragraf"><strong>Niall, Pedron</strong> <em>(Nayol, Peydron)</em>: Işığın Evlatları’nın Lord Kumandanı. <em>Bkz.</em> Işığın Evlatları.</p>

    <p><strong>Nisura, Leydi:</strong> Shienarlı bir soylu kadın. Aynı zamanda, Leydi Amalisa’nın hizmetlilerinden biri.</p>

    <p class="paragraf"><strong>On Ulus Akdi:</strong> Dünyanın Kırılışı’ndan sonraki yüzyıllarda (KS 200 civarlarında) kurulan bir birlik. Karanlık Varlık’ın alt edilmesine adanmıştır. Trolloc Savaşları sırasında dağılmıştır.</p>

    <p class="paragraf"><strong>Ragan:</strong> Shienarlı bir savaşçı.</p>

    <p><strong>Rhyagelle:</strong> Kadim Lisan’da, “Eve Dönmüş Olanlar”. Eskiden Artur Şahinkanadı’nın hükmettiği topraklara geri dönmüş olan Seanchanlara verilen isim.</p>

    <p class="paragraf"><strong>Sahte Ejder:</strong> Zaman zaman, Yenidendoğan Ejder olduğunu iddia eden adamlar çıkar ve bazen içlerinden biri öyle çok takipçi kazanır ki, alt etmek için bir ordu gönderilmesi gerekir. Bazıları pek çok ulusu karıştıran savaşlar başlatmıştır. Yüzyıllar içinde, çoğu Tek Güç’ü yönlendiremeyen adamlar olmuşlar, ama pek azı Tek Güç’ü kullanabilmiştir. Ama hepsi, Ejder’in yeniden doğuşu ile ilgili Kehanetleri gerçekleştiremeden ya ortadan kaybolmuş ya yakalanmış ya da öldürülmüştür. Bu, adamlara sahte Ejder denir. <em>Bkz.</em> Yenidendoğan Ejder.</p>

    <p><strong>Saidar; saidin:</strong> <em>Bkz.</em> Gerçek Kaynak.</p>

    <p><strong>Saldaea</strong> <em>(Saldeyea)</em>: Sınırboyları’nda bir ülke. Saldaea’nın işareti koyu mavi zemin üzerinde üç gümüş balıktır.</p>

    <p><strong>Sanche, Siuan</strong> <em>(Sançe, Suon)</em>: Eskiden Mavi Ajah’a ait olan bir Aes Sedai. YÇ 988 tarihinde Amyrlin Makamı’na yükseltilmiştir.</p>

    <p><strong>Sa’angreal:</strong> Bir bireyin aksi halde mümkün ya da güvenli olmayacak kadar çok Güç yönlendirmesini sağlayan, son derece nadir bir nesne. <em>Sa’angreal angreal</em>’e benzer, ama daha güçlüdür. Efsaneler Çağı’nın andaçlarıdır ve nasıl yapıldıkları artık bilinmemekledir.</p>

    <p><strong>Seanchan</strong> <em>(Şovnçan)</em>: (1.) Atalarının topraklarını geri almak için, Artur Şahinkanadı tarafından okyanusun ötesine gönderilen ordulardaki askerlerin torunları. (2.) Seanchanların geldiği ülke. <em>Bkz.</em> Hailene; Corenne; Rhyagelle.</p>

    <p><strong>Selene:</strong> Cairhien’e yapılan yolculukta karşılaşılan bir kadın.</p>

    <p><strong>Seta:</strong> Seanchanlı bir kadın. <em>Bkz.</em> Seanchan; sul’dam.</p>

    <p><strong>Shadar Logoth</strong> <em>(Şadar Logot)</em>: Kadim Lisan’da, “Gölgenin Beklediği Yer”. Trolloc Savaşları sırasında terk edilmiş ve o zamandan bu yana kaçınılan bir şehir. Aynı zamanda “Gölgenin Beklediği” olarak adlandırılır.</p>

    <p><strong>Shai’tan</strong> <em>(Şeytan)</em>: <em>Bkz.</em> Karanlık Varlık.</p>

    <p><strong>Shayol Ghul</strong> <em>(Şeyol Gul)</em>: Lanetli Topraklar’da bir dağ, Karanlık Varlık’ın zindanının olduğu yer.</p>

    <p><strong>Sheriam</strong> <em>(Şeriam)</em>: Mavi Ajah’tan bir Aes Sedai. Beyaz Kule’de Çömezler Sorumlusu.</p>

    <p><strong>Shienar</strong> <em>(Şaynar)</em>: Sınırboyları’nda bir ülke. Shienar’ın işareti avının üzerine çullanan siyah şahindir.</p>

    <p><strong>Shinowa Evi’nden Lord Ingtar</strong> <em>(Şinova; Ingtar)</em>: Fal Dara’da Shienarlı bir savaşçı.</p>

    <p><strong>Shoufa</strong> <em>(Şufa)</em>: Bir Aiel giysisi, genelde kum ya da kaya rengi bir kumaş parçası, başı ve boynu örtmek için kullanılır, yalnızca yüzü açıkta bırakır.</p>

    <p><strong>Sınırboyları:</strong> Büyük Afet’in sınırında bulunan uluslar: Saldaea, Arafel, Kandor ve Shienar.</p>

    <p><strong>Sorgucular:</strong> Işığın Evlatları içinde bir topluluk. Anlaşmazlıklarda gerçeği aramak ve Karanlıkdostlarını ortaya çıkarmak için yemin ederler. Kendilerini gerçek ve Işık arayışlarında, genel olarak Işığın Evlatları’ndan daha hevesli görürler. Normal sorgu yöntemleri işkencedir; normal yaklaşımları, gerçeği zaten bildikleri ve kurbanın itiraf etmesi için çabaladıkları yönündedir. Sorgucular, kendilerine Işığın Eli derler ve zaman zaman Evlatlardan ve Evlatlara komuta eden Kurtsanmışlar Kurulu’ndan tamamen ayrıymış gibi davranırlar. Sorgucuların başı, Kutsanmışlar Kurulu’nda da görev yapan Yüksek Sorgucu’dur.</p>

    <p><strong>Sul’dam:</strong> <em>A’dam</em> bileziğini takıp bir <em>damane</em>’yi kontrol etmesini sağlayan sınavları geçen kadınlara verilen ad. <em>Bkz.</em> a’dam; damane.</p>

    <p><strong>Suroth, Yüce Leydi:</strong> Seanchanlı soylu bir kadın.</p>

    <p class="paragraf"><strong>Şahinkanadı, Artur:</strong> Dünyanın Omurgası’nın batısındaki bütün ülkeleri ve Aiel Kıraçları’nın doğusundaki bazılarını birleştiren efsanevi kral. Aryth Okyanusu’nun ötesine bile ordu göndermiştir, ama onun ölümünden sonra bu ordu ile iletişim kaybedilmiştir. Ölümü Yüzyıl Savaşları’na yol açmıştır. İşareti uçmakta olan altın şahindir. <em>Bkz.</em> Yüzyıl Savaşları.</p>

    <p><strong>Şarkı söylenmiş ağaç:</strong> <em>Bkz.</em> Ağaçşarkıcısı.</p>

    <p class="paragraf"><strong>Tanreall, Artur Paendrag</strong> <em>(Tanreal, Artur Peyndrag)</em>: <em>Bkz.</em> Şahinkanadı, Artur.</p>

    <p><strong>Tarmon Gal’don:</strong> Son Savaş. <em>Bkz.</em> Ejder Kehanetleri; Valere Borusu.</p>

    <p><strong>Tar Valon:</strong> Erinin Irmağı’nda bir ada şehri. Aes Sedai gücünün merkezi ve Amyrlin Makamı’nın mekânı.</p>

    <p><strong>Tar Valon’un Alevi:</strong> Tar Valon’un ve Aes Sedailerin simgesi. Stilize bir alev şeklindedir; ucu yukarıya bakan tek bir gözyaşı damlası.</p>

    <p><strong>Taş Köpekler:</strong> Aiel Savaşçı Toplulukları.</p>

    <p><strong>Ta’maral’ailen</strong> <em>(Tamaralaylen)</em>: Kadim Lisan’da, “Kader Ağı.” Çağın Deseni’nde, <em>ta’veren</em> olan bir ya da birden fazla kişinin çevresinde oluşan büyük değişim. <em>Bkz.</em> Çağın Deseni; ta’veren.</p>

    <p><strong>Ta’veren:</strong> Zaman Çarkı’nın çevresine başka, belki tüm yaşam ipliklerini ördüğü ve bir Kader Ağı oluşturduğu kişi. <em>Bkz.</em> Çağın Deseni.</p>

    <p><strong>Tear:</strong> Fırtınalar Denizi’nde büyük bir deniz limanı. Tear’ın işareti kırmızı ve altın rengi fon üzerinde üç beyaz hilaldir.</p>

    <p><strong>Tear Taşı:</strong> Tear’ı koruyan kale. Delilik Zamanı’ndan sonra inşa edilen ilk kalelerden olduğu söylenir ve kimileri, Delilik Zamanı <em>sırasında</em> yapıldığını söyler. <em>Bkz.</em> Tear.</p>

    <p><strong>Tek Güç:</strong> Gerçek Kaynak’tan çekilen güç. İnsanların büyük çoğunluğu Tek Güç’ü yönlendirme yeteneğinden tamamen yoksundurlar. Pek az kişiye yönlendirme öğretilebilir ve daha da azında bu yetenek doğuştan vardır. Bu azınlığa öğretilmesine gerek yoktur; isteseler de istemeseler de, belki de ne yaptıklarını fark etmeden Gerçek Kaynak’a dokunacak, Güç’ü yönlendireceklerdir. Bu doğuştan gelen yetenek genellikle ergenlik çağının sonlarında ya da gençlikte kendini gösterir. Kontrol öğretilmezse ya da kendiliğinden öğrenilmezse –bu çok zordur ve başarı oranı yalnızca dörtte birdir– ölüm kaçınılmazdır. Delilik zamanından bu yana zaman içinde tamamen çıldırmadan Güç’ü yönlendirebilen erkek çıkmamıştır; bir derece kontrol elde etmişse bile, hastanın canlı canlı çürümesine sebep olan bir hastalıktan ölür –bu hastalık, delilik gibi Karanlık Varlık’ın <em>saidin</em>’i kirletmesinden kaynaklanır. Bir kadın için, Güç’ün kontrol edilememesinden kaynaklanan ölüm bu kadar korkunç değildir, ama yine de ölümdür. Aes Sedailer hem Aes Sedailerin sayısını artırmak, hem de ölümden kurtarmak için bu yetenekle doğan kızları ararlar. Erkekleri ise zaman içinde delirerek Güç ile korkunç şeyler yapmamaları için ararlar. <em>Bkz.</em> Delilik Zamanı, Gerçek Kaynak.</p>

    <p><strong>Tenekeciler:</strong> <em>Bkz.</em> Tuatha’an.</p>

    <p><strong>Terkedilmişler:</strong> Bilinen en güçlü erkek Aes Sedai’nin on üçüne verilen ad. Ölümsüzlük vaadine karşılık, Gölge Savaşı sırasında Gölge’nin tarafına geçmişlerdir. Efsanelere ve kalan kayıtlara göre, Karanlık Varlık’ın zindanı yeniden mühürlenirken, onunla beraber tutsak edilmişlerdir. İsimleri hâlâ çocukları korkutmak için kullanılmaktadır.</p>

    <p><strong>Ter’angreal:</strong> Tek Güç kullanan, Efsaneler Çağı’ndan andaçlar. <em>Angreal</em> ve <em>sa’angreal</em>’lerin aksine her <em>ter’angreal</em> belli bir işi yapması için yaratılmıştı. Örneğin bir <em>ter’angreal</em> yeminleri bağlayıcı kılmak için yapılmıştır. Bazı <em>ter’angreal</em>’ler Aes Sedailer tarafından kullanılır, ama başka pek çok <em>ter’angreal</em>’in hangi amaçla yapıldığı bilinmemektedir. Bazıları, onları kullanan kadınları öldürür ya da yönlendirme yeteneklerini yok eder. <em>Bkz.</em> angreal; sa’angreal.</p>

    <p><strong>Tia avende alantin:</strong> “Ağaçların Kardeşi.”</p>

    <p><strong>Tia mi aven Moridin isainde vadin:</strong> Kadim Lisan’da, “Mezar çağrıma engel değil.” Valere Borusu’nun üzerindeki yazı. <em>Bkz.</em> Valere Borusu.</p>

    <p><strong>Tigraine</strong> <em>(Tigreyn)</em>: Andor’un Kız-Veliahtı olarak Taringail Damodred ile evlendi ve oğlu Galadedrid’i doğurdu. YÇ 972’de yok olması ve kısa süre sonra kardeşi Luc’un Afet’te kaybolması Andor’da Taht Kavgası’nı başlattı ve Cairhien’de, daha sonra Aiel Savaşı’na sebep olacak gelişmeleri başlattı. İşareti dikenli bir beyaz gül ve sapını tutan kadın elidir.</p>

    <p><strong>Trolloclar</strong> <em>(Trolloklar)</em>: Gölge Savaşı sırasında yaratılan, Karanlık Varlık’ın yaratıkları. Çok iri yapılı, son derece vahşi hayvan-insan melezidirler ve sırf öldürme zevki için öldürürler. Kurnaz, hilekâr ve tehlikelidirler, ancak korktukları kişiler tarafından güvenilirler. Çoğu her şeyi, her tür eti yer ve buna insan eti ile başka Trollocların eti de dahildir. İnsan kaynaklıdırlar ve insanlarla üreyebilirler, ama genellikle ölü doğumlara yol açarlar ve ölü doğmayanlar da genellikle hayatta kalmazlar. Kabile benzeri çetelere bölünmüşlerdir ve aralarında en önde gelenleri Ahf’frait, Al’ghol, Bhan’sheen, Dha’vol, Dhai’mon, Dhjin’nen, Ghar’ghael, Ghob’hlin, Gho’hlem, Ghraem’lan, Ko’bal ve Kno’mon’dur.</p>

    <p><strong>Trolloc Savaşları:</strong> Yaklaşık KS 1000’de başlayan ve üç yüzyıldan fazla süren, bu sürede Trollocların dünyayı yakıp yıktığı bir savaş dizisi. Zaman içinde Trolloclar öldürüldü ya da Büyük Afet’e sürüldü, ama bazı uluslar yok oldu ve başkaları nüfuslarının çoğunu kaybetti. O zamana ait kayıtlar bölük pörçüktür. <em>Bkz.</em> On Ulus Akdi.</p>

    <p><strong>Tuatha’an</strong> <em>(Tuataan)</em>: Tenekeciler ve Gezginler olarak da bilinen göçebe halk. Parlak renklere boyanmış arabalarda yaşarlar ve Yaprağın Yolu dedikleri pasifist bir felsefeleri vardır. Tenekecilerin onardığı şeyler genellikle yenilerinden iyi olur, ama çocuk çaldıklarına ve gençleri kendi inançlarına döndürmeye çalıştıklarına inanıldığı için çoğu köy tarafından uzak tutulurlar.</p>

    <p class="paragraf"><strong>Umuda İhanet Eden:</strong> <em>Bkz.</em> Ishmael.</p>

    <p><strong>Uzakgezgini, Jain</strong> <em>(Ceyin)</em>: Pek çok ülkeye yolculuk yapan ve pek çok macera yaşayan kuzeyli bir kahraman; pek çok kitabın yazarı, kitapların ve hikâyelerin konusudur. YÇ 994’te, Büyük Afet’e, bazılarına göre Shayol Ghul’e kadar yaptığı bir yolculuktan döndükten sonra kaybolmuştur.</p>

    <p class="paragraf"><strong>Vakanüvis:</strong> Aes Sedailer arasında, yetke sırasında Amyrlin Makamı’ndan sonra gelir. Aynı zamanda Amyrlin’in sekreterliğini yapar. Kule Salonu tarafından ömür boyu hizmet etmek üzere seçilir ve genellikle Amyrlin’le aynı Ajah’tan gelir. <em>Bkz.</em> Amyrlin Makamı; Ajah.</p>

    <p><strong>Valere Borusu</strong> <em>(Valer)</em>: Büyük Boru Avı’nın efsanevi nesnesi Boru’nun, Gölge’ye karşı savaşmak üzere ölü kahramanları geri çağıracağına inanılır.</p>

    <p><strong>Verin:</strong> Kahverengi Ajah’tan bir Aes Sedai.</p>

    <p class="paragraf"><strong>Yarı-insan:</strong> <em>Bkz.</em> Myrddraal.</p>

    <p><strong>Yenidendoğan Ejder:</strong> Kehanetlere ve efsanelere göre, insanoğlunun en büyük ihtiyaç anında, dünyayı kurtarmak için Ejder yeniden doğacaktır. Bu insanların can atarak beklediği bir şey değildir, çünkü kehanetler, Yenidendoğan Ejder’in yeni bir Kırılış’ı getireceğini söyler. Aynı zamanda, ölümünün üzerinden üç bin yıl geçmiş olmasına rağmen Lews Therin Kardeşkatili, Ejder, insanları hâlâ ürperten bir isimdir. <em>Bkz.</em> Ejder, sahte Ejder.</p>

    <p><strong>Yönlendirme:</strong> (fiil) Tek Güç’ün akışını kontrol etme işi. <em>Bkz.</em> Tek Güç.</p>

    <p><strong>Yurt:</strong> Bir Ogier yerleşim yeri. Dünyanın Kırılışı’ndan bu yana çok <em>yurt</em> terk edilmiştir. Hikâye ve efsanelerde sığınak olarak gösterilirler ve bunun bir sebebi vardır. Artık anlaşılmayan bir şekilde korunmaktadırlar, öyle ki içlerinde hiçbir Aes Sedai Tek Güç’ü yönlendiremez, hatta Gerçek Kaynak’ın varlığını hissedemez. <em>Yurdun</em> dışında Tek Güç kullanma girişimlerinin, sınırlarının içinde etkisi yoktur. Zorlanmadıkları sürece hiçbir Trolloc <em>yurda</em> girmez ve bir Myrddraal bile büyük ihtiyaç içindeyse girer ve bunu büyük bir gönülsüzlükle yapar. Kendilerini gerçekten adayan Karanlıkdostları bile bir <em>yurdun</em> içinde rahatsızlık hissederler.</p>

    <p><strong>Yürektaşı:</strong> Efsaneler Çağı’nda yaratılan zarar verilemez bir madde. Onu kırmaya yöneltilen her tür gücü emer ve daha güçlü olur.</p>

    <p><strong>Yüz Yoldaş:</strong> Lews Therin Telamon önderliğinde Gölge Savaşı’nı sona erdiren, Karanlık Varlık’ı zindanına kapatarak nihai darbeyi indiren, Efsaneler Çağı’nın en güçlü yüz erkek Aes Sedaisi. Karanlık Varlık’ın karşı darbesi <em>saidin</em>’i kirletti; Yüz Yoldaş çıldırdı ve Dünyanın Kırılışı’nı başlattı.</p>

    <p><strong>Yüzyıl Savaşları:</strong> İttifakların devamlı değiştiği, birbirine girmiş bir dizi savaş. Artur Şahinkanadı’nın ölümü üzerine ve onun imparatorluğunun paylaşılması için başlamıştır. ÖY 994’ten ÖY 1117’ye kadar sürmüştür. Savaş yüzünden Aryth Okyanusu ile Aiel Kıraçları, Fırtınalar Denizi ile Büyük Afet arasındaki topraklar nüfusunun çoğunu kaybetmiştir. Yıkım o kadar büyük olmuştur ki, o zamana ait pek az kayıt kalmıştır. Artur Şahinkanadı’nın imparatorluğu paramparça olmuş, bugünkü uluslar oluşmuştur.</p>

    <p class="paragraf"><strong>Zaman Çarkı:</strong> Zaman, yedi çubuklu bir tekerlektir ve her çubuk bir Çağ’dır. Çark dönerken Çağlar gelir ve geçer, her biri unutularak efsaneye, sonra mite dönüşen anılar bırakır ve o Çağ yeniden geldiğinde artık çoktan unutulmuş olur. Bir Çağın Deseni, o Çağ’ın geldiği her seferde biraz değişik olur ve her seferinde büyük değişimlere açıktır, ama yine de her seferinde aynı Çağ’dır.</p>
  </div>
</body>
</html>
