<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>VİSAL</title>
</head>

<body>
  <h2 class="h21">VİSAL</h2>

  <p class="p5">Beni zaman kuşatmış, mekân kelepçelemiş;</p>

  <p class="p5">Ne sanattır ki, her şey, her şeyi peçelemiş...</p>

  <p class="p5">Perde perde verâlar, ışık başka nur başka;</p>

  <p class="p5">Bir ânlık visal başka, kesiksiz huzur başka;</p>

  <p class="p5">renk, koku, ses ve şekil, ötelerden haberci;</p>

  <p class="p5">Hayat mı bu sürdüğün, kabuğundan ezberci?</p>

  <p class="p5">Yoksa göz, görüyorsun sanmanın öksesi mi?</p>

  <p class="p5">Fezada dipsiz sükût, duyulmazin sesi mi?</p>

  <p class="p5">Rabbim,Rabbim, Yüce Rab, âlemlerin Rabbi, sen!</p>

  <p class="p5">Sana yönelsin diye icad eden kalbi, sen!</p>

  <p class="p5">Senden uzaklık ateş, sana yakınlık ateş!</p>

  <p class="p5">Azap varmı alemde fikir çilesine eş?</p>

  <p class="p5">Yaşamak zor, ölmek zor, erişmekse zormu zor;</p>

  <p class="p5">Çilesiz suratlara tüküresim geliyor!</p>

  <p class="p5">Evet ben bir kapalı hududu aşıyorum;</p>

  <p class="p5">Ölen ölüyor bense ölümü yaşıyorum!</p>

  <p class="p5">Sonsuzu nasıl bulsun, pösteki sayan deli?</p>

  <p class="p5">Kendini kaybetmek mi, visalin son bedeli?</p>

  <p class="p5">Mahrem çizgilerine baktıkça örtünen sır;</p>

  <p class="p5">Belki de benliğinden kaçabilene hazır.</p>

  <p class="p5">Hâtıra küpü, devril, sende ey hayal, gömül!</p>

  <p class="p5">Sonu gelmez visalin gayrından vaz geç, gönül</p>

  <p class="p5">O visal, can sendeyken canını etmek feda;</p>

  <p class="p5">Elveda, toprak, güneş, anne ve yâr, elveda!</p>
</body>
</html>
