<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <p>Leon battaniyelerine sarınmış uyuyordu. Uykusunun arasında uzaktan gelen tiz sesler duydu, chungaji'ler şafağın sessizliğinde birbirlerine sesleniyorlardı. Ses tonlarındaki bir şey Leon'u alarma geçirdi. Loikot iki omzundan tutmuş sarsarken o da uyanmaya çalışıyordu. "M'bogo!" Sesi çok heyecanlıydı. "Gümüş balık geliyor! Chungaji'leri görmüş onu. Güneş ufukta tam görünmeden buraya varmış olacaklar."</p>

  <p>Leon ayağa fırladı, hemen uyanmıştı. Manyoro'ya, "Çalıştırın!" diye bağırdı. "İskele bir numara." Kelebek'in alttaki kanadına atılıp oradan kokpite geçti.</p>

  <p>"Çek!" diye bağırıp karbüratörü devreye soktu. Makine de bu av için onun kadar hevesliymiş gibiydi. Motorlar çalıştı ve pervaneler dönmeye başladı. Onların uçuşa hazır hale gelmesini beklerken gökyüzüne baktı. Bulutlardan anladığı kadarıyla okyanustan güzel bir rüzgâr geliyordu ve doğruca piste doğru esmekteydi. Kalkış için ideal bir durumdu. Av tanrıları da yüzüne gülmeye başlamış gibiydi.</p>

  <p>Loikot'la İsmail de kokpite tırmandılar ve Manyoro da gelince içeride nefes alacak yer kalmamıştı. Leon kolları itti ve Kelebek ileri atıldı. Kanat uçlarında bekleyen Masai'li köylüler uçağı uçuş pozisyonuna soktular. Leon kolların hız kademesini artırırken, onlar da bütün güçleriyle kanatları itmeye başladılar. Kelebek gitgide hızlandı ama bu hız yine de yeterli değildi ve pistin sonuna geldiklerinde henüz uçuş hızına ulaşamamışlardı. Leon'un hayatta kalma içgüdüsü frenlere asılmasını ve uçağı düşmekten kurtarmasını söylüyordu, ama içgüdülerini dinlemeyip, aksine hızı son kademesine çıkardı. Motorlar tam güçle bağırdı ve o anda Leon'un yüzüne daha güçlü bir hava akımı çarptı. Garip, beklenmedik bir akımdı. Kelebek'in kanatlarının altına girip uçağı hafifçe yükselttiğini hissetti. Bir an bunun bile yetmeyeceğini sandı. Kanatlardan biri, yükselmek için büyük çaba harcayan uçağı amansızca aşağı çekiyordu. Ama uçak rüzgârın yardımıyla kendini kurtardı ve bir anda uçmaya başladılar. Leon yüz seksen beş kilometreye ulaşınca uçağın burnunu aşağı doğru indirdi, sonra kumanda simidini geri çekti. Kelebek cilveli bir şekilde tırmanışa geçerken, Leon hâlâ korkusunu üstünden atamamıştı. Ölümün kıyısından dönmüşlerdi.</p>

  <p>Sonunda, korkusunu unutup karşıya baktı. Hepsi aynı anda aynı manzarayla karşı karşıya kaldılar. Muazzam gümüş balık sabah güneşinde parlıyordu. Leon onun bu görüntüsüne kendini hazırlamış olduğunu sanıyordu ama hazırlamadığını anladı. Assegai'nin büyüklüğü dehşet vericiydi. Kelebek'in birkaç yüz metre aşağısındaydı ve neredeyse pozisyonu kaybetmek üzereydiler. Birkaç dakika daha geçse onu bir daha asla yakalayamazlardı.</p>

  <p>Fakat Kelebek de ona yaklaşmak için mükemmel pozisyondaydı. Zeplinin hem üstünde, hem gerisindeydi ve tam kör noktasına oturmuştu. Leon uçağın burnunu indirip dalışa geçti. Hızla yaklaştıkça Assegai'nin, tüm görüş alanını kaplayan, adeta bir balon gibi şiştiğini görüyordu. Öndeki motorlarından birinin çalışmaz durumda olduğunu gördü, pervanesi kararlı bir nöbetçi gibi dimdik duruyordu. İki arka motoru sepetlerinin içinde yolcu ve yük salonunun hemen altına ve arkasına tutturulmuştu. Leon o kadar meraklanmıştı ki neredeyse adamlarına ağı atmalarını söylemeyi unutacaktı.</p>

  <p>Planın en kritik anlarından biri buydu. Kolayca kendi kuyruk dümenini veya iniş takımlarını da ağa kaptırabilirdi. Fakat doğudan esen muson rüzgârı sayesinde ağır ağ gayet düzgün bir şekilde açılıyordu. Uçağı zeplinin gaz tankına doğru yaklaştırınca bir süre seyir kabini ve kumanda köprüsüyle aynı hizada uçtular.</p>

  <p>Camların ardında canlı birini görmek şok etkisi yaratmıştı. Oysa Leon'a zeplinin kendi başına bir canlıymış, insanlarla hiç ilgisi yokmuş gibi geliyordu. Ama işte Graf Otto von Meerbach elli adım ötede durmuş öfkeyle ona bakıyordu, dudaklarının hareketine bakılırsa bağırarak küfür etmekteydi. Sonra dönüp köprüye tutturulmuş olan makineli tüfeğin başına koştu.</p>

  <p>Leon, Alman'ın arkasında duran Eva'yı gördüğü zaman donup kaldı. Bir an onun menekşe gözlerine baktı, Eva da hayretle ona bakıyordu. Graf Otto tüfeği doldurmuş ve su soğutmalı iri gövdesini ona doğru çevirmişti. Leon kendine geldi ve Graf Otto ateşe başladığı anda uçağın kanadını yana yatırdı. Mermiler art arda üstüne doğru geliyordu, ama Leon hemen zeplinin kumanda köprüsünün önüne kaçtı. Yağan mermiler geride ve yüksekte kalmıştı.</p>

  <p>Assegai'nin iki arka motoru karinanın altında savunmasız vaziyette asılıydı. Leon dönüp Kelebek'in ardından uçan uzun ağa baktı ve sonra iki hava aracının hızını ve açılarını dikkatle hesaplayıp ağı zeplinin dönen pervanelerine doğru sürükledi. Bir anda pervanelere dolanan ağ, onların dönüsünü engelleyen kaskatı toplar haline geldi. Her şey o kadar çabuk olup bitmişti ki neredeyse ağdan kurtulmayı unutacaktı.</p>

  <p>Manyoro'ya, "Bırak!" diye bağırdı ve o da hemen harekete geçip iki eliyle asılarak bırakma kolunu kaldırdı. Kancalar açıldı ve ağın uçakla bağlantısı bir anda kesildi, biraz daha vakit geçse Kelebek'ı gökyüzünden koparıp alabilirdi. Zeplinin koca kuyruk dümeni sürtünürcesine yanlarından geçti. Ve sonra Kelebek tamamen özgür kaldı. Leon uçağı yine Assegai'nin arkasındaki kör noktaya getirdi. Maxim'in mermilerinden kıl payı kurtulmuştu. Aynı hatayı bir daha yapmayı düşünmüyordu.</p>

  <p>Assegai'rini arka motorlarından yükselen dumanı izledi. Ağlar ve ağır bağlama halatları pervanelere ve diğer hareketli kısımlara o kadar feci dolanmıştı ki her iki motor da tamamen durmuş vaziyetteydi. Assegai artık dümene itaat etmiyordu. Tek ön motor, koca zeplini çaprazdan esen muson rüzgârlarına karşı uçurabilecek güçte değildi ve Assegai hızla irtifa kaybederek Lonsonyo Dağı'nın kayalık tarafına doğru sürüklenmeye başlamıştı. Dümenci bütün gücüyle kollara asılıyordu ve sapma çok fazlaydı. Artık kaputu aşın ısınan sağlam motordan da mavi dumanlar çıkıyordu.</p>

  <p>Graf Otto kumanda odasına koştu ve dümenciyi omuzlarından kavradığı gibi yana savurdu. Adamın suratı cama çarpmış ve yere yuvarlanmıştı, kırılan burnundan kan fışkırıyordu. Graf Otto dümeni kavradı ve karşısındaki kayalara baktı. Aralarında bir kilometreden az mesafe vardı ve zirvenin en az bin fit aşağısındaydılar. Çarpışmayı önlemenin tek yolu, gaz tanklarına sonuna kadar yüklenmek ve gemiyi olabildiğince hızla yükseltip zirveyi aşmaya çalışmaktı. Valfların kumandasına uzandı ve sonuna kadar çekti. Ama borular hidrojenle dolacağı yerde zayıf bir tıslama duyuldu ve Assegai sarsılsa da fazla yükselemedi.</p>

  <p>Graf Otto öfkeyle, "Hidrojen tankları boşalmış!" diye bağırdı. "Bütün gazı çölde hamsinle boğuşurken harcamışız. Asla başaramayız. Olanca hızımızla kayalara bindireceğiz. Atlamamız lazım! Ritter, paraşütleri çıkar. Hepimize yetecek kadar var."</p>

  <p>Ritter ve adamları hemen köprünün arkasındaki depoya koştular ve paraşütleri güverteye yığmaya başladılar. Paraşüt kapmaya çalışan adamlar arasında panik yaşandı. Graf Otto onları omuzlayarak kendine yol açtı ve iki eliyle birer paraşüt kaptı. Koşarak Eva'nın yanına gitti. "Şunu tak."</p>

  <p>Eva, "Nasıl yapacağımı bilmiyorum ki," diye itiraz etti.</p>

  <p>Graf Otto, "Eh, öğrenmek için iki dakikan var," deyip koşumları omuzlarından geçirdi. "Zeplinden ayrılır ayrılmaz yediye kadar sayman lazım, sonra da şu ipi çek. Geri kalanını paraşüt halleder." Kayışları sıkılaştırıp Eva'nın göğsündeki tokaları kilitledi. "Yere çarpar çarpmaz şu tokaları aç ve paraşütten kurtul." Kendisi de paraşütünü kuşandı ve Eva'yı da ardından sürükleyerek kapıya doğru koştu, çıkmak için birbirini çiğneyen insanlar çıkışı kapatmıştı.</p>

  <p>Eva, "Otto, ben bunu yapamam," diye haykırdı ama Graf Otto tartışmadı. Genç kadını belinden kavrayıp güçlükle taşıyarak kapıya doğru ilerledi. Güçlü tekmeleriyle önündeki iki adamı devirdi ve kapıya ulaşır ulaşmaz Eva'yı aşağı attı. Arkasından, "Yediye kadar say, sonra ipi çek," diye bağırdı.</p>

  <p>Yağmur ormanının tepesindeki düzlüğe doğru düşüşünü izledi. Tam dallara çarpmış gibi göründüğü anda paraşütü açıldı ve Eva'yı öyle kuvvetle çekti ki vücudu iplerin ucunda kukla gibi döndü. Graf Otto da onun yere inişini görmeyi beklemeden kendini aşağı attı.</p>

  <p style="text-align: center;"><img alt="wsa" src="../Images/wsa.gif" /><br /></p>
</body>
</html>
