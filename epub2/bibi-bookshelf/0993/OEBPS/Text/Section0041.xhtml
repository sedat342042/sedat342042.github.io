<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <p>Son dört gündür Leon Courtney Arı'yla savanın [<i>Düz çayırlık alan.</i>] üzerinde alçaktan uçuyordu. Manyoro ile Loikot kokpitin ön kısmına tünemiş, av arayan atmacalar gibi etrafı inceliyorlardı. Belki iki yüzün üzerinde aslan bulmuşlardı, ama hepsi ya dişiler ve yavruları ya genç erkekler ya da dişsiz kalmış ihtiyarlardı. Fakat Kichwa Muzum onlara, "En büyük ve yeleleri cehennem kazanı kadar kara bir aslan," demişti. Şimdiye kadar bu tarife yaklaşan bile olmamıştı.</p>

  <p>Dördüncü gün Manyoro, Masai ülkesinde aramaktan vazgeçerek kuzey sınır bölgesine uçup Turkana Gölü ile Marsabit arasında kalan vahşi bölgeyi araştırmak istemişti. "Orada her akasya ağacının altında vahşi bir aslan buluruz; aslanlar Kichwa Muzuru'yu bile mutlu edecek kadar büyük ve vahşi olur."</p>

  <p>Loikot gitmeye şiddetle karşı çıkmıştı. Leon'a Natron Gölü ile Rift Vadisi'nin batı duvarı arasındaki büyük bölgede bir çift efsanevi aslan olduğunu söylemişti. "O aslanları gayet iyi tanıyorum. Yıllarca babamın sürüsünü güderken onları izledim. İkizler, on bir yıl önce, daha ben çocukken çekirge istilası olduğunda doğdular. Yıllarca büyüyüşlerini, güçlenip cesaret kazanışlarını izledim. Artık en iyi çağa geldiler. Bütün ülkede onlarla kıyaslanacak aslan yok. En az yüz tane sığır öldürmüşlerdir," diyordu. "Onları avlamaya gelen morani' lerin de sekizini öldürdüler. Çok vahşi ve kurnaz oldukları için kimse başa çıkamadı. Bazı morani'ler, hayalet aslanlar olduklarına, peşlerine birileri düşünce ceylan veya kuşa dönüşebildiklerine inanıyor."</p>

  <p>Manyoro dalga geçip gözlerini devirmiş ve elini şakağına götürerek Loikot'un deli olduğunu anlatmaya çalışmıştı. Fakat Leon da Loikot'a arka çıktı ve son birkaç gün boyunca engin bölgeyi taradılar. Büyük bizon sürüleri ve binlerce başka çeşit av hayvanı buldular, ama gördükleri aslanlar ya gençti ya da mızrak kaldırmaya bile değmeyecek kadar yaşlı.</p>

  <p>O gece, kamp ateşinin başında otururken, Loikot heveslerini yeniden canlandırmaya çalıştı. "Sana söylüyorum M'bogo, o ikisi bütün vadinin en güçlü hayvanları. Onlardan daha büyüğü, daha vahşisi, daha akıllısı yok. Tam Kichwa Muzuru'nun bulmamızı istediği aslanlar."</p>

  <p>Manyoro boğazını temizleyip ateşe tükürdü ve sonra balgamının alevlerin içinde kaybolmasını izleyerek fikrini söyledi. "Günlerdir bu hikâyeyi dinliyorum Loikot. Artık bir kısmına inanır gibi oldum. Bu hayvanlar sahiden kuş olup uçabiliyorlar. Öyle düşünüyorum. Minik serçeler oluyorlar ve pır diye uçup gidiyorlar. Bence bu kuş aslanlardan vazgeçip gerçek bir aslan bulmak için Marsabit'e gitmemiz gerek."</p>

  <p>Alınmış olan Loikot kollarını göğsünde kavuşturup kibirle Manyoro'ya baktı. "Sana kendi gözlerimle gördüm diyorum. Buradalar. Kalırsak mutlaka buluruz." Karar versin diye Leon'a baktılar.</p>

  <p>Leon kahvesini bitirip fincanını ateşe doğru silkeledikten sonra durumu düşündü. Ari'nin yakıtı azalmaya başlamıştı ve ancak bir iki gün daha idare ederdi. Kuzeye gideceklerse yol için daha fazla malzeme gerekirdi. Bu da günler sürerdi ve Graf Otto sabırlı biri değildi. "Bir tek gün daha Loikot." Karar verilmişti. "Ya o aslanları yarın bul ya da onları bırakıp Marsabit'e gidelim."</p>

  <p>Ertesi sabah güneş doğmadan kalktılar ve bir gün önce bıraktıkları yerden aramaya devam ettiler. Bir saat sonra, Percy Kampı'ndaki pistten kırk kilometre ötede, Leon çok büyük bir bizon sürüsünün göl kıyısında su içtiği yerden ayrılıp savana doğru koşmakta olduğunu fark etti. Sürüde binden fazla hayvan olmalıydı. Önden büyük erkekler koşuyor, inekler, düveler ve daha küçükler de bir kilometre kadar geriden geliyordu. Uçağı onlara doğru yatırdı. Aslanların geride kalan zayıflan ve ağırları yakalamak üzere sık sık bu tür büyük sürüleri kovaladığını biliyordu.</p>

  <p>Loikot aniden bulunduğu yerde heyecanlı bir şekilde el kol hareketleri yapmaya başladı ve Leon, onu heyecanlandıran şeyi görmek üzere uzanıp baktı. Bir çift bizon sürüden kopmuştu ve üç yüz metre kadar geriden gidiyordu. Uzun otları olan bölgeden yan yana yürüyerek ilerliyorlardı. Otlar yüzünden sadece sırtları görünmekteydi ve Leon erkek olduklarına karar verdi. Gövdeleri iri ve karaydı, ama gençtiler ve Loikot'un onları görünce niye bu kadar coştuğunu anlamamıştı.</p>

  <p>Daha sonra hayvanlar uzun otların arasından çıkıp açık bir alana girdiler ve Leon vücudundaki tüm sinirlerin gerildiğini hissetti. Bunlar bizon değil aslandı. Daha önce bu renkte ve bu büyüklükte aslan görmemişti. Arkalarından vuran sabah güneşi kibirli hallerini iyice vurguluyordu. Durup, yaklaşan uçağa bakarlarken, kapkara yeleleri kabarmış, rüzgârla dalgalanıyordu.</p>

  <p>Leon iyice alçalıp tekerlekleri yere değdirdi. Onlar doğruca üstlerine giderken aslanlar yelelerini kabartıp uzun, siyah püsküllü kuyruklarını giderek artan bir sinirle sağrılarına çarpmaya başladılar. Bir tanesi yere yapışıp kısa otların içine sinerken, diğeri arkasını dönüp açıklığın sonundaki sık çalılara doğru koşmaya başladı. Leon sinmiş hayvanın tepesini sıyırarak geçti ve vahşi san gözlerine baktı. Sonra diğerinin peşinden daldı. Hayvan uçağın yaklaştığını duyunca dörtnala koşmaya başladı, yeleli omuzlan sarsılıyor, öldürdüğü hayvanın etiyle dolu olan karnı iki yana sallanıyordu. Leon üstünden geçip giderken koca yeleli kafasını çevirip bir kez daha hırladı.</p>

  <p>Leon yumuşak bir açıyla yükseldi ve kampın aşağısındaki piste doğru döndü. Yirmi dakikalık bir uçuştu, ama yere inip iki Masai ile bir eylem planı yapması gerekiyordu. Manyoro daha önceki itirazlarını unutmuş gibiydi ve o da Loikot kadar sevinmiş, hoplayıp zıplayarak kahkahalar atıyordu.</p>

  <p>"Bu aslanlar iyice şamata yapacaklar. Graf Otto, von Meerbach, assegai'ni bilemeye başlasan iyi olur. Lazım olacak." Leon rüzgâra karşı güldü. Dönüp o muhteşem hayvanlara bir daha bakmak için can atıyordu. Ama onları bir daha taciz etmenin akıllıca olmayacağını da biliyordu. Eğer Loikot'un dediği kadar kurnaz ve tedbirliyseler onları ormana kaçırabilirdi ve onları orada bulmak çok daha zor olurdu.</p>

  <p>Kendi hallerine bırak, diye düşündü. O kaçık von Meerbach'ı buraya getirene kadar keyiflerince yaşasınlar.</p>

  <p>Leon yere inip Ari'yi Percy Kampı'nın aşağısındaki pistte ilerletmeye başladığında iki Masai hâlâ sevinç içindeydi. Motorları susturunca Loikot neşeyle, "Sana söylemiş miydim Manyoro?" diye sordu. Sonra hemen kendisi cevap verdi: "Evet, sana söylemiştim! Ama sen, bana inandın mı Manyoro? Hayır, inanmadın! Hangimiz aptal ve inatçıymış? Ben mi, Manyoro? Hayır! Hangimiz büyük bir avcı ve aslan bulucusuymuş? Sen mi Manyoro? Hayır! Loikot'muş!" Manyoro utanmış gibi ellerini yüzüne kapatınca da soylu ve gururlu bir tavır takındı.</p>

  <p>Leon, "Sen Afrika'nın en büyük iz sürücüsün ve şaşılacak kadar güzelsin Loikot," diye araya girdi. "Ama şimdi işimiz var. Dönüp aslanlarının yanına gitmen gerek, ben Kichwa Mjızîiru'yu ava getirene kadar orada bekle. Yakından takip et, ama sakın kaçıracak kadar yaklaşma."</p>

  <p>Loikot, "Ben o aslanları tanıyorum. Elimden kaçamazlar," diye böbürlendi. "Gözümün önünden ayırmam."</p>

  <p>"Biz dönünce uçağın sesini duyarsın, hemen küçük bir ateş yak. Dumandan bulurum seni."</p>

  <p>"Gözümü aslanlardan, kulağımı da uçak sesinden ayırmam."</p>

  <p>Leon, Manyoro'ya döndü. "Bugün aslanları bulduğumuz bölgenin şefi kim?"</p>

  <p>"Adı Massana, manyatta'sı da Tembu Kikuu'da, yani Büyük Filin Yeri'nde."</p>

  <p>"Sen de ona gitmelisin Manyoro. Aslanlarından her biri için yirmi sığır ödül olduğunu söyle. Ama buraya onları geleneksel yollarla avlamak üzere bir mzungu getirdiğimizi de anlat. Massana av için morani' lerinden elli tanesini toplasın, fakat öldürme işini sadece Kichwa Muzuru yapacak."</p>

  <p>"Anladım M'bogo, ama Massana'nın anlayacağını sanmıyorum. Bir mzungu, assegai ile aslan avlayacak? Daha önce duyulmuş şey değil. Massana, Kichwa Muzuru'yu deli sanacak."</p>

  <p>"Manyoro, Kichwa Muzuru'nun gerçekten de beynini kurtlar kemirmiş vahşi bir hayvan kadar deli olduğunu sen de ben de biliyoruz. Ama şöyle, Massana onun kafasının durumunu fazla düşünmesin. O daha çok yirmi baş sığın düşünsün. Ne dersin Manyoro? Massana bu işte bize yardım edecek mi sence?"</p>

  <p>"Massana yirmi sığıra on beş karısıyla kızlarını bile satar, hatta belki anasını da. Tabii ki yardım edecek."</p>

  <p>Leon, "Manyatta' sının yakınlarında uçağı indirebileceğim bir yer var mı?" diye sordu.</p>

  <p>Manyoro cevap vermeden önce burnunu kaşıyarak düşündü. "Köye yakın kurumuş bir tuz yatağı var. Hem düz, hem de ağaçsız."</p>

  <p>Leon, "Göster bana," dedi. Tekrar havalandılar ve Manyoro Leon'u tuz yatağına yönlendirdi. Kilometrelerce uzaktan seçilebilen muazzam tuz yatağı bembeyaz ışıldıyordu. Onlar yaklaşırken küçük bir antilop sürüsü yatağı geçmeye başladı ve Leon, zeminde hiçbir toynak izi kalmadığını görüp sevindi. Bu tür yerler bazen ölüm kapanı olurdu: üstteki kırılgan tabakanın altında kimileri derin ve yapışkan bataklıklar yer alırdı. Ari'yi ustaca alçaltıp sadece tekerlekleri yüzeye değdirdi, herhangi bir çamurlu alana denk gelirse hemen yükselmeye hazırdı. Yüzeyin sağlam olduğunu anlayınca inişe devam etti. Yatağın kenarına kadar gidip uçağı döndürdü. Ama motorları susturmamıştı. Manyoro'ya, "Manyatta buradan ne kadar uzakta?" diye bağırdı.</p>

  <p>"Yakın." Manyoro karşıyı gösterdi. "Zaten köylülerden gelenler var." Küçük bir kadın ve çocuk grubu ağaçların arasından onlara doğru koşuyordu.</p>

  <p>Leon bu sefer Loikot'a, "Peki aslanlardan ne kadar uzaktayız Yüce Avcı?" diye sordu. O da mızrağıyla havada iki kesik işaret yapıp iki güneş saati diye cevap verdi. "Güzel. Demek ki burası hem manyatta'ya, hem de aslanlara yakın. İkinizi de burada bırakıyorum. Dönüşümü bekleyin. Geldiğimde Kichwa Muzum da yanımda olacak."</p>

  <p>Leon iki Masai'yi tuz yatağında bırakıp tekrar havalandı. Nairobi'ye yönelmeden önce havada bir tur daha attı. Masai'ler el salladılar ve sonra ikisinin ayrıldığını gördü. Loikot koşarak aslanların izini bulmaya gidiyordu, Manyoro ise Massana'nın köyünden gelen kadınlara doğru gitmekteydi.</p>

  <p>Leon, Nairobi'deki polo sahasına yaklaşırken endişeyle Kelebek orada mı diye baktı. Graf Otto'nun o esrarengiz işlerinden birinin peşine düşüp günlerce ortaya çıkmaması ihtimalini düşünüyordu. O arada Loikot aslanlarla teması kaybedebilirdi.</p>

  <p>Kelebekin kırmızı siyah gövdesini hangarın önünde görünce, "Tanrı'ya şükürler olsun!" diye bağırdı. Gustav’la yardımcıları motorlar üstünde çalışıyorlardı. Ancak av arabası görünürde yoktu ve Leon da yere inmekten vazgeçip Tandala Kampı üzerinde bir tur attı. Araç Graf Otto'nun özel bölümünün önüne park edilmişti. Leon kampın üstünde bir tur daha atınca Graf çıplak vücuduna bir gömlek geçirmeye çalışarak çadırının önünde belirdi.</p>

  <p>Leon ani bir kıskançlık ve öfkeyle sarsıldı. Tabii ya Eva da onunla, diye düşündü. Kadın, onu elinden kaçırmak istemiyordu. Bu düşünce midesini bulandırdı. Graf Otto, ona formalite icabı bir el işareti yapıp av aracına gitti. Leon da Ari'yi polo sahasına yönlendirdi, ama kıskançlık ve öfke ağzında acı bir tat bırakmıştı.</p>

  <p>İçinden topla kendini Courtney dedi! Eva von Wellberg'in kutsal bir bakire olmadığını biliyorsun. Geldiklerinden beri her gece onunla aynı cibinliğin altında yatıyor, diyerek kendine hatırlattıktan sonra inişe hazırlandı. Sınır çitinin üstünde Ari'yi yan yatırırken genç kadının Kelebek'in kanadının altındaki gölgede oturduğunu görünce kalbi yerinden fırladı. O ana kadar uçağın gövdesi yüzünden görememişti. Gülünçtü, ama yine de Graf Otto'nun özel bölümde yalnız olduğunu bilmek içini rahatlatmıştı.</p>

  <p>Uçağı yere indirip hangara doğru taksi yaparken, Eva şövalesinin başından fırladı ve heyecanla ona doğru koşmaya başladı. Leon bu mesafeden bile genç kadının tebessümündeki heyecanı fark edebiliyordu. &nbsp;&nbsp;&nbsp;&nbsp;&nbsp;&nbsp;</p>

  <p>Daha sonra Gustav'ın baktığını fark edince kendini topladı ve daha ağır adımlarla ilerledi. Leon merdiveni indirirken geride kaldı. Leon diğer adamların başlarının üstünden baktı; Eva'nın heyecanlı ve gergin olduğunu gördü. Onu her zaman sakin ve kendine hâkim haliyle görmeye alışıktı, ama şimdi leopar kokusu almış bir ceylana benziyordu. Onun bu hali Leon'u etkilemişti ama duygularını bastırıp rahat bir tavırla selam vermeyi başardı. Kibarca, "İyi günler Frâulein," dedikten sonra Gustav'a dönerek, "İki numaralı sancak motorundan bir ses geliyor ve egzozundan mavi duman çıkıyor," dedi.</p>

  <p>Gustav, "Hemen bakarım," dedi ve adamlarına seslendi.</p>

  <p>O kafasını motorların arasına gömünce Leon'la Eva baş başa kalmışlardı. Leon yumuşak bir tavırla, "Sana bir şeyler olmuş, bir şeyler değişmiş," dedi. "Farklısın Eva."</p>

  <p>"Sen de dikkatlisin. Her şey değişti."</p>

  <p>"Ne oldu? Graf Otto'yla bir sorun mu çıktı?"</p>

  <p>"Onunla değil. Bu seninle benim aramda."</p>

  <p>"Sorun mu?" Leon, genç kadına bakakaldı.</p>

  <p>"Sorun değil. Tam aksi. Bir karar verdim." Sesi alçak ve boğuktu, ama sonra gülümsedi.</p>

  <p>Tebessümü Leon'un hayatında gördüğü en güzel şeydi. Ona doğru bir adım atıp elini uzattı. Eva hemen geri çekildi. "Hayır, bana dokunma. Aptalca bir şey yapabilirim, kendime güvenmiyorum." Sonra tozu dumana katarak yaklaşan av aracını gösterdi. "Otto geliyor. Dikkatli olmalıyız."</p>

  <p>Leon, "Bu şekilde daha fazla devam edemem," diye uyardı.</p>

  <p>Eva, "Ben de," diye fısıldadı. "Ama şimdilik birbirimizden uzak durmalıyız. Otto aptal değil. Aramızda bir şeyler olduğunu anlar." Dönüp Gustav'ın kanatta makine dairesini incelediği yere gitti.</p>

  <p>Aracı polo sahasının kapısından girer girmez Graf Otto, "Demek döndün Courtney?" diye seslendi. "Yeterince gezdin. Nerelerdeydin? Cape Town'da mı? Kahire'de mi?"</p>

  <p>Eva'yla yaptıkları kısa konuşma Leon'u coşkulu ve pervasız bir hale getirmişti. "Hayır efendim. Kahrolası aslanınızı arıyordum."</p>

  <p>Graf Otto, Leon'un coşkusunu fark etti ve onun da yüzü aydınlandı, düello yarası beklentiyle pembeye dönüştü. Araçtan atlayıp kapıyı çarparak kapattı. "Buldun mu peki?"</p>

  <p>"Bulmasam dönmezdim."</p>

  <p>"Büyük mü?"</p>

  <p>"Gördüğüm en büyük aslan, diğeri ondan da büyük."</p>

  <p>"Anlamadım. Kaç tane aslan var?"</p>

  <p>Leon, "İki," dedi. "İki tane devasa erkek."</p>

  <p>"Ne zaman gidebiliriz avlamaya?</p>

  <p>"Gustav Arı'nın motorunu kontrol eder etmez."</p>

  <p>"Ben o kadar bekleyemem. Kelebek'in tankları dolu. Her şeyimiz yüklendi ve kalkışa hazır. Hemen gidiyoruz! Derhal!"</p>

  <p style="text-align: center;">&nbsp;<img alt="wsa" src="../Images/wsa.gif" /></p>
</body>
</html>
