<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <p>Graf Otto von Meerbach'ın düzenlediği piknik sahilden ilk trenin gelişi veya Amerika Birleşik Devletleri Başkanı Theodore Roosevelt'in ziyareti gibi koloni tarihinde yaşanmış tüm olayları gölgede bırakacak bir, önem kazandı.</p>

  <p>Muthaiga Şehir Kulübü müdavimlerinden birinin de belirttiği gibi, o son olay bile bedava uçağa binme fırsatıyla kıyaslanamazdı.</p>

  <p>Büyük gün geldiğinde polo sahasında çadırlardan oluşan küçük bir kent kurulmuştu. Çoğu, civar köylerden gelen göçmen ailelerini ağırlıyordu, fakat diğerleri Lort Delamere'in bedava bira ve limonatayla desteklediği ve Kadınlar Kulübü'nün çikolatalı kekleriyle elmalı payların! sergilediği ikram çadırlarıydı.</p>

  <p>Norfolk Otel'den gelen şef, kömür ateşinde pişirilen öküzlere nezaret etmekteydi. KAR yürüyüş bandosu da valiyi karşılamak üzere enstrümanlarını akort ediyordu. Küçük oğlanlardan ve köpeklerden oluşan çeteler yiyecek bir şeyler kapmak, yaramazlık yapmak için ortada dönüyorlardı. Yemek büfelerinin başında büyük bir kalabalık vardı ve biraların günün sonuna kadar yetmeyeceğine üçe bir bahse giriliyordu. Gustav Kil mer'in teknisyenleri uçak motorlarının son bakımlarım yapmakla ve yakı doldurmakla meşguldü. Uçmak için heyecan içinde bekleyen çocuklar sı raya girmişlerdi, motorlar her kükreyişinde çığlıklar atıyorlardı.</p>

  <p>O güne kadar Leon Arı'yla toplam on iki saat uçmuştu ve Graf Otto da endişeli ana babalara çocuklarının böyle tecrübeli bir pilotun yanında güvende olduklarını anlatıyordu. Eva, çocukları kontrol altında tutma işini üstlenmişti. Anneleri ve Polo Kulübü komite üyelerini de ekip amirleri olarak kullanıyordu. Bazıları biraz Almanca ya da Fransızca biliyordu ve hepsi de gayet iyi anlaşıyormuş gibiydi. Sabahın ilerleyen saatleri boyunca Leon'un gözü ne zaman Eva'ya takılsa kadının kucağında küçük bir çocuk, kollarına, eteklerine yapışmış beş altı büyük çocuk görmüştü.</p>

  <p>Bu, Graf Otto'nun büyüleyici arkadaşından farklı bir kadındı. Annelik içgüdüsü kabarmıştı, yüzü ve gözleri pırıl pırıl parlıyordu. Çocukları Ari’nin kokpitine uzatırken kahkahaları neşeli ve dizginsizdi. Leon'la Hennie du Rand'da kemerlerini bağlıyorlardı. Kokpit ağzına kadar küçük insancıklarla dolunca Leon motorları çalıştırdı ve çocuklar dehşet içinde feryat etmeye başladılar. O sırada KAR yürüyüş bandosu askeri bir marş çalıyordu. Derken Arı, Graf Otto'nun daha saygın ve değerli konuklarını taşıdığı Kelebek'in peşinden piste çıktı. İki uçak sırayla havalandılar ve kentin üstünde ikişer tur attıktan sonra iniş için geri döndüler. Eva Ari'nin merdiveninde durup çocukların yere inmesine yardım etti. Hennie ile Max Rosenthal da model uçaklarını verdiler ve bir sonraki minik yolcu grubu uçağa alındı. Leon, Eva'nın bu yeni haline hayran olmuştu. Genç kadın kepenkle-rini açmış, içindeki sıcaklığın ve kadınsı gücün ortaya çıkmasını sağlamıştı. Çocuklar bunu gözlerinden okuyor ve şeker kâsesine giden karıncalar gibi başından ayrılmıyorlardı. Leon'a sanki Eva da çocuklaşmış gibi geliyordu, tamamen mutlu ve doğaldı. Çocukların oluşturduğu kuyruk hiç bitmeyecekmiş gibi görünüyordu ve yardımcıları sıcaktan bayılacak hale gelmişti, ama Eva yorulmak bilmiyordu. Leon havada istifra eden küçük bir kızın üzerini temizlemek için toprak zemine çömeldiğinde terden ıslanmış saç tutamlarının gözlerine inişini ve dudaklarını büzüp üfleyerek onları uzaklaştırmasını seyretti. Çizmeleri toz içindeydi ve eteğinde kirli parmakların izleri vardı, ama yüzü terden ve mutluluktan ışıldıyordu. Leon etrafına bakındı. Graf Otto Kelebek'le bir sonraki turuna başlamıştı, bu sefer uçakta Tuğgeneral Penrod Ballantyne ile Barclays Bankası'nın müdürü vardı. Gustav Kilmer hangardaydı, yeni bir yakıt varili çıkardığı için arkası onlara dönüktü. O an onları izleyen kimse yoktu.</p>

  <p>"Eva!" diye seslendi.</p>

  <p>Eva, çocukları annelerine teslim edip, uçağın yanına geldi ve bekleyen çocukları yatıştırmaya çalışıyormuş gibi yaptı. Leon'a bakmadan konuştu. "Tehlikeli hayatı seviyorsun Porsuk. Herkesin içinde konuşmamız gerektiğini biliyorsun."</p>

  <p>"Seni yalnız yakalamak için her türlü fırsatı değerlendirmek zorundayım. "</p>

  <p>"Ne söylemek istiyordun bana?" Yüzünün ifadesi yumuşamıştı ama hemen başını çevirdi.</p>

  <p>Leon, "Çocuklarla uğraşırken çok iyiydin," dedi. "Senin gibi kurumlu bir hanımdan beklemezdim."</p>

  <p>Eva yine gülümseyerek, gözleri parlayarak ona baktı. Gözleri hiçbir şey gizlemiyordu. "Benim kurumlu biri olduğumu düşünüyorsan beni pek iyi tanımıyorsun demektir."</p>

  <p>"Bence senin için hissettiklerimi biliyorsun."</p>

  <p>"Evet Porsuk. Biliyorum. Sır saklamakta pek başarılı değilsin." Güldü.</p>

  <p>"Yalnız kalmamızın bir yolu yok mu? Sana söylemek istediğim çok şey var."</p>

  <p>"Gustav bizi izliyor. Zaten fazla konuştuk. Gitmem gerek."</p>

  <p>Akşama doğru bekleyen çocuk sırası da, Leon da hemen hemen tükenmişti. O gün yaptığı uçuş sayısını hatırlamıyordu. Hepsi iyi sayılmazdı ama Arı'ya belirgin bir zarar vermemişti ve küçük müşterilerinden şikâyet de gelmemişti. Şimdi bitkin bir şekilde sıraya bakıyordu. Beş çocuk kalmıştı ve bu da günün son uçuşu olacak demekti.</p>

  <p>Sonra dikkatini çeken bir şey oldu. Birisi sınır çitinin ardından ona el sallıyordu. Adamın yüzünü hatırlaması biraz uzun sürdü, aslında arkasındaki sarili küçük kızlar olmasa daha da sürebilirdi.</p>

  <p>Leon hemen kendine geldi. "Bunlar Bay Goolam Vilabjhi'yle melekleri." Sonra en küçük meleğin ağladığını ve diğerlerinin de kalpleri kırılmak üzereymiş gibi baktıklarını gördü. Kokpitte ayağa kalkıp eliyle gelmelerini işaret etti. Ailece sahanın kapısına doğru koşmaya başladılar. Ama Polo Kulübü'nün komite üyelerinden biri kapıda dikilmiş, istenmeyenleri uzaklaştırıyordu. İriyarı bir adamdı, kocaman bir bira göbeği ve güneşten kıpkırmızı olmuş bir suratı vardı. Leon, onun dört bin dönümlük arazisini teslim almak üzere yeni gelen göçmenlerden olduğunu biliyordu. Belli ki Lort Delamere'in biralarına fazlaca gömülmüştü. Bay Vilabjhi'yi başını sallayarak engelledi. Çocukların yüzündeki dehşet ifadesi çok üzücüydü.</p>

  <p>Leon kokpitten atlayıp kapıya doğru koştu, ama çok geç kalmıştı: Eva ondan önce davranmıştı. Kapıdaki adamın üstüne fare görmüş Jack Russell terrieri gibi atıldı ve adam korkuyla geri çekildi. Eva, Vilabjhi kızlarından ikisini ellerinden tuttu, Leon da geri kalanını toparladı. Çocuklarının üstünden, "Ne zaman baş başa kalabileceğiz?" diye sordu.</p>

  <p>"Sabırlı ol Porsuk. Lütfen. Artık konuşmayalım. Gustav yine bize bakıyor." Son çocuğu da merdivenden kokpite verdikten sonra Bay Vilabjhi 'nin endişeyle beklediği kapıya gitti. Leon uçuştan sonra Arı'yi piste indirirken ikisi hâlâ keyifle sohbet ediyorlardı.</p>

  <p>Kolonideki her erkek ondan büyülenmiş durumda ve ben sıranın en sonunda geliyorum. Leon gösterdiği kıskançlığa şaşırmıştı.</p>

  <p>***</p>

  <p>KAR Alayı’nın subay lokalindeki Bayanlar Gecesi de Leon dışında herkes için başka bir büyük başarı oldu. Leon barda durmuş Penrod'un Eva'yla vals yapışını izliyordu. Amcası ısmarlama üniformasının içinde çok yakışıklı görünüyordu ve çok güzel dans ediyordu. Eva da kollarının arasında tüy gibiydi ve çok hoştu. Parlak siyah saçları tepede toplanmış, omuzlarını açıkta bırakmıştı. Elbisesi, gözlerinin rengini derinleştiren ve dekoltesi ipeksi tenini vurgulayan açık menekşe rengindeydi. Göğüsleri dolgun ve biçimli, kolları ince ve zarifti. Teni ışıl ısıldı; Penrod'un şakalarından birine gülerken yanakları hafifçe kızarmıştı. Önünden dönerek geçerlerken, Leon konuşmalarına kulak misafiri oldu. Fransızca konuşuyorlardı ve Penrod en çekici, kibar halini takınmıştı.</p>

  <p>Leon acı bir şekilde ihtiyar hergele, diye düşündü. Genç kadının büyükbabası olacak yaştaydı, ama hiç umurunda değildi. Sonra, ona tebessüm etmekte olan Eva'nın gözlerindeki kıvılcımı ve gülümserken ışıl ışıl yanan beyaz dişlerini gördü. Onun da amcasından kalır yanı yoktu. Hayatına giren her erkeğe böyle davranmasa olmaz mıydı sanki?</p>

  <p>Gece hiç bitmeyecekmiş gibiydi. Subay arkadaşlarının şakaları tatsız, konuşmaları sıkıcı, müzik fazla yüksek ve ahenksizdi, hatta viskinin tadı bile ekşiydi. Hava sıcaktı ve içerisi boğucuydu. Kendini kafese kapatılmış gibi hissediyordu. Zorla dansa kaldırdığı kızın pis ağız kokusundan kaçınmak için başını yana çevirdi ve sonunda ondan da kurtulup kendini dışarıya attı.</p>

  <p>Güzel bir hava vardı; gökyüzü berrak, yıldızlar ışıl ısıldı. Akrep takımyıldızı kuyruğunu kaldırmış, sokmaya hazırlanıyordu. Leon ellerini cebine sokup tören alanında tura çıktı. Turunu tamamlayıp lokale doğru yaklaşırken verandada küçük bir erkek grubu gördü. Puro içiyorlardı ve Leon grubun ortasından yükselen anırtı gibi sesi tanıdı. Hemen arkasından en az ilki kadar sinirini bozan başka bir ses daha duyuldu. Kurbağa Snell'le kıç yalayıcısı Eddy Roberts diye düşündü. Tam biraz rahatlamışken dünyada karşılaşmak isteyeceğim en son iki kişi.</p>

  <p>Neyse ki dans salonunun bir de arka girişi vardı, o da hemen dallan sık asmanın altından sessizce binanın diğer tarafına geçti.</p>

  <p>Köşeyi döner dönmez yakında bir yerde karanlığın içinde bir gaz lambası parladı ve asma yaprakları arasında duran bir çift gördü. Kadının sırtı ona dönüktü. Kibriti o yakmıştı ve purosunu yakmak üzere eğilen adama doğru tutuyordu. Adam doğrulup purosundan çektiği nefesi üfledi. Kibrit hâlâ yanıyordu ve o zaman Leon erkeğin Penrod olduğunu gördü. Ne o, ne de kadın kendisinin orada bulunduğunu bilmiyordu.</p>

  <p>Penrod İngilizce olarak, "Teşekkür ederim hayatım," dedi. Sonra Leon'u fark etti ve korkuya kapılır gibi oldu. "Bu Leon!" diye bağırdı.</p>

  <p>Leon, garip bir ifade, diye düşündü. Sanki dostça bir selamlaşmadan çok bir uyarıyı andırıyordu. Kadın hızla dönüp baktı, gaz lambası hâlâ yanıyordu. Kibriti yere atıp ayağıyla alevi söndürdü, ama Leon o arada yüzündeki ifadeyi görmüştü. Penrod'la ikisi bir şeyler çeviriyormuş gibiydiler.</p>

  <p>"Mösyö, Courtney, beni çok korkuttunuz. Geldiğinizi duymamıştım."</p>

  <p>Kadın Fransızca konuşmuştu, ama niye on saniye önce Penrod, onunla İngilizce konuşuyordu? "Bağışlayın, rahatsız ettim."</p>

  <p>Penrod, "Hiç de değil," diye itiraz etti. "Salondaki hava dayanılacak gibi değildi. O minik vantilatörler hiç işe yaramıyor. Frâulein von Wellberg sıkılmıştı, benim de temiz havaya ihtiyacım vardı. Ve diğer yandan, puro da içmek istiyordum." Eva'ya hitap ederken Fransızcaya döndü. "Yeğenime sıcaktan ve boğucu havadan rahatsız olduğunuzu anlatıyordum."</p>

  <p>Kadın aynı dilde, "Şimdi gayet iyiyim," dedi ve Leon yüzünü göremese de kendisini toparlamış olduğunu anladı.</p>

  <p>Penrod, "Orkestrayı ve repertuarını konuşuyorduk," dedi. "Frâulein von Wellberg, Strauss'u kabile savaş dansı gibi çaldıklarını söylüyordu, polkayı[<i>Bir çeşit Polonya dansı ve bu dansın müziği.</i>] daha başarılı çaldıklarını düşünüyor."</p>

  <p>Leon keyfi kaçmış bir halde amca kendini biraz fazla zorluyorsun, diye düşündü. Burada çok garip bir şeyler dönüyor. Onların anlamsız konuşmalarına biraz daha katıldıktan sonra başıyla Eva'ya selam verdi. "Lütfen kusuruma bakmayın Frâulein, ama ben siz ikiniz kadar dayanıklı değilim. Eve gidip biraz uyumam gerek. Balodan sonra Graf ve siz, Tandala'ya mı döneceksiniz yoksa Norfolk Otel'de mi kalırsınız?"</p>

  <p>Eva, "Anladığım kadarıyla Gustav av arabasıyla kampa getirecek bizi," diye cevap verdi.</p>

  <p>"Çok güzel. Personelime dönüşünüzde her şeyin hazır olması için talimat vermiştim. Bir şeye ihtiyacınız olursa onlara haber vermeniz yeterli. Sanırım yarın Graff Otto da siz de geç kalkmak istersiniz. Ne zaman emrederseniz kahvaltı o zaman hazır olur." Penrod'a başını salladı. "Görevin çağrısı ne kadar yüksek sesle olursa olsun insan çabuk yoruluyor efendim. Bir iki görev dansından sonra ben gidip kendimi yatağa atacağım."</p>

  <p>"Raporlarda senden övgüyle söz edeceğim oğlum. Alayın onurunu yücelttin. Charlie Warboys'un kızıyla yaptığın dans sırasındaki tutumunu izlemek bir zevkti. Denge sağladın ve kimseye yoksunluk hissettirmedin."</p>

  <p>"Çok naziksiniz amca." Yanlarından ayrıldı, ama salonun kapısına gelince arkasına bir göz attı. İkisi de karanlıktaydı ve yüzlerini göremiyordu ama birbirlerine doğru eğilişlerinde, kafa kafaya verişlerinde bir şey vardı, belli ki polkadan, valstan değil çok daha önemli şeylerden söz ediyorlardı.</p>

  <p>İkinizin niyeti nedir? Sen aslında kimsin Eva von Wellberg? Sana ne kadar yaklaşırsam o kadar anlaşılmaz oluyorsun. Hakkında bir şeyler öğrendikçe ne kadar az şey bildiğimi anlıyorum.</p>

  <p>***</p>

  <p>Leon kentten dönen Meerbach av arabasının ve Grafin avaz avaz söylediği birahane şarkısı. "Kalbimi Heidelberg'de bıraktım"la uyandı. Yatağında doğrulup oturdu, bir gaz lambası yaktı ve Percy'nin komodinde duran gümüş saatine baktı. Daha sabahın dördü bile olmamıştı. Arabanın gelip kampa girişini, kapıların çarpılışını, Graf Otto'nun Gustav'a bağıran sesini ve Eva'nın kahkahasını duydu. Kıskançlık kalbine bir bıçak gibi saplandı ve kendi kendine, "Çıkardığın seslere bakılırsa fıçıyla içmişsin Graf," diye mırıldandı. "Delamere ile içerken çok daha dikkatli olmalısın. Umarım sabaha aylamayacak kadar sarhoş olursun. Bunu hak ediyorsun piç herif."</p>

  <p>Hayal kırıklığına uğrayacaktı. Graf Otto sabah sekizde gayet neşeli ve dinç bir halde ana çadırda boy gösterdi. Göz akları bebeklerinki kadar berrak ve parlaktı. İsmail'den kahve getirmesini istedi ve buharlan tüterek gelen fincana konyak ekledi. "İçki beni aşın susatıyor. O manyak İngiliz Delamere herkesi sürekli kadeh kaldırmaya zorladı, gecenin sonunda en sevdiği atıyla, av köpeğine bile kadeh kaldırmıştık. Kaçık o herif. Hem kendi iyiliği için hem de herkesin iyiliği için bir yere kapatılması gerek."</p>

  <p>"Hatırladığım kadarıyla, dans pistinin ortasında amuda kalkıp tepetaklak vaziyette konyak için Lort Delamere değildi."</p>

  <p>Graf Otto, "Yok, o bendim," diye itiraf etti. "Ama Delamere zorladı beni. Başka şansım yoktu. Gençken aslan ısırmış onu, biliyor muydun? O yüzden topallıyormuş."</p>

  <p>"Kolonideki herkes bilir o hikâyeyi."</p>

  <p>"Hayvanı bıçakla öldürmeye çalışıyormuş." Graf Otto kederle başını salladı. "Kaçık! Gerçekten bir yere kapatılması şart."</p>

  <p>"Söylesenize Graf Otto, assegcti ile aslan öldürmeye kalkmak da aynı şekilde delilik değil mi?" "Nein! Hiç de değil! Bıçak aptalca, ama mızrak gayet mantıklı."</p>

  <p>Graf Otto kahvesini bitirip fincanı küt, diye masaya bıraktı. "Hatırlattığına sevindim Courtney. Delamere'in tabiriyle bu okul çocuklarıyla yeterince eğlendim. Dünyadaki herkesin şerefine kadeh kaldırdım ve kolonide yaşayan tüm şişko İngiliz kadınlarıyla dans ettim. Boklu veletlerini güzelim makinelerimle uçurdum. Kısacası, bütün şirinliklerimi yaptım ve bu koloninin valisine ve vatandaşlarına karşı sosyal yükümlülüklerimi yerine getirdim. Şimdi doğaya dönüp gerçekten avlanmak istiyorum biraz."</p>

  <p>"Bunu söylemenize sevindim efendim. Sizin gibi ben de Nairobi'den biraz uzak kalmayı özledim."</p>

  <p>"Güzel! Hemen ayrılabilirsin. Şu senin iki uzun vahşiyi de al ve Das Hummel'i av sahalarına götürün. Rift Vadisi ve civarında Masai topraklarının en büyük aslanını aradığımı duyurun. Hangi kabile bulursa şefine yirmi sığır ödül vereceğim. Hemen gidin ve güzel haberi getirmeden de dönmeyin. Unutma Courtney, büyük ve cehennem çukuru kadar kara yeleli olmalı."</p>

  <p>"Hemen Graf, fakat gitmeden kahvemi bitirsem olur mu?"</p>

  <p>"Güzel bir İngiliz esprisi daha. Ja, gerçekten komik. Şimdi ben de sana güzel bir Alman esprisi yapayım. Ya aslanımı bulursun ya da Delamere'den beter hale getirene kadar kıçını tekmelerim. Nasıl, bu da çok komik oldu değil mi?"</p>

  <p>Bir saat sonra Eva ana çadıra girdiğinde Graf Otto uzun masada yalnızdı, önünde de birtakım belgeler diziliydi. Üzerinde Alman Savaş Bakanlığı 'nın kara kartalı olan kâğıdı dikkatle okuyup kendi defterine bazı notlar alıyordu. Eva içeri girince kâğıdı bir kenara itip arkasından vuran sabah güneşiyle çadırın girişinde dikilen kadına baktı. Eva'nın ayağında sandaletler vardı ve onu okullu bir kız gibi sevimli gösteren çiçekli bir yazlık elbise giymişti. Yeni yıkanıp taramış saçları kara bukleler halinde sırtına iniyordu. Dudağında ruj yoktu. Gelip Graf Otto'nun yanında durdu ve bir koluyla omzuna sarıldı. Adam kadının elini tutup parmaklarını araladı ve avucunun içini öptü. "Nasıl bu kadar güzel olabiliyorsun?" diye sordu. "Etrafındaki bütün kadınları sönük ve çirkin bir hale sokmaktan utanmıyor musun?"</p>

  <p>"Sen bu kadar kolay ve inandırıcı yalanlar söylemekten utanmıyor musun peki?" Adamı dudağından öptükten sonra o göğüslerine uzanırken gülerek geri çekildi. "Önce karnımı doyurmalısın sevgili Graf Otto."</p>

  <p>İsmail, onun gelişine hazırdı. En iyi siyah püsküllü fesini takmıştı ve kanza'sı özenle yıkandıktan sonra kâğıt gibi ütülenmişti. Gülümseyince bembeyaz dişleri ortaya çıktı. "Günaydın hanım sahip. Gününüz gül kokularıyla dolsun ve bunlar gibi güzel meyvelerle tatlansın." Dilimlenmiş mango, muz ve papayaların olduğu tabağı Eva'nın önüne bırakırken bunları Fransızca söylemişti.</p>

  <p>"Merci beaucoup[<i>Çok teşekkürler.</i>] İsmail. Böyle güzel Fransızca konuşmayı nerede öğrendin?"</p>

  <p>"Yıllarca Mombasa'daki konsolosufı yanında çalıştım Hanım Sahip." İsmail kendinden geçmişti. Eva'nın büyüsü bütün Tandala Kampı personelini sarmıştı zaten.</p>

  <p>Graf Otto, "Git buradan seni sırıtkan kâfir," diye araya girdi. "Kahvem soğudu. Yeni yapılmış bir kahve getir." İsmail gider gitmez tutumu değişti, ciddileşip işadamı tavrına büründü. "Eh, Courtney'den kurtuldum. Sık sık sözünü ettiğimiz aslanı bulsun, diye av bölgesine gönderdim. Biz asıl işimizi görene kadar buralardan uzak olur. O saf ve uyumlu kişiliğine rağmen hiç güvenmiyorum ona. Benim için fazla açıkgöz. Geçen gece de askeri üniforma giymişti. Onun bir zamanlar İngiliz ordusunda olduğunu öyle anladım. Ayrıca, Delamere'den o Tuğgeneral Ballantyne'ın da amcası olduğunu öğrendim. Adamın İngiliz ordusuyla bağları güçlü. Gelecekte ona karşı çok daha tedbirli olmalıyız."</p>

  <p>"Tabii ki Otto." Eva da yanındaki iskemleye oturdu ve dikkatini meyve tabağına yöneltti.</p>

  <p>"Dün Berlin'den bir telgraf geldi. Von Lettovv'la görüşmemi ayın on yedisine ayarlamışlar. Buradan Arusha'ya oldukça uzun bir uçuş olacak, ama geç kalmayı göze alamam. Orada bir sürü insan bizi bekliyor. En güzel kıyafetlerini al yanına Eva. Seninle gurur duymak istiyorum."</p>

  <p>"Gerçekten bana ihtiyacın olacak mı orada Graf Otto? Hep erkek erkeğe konuşacaksınız, çok sıkıcı. Burada kalıp resim yapmak isterdim." Çatalına bir dilim mango aldı.</p>

  <p>Onun işlerine karşı gösterdiği bu ilgisizlik, uzun süreli birlikteliklerinde başarıyla oynadığı bir roldü. Ondan bilgi sızdırmaya kalksa bu kadar işe yaramazdı. Gösterdiği sabır bir kere daha işe yaramıştı. Wieskirche'den ayrıldıklarından beri ilk kez von Lettow Vorbeck'ten söz ediyordu. Eva, Afrika gezilerinin asıl amacının bu olduğunu biliyordu. Diğerleri sadece göstermelikti.</p>

  <p>"Evet, Liebling. Sana her zaman ihtiyacım olduğunu biliyorsun."</p>

  <p>"Lettow'dan başka kimler olacak? Benden başka kadın var mı?"</p>

  <p>"Pek sanmıyorum. Von Lettow bekâr. Belki Vali Schnee de orada olur, ama onunla von Lettow bir araya gelmezler bence. Sosyal bir etkinlik olmayacak sonuçta. Toplantıdaki en önemli kişi Güney Afrikalı Boer Koos de la Rey. İşin belkemiği o."</p>

  <p>"Belki ben sadece aptal bir kızım, senin de sık sık belirttiğin gibi, amai seçtiğiniz bu yol buluşmak için karmaşık değil mi? Şu Boer general kalkıp Berlin'e gelse daha kolay olmaz mıydı veya Admiral gibi güzel biri transatlantikle biz Cape Town'a gidemez miydik?"</p>

  <p>"Güney Afrika'da de la Rey tanınan biri. İngilizlere karşı en iyi çarpışan liderlerden biriydi. Ateşkesten beri de İngiliz karşıtı duygularını gizlemek için hiçbir çaba göstermiyor. Onunla hükümetimiz arasındaki en ufak bir temas Londra'da alarm zillerinin çalması için yeterli. Toplantının onun ülkesinin dışında yapılması gerek. On gün önce büyük bir gizlilik içinde denizaltılarımızdan biri onu Güney Afrika kıyılarından alıp Darüsselam’a çıkartacak.</p>

  <p>"Bu arada sen de komşu ülkelerin birinde büyük bir safaridesin. İkinizin bir araya gelmesi şüphe çekmez. Haklı olduğunu şimdi anladım."</p>

  <p>"Beğendiğine sevindim." Graf Otto alaylı bir tavırla gülümsedi.</p>

  <p>"Avlanmakla geçirebileceğin zamanda bununla uğraştığına göre bütün bu işlerin daha önemli olduğunu düşünüyorum."</p>

  <p>"Öyle." Ciddi bir şekilde başını salladı. "İnan bana, gerçekten öyle."</p>

  <p>İçgüdüleri Eva'ya o an için yeterince ileri gittiğini söylüyordu. İçini çekip, "Çok önemli ve çok sıkıcı," diye mırıldandı. "Seninle gelirsem Almanya'ya döndüğümüzde bana güzel bir hediye alacak mısın?" Rolünü iyi oynayan bir oyuncu gibi uzun koyu kirpiklerini kırpıştırıp masum bir tavırla Graf Otto'ya baktı. Onu hoşnut etmek için geliştirdiği karaktere daha uygundu böylesi. Adam ondan bu tür sığ tepkiler bekliyordu. Birlikte oldukları süre içinde, aralarındaki her türlü meselede nasıl davranması gerektiğini ve adamın beklentilerini nasıl tatmin edeceğini gayet iyi biliyordu. Graf Otto, ondan kendisine arkadaşlık etmesini veya zekice fikirler vermesini beklemiyordu, bunu yapacak bir sürü insan vardı zaten etrafında. Bir süs olmasını, sorunsuz ve uysal bir kadın olarak önce onu tahrik edip, sonra da hayvani hırslarını ustaca tatmin etmesini bekliyordu. Başka erkek ve kadınların kıskanacağı, konumunu ve sosyal mevkiini belli eden pahalı hoş bir eşya, bir süs olarak görüyordu. Can sıkıcı bir hal aldığı anda ayağını sıkan eski bir ayakkabı gibi fırlatıp atıverirdi. Eva onun yerini almaya can atacak yüzlerce güzel kadın olduğunun farkındaydı. Onun yanında bu kadar uzun kalabilmesi tamamen yeteneklerine bağlıydı.</p>

  <p>Graf Otto hevesle, "Berlin'de bulunabilecek en güzel hediyeyi alırım," diye atıldı.</p>

  <p>"Paris'ten aldığın o Fortuney imzalı elbisemi de alayım mı? Sence General von Lettow Vorbeck ne düşünür elbisem için?"</p>

  <p>"Seni o elbise içinde bir kez görse, muhtemelen aklından geçirecekleri yüzünden tüm medeni ülkelerde hapse atılması gerekirdi." Graf Otto kıkırdadı, sonra, "İsmail," diye bağırdı.</p>

  <p>"Bwana Hennie'yi bana yolla! Söyle hemen gelsin."</p>

  <p>Birkaç dakika sonra Henri du Rand çadırın kapısında belirivermişti. Yanık, hava koşullarıyla yıpranmış yüzünde ciddi bir ifade vardı ve göğsünde tuttuğu lekeli şapkasını yağ bulaşmış parmaklarıyla döndürüp duruyordu.</p>

  <p>"Gelsene Hennie. Öyle dikilip durma orada." Graf Otto, adama samimi bir şekilde gülümsedikten sonra Eva'ya baktı. "Bize biraz izin verir misin, Liebling. Biliyorsun Hennie, Almanca bilmiyor, o yüzden İngilizce konuşacağız."</p>

  <p>"Sen lütfen beni merak etme Graf Otto. Kuş defterimle dürbünüm yanımda. Ben onlarla mutlu olurum." Yanından geçerken adamı öpmek için eğildi, sonra çadırın hemen önündeki bir koltuğa, Leon'un o eğlensin diye yerleştirdiği kuş banyosunu ve yemliğini görebileceği bir yere oturdu. İspinozlar, çulhakuşları ve yabani kanaryalar neşeyle kanat çırpıyorlardı.</p>

  <p>Aslında işitme mesafesinde olduğu halde iki adamın konuşmasına aldırmayıp, resim defterine bu minik mücevher gibi yaratıkların eskizlerini yapmaya koyuldu.</p>

  <p>***</p>

  <p>Graf Otto, onu neredeyse anında aklından çıkarmış ve bütün dikkatini Hennie'ye yöneltmişti. "Arusha'yı ve civarını ne kadar bilirsin Hennie?"</p>

  <p>"İki yıl bir kereste şirketinde çalışmıştım orada. Meru Dağlarının eteklerinde ağaç kesiyorlardı. Bölgeyi iyice tanımıştım."</p>

  <p>"Usa Nehri üzerinde askeri bir kale var ya?"</p>

  <p>"Ja. Oralarda herkes bilir. Çevredekiler ona Kremalı Şato der. Duvarlarının tepesinde taretlerle,[<i>Gemilerde ya da kalelerde, topun makine bölümünü ve topçuları koruyacak biçimde yapılmış zırhlı kale.</i>&nbsp;] mazgalların bulunduğu beyaz boyasıyla pırıl pırıl parlayan masal kitaplarından çıkmış bir şato."</p>

  <p>"Oraya uçacağız. Havadan da bulabilir misin?"</p>

  <p>"Hiç uçağa binmedim ama bence bir kör bile o kaleyi elli kilometre uzaktan tanıyabilir."</p>

  <p>"Güzel. Yarın şafak vakti yola çıkmaya hazır ol."</p>

  <p>"Makinelerinizden biriyle uçabileceğime inanamıyorum efendim." Sırıttı. "Bakım ve yakıt koyma işlerine yardım ederim."</p>

  <p>"Sen onu merak etme. O tür ayrıntılarla Gustav ilgilenir. Sen o yüzden gelmiyorsun. Beni eski bir dostunla tanıştırmanı istiyorum."</p>

  <p>***</p>

  <p>Kelebek polo sahasından havalandığında güneş hâlâ doğmamıştı. Sabah ayazı yüzünden hava soğuktu ve kokpitteki herkes kocaman örtülere sarınmıştı. Graf Otto yerden üç bin fit yüksekte doğuya doğru uçtu. Rift Vadisi'nin tepesini geçtikten sonra güneş ufukta irkiltici bir hızla yükselip Kilimanjaro'nun tepelerini aydınlatmaya başladı, dağ henüz beş yüz kilometre uzakta olduğu halde bütün güney ufkunu kaplıyordu.</p>

  <p>Eva, kumanda panelinin başındaki Graf Otto'nun görüş alanı dışında, arka koltukta yalnızdı. Koruyucu camın önünde, ağır battaniyesine sarılarak büzülmüştü. Saçları uçuş başlığının altındaydı, gözünde de duman rengi gözlük vardı. Gustav'la Hennie kokpitin ön tarafında, manzaraya dalıp gitmişlerdi. Hiçbiri Eva'ya bakmıyordu. Genelde bütün gözler üstünde olurdu ve böyle izlenmemek ona garip geliyordu. Bir seferlik rol yapmak zorunda değildi. Her zaman kendine sakladığı duyguları özgür bırakabilirdi.</p>

  <p>Kokpitin sancak tarafından bakınca büyük bir toprak parçasını, Rift Vadisi'nin her tarafını görebiliyordu. O muazzam boşluklar yalnızlığını pekiştiriyordu. Kendini küçük ve önemsiz hissetmesine yol açıyordu. Anlamlı bir insan teması olmadan tümüyle yalnız kalmak sarsmıştı onu. Çaresizliğinin boyutlarını düşündü ve ağladı. Altı yıl önce babasının naaşının çukura indirilişini izlediği o soğuk kasım gününden beri ilk kez gözyaşı döküyordu. O zamandan beri yalnızdı. Çok uzun bir süreydi bu.</p>

  <p>Başlıkla gözlüğe sığınarak sessiz ve gizlice ağladı. Bu ani zaaf onu dehşete düşürmüştü. Onca yıl boyunca hep hayal ve hayal kırıklığı arasında gidip gelmek zorunda kalmış, gölgelerle, aynalarla oynamış, hiç bu tür duyguları yoğun yaşamamıştı. Hep güçlü olmuştu. Görevini bilmiş ve aklına koyduğunu kararlılıkla yapmıştı. Ama şimdi değişen bir şey vardı ve onun ne olduğunu anlamıyordu.</p>

  <p>Sonra uçağın hızla yana yattığını hissetti ve karşısında beliren koca dağı gördü. Kendi düşünceleriyle öyle meşguldü ki bunu beyninin bir oyunu zannetti. Dağ gümüş bir bulutun üstünde yüzen bir hayal gibiydi. Gerçek olamayacağını biliyordu. Yoksa çaresizliğinin ortasında bir umut işareti miydi? Gökyüzünde, peşini bırakmayan kurt sürülerinden kaçıp saklanabileceği bir cennet miydi? Düşünceleri de zihninde canlanan bu hayal dağı gibi asılsız ve fantastikti.</p>

  <p>Sonra, irkilerek bunun bir hayal ürünü olmadığını anladı. Lonsonyo'ydu. Üzerinde yüzermiş gibi göründüğü bulut da eteklerindeki yoğun sisti. Daha Eva bakarken güneşin ısısıyla dağılmaya başlamıştı, Lonsonyo tüm heybetiyle ortaya çıkıyordu.</p>

  <p>Çaresizlik hissinden kurtulduğunu ve gücünün geri geldiğini hissetti. Onu bunaltan değişikliklerin ne olduğunu anlamaya başladı. Şimdiye kadar çizdiği yolda sadece gücü sayesinde ilerlediğine inanmıştı, ama aslında onun kaderi olduğunu biliyordu artık. Önünde başka bir yol açılmış değildi. Ama yol değişmişti. Onu bu kadar bunaltan şey çaresizlik değil umuttu. Diğer her şeyden daha ağır basan bir umut.</p>

  <p>Kendi kendine, "Aşktan doğan umut," diye fısıldadı. Daha önce hiç âşık olmamıştı. Daha önce hiçbir erkeğe güvenememişti. Daha önce hiçbir erkeğin gizli, iyi korunan yerlerine girmesine izin vermemişti. O yüzden bu duygu bu kadar yabancıydı. O yüzden hemen tanıyamamıştı. Şimdi, umut etme cesareti veren bir erkek bulmuştu. Şu ana kadar ona direnmişti, çünkü birbirlerini iyi tanımıyorlardı. Ama artık direnci kırılmıştı. Onu içeri almıştı. Kendine rağmen ona teslim olmuştu. Hayatında ilk kez birine güvenmiş ve kayıtsız şartsız aşkını sunmuştu.</p>

  <p>Bu yeni umudun onu gözyaşlarına boğup aklını çeldiğini hissetti. Porsuk, ah Porsuk! Birlikte yürüyeceğimiz yolun uzun ve zor olacağını biliyorum. Karşımıza pek çok tuzak ve çukur çıkacak. Ama kesinlikle biliyorum ki, ikimiz birlikte kendi dağımızın zirvesine çıkacağız.</p>

  <p>Graf Otto uçağı havadar kanyonlardan geçirdi, Kilimanjaro Dağı'nın bitmek bilmez karlı yamaçları ve ışıldayan buzulları üstlerinde heyula gibi yükseliyor, gölgeleri üstlerine düşüyordu. Kelebek bir süre dağın üç sönmüş volkanik zirvesi arasında oluşan hava akımıyla sürüklendi. Sonra Kilimanjaro'nun etkisinden kurtuldu ve güneşli gökyüzünde yoluna devam etti. Ama tam karşılarında şimdi de başka bir dağ silsilesi vardı ve Meru geride bıraktıkları dağdan çok farklıydı. Eva Kilimanjaro erkekse, Meru dişi diye düşünerek eğlendi. Daha alçak ve zarifti, kaya ve buzdan ibaret değildi, sık yeşil ormanlarla kaplıydı</p>

  <p>Hennie du Rand, Graf Otto'ya yeni rotalarını gösterdi. Graf Otto uçağı, Meru'nun alçak tepelerinin önünde hızla yan çevirdi ve dağın eteğinde konumlanmış olan Arusha'nın üstünden geçti. Daha sonra Hennie ileriyi işaret etti ve hepsi birden nehrin kıyısına oturtulmuş olan Usa Kalesi'nin mazgallı bembeyaz duvarlarını gördüler. Yaklaştıkça ortadaki kuleye çekilmiş olan bayrağı da seçebildiler, hafif rüzgârla dalgalanıyordu. Kırmızı, sarı ve siyah zemin üstünde Almanya'nın çift kafalı siyah imparatorluk kartalı vardı.</p>

  <p>Graf Otto biraz daha alçalıp beyaz duvarları geçerken mazgallardaki üniformalı figürler başlarını kaldırıp baktılar. Bir personel aracı ana kapılardan çıktı ve ortalığı tozu dumana katarak Usa Nehri kıyısından açık alana doğru ilerlemeye başladı. Graf takdirle başını salladı. Araç kendi fabrikasının en son modellerinden biriydi. Arka koltukta iki adam oturuyordu.</p>

  <p>Graf Otto'nun istediği gibi, nehir kıyısına paralel bir şerit hazırlanmıştı. Toprak sabanla işlenmiş gibiydi ve kökünden sökülmüş ağaçlar kenara rastgele dikilmişti. Pistin diğer ucundaki direğin tepesine bir rüzgâr hortumu asılmıştı. Pistin konumunda telgrafta Albay von Lettow Vorbeck'e tarif ettiği gibiydi. Kolayca yere indi ve Kelebek'i personel aracının bulunduğu yere kadar götürdü. Aracın açık kapısının önünde tek ayağını marşpiyer'e [<i>Otomobillerin kapı altlarında bulunan ve ön tampondan arka tampona kadar uzanarak gövdeyi alçak göstermeye yarayan aksesuvar. Marşpiyel olarak da bilinir.</i>&nbsp;] dayamış üniformalı bir Alman subayı bekliyordu.</p>

  <p>Graf Otto uçağın merdiveninden yere ayak basar basmaz subay karşılamaya geldi. Uzun boylu, ince ama geniş omuzlu bir erkekti, gri renkli günlük üniforma giymiş, başına da sıcak ülkelere has, koruyuculu bir şapka takmıştı. Yakasında kırmızı ve altın renkli subay rütbeleri, boynunda birinci sınıf Demir Haç Nişanı vardı. Kırpık bıyığına yer yer ak düşmüştü. Bakışları dik ve deliciydi.</p>

  <p>Sıkı bir selam çakarken, "Kont Otto von Meerbach?" diye sordu. "Ben Albay Paul von Lettow Vorbeck." Sesi de sert ve keskindi, emir vermeye alışık olduğu belliydi.</p>

  <p>"Evet albay. Onca yazışmadan sonra sizi tanıdığıma sevindim." Graf Otto adamla tokalaşırken dikkatle yüzünü inceledi. Berlin'den ayrılmadan önce Unter den Linden'deki ordu karargâhına özel bir ziyaret yapmış ve kendisine von Lettow Vorbeck'in sicil kayıtlan gösterilmişti. Etkileyici bir belgeydi. Muhtemelen onun rütbesinde olup da bu kadar çok aktif görev alan başka bir subay yoktu. Çin'de Boxerler'in bastırılmasında görev almıştı. Alman Güneybatı Afrika'sında, Hererolar'a karşı yaptığı amansız soykırımda Trotha'nın emrinde çarpışmıştı. Altı bin erkek, kadın ve çocuk, yani tüm kabilenin yandan çoğu katledilmişti. Bundan sonra von Lettow Vorbeck Kamerunlardaki Schutztruppe'nin komutanı olmuş, sonra da aynı görevle Alman Doğu Afrika'sına gelmişti.</p>

  <p>"Albay, Frâulein von Wellberg'i takdim edebilir miyim?"</p>

  <p>"Anşante Frâulein." Von Lettow Vorbeck tekrar selam verdikten sonra topuklarını çarptı ve başını eğerek Eva'nın aracın arkasına binmesi için kapıyı tuttu. Gustav'la Hennie'yi uçağa göz kulak olsunlar diye bırakıp kaleye doğru yola çıktılar.</p>

  <p>Graf Otto doğruca konuya girdi. Albayın doğrudan bir yaklaşım bekleyeceğini ve bunu takdir edeceğini biliyordu. "Güneyden gelecek konuğumuz sağ salim geldi mi albay?"</p>

  <p>"Kalede sizi bekliyor."</p>

  <p>"Ne diyorsunuz? Şanına layık biri mi sizce?"</p>

  <p>"Bunu anlamak zor. Ne Almanca, ne de İngilizce biliyor, sadece kendi anadili olan Güney Afrika Hollandacası biliyor. Korkarım kendisiyle iletişim kurmakta biraz güçlük çekeceksiniz."</p>

  <p>"Bunu tahmin ediyordum. Yanımda getirdiğim adamlardan biri de Hollanda kökenli Güney Amerikalı. Aslında, Güney Afrika'da de la Rey komutasında İngilizlere karşı çarpışmış. Üstelik tıpkı sizin gibi İngilizcesi de iyi albay. İletişim sorunumuz olmayacak."</p>

  <p>"Mükemmel! Kesinlikle kolaylaşacak işimiz." Kalenin iç avlusuna girerlerken von Lettow Vorbeck başını salladı. "Yolculuktan sonra siz ve Frâulein von Wellberg banyo yapıp biraz dinlenmek istersiniz. Yüzbaşı Reitz, sizin için hazırlanan bölüme kadar eşlik edecek. Saat dörtte, yani iki saat sonra, Reitz, sizi alıp de la Rey'le yapacağımız toplantıya getirecek."</p>

  <p>Von Lettow Vorbeck'in söz verdiği gibi, Reitz saat tam dörtte misafir süitinin kapısını vurdu.</p>

  <p>Graf Otto saatine baktı. "Dakik. Hazır mısın Eva?" Dakiklik, Eva dahil çevresindeki herkesten beklediği bir şeydi. Genç kadını tepeden tırnağa süzdü. Eva özenle hazırlanmıştı ve ne kadar güzel olduğunun farkındaydı.</p>

  <p>"Evet Graf Otto. Hazırım."</p>

  <p>"Bu o Fortuny imzalı elbise mi? Üzerinde şahane duruyor." Yüzbaşı Reitz'e seslenince adam içeri girip saygıyla selam verdi. Arkasında da Hennie du Rand duruyordu. Temiz gömlek giyip tıraş olmuş ve saçlarına briyantin sürmüştü.</p>

  <p>Eva, "Çok şık görünüyorsun Hennie," dedi. Bu sözleri anlayacak kadar Almancası olan Hennie yanık teninin altından kızardı.</p>

  <p>Reitz, "Hazırsanız lütfen beni takip eder misiniz efendim?" dedi ve onun peşinden taş duvarlı koridoru geçip, döner merdivenden mazgallara çıktılar. Terasta Albay von Lettow Vorbeck bir tentenin altında onları bekliyordu. Üzerinde çeşitli içkiler ve mezeler olan ağır, tik ağacından bir masada oturuyordu.</p>

  <p>Mazgallı siperlerin diğer ucunda siyah frak ceket giymiş uzun boylu başka bir erkek daha duruyordu. Nehrin üzerinden, uzakta puslar içinde yükselen Meru Dağlarına bakıyordu.</p>

  <p>Von Lettow Vorbeck gelenleri karşılamak üzere ayağa kalktı ve kibarca kaldıkları yerin yeterince rahat olup olmadığını sorduktan sonra ilgiyle Hennie'yi süzdü.</p>

  <p>"Bu du Rand, size bahsettiğim kişi." Graf Otto, adamları tanıştırdı. "De la Rey'le birlikte çarpışmış." Adının geçmesi üzerine mazgallı siperlerin diğer ucunda duran siyahlı erkek onlara doğru döndü. Altmışlı yaşlardaydı ve gümüş rengi saçları seyrelmiş, genişleyen alnı kubbemsi bir görünüm almıştı. Şapkasının koruduğu kısımlarda teni beyaz ve düzgündü. Başında kalan lüleler omuzlarına kadar iniyordu ve siyah giysisinde kepek vardı. Sakalı gür ve el değmemişti. Burnu iriydi, ince dudakları kati ve boyun eğmez görünüyordu. Çukura kaçmış gözleri İncil'de geçen kâhinlerinki gibi delici ve fanatikti. Aslında sağ elinde de küçük bir İncil vardı ve Graf Otto'ya doğru ilerlerken frak ceketinin cebine koymuştu.</p>

  <p>Von Lettow Vorbeck, "Bu General Jacobus Herculaas de la Rey," diye söze başladı, ama daha sözünü bitiremeden Hennie, adama koşup önünde tek dizinin üstüne çöktü.</p>

  <p>"General Koos! Yalvarırım duanızı benden esirgemeyin."</p>

  <p>De la Rey eğilip ona baktı. "Benim önümde diz çökme. Rahip değilim, artık general de değilim. Çiftçiyim. Ayağa kalk be adam!" Sonra Hennie'ye daha yakından baktı. "Yüzünü hatırlıyorum ama adını unutmuşum."</p>

  <p>"Du Rand, general. Hennie du Rand." Hennie hatırlanmaktan dolayı mutlulukla ışıldıyordu. "Nooitgedacht ve Ysterspruit'te sizinleydim." Bunlar Boer'lerin savaşta kazandıkları iki önemli zaferdi. Ysterspruit'te de la Reyin uçan komandoları o kadar çok İngiliz deposunu ele geçirmişti ki küçük Boer Ordusu bir yıl daha çarpışacak şekilde tepeden tırnağa donanmıştı.</p>

  <p>"Ja, hatırladım seni. İngilizler etrafımızı çevirdiğinde, Langlaagte'deki çarpışmadan sonra nehri geçerken bize rehberlik etmiştin. O gece komandoların hayatını kurtardın. Burada ne işin var asker?"</p>

  <p>"Elinizi sıkmaya geldim general."</p>

  <p>Hennie'nin elini güçlü bir şekilde sıkan de la Rey, "O zevk bana ait!" dedi. Adamlarının ona niye bu kadar saygı ve hayranlık beslediğini anlamak kolaydı. "Özgür cumhuriyetimizden neden ayrıldın Hennie?"</p>

  <p>"Çünkü orası artık ne cumhuriyet, ne de özgür. Adına İngiliz İmparatorluğu dedikleri yabancı bir ülkenin toprağı."</p>

  <p>"Yine cumhuriyet olacak. O zaman benimle gelecek misin? Senin gibi iyi çarpışacak adamlara ihtiyacım var."</p>

  <p>Hennie cevap veremeden Graf Otto öne çıktı. "Lütfen generale böyle yürekli bir asker ve vatanseverle tanışmaktan büyük onur duyduğumu söyle." Hennie çevirmen rolünü hemen benimsedi, önce tanışma faslını bitirdi, sonra da tentenin altında de la Rey'in yanında yerini aldı.</p>

  <p>İlk başta hem von Lettow Vorbeck, hem de general, Eva'nın toplantıda bulunmasından rahatsız oldular ve Graf Otto özür diledi. "Umarım Frâulein von Wellberg'in aramızda bulunmasında sakınca yoktur. Bugün burada konuşulacak hiçbir şey onun tarafından başka bir yerde söylenmez. Frâulein ünlü bir sanatçıdır. Sizin de izninizle beyler, bu tarihi oturumda, bizler konuşurken portrelerinizi yapmasını rica ettim kendisinden." Von Lettow ve de la Rey başlarıyla onayladılar. Eva da bir tebessümle adamlara teşekkür etti ve çizim defteriyle kalemini masaya koyup çalışmaya başladı.</p>

  <p>Graf Otto dönüp de la Rey'e baktı. "Hennie du Rand çevirmenliğimizi yapacak general. Albay von Lettow Vorbeck'le ben İngiliz diline tamamen hâkim olduğumuz için görüşmeyi bu dille yapacağız. Sizin için de uygun mudur?" Hennie bu sözleri çevirince de la Rey başıyla onayladı ve Graf Otto devam etti. "Önce Berlin'deki dışişleri bakanlığının güven ve yetki mektubunu takdim etmek istiyorum." Mektubu masanın üzerinden uzattı.</p>

  <p>Hennie yüksek sesle okurken de la Rey dikkatle dinledi ve sonra, "Kim olduğunuzu bilmesem deniz altındaki o korkunç yolculukla buralara gelmezdim Graf Otto," dedi. "İngilizlerle yaptığımız savaşta Almanya güvenilir bir müttefik ve iyi bir dost oldu bize. Bunu asla unutamam. Sizleri hâlâ dost ve müttefik olarak görüyorum."</p>

  <p>"Teşekkürler general. Bana ve ülkeme büyük bir onur bahşediyorsunuz."</p>

  <p>"Ben basit bir insanım Graf. Açık ve sade konuşmayı severim. Beni buraya niye davet ettiğinizi söyleyin."</p>

  <p>"Büyük bir cesaret ve kararlılıkla çarpıştıkları halde Afrikanerler büyük bir yenilgi ve hakarete maruz kaldı." De la Rey bir şey demedi, ama gözleri kederlenmiş ve koyulaşmıştı. Graf Otto bir süre bekledikten sonra konuşmaya devam etti. "İngilizler savaşçı ve hırslı bir millettir. Dünyanın çoğunu ele geçirdikleri halde fetih iştahları tatmin olmuş değil. Her ne kadar Almanlar barışçı bir ulus olsa da, biz de kendimizi koruyacak kadar gururlu ve bunu yapmaya istekliyiz."</p>

  <p>De la Rey çeviriyi dinledi. "Çok ortak noktamız var," diye kabul etti. "Bizler de bu tiranlığa direnme iradesine sahibiz. Çok ağır bedeller ödedik, ama ne ben ne de benim gibi pek çok kişi bundan pişman değil."</p>

  <p>"Yeniden bir karar vermek zorunda kalacağınız günler hızla yaklaşıyor. Onurunuzla mücadele etmek ya da utanç ve rezillik içinde boyun eğmek. Almanya da aynı ölümcül tercihle yüz yüze kalacak."</p>

  <p>"Halklarımızın kaderi birbirine bağlı gibi görünüyor. Fakat Britanya büyük bir düşman. Donanması dünyanın en güçlü donanması. Eğer Almanya bununla savaşmak zorunda kalacaksa planınız nedir? Kayzer Afrika'daki kolonilerinizi savunmak için bir ordu gönderecek mi?"</p>

  <p>"Bu konuda farklı görüşler var. Ülkemizde hâkim olan görüş, kolonilerimizin kendi topraklarında değil, Kuzey Denizi'nde savunulması gerektiği."</p>

  <p>"Bu görüşe siz de katılıyor musunuz Graf? Afrika'daki kolonilerinizi ve eski müttefiklerinizi terk mi edeceksiniz?"</p>

  <p>"Bu soruya cevap vermeden önce gerçekleri gözden geçirelim. Almanya'nın ekvatorun güneyinde iki tane Afrika kolonisi var, biri güneybatı kıyısında, diğeri de doğu sahilinde. Her ikisi de Almanya'dan binlerce kilometre uzakta ve birbirlerine de hiç yakın değiller. Şu anda onları koruyan askeri birlikler küçük. Güneybatı Alman kolonisinde yaklaşık üç bin tane daimi Schutztruppe, yedi bin göçmen var ve bu göçmenlerin çoğu da ordunun yedek listesinde veya askeri eğitim almış kişiler. Burada, Alman Doğu Afrika'sında da sayılar aşağı yukarı aynı." Graf Otto, von Lettow Vorbeck'e baktı. "Yanılıyor muyum albay?"</p>

  <p>"Haklısınız aynı gibi. Benim komutam altında iki yüz altmış beyaz subay ve iki bin beş yüz askari var. Bunlara ek olarak kırk beş beyaz subay ve iki binden biraz fazla sayıda askari jandarma gücü mevcut. Savaş zamanında onlar da savunma görevi yapacaktır."</p>

  <p>Graf, "Böylesine muazzam toprakları savunmak için çok zavallı bir güç," dedi. "Kıtayı kuşatan okyanuslara hâkim bir İngiliz Kraliyet Donanması oldukça, bu iki küçük orduya destek ve malzeme tedarik etmek de mümkün olmayabilir."</p>

  <p>Von Lettow Vorbeck, "Cesaret kırıcı bir durum olduğu doğru," dedi. "Biz de, siz Boer'lerin Güney Afrika'da büyük bir başarıyla uyguladığınız gibi gerilla taktikleri uygulamak zorunda kalırız."</p>

  <p>Graf Otto yumuşak bir sesle, "Eğer Güney Afrika, Almanya'nın yanında savaşa girerse her şey önemli ölçüde değişir," dedi. O da von Lettow Vorbeck de ısrarla de la Rey'e bakıyorlardı.</p>

  <p>"Bunların hiçbiri benim için tamamen yeni sayılmaz. Ben de bu konularda oldukça kafa yordum ve eski silah arkadaşlarımla tartıştım." De la Rey düşünceli bir tavırla sakalını okşadı. "Ancak, Smuts ve Botha kalplerini ve ruhlarını İngilizlere sattılar. Şimdi dizginler onların elinde. Sıkıca tutuyorlar, ama bu gevşetilemez de değil. Güney Afrika nüfusunun büyük bir kısmı İngiliz soyundan geliyor ve kalpleri İngiltere için atıyor."</p>

  <p>Graf Otto, "Güney Afrika ordusunun durumu nedir?" diye sordu. "Sayılan nedir, komuta kimde?"</p>

  <p>De la Rey, "Hiç istisnasız bütün kıdemli subaylar Afrikaner ve İngilizlere karşı savaşmış kişiler," diye cevap verdi. "Buna taraf değiştiren Smuts ve Botha da dahil. Ancak, onların peşinden gitmeyen oldukça çok adamları var."</p>

  <p>Von Lettow Vorbeck, "Savaş neredeyse on dört yıl önce bitti," diye belirtti. "O zamandan bu yana çok şey değişti. Eski Güney Afrika Cumhuriyetlerinin dördü de Güney Afrika Birliği adı altında birleşti. Boer'ler artık eskisinin iki katı güce ve etkiye sahip. Bununla yetinecekler mi, yoksa Almanya'dan yana çıkarak durumlarını riske atacaklar mı? Boer'ler savaşmaktan yorulmadı mı? Artık Britanya İmparatorluğu'nun bir parçası oldular. Smuts ve Botha eski silah arkadaşlarını Almanya aleyhine döndürmeyi başardı mı?" Von Lettow'la Graf Otto yaşlı Boer'in cevap vermesini beklediler.</p>

  <p>Sonunda, "Haklı olabilirsiniz," dedi. "Belki zaman Afrikanerlerin bazı yaralarım iyileştirmiş olabilir, ama yaraların izleri hâlâ duruyor. Şimdi bunu bırakalım. Diyelim ki şu an var olan Güney Afrika Ordusu, yani Birleşik Savunma Gücü bilindiği haliyle olsun. Yenilmesi zor bir ordu, belki altmış bin kişilik ve iyi donanımlı. Afrika'nın güneyini ta Nairobi ve Windhoek'ten Ümit Burnu'na kadar kontrol etme gücüne sahip. Hangi hükümetin elinde olursa olsun, kıta etrafındaki deniz yollarına ve limanlara hâkim durumda. Witwatersrand'deki aitırı madenlerinin, Kimberley elmas madenlerinin ve Transvaal'deki yeni çelik ve teçhizat fabrikalarının muazzam gücü elinin altında. Eğer Güney Afrika oyunu Almanya'dan yana kullanırsa, Britanya büyük bir baskı altında olacaktır. Koca bir orduyu Avrupa'dan buraya göndermek zorunda kalır. Kraliyet Donanması da bölgeyi savunmak ve malzeme temin etmek için sınırlarını sonuna kadar zorlar. Güney Afrika, böyle bir savaşı kimin kazanacağını belirleyen bir güç olabilir."</p>

  <p>"Siz yine İngilizlere karşı olmaya karar verirseniz eski silah arkadaşlarınız hangi tarafı tercih eder? Botha ve Smuts'un İngilizleri destekleyeceğini biliyoruz, ama ya diğer eski komando liderleri? Wet, Maritz, Kemp, Beyers ve diğerleri ne yapacak? Sizin yanınızda mı yer alırlar yoksa Botha'nın mı?"</p>

  <p>De la Rey yumuşak bir sesle, "O adamları tanıyorum," dedi. "Birlikte çarpıştık ve yüreklerinin içini gördüm. Çok uzun zaman önceydi, ama İngilizlerin onlara, kadınlarına ve çocuklarına, sevdiğimiz ülkeye yaptığı korkunç şeyleri unutmadılar. Benimle birlikte bütün güçleriyle düşmanla savaşacaklarından eminim ve benim için düşman hâlâ Britanya'dır."</p>

  <p>"Sizden duymayı umduğumuz da buydu general. Kayzer ve hükümetim, silahla para konusunda tüm ihtiyaçlarınızın karşılanacağı garantisini vermemi istedi."</p>

  <p>De la Rey, "Bunlara ihtiyacımız var," diye doğruladı. "Özellikle de başlangıçta, kontrolü Botha'nın elinden almadan ve Pretoria'daki Reserve Bankası'nda duran parayla askeri mühimmata el koymadan önce."</p>

  <p>"Neye ihtiyacınız varsa söyleyin general. Berlin'den temin edeceğim."</p>

  <p>"Yiyecek ya da üniformaya ihtiyacımız yok. Mısır yetiştiren çiftçiler olduğumuz için kendimizi besleriz. Daha önce yaptığımız gibi günlük kıyafetlerimizle çarpışırız. Küçük silahlar da gerekmez. Herkesin Mauser'ı hâlâ duruyor."</p>

  <p>Graf Otto, "Peki neye ihtiyacınız var o zaman?" diye ısrar etti.</p>

  <p>"Başlangıç olarak, yüz elli tane ağır makineli tüfekle elli siper havanına ve bunların cephanesine ihtiyacım var. Diyelim ki bir milyon mermi ve beş yüz havan topu. Sonra tıbbi malzeme..." Graf Otto, de la Rey ihtiyaçlarını sayarken not almaya başlamıştı.</p>

  <p>Von Lettow Vorbeck, "Ağır top?" diye sordu.</p>

  <p>"Hayır. İlk saldırılar hız ve şaşırtmaya dayalı olacak. Bunlarda başarılı olunursa zaten hükümetin cephaneliklerini ve ağır toplarını ele geçirmiş olacağız."</p>

  <p>"Başka ne gerekiyor?"</p>

  <p>De la Rey sadece, "Para," dedi.</p>

  <p>"Ne kadar?"</p>

  <p>"Altın sikkeler halinde iki milyon sterlin."</p>

  <p>Tutarın yüksekliği yüzünden bir an herkes sessiz kaldı. Sonra Graf Otto, "Bu büyük bir para," dedi.</p>

  <p>"Güney yarıküredeki en zengin toprağın bedeli. Altmış bin eğitimli ve tecrübeli askerden oluşan ordunun bedeli. İngilizlere karşı kazanılacak zaferin bedeli. Gerçekten yüksek bir bedel olduğuna inanıyor musunuz Graf?"</p>

  <p>"Hayır!" Graf Otto anlayışlı bir şekilde başını salladı. "Böyle bakınca adil bir rakam. İki milyonunuzu da alacaksınız. Garanti ediyorum."</p>

  <p>"Bütün bunlar, para ve silahlar Güney Afrika'daki üslerimize ulaşmadıkça işe yaramaz."</p>

  <p>"Size nasıl ulaştırmamız gerektiğini de söyleyin."</p>

  <p>"Ana limanlardan, yani Cape Town veya Durban'dan ulaştıramazsınız. Gümrük kontrolleri çok sıkı. Ancak, Güney Afrika'nın güneybatıdaki koloninizle ortak bir sınırı var. Bir demiryolu hattında birleşiyorlar. Güney Afrika Demiryollarının yöneticileri ve çalışanları neredeyse tamamen Afrikanerdir. Davamıza sıcak bakacaklarını düşünüyorum. Bir başka seçenek de, buradan, yani Alman Doğu Afrika'sından Rodezya'daki bakır yataklarına giden bir gemiye yüklemek, oradan da yine demiryoluyla güneye nakletmek olabilir."</p>

  <p>Von Lettow Vorbeck düşünceli görünüyordu. "Malzemeleri bu yollardan size ulaştırmak haftalar, hatta aylar sürer. Yük her aktarma noktasında keşfedilip düşmanın eline geçebilir. Çok riskli olur." İki adam da alternatif bir planı var mı, diye Graf Otto'ya baktı.</p>

  <p>De la Rey, "Siz ne yapabilirsiniz bunları bize ulaştırmak için?" diye sordu. Herkes umutla onun cevabını bekliyordu.</p>

  <p>Eva sakin bir şekilde çizmeye devam etti. Belli ki konuşmaların tek kelimesiyle bile ilgilenmemişti, ama Graf Otto önce ona, sonra Hennie'ye bir göz attı ve hafifçe kaşlarını çattı. Bir süre daha sessiz kalıp derin derin düşündü, bir yandan da masada trampet çalıyordu. Sonra bir karara varmış gibi göründü. "Yapılabilir. Yapılacak. Size söz veriyorum general. İstediğiniz her şeyi istediğiniz yere ulaştıracağım. Fakat şu andan itibaren ilkemiz gizlilik. Çok kısa bir süre sonra bu konuda sadece size ve Albay von Lettow'a bilgi vereceğim. Bu aşamada bana güvenmenizi istemek durumundayım. "</p>

  <p>De la Rey ateş saçan fanatik gözlerini yüzüne dikti ve Graf Otto, onun bakışlarına sükûnetle karşılık verdi. Sonunda de la Rey önünde duran çift başlı kartal kabartması antetli kâğıdı aldı. "Bu, kayzerinizin ve hükümetinizin garantisi. Halkımı bir kere daha bir katliama maruz bırakmam için yeterli değil."</p>

  <p>Graf Otto ile von Lettow Vorbeck konuşmadan ona bakmaya devam ettiler. Bütün planlar suya düşmüş görünüyordu.</p>

  <p style="text-align: center;">&nbsp;<img alt="wsa" src="../Images/wsa.gif" /></p>
</body>
</html>
