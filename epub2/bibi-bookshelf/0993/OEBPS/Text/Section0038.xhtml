<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <p>Kampa dönünce Graf Otto kahvaltıyı kutlamaya dönüştürdü. Masanın başına çöküp salamları ve yumurtaları aç kurtlar gibi midesine indirirken, bol bol konyakla lezzetlendirdiği kahvesini içerek, Eva'ya avın oldukça renklendirilmiş bir özetini yaptı. Uzun uzun anlattığı öyküsünün sonunda Leon'a da şöyle bir değinip geçti. "Geride sadece tek gözü kör bir hayvan kalınca onu da Courtney'e havale ettim. Tabii hayvan o kadar kötü yaralanmıştı ki tam bir cesaret gösterisi sayılmazdı, ama yine de tam bir erkek gibi davranıp üstüne düşeni yaptığını söylemeliyim."</p>

  <p>O sırada çadırın dışındaki ani hareketlenme dikkatini çekti. Hennie du Rand'la post yüzücüler bir at arabasına biniyorlardı. Ellerinde baltalar ve kasap bıçakları vardı. "Ne yapıyor bu insanlar Courtney"</p>

  <p>"Ölü bizonlarınızı getirmeye gidiyorlar."</p>

  <p>"Niçin? Senin de dediğin gibi kafaları işe yaramaz, etleri de kartlaştığı için yenmez."</p>

  <p>"Tütsülenip kurutulunca hamallarla diğer işçiler afiyetle yerler. Bu ülkede et çok değerlidir."</p>

  <p>Graf Otto peçeteyle ağzını silip ayağa kalktı. "Seyretmek için onlarla gideceğim."</p>

  <p>Bu da onun tipik kendine has kararlarından biriydi, ama Leon yine de şaşırmıştı. "Elbette, ben de sizinle geleyim."</p>

  <p>"Buna gerek yok Courtney. Sen burada kalıp Nairobi'ye dönüş uçuşu için Kelebek'e. yakıt konmasını izleyebilirsin. Frâulein von Wellberg'i de yanıma alacağım. Kampta oturmaktan sıkılmış."</p>

  <p>Leon, bana biraz fırsat versen onu eğlendirmek için elimden geleni yapardım, diye düşündü ama kendini tuttu. 'Nasıl isterseniz Graf," diye cevap verdi.</p>

  <p>Hennie sadece leşlerin olduğu yere kadar bile olsa, eski arabada böyle önemli konukları olduğu için ne yapacağını bilemiyordu. Şoför mahalline tırmanınca Graf Otto bir puro ikram ederek onu biraz rahatlattı. Birkaç nefes çektikten sonra Hennie, adamın sorularına utangaç bir şekilde mırıldanmak yerine doğru dürüst cevaplar vermeye başlamıştı.</p>

  <p>"Eee... du Rand, sen Güney Afrikalıymışsın. ja?" . "Hayır efendim. Ben Boer'im."</p>

  <p>"Farklı bir şey midir?"</p>

  <p>"Ja, çok farklıdır. Güney Afrikalılar İngiliz kanı taşır. Benim kanım saftır. Seçilmiş bir kabiledenim."</p>

  <p>"Sanki İngilizlerden pek hoşlanmıyormuş gibisin."</p>

  <p>"Bazılarını severim. Mesela patronum Leon Courtney'i. O iyi bir Sout Pieldir."</p>

  <p>"Sout Piel mi? O da nedir?"</p>

  <p>Hennie mutsuz bir şekilde Eva'ya baktı. "Bu erkekler arası bir konu efendim. Genç hanımların kulaklarına göre değil."</p>

  <p>"Merak etme. Frâulein von Wellberg İngilizce bilmez. Söyle bakayım neymiş?"</p>

  <p>"Tuzlu penis' anlamına gelir efendim."</p>

  <p>Graf Otto şakayı beğenip sırıtmaya başlamıştı. '"Tuzlu penis' ha? Bunun ne olduğunu biraz anlatır mısın bana."</p>

  <p>Hennie, "Bir ayakları Londra'da, diğeri Cape Town'dadır, penisleri de Atlantik'te sallanır," dedi.</p>

  <p>Graf Otto sesli bir kahkaha patlattı. "Sout Piell Ja. Sevdim bunu! Güzel espriymiş." Kıkırdamaları kesildi ve sonra kaldıkları yerden konuya devam etti. "Demek İngilizleri sevmiyorsun? Onlara karşı savaştın değil mi?"</p>

  <p>Hennie aracı kötü bir yerden dikkatli bir şekilde geçirirken soru üzerinde biraz düşündü. Sonunda, "Savaş bitti," dedi, sesi düz ve tarafsızdı.</p>

  <p>"Ja, bitti ama kötü bir savaştı. İngilizler çiftliklerinizi yakıp sığırlarınızı katlettiler."</p>

  <p>Hennie cevap vermedi ama bakışları gölgelendi. "Kadınlarınızı çocuklarınızı kamplara tıktılar. Birçokları oralarda öldü."</p>

  <p>Hennie, "Ja. Doğru," diye fısıldadı. "Çok fazla insan öldü."</p>

  <p>"Artık topraklar harap oldu ve çocukların yiyeceği yok, senin kabilen de İngilizlerin kölesi oldu, nein? Sen de o yüzden aralardan ayrıldın, anılarından kaçmak için."</p>

  <p>Hennie'nin gözleri yaşarmıştı. Nasırlı başparmağıyla sildi.</p>

  <p>"Hangi komandolarla birlikteydin?"</p>

  <p>Hennie ilk kez adamın yüzüne baktı. "Ben komandolarla birlikteydim demedim ki."</p>

  <p>Graf Otto, "Dur tahmin edeyim," dedi. "Belki Smuts'la birlikteydin."</p>

  <p>Hennie tatsız bir şey duymuş gibi başını salladı. "Jannie Smuts kendi halkına ihanet etti. O ve Louis Botha taraf değiştirdiler. Bizim haklarımızı İngilizlere satıyorlar."</p>

  <p>Graf Otto, sorusunun cevabını çok önceden bilen biri gibi. "Ah!" dedi. "Smuts'la Botha'dan nefret ediyorsun. O zaman kiminle olduğunu anladım. Koos de la Rey olmalı." Cevabını beklemedi. "Söylesene du Rand, General Jacobus Herculaas de la Rey nasıl biriydi? Büyük bir asker olduğunu duymuştum, Louis Botha'yla Jannie Smuts'un daha iyiymiş. Doğru mu?"</p>

  <p>"Sıradan biri değildi." Hennie gözünü yola dikmişti. "Bizim için bir tanrıydı."</p>

  <p>"Bir daha savaş çıksa yine de la Rey'in peşinden gider miydin Hennie?"</p>

  <p>"Cehennemin kapısına kadar giderim onun peşinden."</p>

  <p>"Sizin diğer komandolar da gider miydi?"</p>

  <p>"Giderdi. Hepimiz giderdik."</p>

  <p>"De la Rey'le bir daha karşılaşmak ister misin? Elini bir daha sıkmak ister misin?"</p>

  <p>Hennie, "Bu mümkün değil," diye mırıldandı.</p>

  <p>"Benimle her şey mümkündür. Her şeyi yapabilirim. Kimseye bir şey söyleme. Hatta o sevdiğin Sout Piel patronuna bile. Bu sadece ikimizin arasında. Yakında bir gün seni yanıma alıp General de la Rey'i görmeye götüreceğim."</p>

  <p>Eva, Graf Otto'nun yanına sıkışmıştı. Belli ki rahat değildi ve anlamadığı dilde yapılan konuşmadan sıkılmıştı. Graf Otto, onun sadece Almanca ve Fransızca bildiğini düşünüyordu.</p>

  <p>***</p>

  <p>Leon, Gustav'ın büyük Meerbach kamyonla Nairobi'den getirdiği yüz doksan litrelik varillerin birinden Kelebek't yakıt koydu. Kendisi bu işle meşgulken, Manyoro'yla Loikot'u da belki ilginç bir haber çıkar diye kampın üstündeki tepeye, Masai dedikodularını dinlemeye göndermişti. Chungajiler bir tür sözel steno kullanıyordu ve Leon birkaç kelimesini anlasa da bütün haberleşmeyi takip edemiyordu.</p>

  <p>Kelebek'in dört yakıt tankını da doldurup, çadırının önündeki yalakta ellerini yıkandıktan sonra iki Masai tepeden indiler. Duydukları birkaç ilginç haberi anlatmaya başladılar.</p>

  <p>Gelecek dolunayda, yılın bu mevsiminde âdet olduğu üzere Lusimâ'nın, Lonsonyo Dağı'nda yapılacak Masai kabileleri arası yaşlılar konferansına başkanlık edeceği söyleniyordu. Atalarına beyaz bir inek kurban edecekti. Kabilenin refahı bu ritüellerin yerine getirilmesine bağlıydı.</p>

  <p>Ayrıca Nandi savaşçılarının bir akın yaptığı söyleniyordu. Masai sığırlarının en iyilerinden otuz üç tanesini kaçırmışlardı, ama intikam peşindeki morani'ler onları Tishimi Nehri'nin kıyısında yakalamışlardı. Bütün sığırlarını geri alıp, hırsızların cesetlerini nehre atmışlardı. Timsahlar da gerisini halletmişti. O sırada bölge komiseri de Narosura'da bir soruşturma yürütüyordu, ama bütün bölge hafıza kaybına uğramış gibiydi. Kimsenin çalınan sığırlardan ve Nandi savaşçılarından haberi yoktu.</p>

  <p>Bir de Rift Vadisi'ne Keekorok yönünden dört tane genç erkek aslan geldiği söyleniyordu. Büyük, hakimiyeti olan bir erkekten dayak yiyip geldikleri yere sürülmüşlerdi: dişilerinin döllenmesi konusunda rekabete tahammülü yoktu. İki gece önce bu genç aslanlar Lonsonyo Dağı'nın batısındaki manyatta'da altı tane düve öldürmüştü. Morani'ler, Sonjo adındaki bu köye çağırılmıştı. Gidip bu sığır katili aslanlarla hesaplaşacaklardı.</p>

  <p>Leon bu habere memnun oldu. Graf Otto törensel bir av görmek için çok ısrar etmişti ve bu iyi bir tesadüf olmuştu. Manyoro'yu aslan avcılarını ağırlayan Sonjo köyüne yolladı, yanına da şefe verilmek üzere yüz şilinlik bir armağan vardı, şeften wazungu'nun avı izlemesine izin vermesini rica ediyordu.</p>

  <p>Graf Otto, Hennie ile birlikte bizon leşlerinin yanından döndüğünde, Leon atları eyerletmiş ve yük katırları Sonjo gezisi için gerekli malzemeler yüklenmiş hazır bekliyorlardı. Müşterisi arabadan inerken Leon hemen iyi haberi verdi.</p>

  <p>Graf Otto heyecanlanmıştı. "Çabuk Eva! Binici kıyafetlerimizi giyip bir an önce gitmemiz gerek. Bu gösteriyi kaçırmak istemiyorum."</p>

  <p>Atları eşkin sürerek ilerlediler, kırk kilometre kadar gittikten sonra karanlık çökmeye başladı. Atlardan inip eyerleri çıkardılar. Soğuk bir akşam yemeği yedikten sonra basit bir düzende uyudular. Ertesi sabah tekrar yola koyulduklarında daha ortalık tam aydınlanmamıştı.</p>

  <p>Sonraki gün vakit öğle olmak üzereyken Sonjo köyüne yaklaşmışlardı ve tamtamlarla şarkıları duymaya başladılar. Manyoro yolun kenarına çömelmiş onları bekliyordu. Kalkıp atlıları karşılamaya geldi. "Her şey ayarlandı M'bogo. Manyatta'nın şefi avı siz gelene kadar ertelemeyi kabul etti. Ama acele etmeniz gerek. Moraniler sabırsızlanmaya başladı, Mızraklarını kana bulayıp onur kazanmak için acele ediyorlar. Şef onları daha fazla zapt edemeyecek."</p>

  <p>Morani'ler sığır ağılının ortasında toplanmıştı, yaşlılar tarafından en gözü pek ve en iyiler arasından seçilmiş bir gruptular. Fildişinden boncuklar ve deniz kabuklarıyla süslü minik deri etekler giymiş elli tane genç güçlü erkek. Çıplak gövdeleri yağ ve aşıboyasıyla pırıl pırıl parlıyordu. Saçları örgüler halinde kıvrılmıştı. Yağız, kolları ve bacakları uzun, vücutları sıkı ve kaslıydı. Keskin yakışıklı hatları, parlak gözleri, hırslı bakışları vardı. Avın bir an önce başlamasını istediklerini belli ediyorlardı.</p>

  <p>Omuz omuza tek sıra halinde dizilmişlerdi. Başlarında, eteğinde beş tane aslan kuyruğu asılı olan tecrübeli bir savaşçı vardı, bu kuyrukların her biri teke tek dövüşte öldürdüğü Nandi'leri' temsil ediyordu. Savaş başlığı siyah yeleli bir aslanın kafa derisindendi ve bu da büyük bir cesaretin ifadesiydi. Assegai'sini kullanarak tek eliyle bir aslan öldürmüş demekti. Boynundaki sırımın ucunda kızıl geyik boynuzundan yapılmış bir işaret borusu asılıydı.</p>

  <p>Daha yaşlı erkeklerle kadın ve çocuklardan oluşan birkaç yüz kişilik grup, dansı izlemek için dış halkaya dizilmişti. Kadınlar el çırpıp feryat ediyorlardı. Manyatta'ya üç beyazın girmesiyle tamtamlar daha da vahşi ve çılgın bir ritimle çalmaya başladı. Tamtam çalanlar içi oyuk kütüklere vurdukça, savaşçılar daha vahşileşiyor, şarkı söyleyip, kasılmış bacaklarıyla havaya sıçrayıp yere inerken aslan gibi homurdanarak aslan dansı yapıyorlardı.</p>

  <p>Sonra liderleri borusuyla tiz bir ses çıkardı ve grup tek sırayı bozmadan ağıldan dışarı çıkmaya başladı. Düzgün aralıklarla uzun, kavisli bir yılan gibi yeşil yamaçtan aşağı inerlerken, assegai'lerinin çeliği güneşte pırıl pırıl parlıyordu. Omuzlarında da, her birinde kenarları siyah ve kırmızı aşıboyasıyla boyanmış, gözbebeği ortada bembeyaz ışıldayan birer göz bulunan uzun, ham deriden kalkanları vardı.</p>

  <p>Eva, "Kalkanlarında neden göz var Otto?" diye sordu.</p>

  <p>"Soruya cevap ver Courtney."</p>

  <p>"Moraniler bununla aslanları saldırmaya teşvik ettiklerini söylerler. Gelin, geride kalmamamız gerek. Her şey çok çabuk olup biter." Atlılar da uzun savaşçı kafilesinin peşine düştü.</p>

  <p>Graf Otto, "Avı nerede bulacaklarını nereden biliyorlar?" diye sordu.</p>

  <p>Leon, "Aslanları gözleyen öncüleri var," dedi. "Ama aslanlar uzağa gitmez zaten. Altı tane sığır öldürmüşler, bütün eti bitirmeden başından ayrılmazlar."</p>

  <p>Manyoro, Leon'un üzengisinin yanında koşuyordu. Bir şeyler dedi ve Leon eyerden eğilip onu dinledi. Doğrulunca Graf Otto'ya, "Manyoro ölü sığırların karşı tepenin ardındaki sığ havzada yattığını söylüyor," dedi. Eliyle ileriyi gösterdi. "Sağa dönüp şu yüksek yerde beklersek bütün manzaraya hâkim oluruz." Öne düşüp yoldan ayrıldı ve morani'lerin önüne geçmek için geniş bir daire çizip söz ettiği noktaya ulaştılar, o sırada uzun savaşçı kafilesinin başı da tepeyi aşıp havzaya doğru inmeye başlamıştı.</p>

  <p>Manyoro iyi bir öneride bulunmuştu. Kenarda atlarını dizginleyince yemyeşil vadiyi rahatlıkla gördüler. Çürüyen sığır leşleri karınları gazla şişmiş yatıyordu. Kimileri kısmen parçalanmıştı ama geri kalanına el değmemiş gibiydi.</p>

  <p>Şimdi tek sıra halindeki savaşçılar pozisyon değiştiriyordu. Önceden belirlenmiş noktaya gelince her morani önündeki adamın aksi yönüne dönmüştü. Usta dansçılardan oluşan bir gösteri ekibi gibi, tek sırayı iki sıra haline getirmişlerdi. Bu iki eşit sıra da yeşil düzlüğü kuşatacak bir ilmek şeklinde açıldı. Sonra, keskin bir boru sesi duyuldu ve savaşçıların başları birleşmeye başladı. Manevra çabucak tamamlanmıştı. Havza kalkanlardan ' ve mızraklardan oluşan bir duvarla çevrilmişti.</p>

  <p>Eva, "Aslanları göremiyorum," dedi. "Kaçmadıklarından emin misiniz?"</p>

  <p>Fakat iki adamın cevap vermesine fırsat kalmadan, bir aslan ayağa kalktı. Daha önce yere yapışık yattığı için güneşten kavrulmuş otların arasında belli olmuyordu. Genç olduğu halde iri ve uzundu. Yelesi kısa ve seyrekti, kızıl kıllardan oluşan cılız bir topak halindeydi. Morani'lere hırlarken dudakları gerilmiş, uzun, parlak dişleri ortaya çıkmıştı.</p>

  <p>Onlar da karşılık verdiler: "Seni görüyoruz şeytan! Seni görüyoruz sığır katili!"</p>

  <p>Elli kişinin sesi diğer aslanları da harekete geçirdi. Kısa otların arasında saklandıkları yerden çıkıp, ateş püsküren san topaz gözleriyle kalkanların oluşturduğu halkaya bakmaya başladılar. Kuyrukları sinirle kıvrılmış, korku ve öfke içinde hırlayıp kükrüyorlardı. Hepsi de gençti ve böyle bir durum tecrübelerini aşıyordu.</p>

  <p>Geyik boynuzunun tiz sesi tekrar duyuldu ve morani'ler aslan şarkısını söylemeye başladılar. Sonra, şarkı söylemeye devam ederek, hep birlikte, ayaklarını sürüyüp yere vurarak ilerlediler. Dört aslanı ağır ağır avını boğan bir piton gibi kuşattılar. Aslanlardan biri duvara saldırır gibi yapınca morani'ler kalkanlarını sallayarak, "Gel! Gel! Seni karşılamaya hazırız!" diye bağırdılar.</p>

  <p>Aslan geri çekildi. Gergin ön bacaklarının üstünde büzüldü. Adamlara baktı, sonra dönüp koşarak kardeşlerinin yanına gitti. Aslanlar huzursuzca dolanmaya, kükreyip yelelerini dikerek kalkan duvarına karşı küçük ataklar yapıp sonra geri kaçmaya başlamıştı.</p>

  <p>"Kızıl yeleli olan saldıracak önce." Graf Otto bu fikrini dile getirirken, dört aslanın en büyüğü hızlı, kararlı bir atakla kendini doğruca kalkanların üstüne attı. Siyah yeleli başlık takmış olan kıdemli morani, geyik boynuzundan borusuyla bir ses çıkarttı. Sonra da mızrağıyla tam aslanın karşısındaki adamı gösterdi. Bağırarak adamın ismini söyledi: "Katchikoi!"</p>

  <p>Seçilen savaşçı verilen onuru kabul ederek havaya sıçradı, sonra sıradan ayrılıp, uzun adımlarla saldıran aslanı karşılamamak için koştu. Arkadaşları vahşi sesler çıkararak onu coşturuyordu. Aslan, adamın geldiğini gördü ve o tarafa döndü. Her adımda hırlayarak, yere yapışmış vaziyette ilerlemeye başladı, püsküllü kuyruğunu böğrüne çarpıyordu. Parlak sarıgözleri Katchikoi'ye kilitlenmişti.</p>

  <p>Birbirlerine yaklaşınca morani atağının yönünü değiştirip, aslana doğru döndü ve onu mızrağı tuttuğu sağ koluna saldırmaya zorladı. Sonra kalkanının ardında tek dizinin üstüne çöktü. Assegai"sinin ucu aslanın göğsünün ortasına nişanlanmıştı ve hayvan da doğruca çeliğe koşuyordu. Uzun gümüş mızrağı sihirli bir hızla gözden kayboldu ve olduğu gibi koyu kumral gövdeye saplandı. Katchikoi sapı elinden bırakıp bıçağın iyice derine inmesini sağladı. Ham deriden yapılmış kalkanını kaldırınca aslan başını kalkana çarptı. Adam büyük kedinin ağırlığına ve hızına karşı koymaya çalışmadı, aksine arkaya doğru yuvarlandı ve kalkan tutan bir top halinde büzüldü. Göğsünü delip geçen assegai'ye rağmen aslanın gücü de öfkesi de azalmamıştı. İki pençesiyle birden kalkana saldırdı ve büyük parçalar kopardı. Bir yandan korkunç bir şekilde kükrüyor ve kalkanı ısırmaya çalışıyordu, ama deri demir gibi sertleşmiş olduğu için dişlerini geçiremiyordu.</p>

  <p>Avın lideri borusunu yine öttürdü ve Katchikoi'nin dört arkadaşı daha çemberden ayrılıp ileri doğru koştular, sonra da ikişer ikişer ayrıldılar. Aslan bütün çabasını Katchikoi üstünde yoğunlaştırdığı için adamlar etrafını sarana kadar geldiklerini fark etmedi. Savaşçıların assegai'leri hızla inip kalkmaya başladı, uzun mızraklarını hayvanın hayati organlarına saplıyorlardı. Hayvan, net bir şekilde atlıların da kulağına gelen güçlü bir inlemeden sonra çöktü ve kalkanı bıraktı. Yere devrilip hareketsiz kaldı.</p>

  <p>Katchikoi hemen ayağa fırlayıp assegai' sinin sapını yakaladı, bir ayağını aslanın göğsüne dayayıp bıçağı çıkardı. Kanlı çeliği havada sallayarak dört arkadaşıyla birlikte koşup çemberdeki yerini aldı. Savaşçılar onları gökyüzüne yükselen tezahürat çığlıklarıyla ve mızraklarını havaya kaldırarak karşıladı. Sonra morani çemberi geri kalan üç aslanı biraz daha sıkıştıracak biçimde ilerledi. Çember daraldıkça savaşçılar etten bir duvar haline geldi, kalkanları birbirinin üstüne geçti.</p>

  <p>Ortada üç aslan ileri geri koşuyor, kaçış yolu arıyordu. Saldırıyorlar, sonra vazgeçip kuyruklarını bacaklarının arasına kıstırmış olarak geri dönüyorlardı. Sonunda bir tanesi cesaretini toplayıp saldırdı. Onu karşılayan morani assegai'sini tam yerine sapladı, ama geri, çekilirken aslan kalkanını parçaladı ve pençeleriyle adamın başını ve çıplak gövdesini paraladı. Ölümcül bir şekilde yaralanmış olan aslanpençeleri göğsünü yararken, çenesini ardına kadar açıp adamın başını kaptı. Uzun çeneli dişleri birbirine kenetlendi ve savaşçının kafatasını ceviz gibi kırdı. Ölen adamın arkadaşları intikam hırsıyla hayvanı mızraklamaya başladılar.</p>

  <p>Son iki aslan da ani bir atakla ön sıradaki savaşçıların üstüne atıldılar ve kayaya çarpan dalgalar gibi geri püskürtüldüler. Hayvanlar hırlayarak, pençeleriyle havayı paralayarak mızrakların altında can verdiler.</p>

  <p>Sünnet kardeşleri ölen savaşçının cesedini yerden alıp kalkanının üstüne yatırdılar. Sonra, kalkanı kollarının üzerinde havadan taşıyarak, dua şarkısı eşliğinde evine taşıdılar. Tepedeki seyircilerin önünden geçerlerken, Graf Otto naşı selamlamak üzere sıkılı yumruğunu kaldırdı. Mormi'ler de assegai'lerini kaldırıp vahşi naralarla selamı aldılar.</p>

  <p>"Bir adamın ölümüyle ölen bir adam vardı." Leon daha önce onun böyle vakur bir ciddiyetle konuştuğunu hiç duymamıştı ve bir şey demedi. Üçü de bu ulvi trajediden çok etkilenmişti. Sonra Graf Otto yeniden konuşmaya başladı. "Bugün tanık olduğum şey, avla ilgili tüm inançlarımı saf dışı bıraktı. Böyle muhteşem bir hayvanla elimde sadece bir mızrak varken karşılaşmadıktan sonra kendimi nasıl gerçek bir avcı sayabilirim?" Eyerinde dönüp Leon'a baktı. "Bu bir rica değil Courtney, emirdir. Bana bir aslan bul, yetişkin, siyah yeleli bir aslan. Onunla ata binmeden karşılaşacağım. Tüfeksiz. Sadece hayvan ve ben."</p>

  <p>***</p>

  <p>O gece Sonjo köyüne kamp kurdular ve aslanın öldürdüğü savaşçıya ağıt şeklindeki tamtamları, kadınların ağlamalarını, adamların şarkılarını dinleyerek uyuyamadan yattılar.</p>

  <p>Şafak sökmeden yine at sırımdaydılar. Güneş, Rift Vadisi üstünden doğup da altın rengi ve kızıl ışıklarıyla doğuyu aydınlatınca, gözleri kamaştı. Sıcaktan paltolarını çıkarıp, kollarını sıvayarak yola devam ettiler. Bir şekilde güneşin doğuşu aslan avının hüznünü dağıttı. Duyguları canlandı, ruh halleri değişti ve keyifle etraflarındaki güzelliklere bakmaya, daha önce fark etmedikleri küçük şeylerden zevk almaya başladılar: ok gibi geçip giden bir yalıçapkınının masmavi göğsü, yükseklerde uçan bir kartalın zarafeti, ön bacaklarının üstünde anasının kanının önünde çökmüş, oburca memelerini çekiştiren, ağzından süt sızan yavru bir ceylan. Yavru kocaman yumuşak gözleriyle hiç korkmadan onların geçişini izliyordu.</p>

  <p>Bu ruh hali Eva'ya da bulaşmıştı. Binici kırbacıyla göstererek, "Ah Otto! Otlan koklayarak okuma gözlüğünü kaybetmiş bir ihtiyar gibi dolaşan şu küçük yaratığı gördün mü? Nedir o?" diye bağırdı.</p>

  <p>Her ne kadar Graf Otto'ya hitap etmiş olsa da, onun bu anı sadece kendisiyle paylaştığına dair bir hisse kapılan Leon, "O bir bal porsuğu Frâulein," diye cevap verdi. "Sevimli gibi görünse de Afrika'daki en vahşi yaratıklardan biridir. Hiç korkmaz. İnanılmaz güçlüdür. Postu o kadar serttir ki anlara ve çok daha büyük hayvanların dişlerine, pençelerine bile dayanır. Aslan bile fazla yanına yaklaşmaz. Bu hayvana sataşmak tehlikelidir."</p>

  <p>Eva menekşe gözleriyle ona bir bakış fırlatıp, tatlı bir kahkaha atarak Graf Otîo'ya döndü. "Tıpkı sana benziyormuş. Bundan sonra seni bal porsuğum diye çağıracağım."</p>

  <p>Leon acaba hangimize söylüyor, diye merak etti. İnsan bu kadınla hiçbir şeyden emin olamazdı. Mutlaka esrarengiz ya da iki anlama gelen şeyler söylüyordu. Leon kararını veremeden Eva üzengilerinin üstünde kalkıp güney ufkuna doğru bir, yer; işaret etti. "Şuradaki dağa bakın!" Yükselen güneş düz tepeli dağı iyice belirgin hale getirmişti. "Bu üstünden geçtiğimiz dağ olmalı, hani şu Masai kâhininin yaşadığı dağ."</p>

  <p>Leon, "Evet Frâulein. Lonsonyo Dağı o," diye doğruladı.</p>

  <p>Eva, "Ah Otto, çok yakınındayız!" diye bağırdı.</p>

  <p>Otto güldü. "Sana yakın geliyor çünkü oraya gitmek istiyorsun. Bana ise bir günlük mesafedeymiş gibi geldi."</p>

  <p>"Beni oraya götüreceğine söz vermiştin!" Sesi hayal kırıklığı yüzünden boğuklaşmıştı.</p>

  <p>Adam, "Gerçekten söz vermiştim," dedi. "Ama ne zaman götüreceğimi söylemedim."</p>

  <p>Eva, "O zaman şimdi söyle," dedi. "Ne zaman sevgili Otto?"</p>

  <p>"Şimdi değil. Bir an önce Nairobi'ye dönmemiz gerek. Bu gecikme bir zaaftı. Görülecek önemli işlerim var. Bu Afrika safarisi sadece zevk için değil."</p>

  <p>"Tabii ki değil." Eva yüzünü buruşturmuştu. "Senin için hep iş vardır zaten."</p>

  <p>Graf Otto epey eğlenerek, "Başka türlü' arkadaşım olmanı nasıl sağlayabilirdim?" diye sordu ve Leon bu kaba soruya öfkeyle karşılık vermemek için başını çevirdi. Ama Eva ne duymuş, ne de aldırmış gibiydi ve Graf Otto devam etti. "Belki de burada bir yer almalıyım. Doğal zenginlik kaynaklarıyla yatırım yapmak için yeni bir alan."</p>

  <p>Eva, "Peki işlerin bitince beni Lonsonyo Dağı'na götürecek misin?" diye ısrar etti.</p>

  <p>"Kolay pes etmiyorsun." Graf Otto çaresiz kalmış gibi başını salladı. "Pekâlâ. Seninle bir pazarlık edelim. Assegai ile aslanımı öldürdükten sonra seni o cadıyı görmeye götüreceğim."</p>

  <p>Eva'nın ruh hali bir kez daha hızla değişti. Bakışları donuklaştı, soğuk ve içine kapanık bir hal aldı. Leon tam maskesinin altında başka bir şey görür gibi olmuşken, kadın yine uzaklaşmış ve erişilmez olmuştu.</p>

  <p>Öğle vakti, isimsiz bir ırmağın göllendiği yerde, maun ağaçlarının altında mola verdiler. Bir saat dinlendikten sonra atları tekrar eyerlediler ama kısrağının yanında durmakta olan Eva telaşla, "Sağ üzengimdeki emniyet mandalı kilitlendi, düşersem sürüklenirim," diye bağırdı.</p>

  <p>Graf Otto, "Git bak şuna Courtney," diye emretti. "Ve bir daha da böyle bir şey olmasın."</p>

  <p>Leon dizginlerini Loikot'a bırakıp çabucak Eva'nın yanına gitti. Eva onun üzengiye erişebilmesi için biraz geri çekildi, ama yine de Leon çeliği incelerken bayağı yakınında duruyordu. At yüzünden Graf Otto, ikisini de görmüyordu. Leon, kadının haklı olduğunu gördü: emniyet mandalı kilitlenmişti. O sabah Sonjo manyatta'sından çıktıklarında açıktı, bizzat kendisi kontrol etmişti. Sonra Eva eline dokundu ve Leon'un kalbi sıkıştı. Bir an baş başa kalabilsinler diye kendisi yapmıştı demek ki bunu. Yan gözle kadına baktı. O kadar yakınındaydı ki nefesini yanağında hissediyordu. Parfüm sürmemişti, ama kedi yavrulan gibi sıcak ve tatlı bir kokusu vardı. Bir an Leon o menekşe rengi gözlerin derinliklerine baktı ve tülün ardından maskeyle gizlenmiş güzel bir kadın gördü.</p>

  <p>"O dağa gitmek zorundayım. Orada beni bekleyen bir şey var." Eva'nın fısıltısı o kadar hafifti ki Leon hayal gördüğünü bile düşünebilirdi. "O beni asla götürmeyecek. Sen götürmelisin." Sesi olabildiğince kontrolsüzdü ve sonra, "Lütfen porsuk," dedi. Bu yürek burkan yalvarışı ve ona taktığı isim Leon'un nefesini kesmişti.</p>

  <p>Graf Otto, "Mesele nedir Courtney?" diye seslendi. Her zaman tetikteydi ve bir şeyler hissetmiş olmalıydı.</p>

  <p>"Bu mandalın kilitlenmiş olmasına kızdım. Frâulein von Wellberg için tehlikeli olabilirdi." Leon bıçağını çıkarıp mandalı açtı. Eva'ya, "Artık sorun olmaz," dedi. At hâlâ görülmelerini engellediği için eyerin üstünde duran eli okşamaya cesaret etti. Kadın elini çekmedi.</p>

  <p>Graf Otto, "Atlarınıza binin! Gitmemiz gerek," diye bağırdı. "Burada yeterince oyalandık. Bugün Nairobi'ye uçmak istiyorum. Uçuş için yeterince ışık varken piste ulaşmak zorundayız." Hızla yol aldılar, ama nihayet merdiveni tırmanıp Kelebek'in kokpitine girdiklerinde güneş, kalkanının üstünde ölen bir morani gibi ufukta solmaya başlamıştı. Tecrübesiz olduğu halde Leon bile Graf Otto'nun bu vakitte uçmakla risk aldığını biliyordu. Bu mevsimde batmakta olan güneşin sağladığı aydınlık kısa ömürlü olurdu: bir saate kalmadan hava kararmış olacaktı.</p>

  <p>Rift Vadisi duvarını geçerken güneşin son ışıklarını yakalayacak kadar yüksekten uçuyorlardı, ama aşağılar çoktan mor gölgelere bürünmüştü bile. Sonra güneş aniden, sönen bir mum gibi batıp gitti ve hiç ışık kalmadı.</p>

  <p>Karanlıkta uçmaya devam ettiler, sonunda uzakta kentin ışıklarını seçer gibi oldu, karanlıkta ateşböcekleri gibi titreşiyorlardı. Polo sahasına geldiklerinde artık gece olmuştu. Graf Otto pistin üstünde birkaç tur attıktan sonra hızlanın azalttı. Aniden aşağıda iki Meerbach kamyonunun ışıkları yandı ve otlarla kaplı pist aydınlandı. Gustav Kilmer Kelebek'in motor sesini duymuş ve sevgili patronunu kurtarmak için gelmişti.</p>

  <p>Graf Otto uçağı kuluçkaya yatan bir tavuk gibi hafifçe yere indirdi.</p>

  <p>***</p>

  <p>Leon, uçakla Rift Vadisi'ndeki safari kampına gidişin ve o vahşi bizon avının safarinin başlangıcı olacağına inanmıştı. Grafın sonunda kendini yeşilliklere atmaya hazır olduğunu tahmin ediyordu. Ama tahmininde yanılıyordu.</p>

  <p>Percy Kampı'ndan dönüşlerinin ve gece vakti piste inişlerinin sonraki sabahında, Graf Otto, Tandala Kampındaki kahvaltı masasının başına önünde bir dizi mektupla oturdu. Bunlar Max Rosenthal'ın İngiliz Doğu Afrika'sı ileri gelenlerine dağıttığı mektupların cevaplarıydı.</p>

  <p>Graf Otto her mektuptan, karşısında oturan, büyük bir incelikle meyvesini yiyen Eva'ya çeviriler yaptı. Anlaşılan bütün Nairobi sosyetesi Graf Otto von Meerbach gibi birini aralarına almaya can atıyordu. Bütün diğer sınır kentleri gibi, Nairobi de eğlenmek için bahane arıyordu ve üç yıl önce Muthaiga Şehir Kulübü'nün açılışından bu yana karşılarına çıkan ilk fırsattı. Her mektupta bir de davetiye vardı.</p>

  <p>Koloni valisi onun şerefine hükümet binasında özel bir akşam yemeği verecekti. Lort Delamere, ona ve Frâulein von Wellberg'e bölgeye hoş geldiniz demek için yeni Norfolk Otel'de resmi bir balo tertipliyordu. Muthaiga Şehir Kulübü komitesi Graf Otto'yu onur üyesi yapmıştı ve Delamere'den geri kalmamak için, onlar da kulüp üyeliğine kabulü şerefine bir balo veriyorlardı. Majesteleri kralın Doğu Afrika komutanı da boş durmamıştı: Tuğgeneral Penrod Ballantyne alay lokalinde bir ziyafete davet ediyordu. Lort Charlie Warboys, çifti Rift Vadisi'ndeki elli bin dönümlük arazisinde dört günlük bir domuz avı partisine çağırmaktaydı. Nairobi Polo Kulübü de Graf Otto'ya tam üyelik vermişti ve gelecek ayın ilk cumartesi günü Kraliyet Afrika Piyadeleri'ne karşı yapacakları maçta birinci takımda oynamaya davet ediyordu.</p>

  <p>Graf Otto yarattığı heyecandan dolayı mutluydu. Onun her davet hakkında Eva'yla yaptığı tartışmaları dinleyen Leon, Nairobi'den ayrılışlarının epey gecikeceğini anlamıştı. Alman, davetlerin hepsini kabul etti ve karşılık olarak o da herkesi Norfolk'ta, Muthaiga'da veya Tandala Kampı'nda vereceği muhteşem yemeklere, ziyafetlere ve balolara davet etti. Leon artık SS Silbervogel gemisiyle neden o kadar çok yiyecek içecek gönderildiğini anlamıştı.</p>

  <p>Yine de, Grafın en çarpıcı konukseverlik örneği, kolonideki herkesin kalbini kazanan ve ona hemen mükemmel bir ev sahibi ünü kazandıran açık hava daveti oldu. Polo sahasında halka açık bir piknik düzenleyeceğini duyurdu. Vali, Delamere, Warboys ve Tuğgeneral Ballantyne gibi seçkin konukları uçaklarından biriyle getirecekti. Sonra Eva ikna kabiliyetini kullandı ve Graf ı ikna edip daveti altı ile on iki yaş arası tüm kız ve erkek çocukları da kapsayacak hale getirtti: hepsi de davete uçakla gelecekti.</p>

  <p>Bütün koloni kendinden geçmiş durumdaydı. Hanımlar bu daveti Ascot'un Afrika'daki uyarlaması haline getirmeye karar verdiler. Basit bir piknik çığ gibi büyüyerek neredeyse bir kraliyet olayı haline geldi. Lort Warboys kömür ateşinde pişirilmek üzere üç tane genç öküz hediye etti. Kadınlar Kulübü'nün tüm üyeleri evlerinde kekler, börekler pişirdiler. Lort Delamere bira temin etme işini üstlendi: Mombasa'daki fabrikaya hemen bir telgraf gönderip birkaç gün içinde büyük miktar bira gönderilmesini istedi. Davet civar bölgelerde de duyuldu ve uzak çiftliklerde yaşayan göçmen aileleri Nairobi'ye gelmek üzere hazırlık yapmaya başladılar.</p>

  <p>Kentte sadece dört tane terzi vardı ve hepsi de çok meşguldü. Ana cadde üzerindeki açık hava berberleri durmadan saç ve sakal tıraşı yapıyorlardı. Erkek okulu ve kızların gittiği manastır o günü tatil ilan etti ve sınıflarda uçağa binen her çocuğun Graf Otto'ya takdim edileceği ve günün anısına Kelebek'in mükemmel bir maketi verileceği söylentileri yayıldı.</p>

  <p>Leon da bu çılgın faaliyete katılmak zorunda kaldı. Graf Otto uçmak üzere sıraya girecek çocuklarla baş edebilmek için ikinci bir pilota ihtiyacı olduğuna karar vermişti. Onur konuklarını o uçuracaktı, ama veletlerini uçurmaya hiç hevesli değildi. Leon, adamın Eva'ya çocukların o gürültücü, yaramaz hallerinde olmalarındansa tatlı birer melek olmalarını tercih ettiğini söylediğini duymuştu.</p>

  <p>"Courtney, sana uçak kullanmayı öğreteceğime söz vermiştim."</p>

  <p>Leon gafil avlanmıştı. Bizon avından bu yana ilk kez uçuş hakkında konuşuyorlardı ve Leon sözünü tamamen unuttuğuna inanmaya başlamıştı. "Hemen piste gidelim. Courtney, bugün uçmayı öğreneceksin!"</p>

  <p>***</p>

  <p>Leon, Arı'nın kokpitinde Graf Otto'nun yanına oturdu ve adam her aygıtın, her düğmenin, bütün göstergelerin ve kumanda kollarının işlevini ve çalıştırılmasını anlatırken can kulağıyla dinledi. Önceden teorik bilgisi olduğu için bütün karmaşıklığa rağmen sistemi çabuk öğrenmişti. Graf Otto, onun az önce öğrendiği her şeyi tekrar edişini duyduktan sonra gülüp, başını salladı. "Ja! Uçarken ben izlemişsin. Çabuk öğreniyorsun Courtney. Çok iyi!"</p>

  <p>Leon, onun iyi bir hoca olacağını düşünmediğinden Grafin ayrıntılardaki hassasiyetine ve sabrına şaşırmıştı. Motoru açıp kapamayı öğrendikten sonra, hemen yerde taksi yapmaya başladılar: çapraz rüzgârda, rüzgâr altında ve rüzgâra karşı. Leon artık kumandaları ve koca makinenin onlara verdiği tepkileri algılamaya başlamıştı, tıpkı atın dizginleri ve üzengileri gibiydiler. Yine de Graf Otto deri bir uçuş başlığı fırlatınca şaşırdı. "Tak kafana." Polo sahasının ucuna gittiler ve motorun sesini bastıracak şekilde, "Burnu rüzgâra ver!" diye bağırdı. Leon sancak dümene asıldı ve iki iskele motoruna gaz verdi. Makineye manevra yaptırmak için zıt yöne itmek gerektiğini öğrenmişti bile. Arı kolayca döndü ve burnunu rüzgâra verdi.</p>

  <p>Graf Otto kulağına, "Uçmak istiyor musun? Uç öyleyse!" diye haykırdı.</p>

  <p>Leon, adama dehşet içinde, inanamaz gözlerle baktı. Daha çok erkendi. Henüz hazır değildi. Biraz daha zamana ihtiyacı vardı.</p>

  <p>Graf Otto, "Gott in Himmet.[<i>Aman Tanrım.</i>] diye bağırdı. "Ne bekliyorsun? Uçursana şunu!"</p>

  <p>Leon derin bir nefes aldı ve gaz verdi. Hepsini sonuna kadar açıp bütün motorların senkronize hale gelmesini bekledi. Arı, otobüse yetişmeye çalışan yaşlı bir hanım gibi önce yavaş yavaş ilerlemeye, sonra da biraz hızlanarak nihayet koşmaya başladı. Leon kumanda kolunun ellerinde canlandığını hissetti. Yaklaşan uçuşun hafifliğini, parmak uçlarında, ayaklarının altındaki pedallarda ve ruhunda duydu. Kesin bir güç ve hâkimiyet hissiydi. Kalbi rüzgârla birlikte şarkı söylemeye başladı. Uçağın burnu pistin dışına çıkar gibi oldu ve Leon pedala dokunarak düzeltti. Arı'nın altında hafifçe zıpladığını hissediyordu. Uçmak istiyor, diye düşündü. İkimiz de uçmak istiyoruz!</p>

  <p>Yanında oturan Graf Otto küçük bir el hareketi yaptı ve Leon ne demek istediğini anladı. Kumanda kolu parmaklarının arasında titriyordu ve yavaşça ileri itti. Arkasındaki kocaman kuyruk yerden yükseldi ve Arı sürtünmenin azalışına zarafetle karşılık verdi. Leon uçağın hız kazandığını hissetti ve Graf Otto bir işaret daha verdiğinde o çoktan kumanda kolunu geriye çekmeye başlamıştı. Tekerlekler bir iki kere zıpladı ve sonra uçak uçmaya başladı. Leon burnunu kaldırıp ilerideki ufka yöneltti, tırmanışa geçtiler. Yükseldikçe yükseldiler. Yandan aşağıya bir göz atınca toprağın hızla uzaklaşmakta olduğunu gördü. Uçuyordu. Elleri kumandada, ayakları pedaldaydı. Gerçekten uçuyordu. Sevinçle yukarılara baktı.</p>

  <p>Graf Otto onaylarcasına başını sallayıp, sonra uçağı artık düzeltmesini işaret etti. Leon kumandayla pedala aynı anda hükmederek Ari'yi dengeye getirdi ve uçak uslu uslu itaat etti.</p>

  <p>Graf Otto yine başını salladı ve Leon dayanabilsin diye bağırarak, "Bazılarımız saçımızda rüzgâr ve gözlerimizde yıldız ışıklarıyla doğarız," dedi. "Bence sen de bizlerden biri olabilirsin Courtney."</p>

  <p>Graf Otto'nun talimatlarıyla Leon geniş bir daire çizdi ve piste yaklaştı. Daha makineyi nasıl yavaşlatacağını ve aynı anda yere nasıl ineceğini öğrenmemişti. Burnu havaya kaldırması ve hızı azaltıp kendi ağırlığıyla alçalmayı beklemesi gerekiyordu. Oysa Leon burnu aşağı çevirip büyük bir hızla tarlaya doğru dalışa geçti. Bir gümbürtüyle yere çarpıp tekrar havaya fırladığında Arı hâlâ uçuyordu. Kolları sonuna kadar açıp tekrar yükselmesi gerekti. Arkadan Graf Otto gülüyordu. "Daha öğrenecek çok şeyin var Courtney. Bir daha dene."</p>

  <p>İkinci yaklaşımda daha iyiydi. Arı muazzam kanat açıklığıyla yavaşlamış olarak iniyordu. Polo sahasının etrafındaki çitin on metre üstünden geçti, hızı yetmiş dört kilometre olarak görünüyordu. Uçağın burnunu kaldırdı ve yere konsun diye bıraktı. Dişlerini takırdatan bir darbeyle yere kondular, ama uçak bu sefer zıplamadı ve Graf Otto yine güldü. "Güzel! Çok daha iyi! Bir tur daha at."</p>

  <p>Leon çabuk alışıyordu. Sonraki üç inişin her biri öncekinden daha iyi oldu ve dördüncüsünde mükemmel bir şekilde üç tekerin üstüne kondu, ana gövdeyle kuyruk bölümü yere aynı anda değmişti.</p>

  <p>Graf Otto, "Mükemmel!" diye bağırdı. "Hangara doğru taksile!"</p>

  <p>Leon başarısından başının döndüğünü hissetti. İlk uçuş günü zaferle sonuçlanmıştı ve ileriki günlerde de bunu geliştirmeyi hevesle bekleyeceğini biliyordu.</p>

  <p>Ari'yi hangarın önünde çevirdikten sonra motorları kapatmak için yakıt mandalına uzandı, ama Graf Otto engel oldu. "Hayır! Ben iniyorum ama sen kalıyorsun."</p>

  <p>"Anlamadım." Leon şaşırmıştı. "Ne yapmamı istiyorsunuz?"</p>

  <p>"Sana uçmayı öğreteceğime söz vermiştim ve bunu yaptım. Şimdi git ve uç Courtney ya da git ve kendini öldür. Benim için fark etmez." Graf Otto von Meerbach kokpitin yanından atlayıp gözden kayboldu, üç saatlik eğitimden sonra Leon'u ilk yalnız uçuşuyla baş başa bırakmıştı.</p>

  <p>Leon'un uzanıp kumanda kolunu tutması için vücudunu ve beynini zorlaması gerekti. Zihni karmakarışıktı. Az önce öğrendiği her şeyi unutmuştu. Rüzgârı kuyruktan alarak kalkış için ilerlemeye başladı. Arı gitti, gitti ve öyle bir hız kazandı ki sonunda ancak çite çarpmasından hemen önce kendini yukarı atabildi. Çiti bir metreyle sıyırmıştı, ama en azından uçuyordu. Omzunun üstünden bir göz attı ve Graf Otto'nun yumruklarını kalçalarına dayamış, başını arkaya atmış ve gülmekten kırılır vaziyette hangarın önünde durduğunu gördü.</p>

  <p>"Harika bir mizah duygun var von Meerbach. Bizonları özellikle yaralıyorsun ve tamamen acemi birini kendini öldürsün diye gökyüzüne yolluyorsun. Sırf gülmek için!" Fakat öfkesi gelip geçiciydi ve hemen unuttu. Tek başına uçuyordu. Yeryüzü ve gökyüzü sadece ona aitti.</p>

  <p>Hava parlak ve küçük bir gümüş rengi bulut dışında açıktı. Ari'nin biraz daha havalanmasını sağlayıp buluta doğru gitmeye başladı. Neredeyse kara kadar katı görünüyordu ve hemen üstünden geçti. Sonra dönüp bir daha geldi ve bu sefer, sanki oraya konacakmış gibi tekerlekleriyle gümüş dalgaların tepesine değmeyi başardı. "Bulutlarla oynamak!" diye coştu. "Tanrılarla melekler de böyle mi vakit geçirir?" Bulutun içine daldı ve birkaç saniye gümüş dumanların arasında önünü göremedi, sonra yeniden güneşe çıkıp sevinçle güldü. Dikine dalışa geçti ve büyük kara parçası hızla yaklaşmaya başladı. Uçağı doğrulttu, tekerlekler ağaç tepelerini sıyırarak geçmişti. Karşısına geniş Athi Düzlükleri çıkınca biraz daha alçaldı. Yerden on metre yükseklikte ve saatte yüz yetmiş kilometre hızla ağaçsız doğanın üzerinden uçtu. Vahşi hayvan sürüleri aşağıda birbirini çiğniyordu. O kadar alçaktan uçuyordu ki dörtnala koşan bir zürafanın öne uzanmış boynuna çarpmamak için sol kanat ucunu kaldırması gerekmişti.</p>

  <p>Tekrar gökyüzüne tırmanıp Ngong Tepelerine doğru yöneldi. Dört kilometre uzaktan Tandala Kampı'nın saz damlarını tanıdı. Kampın üstünden o kadar alçaktan geçti ki şaşkınlık içinde ona bakakalan kamp personelinin yüzlerini seçebiliyordu. Manyorö ve Loikot da oradaydı. Kokpitin yan tarafından sarkıp onlara el salladı, onlar da dans edip zıplayarak aynı heyecanla karşılık verdiler.</p>

  <p>Yüzler arasında tanıdık beyaz bir yüz aradı ve kadının orada olmadığını anlayınca hayal kırıklığına uğradı. Piste doğru döndü ve atı gördüğünde Ngong Tepelerini aşmak üzereydi. Eva'nın her zaman tercih ettiği gri kısrak tam karşısındaydı. Sonra Eva'nın da atın yanında durduğunu fark etti. Parlak sarı bir bluz giymiş, geniş kenarlı hasır bir şapka takmıştı. Başını kaldırıp yaklaşan uçağa baktı, ama herhangi bir harekette bulunmadı.</p>

  <p>Tabii, benim olduğumu bilmiyor ki. Graf Otto sanıyor. Leon kendi kendine gülümseyip ona doğru alçaldı. Gözlüğü başına kaldırdı ve kokpitin yanından sarktı. Kadına o kadar yaklaşmıştı ki onun kendisini hemen tanıdığını fark etti. Başını arkaya atarak gülünce bembeyaz dişleri ortaya çıktı. Şapkasını çıkarıp uçak fırtına gibi üstüne gelirken salladı, o kadar yakındılar ki kısrak zıplayıp korkuyla Eva'ya kafa attı. Leon ise Eva'nın gözlerinin rengini dahi görebildiği için mutluydu.</p>

  <p>Tekrar yukarı tırmanırken oturduğu yerde dönüp Eva'ya baktı. Eva hâlâ el sallıyordu. Onun kokpitte yanında olmasını isterdi. Keşke uzanıp ona dokunabilseydi. Sonra yanındaki dolapta duran işaret defterini hatırladı. Graf Otto bir sayfasını çizimle bir şey göstermek için kullanmıştı. Yanında da bir kalem duruyordu. Defteri dizlerinin arasına kıstırdı ve bir eliyle kumandaları idare ederek, "Benimle Lonsonyo Dağı'na uç. Porsuk," yazdı. Sayfayı yırtıp küçücük katladı. Defterin durduğu dolapta, her biri iki metre uzunluğunda kırmızı mesaj kurdeleleri de vardı. Birini çekip aldı. Kurdelenin bir ucu bilye büyüklüğünde bir kurşunla ağırlaştırılmıştı ve diğer ucunda da küçük, düğmeli bir kese vardı. Katlanmış kâğıdı keseye koyup ağzını kapattı ve Ari'yi geri döndürdü.</p>

  <p>Eva hâlâ tepedeydi, ama artık gri kısrağın üstündeydi. Arı'nın geri geldiğini görmüş ve üzengilerin üstünde kalkmıştı. Leon çabucak bir hız ve yükseklik hesabı yapıp işaret kurdelesini kokpitin yanından aşağı bıraktı. Kurdele rüzgârla açılarak aşağı doğru süzüldü.</p>

  <p>Eva kısrağı çevirdi ve dörtnala düşen kurdelenin peşinden gitti. Leon küçük bir daire çizip tekrar ona doğru uçtuğunda kadının eyerden inip kurdeleyi almış olduğunu gördü. Eva keseyi açtı, notu çıkardı, okudu ve başını çılgınca sallayarak iki kolu havada zıplamaya başladı. Gülerken yine dişleri parlıyordu.</p>

  <p style="text-align: center;">&nbsp;<img alt="wsa" src="../Images/wsa.gif" /></p>
</body>
</html>
