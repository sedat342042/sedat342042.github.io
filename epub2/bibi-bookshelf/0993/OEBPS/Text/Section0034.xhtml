<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <p>Leon'un bir sonraki görevi, her biri konuğunu ava çıkarmayı düşündüğü yerlerde olmak üzere, dört tane doğal iniş pisti bulmaktı. Graf Otto ayrıntılı talimatlar yollamış, gereken ebatları ve rüzgâr yönünden hangi konumda olmaları gerektiğini belirtmişti. Uygun yerleri bulduktan sonra yanına bir yer ölçüm aleti alarak pistleri adımladı. Bu arada Hennie du Rand da ağaçların kesilip zeminin düzleştirilmesi için civar köylerden yüzlerce adam bulmuştu. Bazı yerlerde akkarınca yuvalarını dinamitlemek zorunda kalmış, kimi zaman da sayısız karıncayiyen yuvasıyla kuru dere yatağını doldurtmuştu. İşi biten pistin iki yanına havadan görülebilsin, diye sönmüş kireçle çizgiler çekiyordu. Sonra da Gustav’ın verdiği rüzgâr hortumunu dikiyordu. Hortum, ham kütükten yapılma direğin üstünde rüzgârla şişip gururla salınıyordu.</p>

  <p>Hennie bu işlerle uğraşırken, Max Rosenthal da Graf Otto'nun tarif ettiği şık kampların binalarını inşa ediyordu. Leon her şeyin konuklar gelmeden hazır olması için iki adamı da çok sıkıştırmaktaydı. Sonunda başardılar, ama Graf Otto von Meerbach'ı taşıyan transatlantiğin Kilindini açıklarına demirlemesinden ancak birkaç gün önce.</p>

  <p>***</p>

  <p>Leon, Alman yolcu transatlantiği SS Admiral ufukta belirir belirmez karşılamak üzere yola çıkan kılavuz teknenin kaptanını kandırmış ve kendisi de tekneye binmişti. Deniz sakin olduğu için kılavuz tekneden gemiye geçmek kolay oldu. Merdivenden yukarı çıkarken dördüncü kaptan tarafından durduruldu. Müşterisinin adını verince adamın tutumu hemen değişti ve Leon'a köprüye kadar eşlik etti.</p>

  <p>Leon, Kermit'in tarifinden Graf Otto von Meerbach'ı görür görmez tanıdı. Adam köprü üstünde durmuş, Cohiba purosunu içerek ona çok saygılı davranan kaptanla sohbet ediyordu. Devasa transatlantik yanaşmak üzere manevra yaparken köprü üstüne çıkmasına izin verilen yegâne yolcu Graf Otto'ydu. Leon birkaç dakika inceledikten sonra yanına gidip kendini tanıttı.</p>

  <p>Graf Otto şık, krem rengi tropikal birtakım giymişti. Kermit'in dediği gibi meşe ağacı kadar iri ve sıkıydı. Sadece kastan ibaretmiş gibi görünse de, sınırsız güç ve para sahibi insanlara has bir duruşu ve aşın özgüveni vardı. Klasik anlamda yakışıklı sayılmazdı; aksine hatları sert ve inatçıydı. Ağzı büyüktü, ama köşesinden sağ kulağına kadar uzanan buruşuk beyaz düello yarası izi yüzünden çarpık bir küçümseme tebessümüyle donup kalmış gibiydi. Mat yeşil gözlerinde uyanık ve zekice bir parıltı vardı. Sol elinde bir Panama şapkası tutuyordu, ama o an için başı açıktı. Kafası biçimli ve orantılıydı; gür, kısa kesilmiş saçları parlak kızıl renkteydi.</p>

  <p>Leon hemen kararını verdi. Sıkı ve zorlu bir adamdı karşısındaki. "Graf Otto vön Meerbach'la konuşmak şerefine mi nail oluyorum?" Hafif bir baş selamı vererek.</p>

  <p>"Jawohl, evet. Siz kimsiniz, sorabilir miyim?" Kontun sesi gür, tınısı diktatörceydi.</p>

  <p>"Ben Leon Courtney efendim, av rehberiniz. İngiliz Doğu Afrika'sına hoş geldiniz."</p>

  <p>Graf Otto tepeden bakan bir tebessümle sağ elini uzattı. Leon elin güçlü aynı zamanda tersinin altın rengi çillerle ve kıvırcık kızıl kıllarla kaplı olduğunu gördü. Orta parmağına üstünde koca bir elmas bulunan altın bir yüzük takmıştı. Leon kendini tokalaşma için kastı. Ezici olacağını biliyordu.</p>

  <p>"Bay Kermit Roosevelt ve Prenses Isabella von und zu Hohenzollem'le konuştuğumdan beri sizinle tanışmayı bekliyordum Courtney." Leon bu kıllı koca elle baş edebileceğini anlamıştı, ama bunun için bütün gücünü toplaması gerekiyordu. "Her ikisi de sizden övgüyle bahsetti. Umarım bana da güzel avlar yaşatırsınız, ya?" Adamın İngilizcesi mükemmeldi.</p>

  <p>"Elbette efendim. Ben de öyle olacağını umuyorum. Her tür hayvan için lisans çıkarttırdım. Fakat en çok hangileriyle ilgilendiğinizi söylemeniz gerek. Aslanlarla mı? Fillerle mi?" Sonunda Graf Otto elini bıraktı ve kan dolaşımı tekrar normale dönünce eli o kadar çok acıdı ki ovuşturmamak için Leon'un tüm iradesini kullanması gerekti. Mat yeşil gözlerde bir saygı belirtisi hisseder gibi olmuştu. Canının acıdığını hiç belli etmese de onun elinin de uyuşmuş olduğunu biliyordu.</p>

  <p>Graf Otto aynı dilde, "Almancanız çok iyi, ama zaten bana da öyle söylenmişti. "Sorunuza gelince, o hayvanların her ikisiyle de ilgileniyorum, ama özellikle aslanlarla. Kitchener'in Mehdi'yle yaptığı savaş sırasında babam Kahire'de elçiydi. Bu sayede Etiyopya ve Sudan'da avlanma imkânı buluyordu. Kara Orman'daki av köşkümde pek çok aslan postu var, ama artık eskidiler ve bazılarını güveler, kurtlar yedi. Burada siyahların aslanı mızrakla avladığını duymuştum. Bu doğru mu?"</p>

  <p>"Öyle efendim. Masai'ler ve Samburular için genç savaşçıların cesaretlerini ve erkekliklerini kanıtlama törenidir."</p>

  <p>"Bu şekilde yapılan bir ava tanık olmak isterdim."</p>

  <p>"Sizin için ayarlarım efendim."</p>

  <p>"Güzel, fakat büyük fildişleri de istiyorum. Söylesenize Courtney, sizce Afrika'daki en tehlikeli vahşi hayvan hangisi? Aslan mı, yoksa fil mi?"</p>

  <p>"Graf Otto, yaşlı Afrikalılar en tehlikeli hayvan sizi öldüren hayvandır der."</p>

  <p>"Ja, anladım. Tipik bir İngiliz esprisi." Kıkırdadı. "Ama sizin fikriniz ne Courtney? Hangisi?"</p>

  <p>Leon'un gözünün önüne Percy'nin boynuzun ucunda havalanışı geldi ve gülümsemesi kesildi. Ciddi bir sesle, "Bizon," dedi. "Benim oyum sık çalıların içindeki yaralı bir bizona."</p>

  <p>"Yüz ifadenizden içinizden geleni söylediğinizi tahmin edebiliyorum. Bu bir İngiliz esprisi değildi, nein? Demek ki fil ve aslan avlayacağız, ama en çok da bizon."</p>

  <p>"Bu hayvanları bulabilmek için elbette elimden gelenin en iyisini yapacağım efendim, ama vahşi hayvanlar olduklarını ve çoğu zaman şans gerektiğini de anlıyorsunuzdur sanırım?"</p>

  <p>Graf Otto, "Ben hep şanslı bir erkek olmuşumdur," diye cevap verdi. Böbürlenmiyor, bir gerçeği dile getiriyordu.</p>

  <p>"Bu en saf insanlar için bile, çok açık bir gerçek efendim."</p>

  <p>"Ve sizin öyle biri olmadığınız da çok açık Bay Courtney."</p>

  <p>İlk raunda birbirlerini tartan iki ağır sıklet boksörü gibi gözlerini birbirine kenetlenmiş olarak gülümsediler, ikisi de gardım indirmiyor, seri değerlendirmeler yaparak aralarındaki elektriğin durumuna göre pozisyon değiştiriyorlardı.</p>

  <p>Sonra beklenmedik bir şekilde Leon sıcak tropikal havaya kansan parfüm kokusunu algıladı. Hafif ve etkileyici bir kokuydu, kırılan sandıktan düşen o ipek çamaşırı eline aldığı zaman duyduğu kokunun aynısıydı. Sonra Graf Otto'nun gözünün arkasında bir yere çevrildiğini gördü. Leon da onun bakışlarını takip ederek arkaya baktı.</p>

  <p>Kadın oradaydı. Kermit'in mektubunu okuduğundan beri bu tanışmayı bekliyordu, ama yine de bu ana hazır değildi. Göğsünde, kafese kapatılmış bir kuşun kanat çırpışı gibi bir hareket oldu. Nefesi kesildi.</p>

  <p>Kadının güzelliği arkadaşının tarifini yetersiz kılıyordu. Kermit sadece bir konuda yanılmamıştı: gözleri. Derin mavi gözleri vardı. Çok iriydiler ve kapattığı zaman birbirine değen uzun, sık kirpiklerle çevrelenmişlerdi. Alnı geniş ve yüksek, çene kemiği zarifti. Dolgun dudakları bir tebessümle aralandığında küçük, bembeyaz dişleri parlıyordu. Samur gibi siyah saçları da pırıl pırıldı. Saçını arkaya doğru toplamıştı, ama küçük şık şapkasının altından kaçan bir bukle tek gözünü kapatıyor, birkaç yumuşak bukle de minik pembe kulaklarına iniyordu. Neredeyse Leon'un omzuna gelecek kadar uzundu, ama Leon belini iki eliyle sarabilirdi.</p>

  <p>Fitilli kadife ceketinin kabarık kolları dirsekten aşağısını açıkta bırakıyordu. Göründüğü kadarıyla kolları biçimli ve binicilere yakışır şekilde hafifçe kaslıydı. Biçimli, uzun, uçlara doğru incelen parmaklarıyla çok zarif sanatçı elleri vardı. Uzun eteğinin altından yılan derisi binici çizmelerinin sivri uçlan görünüyordu. Leon o pahalı derinin içindeki ayakların da eller kadar biçimli olduğunu düşündü.</p>

  <p>Otto, "Eva, seni Herr Courtney'le tanıştırabilir miyim? Bu küçük Afrika maceramızda bizimle ilgilenecek olan avcı kendisi. Herr Courtney, Frâulein von Wellberg'le tanıştırayım," dedi.</p>

  <p>Leon, "Enchanted Frâulein," diye cevap verdi. Kadın da gülümseyerek öpmesi için sağ elini uzattı. Leon'un tuttuğu el sıcak ve diriydi. Başını eğip dudaklarını kadının eline yaklaştırdı, sonra bıraktı ve bir adım geri çekildi. Kadın gerekenden sadece bir an daha uzun bakmıştı yüzüne. Leon o gözlerin derinliklerine bakınca esrarengiz ve imalarla dolu olduklarını fark etti. Sanki gizli derinliklerini tamamen kavrayamayacağı bir havuza bakar gibi olmuştu.</p>

  <p>Kadın, Graf Otto'yla konuşmak üzere başını çevirince, Leon o güne kadar hiç bilmediği karmaşık garip bir duyguya kapıldı. Sanki göz açıp kapayana kadar sınırsız değerde bir şey keşfetmiş ve neredeyse aynı anda elinden kaçırmış gibiydi. Graf Otto kocaman çilli elini Eva'nın narin beline koyup kadını kendine çektiğinde ve Eva da ona gülümsediğinde, Leon ağzına yanık barut tadı veren bir duyguyla adamdan nefret etti.</p>

  <p>***</p>

  <p>Graf Otto'yla güzel arkadaşının yanlarında fazla eşya olmadığı için kıyıya transfer işlemleri çabuk bitti. Sadece on, on iki tane büyük sandık ve Graf Otto'nun tüfekleriyle cephanelerinin bulunduğu konteynerlar vardı. Diğer her şey önceden gönderilmişti. Bütün eşyalar kıyıda hazır bekleyen büyük Meerbach kamyonuna yüklenince Graf Otto kendisini karşılamak üzere dizilmiş olan Wieskirche personelini selamladı. Adamlarına karşı bir babanın küçük çocuklarına davrandığı gibi davranıyordu: her birine tek tek adıyla hitap etmiş, her birine küçük, kişisel espriler yapmıştı. Adamları da onun bu lütuflarına kuklalar gibi eğilip bükülerek, kıkırdayarak şükranla karşılık verdi. Leon, adamlarının Graf Otto'ya Tanrı'ymış gibi taptıklarını gördü.</p>

  <p>Sonra Leon'a döndü. "Yardımcılarınızı tanıtabilirsiniz." Leon, Hennie ile Max'i yanına çağırdı. Graf Otto onlara da aynı rahat, lütufkâr tavırla davrandı ve Leon onların da neredeyse anında adamın büyüsüne kapılışlarını izledi. İnsanların gönlünü almakta ustaydı, ama Leon ona karşı çıkan ya da hayal kırıklığına uğratan birine karşı merhametsiz ve kindar olacağını da tahmin ediyordu.</p>

  <p>"Sehr gut, meine Kinder. Çok güzel çocuklar. Artık Nairobi'ye gidebiliriz," dedi. Meerbach teknisyenleriyle birlikte Hennie, Max ve İsmail de bekleyen kamyonun arkasına tırmandılar, Gustav direksiyona geçti ve dev araç kükreyerek Nairobi'ye doğru yola çıktı.</p>

  <p>Graf Otto, "Courtney, av arabasında sen de bizimle olacaksın," dedi. "Fraulein von Wellberg yanımda oturur, sen de arkada oturur yolu tarif edersin, görülmesi gereken yerleri gösterirsin." Kadını özenle ön koltuğa yerleştirdi, kucağına moher bir şal Örttü, rüzgâra karşı gözlük taktı, kusursuz ellerini güneşten korumak için oğlak derisi eldiven giydirdi ve şapkası uçmasın diye de ipek eşarbını güzelim çenesinin altından bağladı. Nihayet koltuğunun arkasındaki askıda duran üç tüfeği de kontrol ettikten sonra direksiyonun başına oturup gözlüğünü taktı, motoru çalıştırdı ve kamyonun peşinden hızla yola koyuldu. Arabayı çok hızlı, ama rahat ve ustaca sürüyordu. Leon, Eva'nın hızla alınan bir virajda, araba lastiklerini öttürerek savrulduğunda veya art arda gelen tümseklerde hopladığında kapı koluna eklemleri beyazlaşacak kadar yapıştığına birkaç kez tanık oldu, ama kadının yüz ifadesi hiç değişmemişti.</p>

  <p>Kıyıdan uzaklaşıp yükseklere ulaşınca vahşi doğaya girmiş oldular; ceylan ve antilop sürülerinin arasından hızla geçmeye başladılar. Eva arabanın hızını unutmuştu, hayvanları ve onların korkuyla kaçıştıklarını görünce gülerek ellerini çırptı.</p>

  <p>"Otto!" diye bağırdı. "Şu küçük şirin hayvanlar nedir, hani şu keyifli keyifli hoplayıp zıplayanlar?"</p>

  <p>Graf Otto rüzgârın sesini bastırmak için bağırarak, "Frâulein'ın sorusuna cevap verin Courtney," diye bağırdı.</p>

  <p>"Onlar Thomson ceylanı Frâulein. İleriki günlerde binlercesini göreceksiniz. Bu ülkedeki en yaygın türdür. Öyle hoplayıp zıplamaları da bölgedeki diğer ceylanlara tehlikede olduklarını haber verme yollandır."</p>

  <p>"Otto arabayı durdur lütfen. Onları resmini yapmak istiyorum."</p>

  <p>"Nasıl istersen güzelim." Graf Otto keyifle omuz silkip arabayı kenara çekti. Eva çizim defterini kucağına yerleştirdi. Kömür kalemi sayfada hareket etmeye başladı ve Leon belli etmeden uzanıp bakınca kusursuz bir çizim gördü. Zıplayan hayvan sırtı kavislenmiş, dört bacağı dümdüz aşağı uzanmış olarak mucizevi bir şekilde kâğıtta belirivermişti. Eva von Wellberg yetenekli bir sanatçıydı. Önceden gönderilmiş olan şövaleyi, pastel ve yağlıboya kutularını hatırladı. O sırada pek dikkat etmemişti, ama şimdi önemli olduklarını anlıyordu.</p>

  <p>O andan itibaren yolculuk Eva'nın çizim istekleri doğrultusunda sık sık kesilir oldu: bir akasya ağacının üst dallarında tünemiş olan kartal, yanında üç sevimli yavrusuyla güneşli bozkıra sere serpe yatmış olan dişi çita. Her ne kadar kadına ayak uydursa da, ilerleyen zamanlarda Graf Otto'nun- bunlardan sıkılmaya başladığı ortaya çıktı. Son durdukları yerde arabadan inip tüfeklerden birini aldı. Arabanın yanında durarak beş atışta beş tane ceylan vurdu. İnanılmaz bir erkeklik gösterisiydi. Leon bu tür gereksiz katliamlardan hoşlanmadığı halde medeni bir ses tonuyla, "O ölü hayvanları ne yapmamızı istersiniz efendim?" diye sordu.</p>

  <p>Graf Otto tüfeği yerine yerleştirirken aldırmaz bir tavırla, "Bırakın öylece kalsınlar," dedi.</p>

  <p>"Yakından bakmak istemez misiniz efendim? Bir tanesinin çok güzel boynuzlan vardı."</p>

  <p>"Nein. Daha çok var diyorsunuz. Bırakalım bunları akbabalar yesin. Ben sadece tüfeğimi kontrol ediyordum. Hadi gidelim artık."</p>

  <p>Leon, Eva'nın renginin kaçtığını, dudaklarının büzülmüş olduğunu fark etti. Bunu durumu onaylamayışına verdi ve kadın hakkındaki olumlu düşünceleri biraz daha arttı.</p>

  <p>Graf Otto'nun dikkati yoldaydı ve Eva da köprü üstündeki ilk karşılaşmalarından beri bir daha doğrudan Leon'a bakmamıştı. Hatta konuşmamıştı da, bütün sorularını, düşüncelerini Graf Otto aracılığıyla iletiyordu. Leon bunu merak etti. Belki kadın doğal olarak aşırı çekingendi veya adam onun başka erkeklerle konuşmasını istemiyordu. Ama sonra Eva'nın Gustav'la dostça konuştuğunu ve Kilindini'de tanıştırıldıkları zaman Max ve Hennie ile gayet rahat sohbet ettiğini hatırladı. O zaman neden Leon'a karşı bu kadar uzak ve mesafeliydi? Arka koltuktan belli etmeden onu rahatça inceleyebiliyordu. Eva bir iki defa koltuğunda rahatsız olup dönmüş ya da farkında olmadan eşarptan kurtulan birkaç saç buklesini geri itmişti ve Leon'a dönük olan yanağı her seferinde onun ilgisinin farkında olduğunu gösterecek şekilde pembeleşiyordu.</p>

  <p>Vakit öğleyi geçtikten sonra başka bir tozlu virajı daha geçtiler ve Gustav'ın kenarda onları beklediğini gördüler. Adam eliyle durmaları için işaret etti ve Graf Otto kenara çekince koşarak gelip, "Affedersiniz efendim, ama yemeğiniz hazır, buyurmak ister miydiniz?" dedi. İki yüz metre ötede kamyonun park ettiği ağaçlıklı yeri gösteriyordu.</p>

  <p>Graf Otto, "Güzel. Açlıktan ölüyordum," diye cevap verdi. "Marşpıyere atla Gustav, seni de götüreyim." Gustav da arabanın yanındaki çıkıntıya tırmandı ve yoldan çıkıp kamyonun durduğu yere gittiler.</p>

  <p>İsmail dört ağacın arasına bir tente germiş ve altına bir masayla kamp iskemleleri yerleştirmişti. Kar beyazı keten örtünün üzeri gümüş ve porselen servis takımlarıyla donatılmıştı. Onlar arabadan inip tutulan kaslarını açarken İsmail kırmızı fesiyle beyaz entarisinin içinde sırayla hepsine sıcak su dolu bir leğen, lavanta kokulu sabun ve kolundaki beyaz havluyu uzattı.</p>

  <p>Yıkandıktan sonra Max hepsini sofraya buyur etti. Sofrada tabaklar dolusu salamla peynir çeşidi, sepet sepet siyah ekmek, tereyağı çömlekleri ve gümüş bir servis tabağında da bol bol Rus havyan vardı. Max servis masasında bekleyen şarap şişelerinden birini aldı ve canlandırıcı san Gewürztraminer'i uzun ayaklı kadehlere koymaya başladı.</p>

  <p>Eva zarif bir şekilde bir şeyler yedi. Birkaç yudum şarap içti ve bir bisküvinin üzerine bir kaşık havyar sürdü, ama Graf Otto'nun iştahı yerindeydi. Yemeğini bitirdikten sonra iki şişe Gewürztraminer'i kendi başına devirdi, salamla peynir tabaklarının altından girip üstünden çıktı. Tekrar direksiyon başına geçip Nairobi'ye doğru yola koyulduğunda şarapların kötü bir etkisi olmuş gibi görünmüyordu, ama hızı adamakıllı artmış, kahkahası zapt edilemez olmuş ve espri anlayışı bayağılaşmıştı.</p>

  <p>Yolun kenarında tek sıra halinde, başlarında saz balyalarıyla yürümekte olan bir grupla karşılaşınca Graf Otto arabayı onların hızına uydurdu ve kızların çıplak göğüslerini açıkça seyretmeye başladı. Tekrar hızlandığında da sağ elini sahiplenici ve samimi bir tavırla Eva'nın kucağına koydu. Eva bileğinden tutup elini tekrar direksiyona bıraktı. İfadesiz bir sesle, "Yol tehlikeli Otto," dedi ve Leon, adamın Eva'ya yaptığı hakaret yüzünden öfkeyle doldu. Kadını korumak için araya girmek istiyordu, ama şarabın Graf Otto'yu ne yapacağı bilinmez ve tehlikeli bir hale soktuğu belliydi. Eva'nın hatırı için kendini frenledi.</p>

  <p>Fakat sonra bütün kızgınlığı Eva'ya yöneldi. Neden kendisine böyle davranmasına izin veriyordu. Fahişe değildi. Sonra, birden aslında öyle olduğunu fark etti. Üst düzey bir fahişeydi. Graf Otto'nun oyuncağıydı ve birkaç gereksiz süse, ucuz mücevhere ve muhtemelen bir orospu ücretine karşı bedenini ortaya koymuştu. Leon, onu küçümsemek istedi. Ondan nefret etmek istedi, ama bir anda aklına gelen bir düşünceyle bundan vazgeçti: kadın fahişeyse kendisi de öyleydi. Kendini ve hizmetlerini pazarladığı prensesle diğer kadınları hatırladı.</p>

  <p>Kendine ve Eva'ya karşı adil olmaya çalışarak, hepimiz bir şekilde canımızı kurtarmak zorundayız, diye düşündü. Eğer Eva fahişeyse hepimiz öyleyiz demektir. Fakat bunların hiçbirinin konuyla ilgisi olmadığını biliyordu. Eva'dan nefret etmek veya onu hor görmek için zaten çok geçti, çünkü ona umutsuzca âşık olmuştu bile.</p>

  <p style="text-align: center;">&nbsp;<img alt="wsa" src="../Images/wsa.gif" /></p>
</body>
</html>
