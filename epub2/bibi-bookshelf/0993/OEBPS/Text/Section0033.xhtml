<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <p>Tarifesiz Alman buharlı gemisi SS Silbemogel limana demir attığında Leon da Kilindini Lagünü'nün kıyısında bekliyordu. İlk mavnayla gemiye gitti. Yukarı çıktığında arka güvertede bekleyen beş kişi vardı, bunlar Graf Otto von Meerbach'ın öncü kuvvetlerinden, fabrika mühendisleri ve teknisyenleriydi.</p>

  <p>Sorumlu olan kişi kendini Gustav Kilmer olarak tanıttı. Ellili yaşların başında, iriyarı, becerikli bir adam gibi görünüyordu, büyük bir çenesi ve kısa tıraş edilmiş demir grisi saçları vardı. Ellerinin içine işlemiş yağ lekeleri göze çarpıyordu, tırnakları da ağır aletlerle çalışmaktan örselenmişti. Gemiden inmeden önce Leon'u bir bira içmek üzere yolcu salonuna davet etti.</p>

  <p>Ellerinde büyük bira bardaklarıyla yerlerine yerleşince Gustav, 5/7- bervogel'in ambarlarında bulunan eşyaları anlatmaya başladı, yük; elli altı tane devasa sandıktan oluşuyordu ve toplam ağırlığı yirmi sekiz tondu. Ayrıca iki yüz yirmi litrelik iki bin adet fıçıda özel uçak yakıtı ile toplam bir tonluk da makine yağı vardı. Bunlara ek olarak arka güvertede büyük brandalarla sarılıp korumaya alınmış üç tane Meerbach motora ait makine vardı. Gustav iki tanesinin büyük nakliye kamyonları, birinin de kendisi ve Graf Otto tarafından tasarlanan, Wieskirche fabrikasında üretilen açık bir av arabası olduğunu söyledi. Türünün tek örneğiydi.</p>

  <p>Mavnaların muazzam yükü karaya taşıması üç gün sürdü. Max Rosenthal ile Hennie du Rand iki yüz siyah hamaldan oluşan grubun başındaydı, onlar da fıçıları ve sandıkları mavnalardan alıp Kilindini demiryolu hattında bekleyen yük vagonlarına aktarıyorlardı.</p>

  <p>Üç büyük makine karaya çıkarılıp brandaları açılınca Gustav yolda herhangi bir hasar olup olmadığını kontrol etti. Leon, adamın her hareketini büyülenmiş gibi izliyordu. Kamyonlar büyük ve sağlamdı, Leon şimdiye kadar böyle bir teknoloji görmemişti. Bir tanesine motor yakıtları için dört bin beş yüz litrelik bir tank monte edilmişti ve şoför mahalli aynı zamanda eksiksiz bir alet deposu ve atölye gibiydi. Gustav o atölye sayesinde canının istediği yerde üç araçla uçağın bakımını yapabileceğini söylemişti.</p>

  <p>Leon bütün bunlardan etkilenmişti ama en çok da o açık av arabasını merak ediyordu. Hayatında hiç böyle güzel bir makine görmemişti. Deri kaplı koltuklarından, kokteyl barına, tüfekliklerinden, uzun, parlak kaputun altında yatan devasa altı silindirli yüz beygir gücündeki motoruna kadar, mühendislik harikası gibiydi.</p>

  <p>Artık Gustav, Leon'un çocuksu heyecanını anlamış, onun eserlerine duyduğu ilgi ve hayranlıktan dolayı koltukları iyice kabarmıştı. Nairobi'ye yapacakları uzun yolculukta Leon'u da kendileriyle gelmeleri için davet etti.</p>

  <p>Son eşyalar da yük vagonlarına yerleştirildikten sonra Leon onları Hennie'yle Max'a emanet etti. Tren kıyıdaki tepelere doğru dumanlar bırakarak ilerlemeye başlar başlamaz da Gustav'la teknisyenleriyle birlikte üç Meebach aracına binerek motorları çalıştırdılar. Leon av arabasının ön koltuğuna geçti ve Gustav da kamyonlara yola çıkmaları için işaret verdi. Yol Leon'a çok kısa gelmişti, her anı ayrı bir zevkti. Muthaiga Şehir Kulübü'nün terasındaki şezlonglardan bile çok daha rahat olan deri koltuğa gömüldü ve Meerbach patentli süspansiyonun üstünde salınarak gitmenin tadını çıkardı. Nispeten düzgün bir yolda Gustav büyük makineyi neredeyse saatte yüz on kilometre hıza çıkarınca göstergeye hayretle bakakaldı.</p>

  <p>Gustav rahat bir tavırla, "Daha, yakın bir zamana kadar insan vücudunun böyle bir hıza dayanıp dayanamayacağı tartışılıyordu," dedi.</p>

  <p>Leon, 'Nefesimi kesiyor," diye itiraf etti.</p>

  <p>Gustav yüce gönüllülük edip, "Biraz sen kullanmak ister misin?" diye sordu.</p>

  <p>Leon, "Böyle bir fırsat uğruna katil olabilirim," dedi. Gustav neşeyle gülerek arabayı yolun kenarına çekti.</p>

  <p>Nairobi'ye giden yük trenini neredeyse beş saatte geçtiler ve tren düdüğünü çalarak istasyona girdiğinde platformda hazır bekliyorlardı. Makinist onlara ait vagonları sabahleyin boşaltılmak üzere kullanılmayan bir raya bıraktı. Leon önceden bütün yükü nihai hedefine götürecek bir araç ayarlamıştı.</p>

  <p>Wieskirche'deki Meerbach genel merkezinden telgrafla gönderilmiş isteklerden biri de depo ve atölye olarak kullanılmak üzere yanları açık, üstü branda kaplı geniş bir yer hazırlanmasıydı. Atölye Percy'den miras kalan arazinin boş kısmına inşa edilmişti. Polo alanına bitişikti ve Leon orayı da hali hazırda sandıklarda monte edilmeyi bekleyen uçağa pist olarak düşünmüştü.</p>

  <p>Leon o günleri bir hayli yoğun geçirmişti. Graf Otto von Meerbach, telgrafında kendisi ve hanım konuğu için ayrıca hazırlanmasını istediği konaklama yerinin ayrıntılarını da vermişti. Her avlanma merkezinde, Leon'un çiftin kalacağı birbirine bitişik bölümleri de hazırlatması gerekiyordu; bu kullanışlı ve lüks süitlerin ayrıntıları telgrafta bildirilmişti. Mobilyalar sandıklardan birindeydi ve ayrıca yataklar, gardıroplar, yatak takımları da vardı. Ayrıca akşam yemeği düzenlemelerinin nasıl yapılacağıyla ilgili de talimatlar verilmişti. Graf Otto bütün çanak çömlekleriyle gümüş takımlarını göndertmişti, bunların yanında her biri on kilo ağırlığında kollu iki şamdan da vardı; ayrıca şamdanların üstüne geyik ve yabandomuzu avlarından sahneler oyulmuştu. Güzelim porselen yemek takımlarına ve kristal bardak takımlarına altın varakla Meerbach'ın arması işlenmişti: kılıç sallayan zırhlı bir yumruk ve altında, "Durabo!" yazısı. Leon bunu Latinceye, "Baki kalacağım," şeklinde çevirdi. Zarif keten peçete ve örtülerde de aynı amblem vardı.</p>

  <p>En seçkin şampanyalar, şaraplar ve viskilerle dolu iki yüz yirmi sandık bulunuyordu, ayrıca elli sandık da konserve edilmiş ve şişelere konulmuş: soslar ve baharatlar vardı; safran gibi ender bulunan ürünler, Lyon'dan kaz ciğeri, Westphalian salamı, tütsülenmiş istiridye, Danimarka turşuları, zeytinyağında Portekiz sardalyesi, salamura deniz tarağı ve Rus morina havyan. Bunları ilk gördüğünde Max Rosenthal'ın aklı başından gitmişti.</p>

  <p>Bütün bunların dışında üzerinde, "Frâulein Eva von Wellberg. SAHİBİ GELMEDEN AÇILMAYACAK." Etiketleri bulunan altı tane devasa sandık bulunuyordu. Ancak bir tanesi patlamıştı ve ortalığa şahane kadın giysileriyle her duruma uygun şık ayakkabılar saçılmıştı. Leon, Max tarafından kırılan sandığın yarattığı sorunla başa çıkmak üzere çağrılınca merakla bu şık çamaşırlara bakmış, özellikle de her birinin ayrı ayrı pelür kâğıda sarılmış olması dikkatini çekmişti. Tüy gibi uçuşan ipek yumaklarından birini eline aldı ve çamaşırdan yükselen erotik kokuyla mest oldu. Zihninde şehvet uyandıran görüntüler canlanmıştı. Hemen kendini topladı ve çamaşırı yerine bırakıp Max'a sandığı tamir ettirip içindekileri geri koyduktan sonra mühürlemesini söyledi.</p>

  <p>Leon bundan sonraki haftaları, bir yandan Max ve Hennie ile birlikte ince ayrıntılarla uğraşırken, ilk bulduğu fırsatta da polo sahasına gidip Gustav'la ekibinin iki uçağı monte edişini izleyerek geçirdi. Gustav gayet bilinçli ve sistemli çalışıyordu. Sandıkların üzerinde içeriği yazılı olduğu için sırasıyla açıyorlardı. Ağır ağır, günbegün, yapbozun parçalan birleşti ve motor parçalan, donanım kabloları ve destekleri, kanat ve gövde bir uçağı andırmaya başladı. Gustav sonunda montajı bitirince Leon ebatları karşısında çok şaşırdı. Gövdeleri yirmi metre uzunluğunda, kanat açıklıkları ise otuz üçer metreydi. İskeletleri, çelik gibi sağlam ve güçlü olsun diye bir selüloz türeviyle işlem görmüş brandayla kaplanmışlardı. Gövdeleri çok güzel bir şekilde uçucu renk ve desenlerle boyanmıştı. Birinde göz alıcı parlak kırmızı ve siyah karelerden oluşan satranç tahtası deseni vardı ve burnuna da Das Schmetterling-Kelebek yazılmıştı. İkinci uçak ise altın şansı ve siyah çizgilerle süslenmişti. Graf Otto bunu da Das Hummel-Arı adıyla vaftiz etmişti.</p>

  <p>Montaj işleri bitince sıra motorların takılmasına gelmişti. Her birinde dörder tane iki yüz elli beygir gücünde yedi silindirli on dört devirli Meerbach motor vardı. Gustav motorları tik ağacından yapılmış deneme yuvalarına yerleştirdikten sonra çalıştırdı. Gürültüleri ta Muthaiga Şehir Kulübü'nden bile duyulacak gibiydi ve kısa zamanda Nairobi'de işi gücü olmayan herkes, ölü köpeğin başına üşüşen sinekler gibi hangarın etrafında toplanmaya başlamıştı. Çalışmaları ciddi şekilde engellediklerinden, Leon, Hennie'ye arazinin etrafına dikenli tel çektirtti ve kalabalığı uzak tutmayı başardı.</p>

  <p>Gustav motor ayarlarını da yapınca iki uçağın kanatlarına monte etmeye hazır olduğunu açıkladı. Motorlar teker teker palangayla yukarı kaldırıldı ve kanatların üstündeki kızaklara yerleştirildi. Daha sonra Gustav'la teknisyenleri her kanada ikişer motor yerleştirip, yuvalarına monte ettiler.</p>

  <p>İşe başlamalarından üç hafta sonra makinelerin montajı bitmişti. Gustav, Leon'a, "Şimdi bunları denememiz gerekiyor," dedi.</p>

  <p>"Onlarla uçacak mısın?" Leon heyecanını bastırmakta güçlük çekiyordu, ama Gustav başını iki yana sallayınca hayal kırıklığına uğradı.</p>

  <p>"Nein! Deli değilim ben. Bu acayip aletlerle sadece Graf Otto uçar." Leon'un yüz ifadesini görünce biraz teselli etmeye çalıştı. "Ben sadece yerde sürüş denemesi yapacağım, sen de gelebilirsin."</p>

  <p>Ertesi sabah erkenden Leon biniş merdivenini tırmanıp Kelebek'in rahat kokpitine girdi. Uzun siyah deri bir pardösü, ona uygun siyah deri bir başlık ve tüm göz bölgesini kaplayan gözlüğüyle Gustav da peşinden gelmiş ve kokpitin arkasındaki pilot mahalline yerleşmişti. Önce Leon'a kendini nasıl bağlayacağını gösterdi. Leon bulunduğu yerden dikkatlice Gustav'ın kumanda koluyla irtifa dümenini ve kanatçıkları oynatışını, sonra da aynısını dümen pedalıyla yapışını izledi. Mekanizmaların düzgün çalıştığından emin olunca yerde bekleyen yardımcılarına işaret verdi ve adamlar kalkış rutinini tamamlamaya başladılar. Sonunda dört motor da düzgün çalışır hale geldi ve Gustav tekerlek takozlarını kenara çekmekte olan ekibe başparmaklarını kaldırdı.</p>

  <p>Gustav kumanda kollarıyla orgu tuşuymuş gibi oynarken, Kelebek haşmetli bir edayla hangardan ayrılıp parlak Afrika güneşine çıktı. Dikenli tellerin arkasındaki birkaç yüz kişilik kalabalıktan tezahüratlar yükseldi. Gustav'ın adamları hoplayıp zıplayarak ilerleyen uçağın kanat uçları boyunca koşup dönmesine yardımcı oldular ve Kelebek polo sahasında dört ağır tur attı.</p>

  <p>Gustav, Leon'un heveslendiğini görmüş ve yine acımıştı. Motorların gürültüsünde sesini duyurabilmek için, "Gel, kumandayı al!" diye bağırdı. "Bakalım kullanabiliyor musun bu kızı?"</p>

  <p>Leon sevinçle pilot mahalline yerleşti ve kumanda kollarını ondan gördüğü gibi idare etmeye başlayınca Gustav başını sallayarak onay verdi. "Ja, motorlarım onlara saygı ve sevgi duyduğunu hissedebiliyor. Yakında iyice ustalaşırsın bu işte."</p>

  <p>Sonunda hangara döndüler ve Leon merdivenden iner inmez Kelebek'in kırmızı siyah damalı burnunu okşamak üzere parmak uçlarında yükseldi. Heyula gibi yükselen makineye, "Bir gün seni, ben uçuracağım güzelim," diye fısıldadı.</p>

  <p>Gustav da aşağı indi ve Leon bir süredir kafasını meşgul eden meseleyi sorma fırsatı buldu. Gövdenin her iki yanında kanatların altına tutturulmuş olan kanca ve askıları gösterdi. "Bunlar ne işe yarıyor Gustav?"</p>

  <p>Gustav lafı çevirmeden, "Bombalar için," diye cevap verdi.</p>

  <p>Leon mantıklı bir meraktan fazlasını belli etmemek için gözlerini kıstı. "Tabii ya," dedi. "Kaç bomba taşıyabiliyor?"</p>

  <p>"Çok!" Gustav gururlu bir şekilde konuşmuştu. "Çok güçlüdür. Dur sana İngiliz rakamlarıyla anlatayım, belki öyle daha iyi anlarsın. Bu uçak bin ton bomba artı beş kişilik mürettebat ve dolu tanklarıyla havalanabilir. Saatte yüz seksen kilometre hızla, dokuz bin fit yükseklikte uçarak sekiz yüz kilometre gidip üssüne geri dönebilir."</p>

  <p>"Müthiş bir şey!"</p>

  <p>Gustav yeni doğan çocuğuna bakan gururlu bir baba gibi uçağını okşayarak, "Dünyada ona denk başka hiçbir makine yok," diye gururlandı.</p>

  <p>Ertesi gün öğle vakti, Penrod Ballantyne, Meerbach Mark III deneme uçağı hakkında bütün bilgileri Londra'daki Harp Dairesi'ne ulaştırmıştı.</p>

  <p style="text-align: center;">&nbsp;<img alt="wsa" src="../Images/wsa.gif" /></p>
</body>
</html>
