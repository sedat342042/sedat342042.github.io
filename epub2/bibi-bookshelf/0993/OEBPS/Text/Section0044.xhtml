<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <p>Köye gelişlerinden beş gün sonra İsmail güneydeki yoldan atlan getirdi. Dağın eteğini dolaşması gerekmişti. Eva'yı çıplak ayaklı ve shuka'ya bürünmüş görünce dehşete düştü. Fransızca, "Sizin gibi gururlu ve güzel bir hanım bu kâfir vahşiler gibi giyinmemeli," diye azarladı.</p>

  <p>Eva, "Bu shuka çok rahat, hem zaten giysilerim parçalanmıştı," dedi.</p>

  <p>İsmail üzüntüyle baktı. "En azından size medeni yemekler hazırlayabileceğim, şu Masai'lerin yediği pisliklerden değil."</p>

  <p>Her şey o kadar güzeldi ki zamanı tamamen unutmuşlardı. İki çocuk gibi el ele verip, Lonsonyo Dağı'nın büyüleyici ormanlarında dolaşıyorlardı. Karşılarına çıkan her küçük güzellik -rengârenk tüyleri olan minik bir kuş ya da yürürken kabuğu çıtırdayan canavar gibi boynuzlu bir böcek-dışarıdaki dünyanın bütün dertlerini unutturuyordu. Leon, onu ilk tanıdığında Eva, doğal halini bir ciddiyet maskesinin ardında gizliyordu. Nadiren gülümsüyor, hemen hemen hiç kahkaha atmıyordu. Fakat artık ikisi baş başa ve dağda güvende oldukları için maskesini çıkarmış ve gerçek halinin parlamasına izin vermişti. Leon'a göre kahkaha ve tebessümler onun güzelliğini yüz katına çıkarıyordu. Mümkün olan her anı birlikte geçiriyorlardı. En kısa ayrılık bile ikisine de acı veriyordu. Her sabah Eva'nın ilk aklına gelen şey Otto'nun öldüğü ve nereye gizlendiklerini kimsenin bilmiyor oluşuydu. Güvendeyiz ve kimse aramıza giremez.</p>

  <p>İsmail'in dikkatle harcadığı kahve stoku tükendiğinde bile trajik haberi gülerek karşıladılar. Leon, "Bu senin hatan değil ki peygamberin sevgili kulu," diye teselli etmeye çalıştı. "Altın Kitap'a senin günahın olarak geçmeyecektir." Ama İsmail üzüntüyle söylenerek uzaklaştı.</p>

  <p>Köy halkı da onları şefkatle izliyor, yanlarından geçerken gülümsüyor, Eva'ya şekerkamışı çubukları, yabani orkide demetleri, güzel tüylerden yapılmış yelpazeler veya kendi yaptıkları bilezikleri hediye ediyorlardı. Lusima da aşklarından onlar kadar zevk alıyordu. Her gün saatlerce onlarla oturuyor, bilgeliğini ve yaşam anlayışını paylaşıyordu.</p>

  <p>"Küçük yağmurlar" başladı ve geceleri kulübede birbirlerine sarılarak yatıp, kulübelerinin damını döven damlaları dinleyerek, fısıldaşıp gülüşerek, aşklarının sıcaklığı ve güveni içinde vakit geçirdiler. Sonra yağmurlar kesildi ve Leon şelalenin yanından tırmanışlarının üstünden neredeyse iki ay geçtiğini fark etti. Bunu Eva'ya söyleyince Eva rahat bir tavırla gülümsedi. "Niye bana söylemek zahmetine girdin ki Porsuk? Biz birlikte oldukça zamanın hiçbir anlamı yok. Bugün ne yapıyoruz?"</p>

  <p>"Loikot, Sheba Şelaleleri'nin yakınlarında bir kartal yuvası biliyormuş. Bu muhteşem kuşlar her zaman orada yuva yaparmış. Bu mevsimde yuvada yavrular olur. Gidip o minikleri görmek ister misin?"</p>

  <p>"Ah evet, lütfen Porsuk!" Doğum günü partisi sözü almış bir çocuk gibi ellerini çırptı. "Dönüşte de gidip o sihirli sularda bir daha yüzeriz."</p>

  <p>"O zaman yolumuz çok uzar. Birkaç gün dönmememiz gerekir."</p>

  <p>"Dünyanın bütün zamanları bizim."</p>

  <p>Dağın en geniş yerinden geçmeleri üç gün sürdü, çünkü derin ve girintili çıkıntılı boğazlar vardı, orman sıktı ve her köşede karşılarına yeni bir güzellik çıkıyordu. Fakat sonunda yalçın kayalıkların kenarına oturdular ve tepelerinde asil bir şekilde uçan kartal çiftini izlediler. Birbirlerine ve yuvada bekleyen yavrularına seslenerek daireler çiziyorlar, yavrularını beslemek için pençelerinde taşıdıkları yaban farelerini, dağ tavşanlarını, maymunları ve av hayvanlarını getiriyorlardı.</p>

  <p>Ancak yuva oturdukları yerden görünmüyordu. Eva hayal kırıklığına uğramıştı. "Yavruları görmek istiyordum. Loikot mutlaka yuvanın da görülebildiği bir yer biliyordur. Bir sorar mısın, Porsuk?" Sabırsızlıkla oturup, hiç anlamadığı Maa dilinde geçen uzun konuşmayı dinledi.</p>

  <p>Sonunda Leon başını sallayarak ona döndü. "Yamaçtan inen bir yol varmış, ama zor ve tehlikeli olduğunu söylüyor."</p>

  <p>"Bize göstermesini söyle. Bunca yolu yavruları göstereceğim diye getirdi ve sözünü tutmasını istiyorum." Loikot uçurumun kenarından kayadaki bir çatlağa götürdü. Assegai'sini kenara bırakıp içine girdi. Giriş ancak Leon'un daha geniş olan bedeninin sığacağı kadardı. O da Holland'ı bir ağaç gövdesine dayadı ve girişten içeri süzüldü. Eva shuka'sının eteklerini uzun bacaklarının arasına aldı ve o da peşinden gitti.</p>

  <p>Yan karanlıkta hemen hemen dikey doğal bir bacadan indiler, yüzeyden yansıyan zayıf ışıkta ancak elleriyle ayaklarını görebiliyorlardı. Sonunda, yukarıdan ışık gelmeye başladı ve sürünerek dar bir yarıktan çıktılar. Baca, onları sarkan payandaların altından dışarı çıkarmıştı. Ancak hâlâ görünürde yuva yoktu. Fakat, kartallar ise onları yuvalarının üstündeki çıkıntıda olduklarını görmüşler, korku ve öfke dolu çığlıklar atarak daha yakından uçmaya, kızgın san gözlerle onlara bakmaya başlamışlardı.</p>

  <p>Bulundukları çıkıntı dar ve ince olduğu için sırtlarını kayaya vererek aniden genişlediği yere kadar ilerlediler. Orada Loikot yüzüstü yere yatıp aşağı baktı ve sonra Eva'ya sırıtıp yanına gelmesini işaret etti. Eva dikkatle emekleyerek Loikot'un yanına gelip aşağı baktı. Keyifle, "Oradalar!" diye bağırdı. "Ah Porsuk, gelip sen de baksana şunlara."</p>

  <p>Leon da yanına uzanıp bir kolunu omzuna attı. Yuva tam onların hizasında, on metre aşağıdaydı. Kayadaki bir yarığa sıkıştırılmış kuru dallardan oluşan büyük bir platformu andırıyordu. Tepesi çanak şeklindeydi ve yeşil yapraklar, yosunlar dizilmişti. Çukur kısmın ortasında iki yavru kartal titrek bacaklarının üstünde duruyorlardı. O kadar küçüktüler ki başlarını güçlükle dik tutuyorlardı. Koca gagalan tüylü gövdelerine göre çok orantısızdı ve içinden çıktıkları yumurtaların kabuklan daha uçlarında duruyordu.</p>

  <p>"Çok çirkinler, ama aynı zamanda çok da sevimliler. Şu kocaman süt gibi gözlerine bak." Eva güldü, sonra başlarının üstünde çırpılan dev kanatların sesini duyunca korkuyla büzüldü. Önce dişi, sonra da erkek kartal öfkeyle haykırarak, pençelerini uzatmış, yuvalarını ve yavrularını korumaya hazır bir şekilde onlara doğru dalmıştı.</p>

  <p>Leon, "Başını kaldırma," diye uyardı. "Yoksa o pençeler koparıverir. Kıpırdama. Öylece dur." Yattıkları yere iyice yapıştılar. Sonunda kartalların öfkesi yatışır gibi oldu, yavrularına karşı doğrudan bir tehdit bulunmadığını anlamışlardı. Nihayet dişi yuvaya kondu ve yavrularını kanatlarının altına aldı. Yukarıda Leon ve Eva sabırla kıpırdamadan beklediler ve kuşlar biraz daha rahatladı. Sonunda yukarıdaki insanlara aldırmayıp normal davranışlarına döndüler.</p>

  <p>Böyle muhteşem vahşi hayvanlara bu kadar yakından bakmak ve onların yavrularını beslemelerini izlemek inanılmaz bir deneyimdi. Leon'la ' Eva günün kalanını da orada geçirdiler. Sonunda güneş batmaya başlayıp gitme zamanı gelince de gönülsüzce ayrıldılar. Loikot'la Manyoro'nun hazırladığı eğreti barınakta tek bir battaniyenin altına girip yattılar.</p>

  <p>Eva, "Bugünü hiç unutmayacağım," diye fısıldadı.</p>

  <p>"Birlikte geçirdiğimiz her gün unutulmaz oluyor."</p>

  <p>"Beni hiçbir zaman Afrika dışına götürme, olur mu?"</p>

  <p>Leon, "Burası bizim yuvamız," diye doğruladı.</p>

  <p>"O minik komik yavrulan izlerken içimde garip bir his belirdi."</p>

  <p>Leon, "Kadınların ortak noktası, analık duygusu deniyor," diye dalga geçti.</p>

  <p>"Kendi çocuklarımızda olacak değil mi, Porsuk?"</p>

  <p>"Şimdi mi demek istiyorsun?"</p>

  <p>"Eh, orasını bilemem, ama belki de denemeye başlayabiliriz. Ne dersin?"</p>

  <p>"Bence sen tatlı bir dâhisin kadın. Hadi boş boş konuşmakla vakit harcamayalım."</p>

  <p style="text-align: center;"><img alt="wsa" src="../Images/wsa.gif" /><br /></p>
</body>
</html>
