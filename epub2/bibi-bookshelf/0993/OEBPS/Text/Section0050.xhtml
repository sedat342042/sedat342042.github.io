<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <p>Gökyüzünde doğu ufku boyunca uzanan tek parça bir duvara benziyordu ve boz çölden gökyüzüne kadar erişiyordu. Eva, Assegai'tdn kumanda kabininde yalnızdı. Zeplin yerdeydi, günü geçirmek üzere halatla bağlanmıştı ve Eva da sırası gelince diğerleri gibi nöbet tutuyordu. Mürettebatın büyük kısmı gece uçuşundan sonra dinlenmekteydi. Graf Otto da ön iskele motorun yerleştirildiği sepetteydi. Dört saattir adamlarıyla birlikte uğraştıkları halde motoru hâlâ çalıştıramamışlar ve hasarın büyüklüğünü kavramışlardı. Sorunun köküne inmek için krank kutusunu söküyorlardı.</p>

  <p>&nbsp;Eva görünen tehlikenin hafife alınacak bir şey olmadığının farkındaydı. Birkaç dakika daha oyalandı ama o kısa süre içinde doğu ufku tamamen o san duvarla kaplanmıştı ve ilerleme hızı ürkütücüydü. Artık tek parça görünmüyordu ama yoğun san bir duman bulutu gibi kendi içinde dönerek yuvarlanıyordu. Birden ne olduğunu anladı. Çöl seyyahlarının yazdığı kitaplarda okumuştu. En tehlikeli doğal afetlerden biriydi. Dudaklarından, "Hamsin!" kelimesi döküldü ve köprüyü ok gibi geçip geminin alarm panosuna ulaştı ve kola asılınca her tarafta ziller çalmaya başladı.</p>

  <p>Ana salonda mürettebat şiltelerinden fırladı, hâlâ uykuluydular ve yaklaşan kum fırtınasına bakakalmışlardı. Kimisi büyüklüğü ve hızı yüzünden şoka girerken, kimisi panik halinde abuk subuk şeyler söylüyordu.</p>

  <p>Graf Otto hasarlı motorun sepetinden koşarak gelmişti. Fırtınaya ancak bir saniye bakıp hemen kumandayı devraldı. Birkaç dakika içinde çalışır durumdaki üç motordan ikisi devreye girmiş, o arada da bağlama ekibine halatları salmalarını işaret etmişti.</p>

  <p>Ön iskele motoru sessizdi. Oradaki mühendis hâlâ motoru çalıştıramıyordu. Graf Otto, "Kumandayı al Lutzi" diye bağırdı. "Aşağı inip o motoru çalıştırmam lazım." Açık geçitten koşup motor sepetine inen merdivenlerde gözden kayboldu.</p>

  <p>Lutz kumanda paneline koştu ve sekiz gaz vanasının hepsini birden açtı. Assegai'nin gaz tanklarına hidrojen doldu ve gemi burnunu öyle ani kaldırdı ki Eva ve tutunmayan diğerleri yere savruldular. Zeplin burnunun dikine tırmanışa geçmişti.</p>

  <p>Atmosfer basıncı öyle hızla düşüyordu ki barometre ibresi çılgınca dönüyordu. Gemi komutanı Lutz'da sinüzit olduğu için adam acıyla haykırarak kulaklarını kapadı. Kulak zarlarından biri patladığı için yanağına ince bir kan sızmaktaydı. İki büklüm oldu ve dizlerinin üstüne yığıldı. Köprüde kumandayı devralacak başka subay olmadığı için Eva kendini zorlayarak ayağa kalktı, korkuluğa tutuna tutuna Lutz'un yanına gitti, adam acıdan bayılmak üzereydi. "Ne yapmalıyım?" diye bağırdı.</p>

  <p>Lutz, "Hava," diye inledi. "Tanklardaki bütün havayı boşaltın. Kırmızı kollar!" Eva uzanıp kolları tuttu ve bütün gücüyle aşağı indirdi. Yukarıdaki deliklerden boşalan gazın sesini duyuyordu. Assegai titreyip sarsıldı ama kontrolsüz tırmanışı düzelmiş ve barometrenin ibresi normale dönmüştü.</p>

  <p>Graf Otto da motor sepetinden güverte merdiveninin zürafa boynuna gelmişti. Şimdi, yan korkuluğa asılı açık iskelede mıhlanıp kalmış vaziyetteydi ve Assegai'ran çılgın hareketleri yüzünden mancınıkla atılan taş gibi boşluğa fırlama tehlikesiyle karşı karşıya geldi. Eva'dan on beş metre uzaktaydı ve telaşla, "Her iki sancak kolu, tam yol," diye bağırdı.</p>

  <p>Eva içgüdüsel olarak denileni yaptı, motorlar kükredi ve zeplinin burnu aksi istikamete döndü. Birkaç saniyeliğine hareketsiz kaldı ve o arada Graf Otto tutunduğu korkuluğu bırakıp rahatça koşmaya başladı. Assegai bu kez saat yönüne dönmeye başlarken kendini kapıdan içeri atmıştı. Hemen Eva'nın yanına gelip kollara yapıştı. Hareketleri hızlı ve koordineliydi. Koca zeplini azgın bir atı sakinleştirir gibi sakinleştiriyordu, ama sakinleştirene kadar da gemi on dört bin fite ulaşmıştı ve hamsin rüzgârları yüzünden şiddetle sarsılıyordu. Bununla birlikte, fırtınanın asıl güçlü kısmı gövdenin altından geçip gitti ve gemiyi dokuz bin fite düşürüp düzgün bir şekilde uçurmaya başladı. Ama rüzgârlardan hasar görmüştü: ön iskele motoru tamir edilemeyecek durumdaydı ve gaz tanklarını tutan dikmelerden bazıları kırılmıştı. Kabuk da zayıf yerlerden bel vermişti, fakat gemi hâlâ saatte yüz elli kilometre yapıyordu ve yükü yerinden oynamamıştı.</p>

  <p>Karşılarında çöle yayılan Nil'in silueti görünmeye başlamıştı. Aniden telsiz çatırdadı ve Graf Otto şaşkınlıkla yerinden zıpladı. Akdeniz sahilini geçtiklerinden beri bu ilk bağlantılarıydı.</p>

  <p>"Güneybatı sahilindeki Walvis Körfezi donanma istasyonu." Telsiz operatörü başını kaldırıp baktı. "Graf von Meerbach'la güvenli görüşme yapmak istiyorlar. Çok gizli acil bir mesajları varmış."</p>

  <p>Graf Otto kumandayı birinci subay Thomas Bueler'e bıraktı ve kulaklığı aldı. Görüşmeyi sadece kendisi duysun diye sesi kıstı. Dikkatle karşı tarafı dinledi, gerginleşen yüzü sinirden kızarmıştı. Sonunda bağlantıyı kesti ve ön camın yanına gidip aşağıda akan güçlü nehre gözünü dikti.</p>

  <p>Sonunda zor bir karara varmış gibi döndü ve Bueler'e, "On dakikada bütün gemi personeli kumanda odasında toplansın," dedi. "Yere karşılıklı iki sıra halinde oturmalarım istiyorum. Önemli bir duyuru yapacağım." Hışımla çıktı ve Eva ile paylaştıkları küçük kamaraya gitti.</p>

  <p>Tekrar ortaya çıktığında Eva korkuyla ürperdi: takma elini değiştirmişti. İki çelik parmağın yerinde şimdi o feci gürz vardı. Mürettebat da dehşet içinde saklamaya gerek görmediği bu garip silaha bakıyordu. Hepsini endişe ve ter içinde bırakana kadar sessizce baktı. Sonra soğuk, haşin bir sesle, "Beyler, aramızda bir hain var," dedi. Bir süre düşünmelerine izin verdi. Sonra devam etti. "Düşman görevimizi öğrenmiş. Rotamız ve hareketlerimiz bildirilmiş. Berlin operasyonu durdurmamızı emrediyor."</p>

  <p>Çelik yumruğunu aniden kaldırıp harita masasına indirdi. Masa paramparça olmuştu. "Geri dönmüyorum," diye hırladı. "Hainin kim olduğunu biliyorum." Oturanların arasından ilerleyip Eva'nın arkasında durdu. Eva olduğu yerde büzüldü ve kendini olacaklara hazırladı. "Ben ihaneti affedebilecek biri değilim. Hain de bunu öğrenmek üzere." Eva koşarak kaçmak, kendini geminin öbür tarafına atmak ve o çelik yumrukla parçalanmak yerine sessizce ölmek istedi. Graf Otto gürzü yavaşça başına değdirdi. "Kim olduğunu merak ediyor musun?" diye fısıldadı.</p>

  <p>Eva suratına haykırmak, elinden geleni yapmasını söylemek üzere ağzını açtı. Sonra gürzü başından kaldırdığını ve ilerlediğini fark etti. Gırtlağından sıcak ve acı bir tat yükseldi; kusmamak için bütün gücünü harcaması gerekti.</p>

  <p>Graf Otto sıranın sonuna varınca döndü ve yine Eva'ya doğru gelmeye başladı. Eva içine kaynar su dolmuş da hava alamıyormuş gibiydi. Graf Otto'nun ayak sesi kesildi ve Eva ürkerek nefes aldı. Sanki yine gelip tam arkasında durmuş gibiydi.</p>

  <p>Sonra sesi duydu, neredeyse çığlık atacaktı. Bu sefer harita masasında olduğu kadar gürültü çıkmamıştı. Boğuk, ıslak bir sesti ve kırılan kemiğin sesi de gayet belirgindi. Hızla dönüp bakınca Hennie du Rand'ın yüzüstü düşmüş olduğunu gördü. Graf Otto, adamın başında durup çelik yumruğunu defalarca indirdi, gürzü iyice havaya kaldırıyor ve bütün gücüyle kürek kemiklerinin arasına vuruyordu. Doğrulduğunda soluk soluğa kalmıştı ve yüzü kan içindeydi.</p>

  <p>Daha yumuşak bir sesle, "Bu köpeği aşağı atın," diye emretti ve gülümsedi. "Her zaman en çok güvendikleriniz ihanet eder. Tekrar ediyorum beyler, geri dönmek yok. Ama yükümüzün İngilizlerin eline geçmesine de izin veremeyiz. Hızımızı korursak yarın öğle vakti Alman Bölgesi'ndeki Arusha'ya ulaşmış ve en kötü kısmını sağ salim atlatmış oluruz."</p>

  <p>Ağır ağır salondan çıktı ve iki tayfa Hennie'yi ayak bileklerinden tutup sürükleyerek götürürken Eva iki eliyle gözlerini kapattı. Adamlar cesedi korkuluktan aşırtıp Nil vadisine fırlattı. Eva sessizce ağlıyordu, ama her damla yaş iğne gibi gözüne batıyordu.</p>

  <p>Eva uyanıp da seyir bölümüne gittiğinde ay kocaman altın bir sikke gibi dağların hemen üstündeydi. Karanlık ufukta batışını, Hint Okyanusu'ndan esen muson rüzgârlarının getirdiği bulutlarla sarmalanışını seyretti. Daha o tamamen kaybolmadan güneşin ilk ışıkları zeplinin gümüş kubbesine vurmaya başlamıştı. Aşağıdaki arazi adım adım karanlıktan çıkarak şekilleniyordu. Sonra aniden Lonsonyo Dağı'nın tanıdık siluetini görünce kalbi yerinden çıkacak gibi oldu. Dağın her bir ayrıntısı hafızasına kazınmıştı. Sheba'nın Havuzu'nun üstündeki kırmızı kayaları tanıdı ve güneşin ilk ışıklarıyla parıldayan köpük köpük sulan gördü. Sanki Porsuk yine yanındaydı. Şelalenin altında çıplak bedeniyle durup ona gülüşü, dalga geçişi, yanına gitsin diye kandırmaya çalışması gözünün önüne geldi.</p>

  <p>İçinden ah sevgilim diye düşündü, şimdi nerelerdesin? Seni bir daha hiç göremeyecek miyim?</p>

  <p>Sonra birdenbire mucizevi bir şekilde karşısına çıktı, o kadar yakındı ki elini uzatsa o güzelim güneş yanığı yüzüne dokunabilecekti. Doğruca gözlerinin içine bakıyordu. Onu sadece bir anlığına görmüştü ama Leon'un da onu tanıdığını anlamıştı. Sonra da geldiği gibi aniden çekip gitmişti.</p>

  <p style="text-align: center;"><img alt="wsa" src="../Images/wsa.gif" /><br /></p>
</body>
</html>
