<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <p>Leon'un kaderi Kermit'in eliyle değişiyordu. Büyük safarinin, Ewaso Ng'iro Nehri'nin güney kıyısındaki yeni yerine yerleşmesinden iki gece sonra, Lort Delamere'nin baş aşçısı Başkan için bir Şükran Günü daveti hazırlamakla görevlendirildi. Hindi olmadığı için Başkan kendi eliyle dev bir toy kuşu vurdu. Şef, kuşu pişirdi ve baharatlı bizon karaciğerinden bir iç hazırladı.</p>

  <p>Ertesi sabah kamptakilerin yarısı berbat bir ishalle uyandı, belli ki bizon karaciğeri sıcaktan bozulmuştu. Demir gibi sağlam olan Roosevelt bile etkilenmişti. Kermit'in rehberi olarak belirlenen Frank Mellow, en kötü durumda olanlardan biriydi ve kamp doktoru, Nairobi'deki hastaneye götürülmesini emretmişti.</p>

  <p>O içten yememiş olan Kermit bu avantajlı durumu kullandı. Babası dışardaki tuvalette mahsur kalmış durumdayken yeni atanacak rehber meselesini tartıştı. Roosevelt oğlunun talebine ancak sembolik olarak karşı koyabildi ve böylece Kermit bir başkanlık emriyle Percy Phillips'e gidebildi. O akşam Leon kendini Percy'nin çadırında buldu.</p>

  <p>"Niyetin nedir bilmiyorum ama yer yerinden oynadı. Kermit Roosevelt, Frank Mellow'un yerine senin geçmeni istiyor ve babasından bunun için izin almış. Bana danışmadıkları için kabul etmekten başka çarem yok." Leon'a baktı. "Henüz yeterince pişmiş değilsin. Daha bir aslanla, leoparla veya gergedanla karşılaşmadın ve ben de Başkan'a her şeyi böylece anlattım. Fakat hasta olduğu için beni dinlemek istemedi. Kermit Roosevelt vahşi ve pervasız bir delikanlı, tıpkı sana benziyor. Eğer başına bir şey gelirse senin de, benim de işimiz biter. Bir daha asla müşteri bulamam ve seni kendi elimle yavaş yavaş boğarım. Anladın mı?"</p>

  <p>"Evet efendim, gayet iyi anladım."</p>

  <p>"Pekâlâ, hadi bakalım. Seni durduramam."</p>

  <p>"Teşekkür ederim efendim." Leon tam çıkarken Percy durdurdu.</p>

  <p>"Leon!"</p>

  <p>Leon şaşkınlıkla dönüp baktı. Percy daha önce hiç adıyla seslenmemişti. Sonra, daha da şaşırarak Percy'nin gülümsediğini gördü. "Bu senin için büyük bir fırsat. Bir daha asla böylesini bulamazsın. Şansın yaver gider, aklını da iyi kullanırsan ta tepeye çıkarsın. İyi şanslar."</p>

  <p style="text-align: center;">&nbsp;<img alt="wsa" src="../Images/wsa.gif" /></p>
</body>
</html>
