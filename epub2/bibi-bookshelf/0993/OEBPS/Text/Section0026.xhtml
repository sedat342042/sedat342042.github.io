<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <p>O gece yemekte prenses adeta cana yakın ve içtendi, ama tamamen değil. Leon'dan o enfes Krug'dan bir kadeh daha koymasını istedi ve uzun beyaz parmaklarıyla bir üzüm soyup Heidi'nin dolgun dudaklarının arasına koydu.</p>

  <p>"Ye canım! Bugün iyi iş çıkardın," diye zorladı. Fakat hemen ardından sekreterine bağırdı ve kendisinden özür dilemeden domuz pirzolasını eliyle yedi, diye masayı terk etmesini istedi. Bağırması sona erince de tek kelime daha etmeden kalkıp çadırına gitti.</p>

  <p>Uzun, sıcak ve zor bir gün olmuştu; Leon iyi bir uyku çekmeyi umuyordu. Dişlerini fırçalayıp pijamasının önünü iliklerken yine o ölümcül silah sesini duydu.</p>

  <p>"Kral ve ülkem için," diye homurdanarak çadırdan çıktı, ama bu gece için prensesin ne tür bir eğlence hazırladığını da merak ediyordu.</p>

  <p>Kadın, koca yatakta bitkin bir şekilde uzanıyordu. Ancak yalnız değildi. Hizmetçisi Heidi çadırın ortasında diz çökmüştü. Sırtındaki minik eğer ve ağzındaki altın gem dışında çıplaktı. Başını savurup kişnediğinde dizginlerindeki altın çanlar ötüyordu.</p>

  <p>Prenses, "Küheylanın seni bekliyor Courtney," dedi. "Binip küçük bir tur atmak ister misin?"</p>

  <p>Bu fanteziden sıkılınca Heidi'yi gönderdi, ama Leon da kızın peşinden çıkmak üzereyken onu durdurdu. "Gidebilirsin demedim Courtney." Yanında yer gösterip, "Biraz daha kal da sana Berlin'deki arkadaşlarımla yaptığımız yaramazlıkları anlatayım."</p>

  <p>Kaz tüyü şilte yumuşak ve sıcaktı. Leon, kadının yanına uzandı. Başta anlattıklarını ilgisizce dinledi. O kadar inanılmaz şeylerdi ki gerçek olmasa gerekti, ancak cehennem zebanilerinin yapacağı işlerdi. Cadılık ve şeytana tapma üzerine müstehcen ve günahkâr eylemlerdi. Sonra ensesindeki tüyleri diken diken eden bir duyguyla, kadının Alman aristokrasisinin ve ordusunun üst düzey insanlarından söz etmekte olduğunu anladı. Prensesin eğlenceli skandallar olarak nitelendirdiği olaylar, siyasi bombalardı... insanı terleten inanılmaz bombalardı. Penrod böyle bir bilgiyle ne yapacaktı? Acaba tek kelimesine inanır mıydı?</p>

  <p style="text-align: center;">&nbsp;<img alt="wsa" src="../Images/wsa.gif" /></p>
</body>
</html>
