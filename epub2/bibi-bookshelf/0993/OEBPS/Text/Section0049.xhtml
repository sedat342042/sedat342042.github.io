<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <p>Büyük Dünya Savaşı'nın patlak vermesi bir kalem darbesiyle veya hayati bir beyanatla olmadı. Vagonların üst üste bindirerek büyük bir enkaz yarattığı bir tren kazası gibi oldu. Ortak anlaşmalar gereği Avusturya Sırbistan'a; Almanya, Rusya ve Fransa'ya ve son olarak da 4 Ağustos 1914'te Britanya, Almanya'ya savaş ilan etti. Lusima'nın öngördüğü ateş ve duman bütün dünyaya yayıldı.</p>

  <p>Daha yeni birleşmiş olan Güney Afrika nüfusu yeniden bölündü. Louis Botha, zamanında eski Boer Ordusu'nun komutanlığını yapmıştı ve General Jannie Smuts da onunla birlikte Britanya İmparatorluğu'nun birleşik kuvvetlerine karşı çarpışmıştı. Boer liderleri İngilizlerden nefret ediyordu ve savaşta Kayzer Almanya'sının yanında yer almaktan yanaydı. Louis Botha kararı parlamentodan kıl payıyla çıkartabilmiş ve Londra'ya bir telgraf çekerek İngiliz Hükümeti'ne Güney Afrika'daki tüm kuvvetlerini çekebileceklerini, çünkü kendisinin ve ordusunun kıtanın güney yarısını Almanlara karşı savunacağını bildirmişti. Londra da teklifi kabul etmiş ve sonra Botha'dan, komşusu olan Alman Güneybatı Afrika’sını işgal edip Luderitzbucht ve Swakopmund'daki telsiz istasyonlarını ortadan kaldırmasını istemişti. Bu istasyonlar Berlin'e sürekli bilgi akışı sağlıyor, güney Atlantik'teki Kraliyet Donanması'nın tüm hareketlerini duyuruyordu. Botha bunu hemen kabul etti ama o sırada kendi adamları arasında kanlı bir ayaklanma süreci başlamıştı.</p>

  <p>Botha, Üçlü Otorite diye bilinen üç eski Boer lideri ve kahramanından sadece bir tanesiydi. Diğer ikisi de Christiaan de Wet ve Herculaas "Koos" de la Rey'di. De Wet şimdiden Almanlardan yana olduğunu bildirmiş ve bütün adamları da peşinden gitmişti. Kalahari Çölü'nün kenarındaki müstahkem kamplarına çekilmişlerdi ve Botha henüz onları devirecek bir güç göndermemişti. Bunu yaptığında isyan bütün şiddetiyle başlayacak ve iç savaşın açlıktan gözü dönmüş hayvanları kükreyerek kafeslerinden çıkacaktı.</p>

  <p>De la Rey henüz açıkça Botha ve Britanya'ya karşı çıkmış olmasa da, bunu yapmasının an meselesi olduğundan kimsenin kuşkusu yoktu. Almanya'dan, Assegai'nin imdadına yetişmekte olduğu haberini beklediğinden şüpheleniyorlardı. Bu haber, hemen Güney Afrika sınırındaki Swakopmund'da bulunan güçlü telsiz istasyonuna ulaştırılacaktı.</p>

  <p>Wieskirche'de ise Assegai son yüklerini almakla meşguldü. Graf Otto von Meerbach ve Tuğgeneral Alfred Lutz bütün gece yük manifestosuyla uğraşmışlardı. Hesapların çoğu tahmin ve içgüdüye dayanıyordu: bugüne kadar hiçbir insanoğlu yaz mevsiminde, hava sıcaklığının öğle vakti elli beş dereceyken gece yansı sıfıra düştüğü bir dönemde Sahra Çölü'nü zeplinle geçmiş değildi.</p>

  <p>Assegai'nin toplam gaz hacmi yetmiş bin metreküp, ama yaktığı yakıtın ağırlığını dengelemek için her gün bunu büyük miktarda kullanmak zorundaydı. Aksi takdirde fazla hafifler ve kontrolsüz bir hızla daha yükseklere tırmanırdı; içindekiler ise soğuk ve oksijensizlikten ölürdü. Ana tanklar ağzına kadar iki yüz yirmi beş bin litre yakıt, iki bin beş yüz litre yağ ve on iki bin beş yüz litre suyla doluydu. Yirmi iki erkek ve bir kadından oluşan mürettebat özellikle sınırlı tutulan şahsi eşyaları da 1950 kilo ağırlığındaydı. Bu durumda teorik olarak 17.900 kilo daha yük alabiliyordu. Fakat sonunda Graf Otto biraz daha külçe altın alabilmek için 3500 kiloluk havan topundan feragat etti. Sonuçta ibreyi lehlerine çevirecek olan ağırlık buydu.</p>

  <p>Bütün sikkeler on sekiz ayar altındandı. Hemen hemen eşit miktarda İngiliz altını ve on marklık Alman altını vardı. Para önce küçük çuvallara konmuş, bunlar da sağlam cephane sandıklarına yerleştirilip kapakları sıkıca kapatılmıştı. Toplam 220 sandık vardı. Her sandıkta kuyumcu tartısıyla tartıldığında 110 sterlin değerinde altın vardı. Bu, safari sırasında Afrikalı bir hamalın taşıdığı ağırlığa denkti. Tarihte altının değeri her zaman Amerikan Dolan ile ölçülmüştür ve onlarca yıldır 31 gram yirmi bir dolara eşitti. Graf Otto hızlı hesap yapan biriydi: taşıdığı yük dokuz milyon dolar değerindeydi ve savaş yüzünden döviz piyasaları altüst olsa da, iki milyon sterline eşdeğerdi.</p>

  <p>"Bu tutar Boer'leri uzun süre tatlı tatlı gülümsetmeye yeter!" Hamalların sandıkları Assegai'nin ana salonuna yüklenmesine bizzat nezaret etti ve hepsini tek tek yerdeki halkalı cıvatalara bağladı. Üstlerine de cephane ve Maxim makineli tüfek sandıklarını yerleştirtti.</p>

  <p>Son sandık da emniyete alındıktan sonra mürettebatın işini yapmak için kullanabileceği çok az boşluk kalmıştı. Graf Otto bu sorunu hafifletmek için kamaralar arasındaki bölmelerin sökülmesini ve ranzaların çıkartılmasını emretti. Mürettebat ahşap zeminde uyumak zorunda kalacaktı. Kendisi de harita ve telsiz odalarının bölmelerini söküp kumanda kabinine gitti. Üç tuvalet de söküldü ve yirmi üç kişiye tek tuvalet bırakıldı. Erkeklerle kadınlar, kıdemli subaylar ve aşçı hep aynı tuvaleti kullanacaktı. Çamaşırhane iptal edildi ve mutfak yarıya indirildi. Kahve, çorba ve sabahları yulaf ezmesi için küçük elektrikli ocak yeterliydi, ama başka sıcak yemek olmayacaktı. Süt yerine süt tozuyla idare edilecek, sosis, soğuk et ve sert bisküviyle eksikler telafi edilecekti. Zeplinde içkiye izin vermiyordu. Bu gemide her şey sadece ihtiyaç düzeyindeydi.</p>

  <p>Hareketten önceki son akşam yemeği, zeplinin devasa gümüş gövdesi altında verilen bir davetti. Üniformalı bir şoför tarafından kullanılan bir Meerbach limuzinle Eva'yı son anda şatodan getirdi. Uçuş çizmelerini, eldivenlerini giymiş ve gözlüklü başlığını takmıştı. Şoför yegâne valizini zepline götürdü.</p>

  <p>O gelene kadar mürettebat Eva'nın da onlarla geleceğinden habersizdi. Güzelliği ve sevimliliği bütün gönülleri fethettiği için gelişini içten bir sevinçle karşıladılar. Hennie du Rand, onu SS Admiral gemisiyle Afrika'dan dönüşlerinden beri görmemişti. Kaba saba bir toprak adamı olduğu halde başıyla selam verip elini öptü. Arkadaşları tezahürat yapınca da okul çocuğu gibi kızardı.</p>

  <p>Bu hali Eva'ya dokunmuş ve Boer generaliyle yaptıkları toplantıda geçenleri anlamazmış gibi yaparak onu aldattığı için suçluluk duygusuna kapıldı.</p>

  <p>Graf Otto seslenince yemek masasının başına gitti. Graf Otto, onu gezinin maskotu olarak tanıştırdı. Davette bulunanlar alkışlarla tezahüratta bulundular. Herkes mutlu ve heyecanlıydı, bu destansı yolculuğa çıkmak için sabırsızlanıyorlardı.</p>

  <p>Tabaklar leziz Bavyara yemekleriyle doluydu. Sadece içki kısıtlıydı: Graf Otto göklerde seyrederken herkesin ayık olmasını istiyordu. İçilen içki de hafif bir biraydı, içinde alkol olduğu bile pek anlaşılmıyordu.</p>

  <p>Saat tam dokuzda Graf Otto ayağa kalktı. "Ah zo! Dostlarım Afrika'ya doğru yola koyulma vakti geldi." Yine bir alkış koptu, sonra mürettebat gemiye koştu ve herkes görevinin başına geçti. Gemi ağırlıklarını bıraktı ve bağlama direğine yanaştı. Graf Otto eğreti telsiz odasında Berlin'le son bağlantıyı kurdu. Kayzer bizzat iyi şanslar diledi ve, "Hızınız bol olsun," dedi. Graf Otto da dahili vericiden Tuğgeneral Lutz'a kalkış emri verdi. Assegai son bağından da kurtulup yavaşça akşam karanlığına yükseldi ve 155 derecelik bir dönüş yaptı.</p>

  <p>Sonraki haftalar o kadar iyi planlanmıştı ki artık konuşulacak bir ayrıntı kalmamıştı. Lutz, Graf Otto'nun kendisinden ve personelinden ne beklediğini gayet iyi biliyordu. Bodensee üstünde on bin fitlik emniyetli uçuş bölgesine yükselirken hiç ışık yakılmadı ve gece yarısından sonra Savona'nın birkaç kilometre batısından Akdeniz'i geçtiler. İtalyan sahil kentlerinin ışıklarını iskele tarafına alarak güneye doğru ilerlemeye başladılar.</p>

  <p>Sicilya adasını geçerken arkadan kuvvetli bir rüzgâr esiyordu ve onları hızla Libya çölü üstünden Bingazi'nin batısındaki isimsiz bir kara parçasına doğru sürükledi. Güneş doğarken Eva öndeki seyir pencerelerinin yanında durmuş aşağıdaki dağlara, kum tepelerine vuran devasa gölgelerine bakıyordu. İçinden heyecanla Afrika! dedi. Bekle beni aşkım. Sana dönüyorum.</p>

  <p>Sıcak onlara kadar geliyordu, dağlardan yansıyan güneş ve geminin etrafında oluşan güçlü hava girdapları büyük okyanustan hatırlatıyordu. Zeplin artık daha hafifti çünkü dört güçlü Meerbach motoru üç bin litre yakıtı tüketmişti bile, ama güneş tanklarındaki hidrojeni ısıtıyor, kaldırma güçlerini artırıyordu. Gemi kaçınılmaz olarak yükselmeye başlamıştı ve Lutz altı bin beş yüz metreküp gaz basmak zorunda kaldı. Ancak gemi on beş bin fite kadar yükselmeye devam etti ve içindekiler de oksijen eksikliğinin moral bozucu etkilerini hissettiler. Aynı anda sıcaklık da önemli ölçüde arttı ve kısa zamanda kumanda odasındaki göstergeler 52 dereceyi göstermeye başladı. Motorların soğuması ve sisteme yeni yakıt pompalanabilmesi için dönüşümlü olarak kapatılması gerekti.</p>

  <p>Artık altı derecelik açıyla aşağı doğru iniyorlardı. Hızlan da yüz seksen beş kilometreden yüz kilometreye düşmüştü ve Assegarinin dengesini tam olarak sağlayamıyorlardı. Sonra ön iskele motor zorlandı ve sustu. Bu ani güç kaybıyla zeplin otuz bin fitten altı bin fite düştü, sonunda dümen tuttu ve karması düzeldi. Korkutucu bir deneyimdi ve ana kargonun bir kısmı yerinden kurtulmuştu.</p>

  <p>Assegai'nin aşın ısınan hava yüzünden oluşan bu kararsız hali Graf Otto'yu bile sarsmıştı ve Lutz'un yere inip günün kalanım karada geçirdikten sonra seyahate gece devam etme önerisini hiç tartışmadan kabul etti. Luzt çölde yükselen bir kayalık tespit etti, halatlar oraya bağlanabilirdi ve biraz daha hidrojen basarak gemiyi alçaltmaya başladı.</p>

  <p>Kayaların arasından bir grup beyaz ihramlı atlı fırladığında çölün sadece dört buçuk metre üstündeydiler. Atlılar dörtnala üstlerine doğru geliyor, bir yandan kıvrık kısa kılıçlarını sallıyor, bir yandan da uzun namlulu tüfekleriyle Assegai'ye ateş ediyorlardı. Graf Otto'nun durduğu seyir penceresine bir mermi isabet etti ve adamın üzerine cam kırıkları saçıldı. Öfkeyle küfreden Graf Otto kumanda kabininin önündeki Maxim makineli tüfeği kaptı.</p>

  <p>Şarjörü taktıktan sonra ateş açtı ve saldıran Arapların ilk sırası yere devrildi. Üç tane de at, binicisiyle birlikte gitmişti. Bu kez tüfeği sağa doğru döndürerek bir daha ateş açtı. Dört at daha devrildi ve kurtulanlar kaçtılar. Eva ölüleri saydı, yedi kişiydi, ama iki at yeniden ayağa fırlayıp kaçabilmişti.</p>

  <p>Graf Otto rahat bir tavırla, "Geri geleceklerini sanmam," dedi. "Saat altıya kadar motorları durdurabilirsin Lutz. Sonra akşam serinliğine uçmaya devam ederiz."</p>

  <p>Bay Goolam Vilabjhi'nin Altnau'daki yeğeninden aldığı son telgrafta sadece tek bir sayı grubu vardı. Leon şifreyi çözünce Eva'nın yollamaya söz verdiği tarih olduğunu gördü: Assegai'nin Wieskirche'den hareket tarihi. Daha önceki telgraflarında Graf Otto'nun zepline verdiği adı ve seri numarasını iletmişti. Assegai bir Mark ZL71'di. Güney Afrika'ya gelmek için kullanacağı rotayı da belirtmişti. Leon bu sayede zeplinin hangi tarihte Rift Vadisi'nde olabileceğini hesaplamıştı. Artık gerekli olan tek şey ufak bir ihtimalle de olsa bu koca zeplini yere indirip personeline ve yüküne el koymayı da mümkün kılabilecek bir eylem planıydı. Penrod gittiği ve Frederick Snell çabalarına engel olabileceği için Leon bu işte tek başınaydı.</p>

  <p>Karşısına çıkacak zeplinle ilgili çizimler görmüştü. Graf Otto Almanya'ya dönerken Tandala Kampı'ndaki özel bölümünde bir yığın kitap ve dergi bırakmıştı. Bunlar çoğunlukla mühendislik yayınlarıydı ve bir tanesinde büyük bir zeplinin inşası ve çalıştırılması üzerine uzun bir yazı ve çizimler vardı. Aralarında Mark ZL71'in çizimleri de bulunuyordu. Leon yazıyı tekrar bulup dikkatle inceledi.</p>

  <p>Sonuçta çizimler ve tarifler yardımcı olmadığı gibi cesaretini de kırmıştı. Zeplin o kadar muazzam o kadar iyi korunuyor, o kadar hızlı ve yüksekten uçuyordu ki ulaşmanın hiçbir yolu yok gibiydi. Minicik Kelebekle bu gökyüzü devinin kapışmasını hayal etmeye çalıştı: tarla faresiyle siyah yeleli aslanın kapışması gibi olurdu, yoksa akkarıncayla timsah demek daha mı uygundu?</p>

  <p>Aklına Eva'yla tanıştırdığı zaman Lusima'nın söylediği kehanet geldi. Duman ve alevler yüzünden görünmeyen büyük gümüş rengi bir balıktan söz etmişti. Graf Otto'nun kitabındaki çizimlere bakınca, o koca gümüş rengi balığın bu zeplin olduğundan kuşkusu kalmamıştı. Acaba daha fazlasını söyler mi diye düşündü ama pek mümkün değildi, Lusima kehaneti hakkında bir daha asla konuşmazdı. İşin özünü söyler, gerisini size bırakırdı.</p>

  <p>Leon kendini yalnız ve terk edilmiş hissediyordu. Eva'yı kaybetmişti ve onu bir daha görme şansının çok az olduğunu biliyordu. Sanki vücudunun hayati bir organı koparılıp alınmış gibiydi. Penrod da gitmişti. Amcasını özleyeceği hiç aklına gelmezdi, ama yokluğunu derinden hissediyordu. Yardıma ve tavsiyeye ihtiyacı vardı ve bunu sağlayabilecek tek bir kişi kalmışa benziyordu.</p>

  <p>Manyoro, Loikot ve İsmail'i çağırdı. "Lonsonyo Dağı'na gidiyoruz," dedi.</p>

  <p>Yarım saat sonra Rift Vadisi üstünden Percy Kampı 'na doğru uçuyorlardı. Yere inince bir an dehşete düştü. Hennie du Rand'la Max Rosenthal bir süredir olmadıkları için ve kendi aklı da tamamen Eva'da olduğundan dolayı kamptaki günlük işlerle hiç ilgilenmemişti. Her şeyi eğitimsiz ve yöneticisiz personelin eline bırakmıştı.</p>

  <p>Şu anda bununla ciddi olarak ilgilenecek halde değildi. Gelecek belirsizdi ve savaş bitip, barış imzalandıktan sonra bile uzun bir süre kimsenin safariye çıkacağını sanmıyordu. Kampta ancak atları seçmesine yetecek kadar oyalandı ve eşyalarını da alıp batı ufkunda görünen büyük mor siluete doğru yola koyuldular. Dağa yaklaştıkça morali de düzeliyordu.</p>

  <p>O gece Lonsonyo'nun eteğinde kamp kurdular ve Leon geç vakte kadar kamp ateşinin başında oturup yıldızlı Afrika göğünün önünde dikilen karanlık siluete baktı. Dağı şimdi bambaşka bir açıdan incelediğini fark etti. Onu ilk defa küçük Kelebek ile Graf Otto'nun devasa Assegai'si arasındaki mücadelenin yaşanacağı savaş alanı olarak görüyordu.</p>

  <p>Zeplini engellemek üzere havalanmak için Loikot'un çobanlarından gelişini haber almayı bekleme faslı onu endişelendiriyordu. Bu çok büyük bir dezavantaj olacaktı. Assegai on bin fit yüksekte uçarken, kendisi önce tırmanıp Lonsonyo Dağı'nı aşacak, ancak ondan sonra bütün motorlarının tam gücüyle saldırıya geçebilecekti. Bu da Kelebek'i uçuş sınırlarında zorlarken yakıt rezervlerinin çoğunu tüketeceği anlamına geliyordu. Eğer rüzgâr, nem ve hava sıcaklığı da Assegai'nin lehineyse, Leon daha Kelebek'i gerekli yüksekliğe ulaştıramadan o tepesinden geçip gitmiş olacaktı.</p>

  <p>Bu derin yenilgi yüzünden cesareti kırıldı ve başını kaldırıp öfkeyle dağa baktı. O anda Natron Gölü yakınlarında çakan bir dizi şimşek gökyüzünü aydınlatmıştı. Dağ gözüne bir düşman kalesinin yamacı gibi, aşması gereken büyük bir engel gibi göründü.</p>

  <p>Sonra garip bir ışık oyunu bakış açısını değiştirdi. Kahve kupasını devirerek ayağa fırladı. Gökyüzüne bakarak, "Tanrım, neyim var benim?" diye haykırdı. "Onca zamandır gözümün önündeymiş. Lonsonyo benim engelim değil sıçrama tahtam!" Artık beynine, yıkılan baraj duvarından akan sular gibi fikirler üşüşmeye başlamıştı.</p>

  <p>"Eva'yla yağmur ormanında keşfettiğimiz o düzlük! Daha gördüğüm anda önemli olduğunu anlamıştım. Lonsonyo'nun en tepesinde doğal bir pist. Elli güçlü adamın yardımıyla yerdeki otlan birkaç günde inip kalkmaya yetecek hale getiririm. Assegai'nin peşine düşmek zorunda değilim. Tek yapmam gereken dağın başında onun bana gelmesini beklemek. En önemlisi de, oyuna avantajlı bir yükseklikten başlamış olacağım. Onu yakalamak için yükseleceğim diye debelenmek yerine tepesine binebileceğim." O kadar heyecanlanmıştı ki ancak birkaç saat uyuyabildi ve ertesi sabah, güneşin doğmasından çok önce patikaya ulaşmıştı.</p>

  <p>Lusima Ana yolun kenarında, sevdiği bir ağacın altında durmuş onları bekliyordu. Oğullarını selamlayıp iki yanına oturttu. "Çiçeğin yanında değil M'bogo." Bu bir saptamaydı, soru değildi. "Kuzeydeki o uzak ülkeye gitti."</p>

  <p>Leon, 'Ne zaman dönecek Ana?" diye sordu.</p>

  <p>Kadın gülümsedi. "Bilmemiz gerekmeyeni bulmaya çalışma. Bolluk günlerinde gelecek."</p>

  <p>Leon çaresizce omuz silkti. "O zaman bilmemiz gerekenlerden konuşalım. Senden bir iyilik isteyeceğim Ana."</p>

  <p>"Kulübemin yanında elli adam seni bekliyor. Neyse ki Mkuba Mkuba işin çoğunu ışıklı sopasıyla halletmiş." Muzipçe gülümsedi. "Ama sen buna inanmazsın değil mi oğlum?"</p>

  <p>Lusima da şelalenin üstündeki düzlüğün temizlenmesine yardım etti. Gölgede oturup adamlarının çalışmasını izledi. Leon çok geçmeden onun niye geldiğini anlamıştı: O bakınca adamlar şeytan gibi çalışıyordu ve ikinci gün öğle vakti açılan düzlükte yürümeye başlamıştı. Bu yükseklikte hava ılıktı ve uçağın düşmemesi için piste hızla yaklaşmak gerekiyordu. Kelebek'i böyle kısa bir piste indirmek zor olacaktı. Aslında, zemin meyilli olmasa imkânsızdı. İniş pisti yamacın tam kenarındaydı. Eğer vadi tarafından yaklaşırsa pist yokuş yukarı olacak ve yere indikten sonra uçak kendiliğinden hız kaybedecekti. Öte yandan, yokuş aşağı kalkış yaptığı takdirde Kelebek hız kazanacak ve uçuş hızına çok daha çabuk ulaşacaktı. Yamacın tepesini aşınca uçağın burnunu aşağı çevirip kısa bir dalış yaparak daha hızlı gidecekti.</p>

  <p>Kendi kendine, "Bizi ilginç şeyler bekliyor," dedi. Sorunun ana kısmını daha düşünmemişti. Eğer her şey umduğu gibi giderse Assegai Rift Vadisi'ne kuzeyden gelecekti. Deniz seviyesinden on bin fit yüksekte uçuyor olacaktı: Bundan daha yüksekte seyrettiği takdirde gemidekiler oksijensiz kalırdı.</p>

  <p>Graf Otto'nun şahin gözlü chungaji'lere yakalanmadan canavarı vadinin ortasına kadar getirmesine imkân yoktu. Leon, onun gelişini yeterince erken haber alacak ve Kelebek' i havalandırıp devriye noktasına konuşlandırabilecekti. Kendi kendine, "Peki sonra ne olacak?" diye sordu. "İkisi arasında silahlı mücadele mi?"</p>

  <p>Bu düşünce gülmesine yol açmıştı. Çizimlerden anladığı kadarıyla Assegai'da en azından üç ya da dört tane Maxim makineli tüfek olacak ve eğitimli Alman havacılar sabit bir platformdan ateş açma imkânı bulacaktı. Onların karşısına Kelebek ve tüfeği olan iki Masai ile çıkmak intihar anlamına gelirdi.</p>

  <p>Güç bela Hugh Delamere'den iki tane el bombası kopartabilmişti ve Assegafnin üstünden uçup bombalardan birini büyük, kubbe şeklindeki tavanına atmak gibi belli belirsiz bir düşüncesi vardı. Zeplinde yaklaşık üç milyon fit küplük yüksek patlama gücünde hidrojen bulunuyordu ve oluşacak ateş topu muazzamdı. Ancak el bombaları temastan altı saniye sonra patladığı için Kelebek de bu ateş topunun ortasında kalacaktı.</p>

  <p>"Kendimi ateşe atmaktan daha iyi bir plan olmalı," diye mırıldandı. "Vaktinde bulmam lazım. Eva'nın son gönderdiği telgrafa göre Asse-gai'nin Wieskirche'den ayrılmasına beş gün kaldı. Yeni pistin durumunu kontrol etmeye bile vaktim olmadı. Yarın Percy Kampı'na gidip Kelebek'i buraya getirmeli."</p>

  <p>Leon o gece Lusima'nın kulübesinde kalmaya ve sabahın ilk ışıklarıyla yola koyulmaya karar verdi. Ateşin başında Lusima ile yan yana oturup bir tas manyok lapasını paylaştılar. Lusima iyi günündeydi ve Leon bundan cesaret alarak Eva konusunu açtı. Onları bekleyen sorunlar hakkında bilgi sızdırmaya çalıştı. Kadının gözlerindeki muzip pırıltıdan aklından geçenleri okuduğunu anlamıştı, ama yine de ısrar etti ve sorularını mümkün olduğunca zekice sormaya çalıştı. Bir süre Eva'dan söz ettiler ve Leon, ona duyduğu aşkı bir daha anlattı.</p>

  <p>Lusima, "O küçük çiçek bu aşka değer," diyerek ona hak verdi.</p>

  <p>"Yine de benden uzaklaştı. Ve onu bir daha görüp görmeyeceğimi bile bilmiyorum."</p>

  <p>"Asla umutsuzluğa kapılmamalısın M'bogo. Umut olmadan hiçbir şey olmaz."</p>

  <p>"Ana, bize gökyüzündeki büyük gümüş rengi bir balıktan söz etmiştin, hani talih ve aşk getirecek demiştin."</p>

  <p>"Artık ihtiyarladım oğlum, bugünlerde çok aptalca şeyler söyleyebiliyorum."</p>

  <p>"Ana, bugüne kadar senden duyduğum tek aptalca söz bu oldu." Karşılıklı gülümsediler. "Bana öyle geliyor ki hatırlamadığın o balık gökyüzünü kaplayacak."</p>

  <p>"Her şey mümkündür, ama ben balıktan ne anlarım?"</p>

  <p>"Ben de aptalca bir şey düşündüm, kendi kendime dedim ki, annem olarak bana bu balığı ve talihle aşkı nasıl yakalayacağımı söyleyebilirsin."</p>

  <p>Lusima uzun süre sessiz kaldıktan sonra başını salladı. "Ben balık tutmaktan hiç anlamam. Bir balıkçıya sorman lazım bunu. Belki Natron Gölü'nde bir balıkçı sana öğretebilir."</p>

  <p>Leon bir an ona hayretle baktıktan sonra alnına vurdu. "Aptal!" dedi. "Ah Ana, senin bu oğlun aptal. Natron Gölü! Tabii ya! Balık ağları! Bana söylemeye çalıştığın buydu işte!"</p>

  <p>Leon'la Manyoro, Loikot ve İsmail'i dağda bırakıp alelacele Percy Kampı'na gittiler. Leon dağa iniş yapmak için ağırlığı minimumda tutmak istemişti.</p>

  <p>Percy Kampı'na varınca hemen Natron Gölü'ne hareket ettiler. Bu sefer Leon yumuşak zemine indirme riskini göze almadı, doğruca tuz tavasına iniş yaptı. Manyoro ile birlikte köyün şefiyle pazarlık ettiler ve sonunda dört boy eski, hasarlı ağ satın aldılar, yaklaşık olarak her biri iki yüz adım uzunluğundaydı. Son zamanlarda kullanılmadıkları için kurumuşlardı ama yine de toplam ağırlıkları Kelebek için haddinden fazlaydı. Leon hepsini dağın tepesine taşımak için dört sefer yapmak zorunda kaldı. Her iniş kalkış pilotluk becerisini de geliştiriyordu. Uçağı düşüş hızının hemen üstünde tutabilmek için hızlı yaklaşmak zorundaydı, ayrıca iniş takımlarını sonuna kadar zorlayan sert bir iniş gerekiyordu.</p>

  <p>İkinci günün öğleden sonrasında ağların dördü de açık alana serilmiş durumdaydı. Çift çift birbirine dikerek, her biri yaklaşık dört yüz adım uzunluğunda iki ayrı ağ oluşturdular.</p>

  <p>Ağlan toplayıp açmayı deneyecek fırsat yoktu. Doğrudan Assegai'de deneyeceklerdi ve ağlan fora etmek için tek bir şansları olacaktı. Leon ilk atışta birinci ağı zeplinin iki arka pervanesine dolamayı ve onu yeterince yavaşlattıktan sonra, dönüp dağdan ikinci ağı alma fırsatı bulmayı umuyordu.</p>

  <p>Planın kritik noktalarından biri de, ağı düzgünce katlayıp bomba yatağına yerleştirmek ve böylece Kelebek'in arkasından gerektiği gibi açılmasını sağlamaktı. Sonra da Leon ağın uçakla bağlantısını kesip, Kelebek'i de zeplinin peşine takılıp gitmekten kurtaracaktı. Bunu başaramazsa uçağı, kuyruğu önde, sürüklenip giderdi. Tabii ki bu zorlama neticesinde kanatlan ve gövdesi parçalanırdı. Pek çok şey başarılı tahmin yürütmeye, ekip çalışmasına, beklenmedik gelişmeler karşısında hızlı reaksiyon vermeye ve bol miktarda da şu bildik şansa bağlıydı.</p>

  <p>Dördüncü günün akşamında Kelebek burnu yokuş aşağı olarak yeni pistte duruyordu, pistin sonunda yamaç dik bir açıyla aşağı uzanmaktaydı. Yirmi hamal da uçağı arkadan itmek için hazır bekliyordu.</p>

  <p>Her gün şafakta ve akşam karanlığında Loikot dağın yüksek yerlerine çıkıp Masai ülkesinin dört bir yanındaki chungaji'lerle görüşüyordu. Bölgedeki tüm morani'lerin gözü kuzey ufkuna dikilmiş gibiydi: hepsi de yaklaşan gümüş canavarı ilk gören kişi olmak istiyordu.</p>

  <p>Leon'la ekibi Kelebek'in yanına kurulan derme çatma sayvanın altında oturuyorlardı. Haber geldiğinde birkaç saniyede kokpite çıkmış olacaklardı. Artık beklemekten başka yapacak bir şey kalmamıştı.</p>

  <p style="text-align: center;"><img alt="wsa" src="../Images/wsa.gif" /><br /></p>
</body>
</html>
