<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <p>Kahvaltı bitince Graf Otto konuklarını şatonun kapısında duran beş tane devasa Meerbach limuzine götürdü. Berlin'deki Harp Dairesi'nden eşleriyle birlikte beş tane yüksek rütbeli subay gelmişti. Kadınlar at yarışlarına gidiyormuş gibi güneş şemsiyelerini alıp tüylü şapkalar takmışlardı, erkekler ise süslü üniformalarını giymişti. Kılıçlar bellerinden sarkıyor, göğüslerini madalyalar ve elmas kakmalı bröveler süslüyordu. Hiyerarşi o kadar Önemliydi ki hepsini doğru sırayla araçlara bindirmek oldukça uzun sürmüştü, ama sonunda Eva kendini donanmadan bir amiral ve onun at gibi heybetli karısıyla üçüncü arabada buldu.</p>

  <p>Ana Meerbach fabrikası yirmi dakikalık bir mesafedeydi ve fabrikanın girişine yaklaşırken öndeki limuzinin direksiyonunda olan Graf Otto kornasını çaldı. Çift kanatlı kapı hemen açıldı ve konvoy geçerken silahlı nöbetçiler hazır ola geçip selam durdular.</p>

  <p>Eva, Meerbach mühendislik imparatorluğunun merkezindeki bu kaleye ilk kez geliyordu. Fabrika neredeyse on iki kilometrekarelik bir alana yayılmaktaydı. Yollara parke taşı döşenmişti ve yönetim binasının önündeki meydanda bulunan muhteşem mermer fıskiyeden on beş metre havaya su fışkırmaktaydı. Zeplinlerin barındığı üç hangar kompleksin en uzak köşesindeydi. Eva bu kadar büyük olduklarını bilmiyordu: Gotik katedraller kadar yüksek ve geniş görünüyorlardı.</p>

  <p>Grup arabalardan inip ana binanın yüksek döner kapılarından geçerek, Meerbach amblemli şemsiyelerin altındaki koltuklara doğru yürürken hava güneşli ve ılıktı. Herkes yerleşince beyaz ceketli üç garson, tekerlekli servis arabalarıyla gümüş tepsiler içinde kristal şişelere konmuş şampanyalar getirdi. Herkes kadehini eline aldıktan sonra Graf Otto kürsüye çıkıp kısa, ama öz bir hoş geldin konuşması yaptı. Sonra da zeplinlerin ileriki yıllarda oynayacağı rol hakkında kendi görüşlerini anlattı.</p>

  <p>"Havada uzun süre kalabilmeleri en önemli özellikleri. Artık Atlantik Okyanusu'nu kesintisiz aşmak bizim için mümkün. Zeplinler yolcu, hatta yüz yirmi tonluk bomba yüklü olarak üç günden az bir sürede Almanya'dan New York'a ulaşabilir. Yakıt almadan geri dönebilir. Olasılıklar insanın başını döndürüyor. İngiliz Kanalı sürekli havadan gözlenebilir ve düşman filosunun durumu telsizle Berlin'e bildirilir." Çok fazla teknik ayrıntıya girerek yansı kadın olan dinleyicilerini sıkmayacak kadar akıllı bir pazarlamacıydı. Konuları geniş tutuyor, canlı ve renkli bir üslupla anlatıyordu. Eva bu konuşmanın yedi dakika süreceğini biliyordu, çünkü Otto ortalama bir dinleyicinin ilgi süresini uzun zaman önce hesaplamıştı. Elmas kakmalı altın saatine bakarak zaman tuttu. Sadece kırk saniyelik bir sapma olmuştu.</p>

  <p>"Sevgili dostlarım ve değerli konuklarım." Hangarın devasa kapısına döndü ve açılış yapacak orkestra şefi gibi kollarını açtı. "Sizlere Assegai’yi takdim ederim!" Kapı kayarak açıldı ve muhteşem manzara ortaya çıktı. Konuklar ayağa fırlayıp alkışlamaya başladılar. Karşılarındaki canavar otuz üç metre yüksekliğindeydi ve hangarın tamamını kaplamıştı. Burnuna üç metrelik kırmızı harflerle -Assegei yazılmıştı. Graf Otto bu adı Afrika'daki aslan avının anısına seçmişti. Zeplin dikkatle "ağırlıksız" hale getirilmiş olduğu- için, hidrojen dolu gaz tankları yükselince gövdesinin 75 tonluk ölü ağırlığı kusursuz bir şekilde dengeleniyordu. On tane adam, zeplini yerdeyken üstünde durduğu karması boyunca yerleştirilmiş tampondan kaldırınca izleyiciler hayretle nefeslerini tuttular. Adamlar geminin yanında devasa bir denizanasına tırmanan karıncalar gibiydi.</p>

  <p>Zeplini ağır ağır yüksek kapılardan geçirip açık havaya çıkardılar ve güneşte göz kamaştırıcı bir şekilde parlamaya başladı. Yavaş yavaş tüm gövdesi ortaya çıktı. Adamlar sahanın ortasındaki sağlam bağlama kulesine kadar götürdüler ve burun kısmından bağladılar. Karaya vurmuş bir balina gibiydi, asıl boyutları şimdi ortaya çıkmıştı. Futbol sahasının iki katı büyüklüğündeydi, baştan kıça iki yüz kırk metreydi. Dört adet devasa Meerbach devir motorunun altındaki çelik kollardan sarkan gemi şeklindeki sepete yerleştirilmişti. Geminin gövdesi boyunca uzanan merkez iskele sayesinde ana kabinden onlara ulaşmak mümkündü. İki tanesi baş kısma, ikisi de kıç tarafa yerleştirilmişti, böylece geminin havadayken dönmesine yardım edebiliyorlardı. Bütün taşıyıcı kollarda aşağı ulaşan birer merdiven vardı. Bu sayede görevli teknisyen oraya inip bakım onarım yapabiliyor, ya da köprü üstünden gelen değişiklik taleplerini karşılayabiliyordu. Pervaneleri lamine ahşaptandı ve her birinin altı ağır kolunun dış kenarı bakır kaplıydı.</p>

  <p>Karina, gövde boyunca uzanan bir tünel vazifesi görüyordu. Gemi personeli bu tüneli kullanarak girip çıkıyor veya gerektiğinde yakıt, yağ, hidrojen ve su pompalanıyordu. Uçuş sırasında zeplinin kaplaması öne veya arkaya sıvı pompalanacak şekilde ayarlanabiliyordu.</p>

  <p>Kumanda bölümü burnun altında, en öndeydi. Oradan kaptan ve seyir subayı gemiyi yönetiyorlardı. Uzun yolcu bölümü ve yük bölmeleri ağırlığın eşit olarak dağıtıldığı orta bölümün altındaydı.</p>

  <p>Graf Otto konuklarının eserine hayran hayran bakması için yeterince zaman tanıdıktan sonra herkesi gemiye davet etti ve lüks salonda toplandılar. Uzun salonun dış duvarları boyunca camlı seyir pencereleri uzanıyordu. Konuklar deri kaplı rahat koltuklara gömüldüler, onlar üç gruba ayrılırken kamarotlar tekrar şampanya servisi yaptı. Sonra Graf Otto, Lutz ve Ritter herkesi tura çıkardı, arada belli başlı özellikleri izah ediyor, soruları yanıtlıyorlardı. Tur bitince istiridye, havyar ve tütsülenmiş somondan oluşan öğle yemeklerini yiyip biraz daha şampanya içtiler.</p>

  <p>Yemek bitince Graf Otto neşeyle, "Daha önce uçmuş olanınız var mı?" diye surdu.</p>

  <p>Tek elini kaldıran Eva olmuştu.</p>

  <p>"Ah zo!" Güldü. "Bugün bu durumu değiştireceğiz." Lutz'a baktı. "Kaptan, lütfen değerli konuklarımıza Bodensee üstünde bir tur attırın." Lutz motorları çalıştırırken herkes çocuklar gibi konuşup gülüşerek seyir pencerelerinin önüne üşüştü. Assegni çalıştı ve bağlantı halatlarının üstünde hevesle titreşti. Sonra yavaşça yükselmeye başladı.</p>

  <p>Lutz, onları Friedrichshafen'e kadar götürüp gölün ortasında bir tur attırdı. Altlarında masmavi göl vardı ve İsviçre Alpleri'nin kar ve buzulları güneşte ışıl ışıl parlıyordu. Sonra zeplin Wieskirche fabrikasına döndü ve yerden üç bin fit yüksekte durdu. O sırada Graf Otto hiç beklenmedik bir şekilde kumanda kabininden salona döndü ve konukları ağızları açık bakakaldılar: sırtında bir kayış düzeneğiyle tutturulmuş ağır bir sırt çantası vardı.</p>

  <p>"Hanımlar beyler, şimdiye kadar Assegai'nın sürprizlerle ve mucizelerle dolu olduğunu anlamışsınızdır. Sizlere sunacağım bir sürpriz daha var. Sırtımdaki bu teçhizatı Leonardo da Vinci dört yüz yıl önce hayal etmiş. Ben de onun fikrini alıp gerçeğe dönüştürdüm ve bu çantanın içine sığdırdım."</p>

  <p>Kadınlardan biri, 'Nedir o?" diye sordu. "Çok ağır ve rahatsızmış gibi görünüyor."</p>

  <p>"Bizler buna Fallschirm diyoruz, ama Fransızlar ve İngilizler paraşüt olarak biliyor."</p>

  <p>"Ne işe yarıyor?"</p>

  <p>"Tam isminin anlattığı gibi düşüşünüzü yavaşlatıyor." İki gemi mürettebatına dönüp başını salladı. Adamlar iterek giriş kapılanın açtı. Kapıya en yakın duran konuk ürküp geri çekildi.</p>

  <p>"Hoşça kalın sevgili dostlarım! Sakın beni unutmayın." Otto koşarak kabini geçti ve kendini açık kapıdan aşağı fırlattı. Kadınlar çığlıklar atarak elleriyle ağızlarını kapadılar. Sonra seyir penceresine koştular ve dehşet içinde hızla aşağı düşen Graf Otto'ya baktılar. Sonra, aniden, sırtındaki ağır çantadan uzun beyaz bir bez fışkırdı, şak diye açıldı ve devasa bir mantara benzedi. Graf Otto'nun ölümcül düşüşü aniden durmuş ve mucizevi bir şekilde doğa kanunlarına aykırı bir şekilde havada asılı kalmıştı. Seyircilerin dehşeti hayranlığa, ümitsiz feryatları tezahürat ve alkışa dönüştü. Hafifçe süzülen Otto'nun yere inip yuvarlanışını, o beyaz çarşafa dolanışını izlediler. Graf Otto çarşaftan hızla kurtulup ayağa fırladı ve onlara el salladı.</p>

  <p>Lutz zeplinin ana hidrojen tanklarının valflarını çevirdi ve gemi yüksekten uçan bir kazın göğsündeki tüy gibi yumuşakça inişe geçti. Karmasının altındaki tamponun üstüne oturdu ve yer ekibi halatları bağlamak için koşturdu.</p>

  <p>Salonun kapıları açıldığında Graf Otto eşikte durmuş konuklarını karşılamayı bekliyordu. Etrafına üşüşüp elini sıktılar ve kutladılar. Sonra yine arabalara binip konvoy halinde şatoya döndüler, heyecanlı kahkahaları ve Graf Otto'nun bu olağanüstü başarısına yağdırdıkları övgüler ormanda yankılanıyordu.</p>

  <p style="text-align: center;"><img alt="wsa" src="../Images/wsa.gif" /><br /></p>
</body>
</html>
