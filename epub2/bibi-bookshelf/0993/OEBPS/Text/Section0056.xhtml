<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <p>Lusima'nın köyüne dönüşleri mutlu bir eve dönüş oldu. Çoban çocuklar geldiklerini uzaktan görüp haberi bağırarak köylülere ilettiler, onlar da şarkılar söyleyerek, gülerek karşıladılar. Lusima da konsey ağacının altında onlan bekliyordu. Eva'ya sarıldı ve sağ yanına oturttu. Leon da diğer tarafındaki tabureye oturdu ve içgüdüsel anlaşmalarının yetmediği yerlerde çeviri yaptı. Aniden bir cümlenin orta yerinde durup havayı kokladı. "Bu harika koku da nedir?" diye ortaya sordu.</p>

  <p>Eva, "Kahve!" diye bağırdı. İsmail elinde dumanlan tüten iki kupayla onlara doğru geliyordu. Suratında zafer kazanmış bir sırıtış vardı. Eva, Fransızca, "Sen bir mucizeler insanısın," dedi. "Hayatıma mükemmel demek için tek eksiğim buydu."</p>

  <p>"O güzel elbiselerinizden, ayakkabılarınızdan da getirdim, yani artık bu kâfir kıyafetlerini giymek zorunda değilsiniz." Tiksindiğini ve hoşnutsuzluğunu belli ederek yüzünü buruşturmuş ve shuka'sun göstermişti.</p>

  <p>"İsmail!" Leon'un sesi korkudan gergin çıkıyordu. "Biz yokken Percy Kampı'na gidip kahveyle Hanım Sahip'in kıyafetlerini mi aldın?"</p>

  <p>"Ndio Bwana." İsmail gururla gülümsüyordu. "Katırımı bayağı zorladım ve dört günde gidip geldim."</p>

  <p>"Seni gören oldu mu? Kampta başka kim vardı?"</p>

  <p>"Sadece Bwana Hennie."</p>

  <p>"Ona nerede olduğumuzu söyledin mi?"</p>

  <p>"Evet, sorunca söyledim." Leon'un ifadesini görünce İsmail'in de keyfi kaçtı. "Yanlış bir şey mi yaptım efendi?"</p>

  <p>Leon öfkesini ve içini saran korkuyu bastırmak için başını diğer yana çevirdi. Tekrar İsmail'e döndüğünde yüzü ifadesizdi. "Sen doğru olduğuna inandığın şeyi yaptır» İsmail. Kahven de her zamanki gibi nefis olmuş." Ama İsmail, onu bu sözlere kanmayacak kadar iyi tanıyordu. Nasıl bir ha-îa yaptığını anlamamıştı, ama kulübesine giderken suçluluk duygusuyla kıvranıyordu.</p>

  <p>Eva, Leon'u izliyordu. Onun da yüzü solmuş, elleri kucağında kenetlenmişti. "Korkunç bir şey oldu değil mi?" Sesi sakin ve yumuşaktı ama gözleri endişeden koyulaşmıştı.</p>

  <p>Leon ciddi bir ifadeyle, "Artık burada kalamayız," dedi ve güneşin batmakta olduğu batı istikametine baktı. "Bir an önce gitmemiz gerek, ama vakit geç oldu. Dağdan karanlıkta inmek istemiyorum. Sabah ilk ışıklarla gideriz."</p>

  <p>"Ne oldu Porsuk?" Eva uzanıp elini tuttu.</p>

  <p>"Biz kartal yuvasındayken İsmail eşyaları almak için Percy Kampı'na gitmiş. Hennie du Rand oradaymış ve İsmail bizim nerede olduğumuzu anlatmış."</p>

  <p>"Bu o kadar kötü mü? Hennie dost değil mi? Bizi incitecek bir şey yapmaz c "</p>

  <p>"Kasten yapmaz, ama bizim içinde bulunduğumuz hassas durumun farkında değil ki. Riske giremeyiz Eva. Graf Otto hayattaysa peşine düşecektir."</p>

  <p>"O öldü sevgilim."</p>

  <p>"Rüyanda öyle gördün ama kesin bilmiyoruz. Ayrıca bir de White-hall'daki patronlar var. Yerini bulurlarsa seni bırakmazlar. Kaçmak zorundayız."</p>

  <p>'Nereye?"</p>

  <p>'Uçaklardan birine ulaşabilirsek Alman sınırından Darüsselam'a geçeriz ve oradan da bir gemiyle Güney Afrika veya Avustralya'ya gideriz. Sonra da isimlerimizi değiştirip ortadan kayboluruz."</p>

  <p>"Hiç paramız yok ki."</p>

  <p>"Percy, bana yeterince para bıraktı. Benimle gelecek misin?"</p>

  <p>Eva hiç duraksamadan, "Tabii ki," dedi. "Şu andan itibaren sen nereye gidersen ben de oraya gideceğim."</p>

  <p>Leon, ona gülümsedi ve sadece, "Aşkım... benim canım aşkım," dedi. Sonra Lusima'ya döndü. "Ana biz gitmek zorundayız."</p>

  <p>Kadın hemen, "Evet," diye kabul etti. "Bunu görmüştüm ama size söyleyemedim."</p>

  <p>Eva bir şekilde Lusima'nın söylediklerini anlamıştı. "Perdenin ötesinden bir şeyler mi gördün Ana?" diye hevesle sordu.</p>

  <p>Lusima başını sallayınca da, "Bize de söyleyecek misin gördüklerini?" dedi.</p>

  <p>"Fazla bir şey değildi, onun da çok azını duymak istersin çiçeğim."</p>

  <p>"Yine de duymak istiyorum. Kurtuluşumuz olacak bir şey de söyleyebilirsin."</p>

  <p>Lusima içini çekti. "Nasıl istersen, ama seni uyardım." Ellerini çırptı ve kızlar koşup önünde diz çöktüler. Lusima onlara birtakım emirler verince de hemen kulübesine koştular. Döndüklerinde Lusima'nın kehanet için kullandığı eşyaları taşıyorlardı. Güneş batmış ve alacakaranlık da yerini gece karanlığına bırakmaya başlamıştı. Kızlar eşyaları Lusima'nın eline yakın bir yere bıraktılar, sonra da küçük bir ateş yaktılar. Lusima küçük deri keselerden birini açıp bir avuç kurutulmuş bitki aldı. Birtakım dualar mırıldanarak avucundakileri ateşe attı, bitkiler kötü bir koku bırakarak pof, diye yanmıştı. Kızlardan biri kil bir çanak getirip ateşin üstüne koydu. Çanak ağzına kadar alevleri ayna gibi yansıtan bir sıvıyla doluydu.</p>

  <p>"Gelip yanıma oturun." Eva ile Leon'u çağırmıştı. Üçü çanağın etrafına halka şeklinde oturdular. Lusima boynuzdan yapılmış küçük bir tası sıvıya daldırdı ve sırayla ikisine de ikram etti. Onlar acı çaydan birer yudum aldıktan sonra kalanı da kendisi içti.</p>

  <p>"Aynaya bakın," deyince gözlerini çanağa diktiler. Yüzeyde kendi görüntüleri dalgalanıyordu, ama ikisi de ondan başka bir şey görmüyordu. Lusima yumuşak bir sesle ilahiler söylerken çanaktaki sıvı kabarmaya, kaynamaya başladı ve çanaktan yükselen buharlara bakan gözlerinde pırıltılar oluştu. Sonunda konuşmaya başladığında sesi acı ve gergindi. "İki düşman var, biri kadın ve biri erkek. Sizi birbirinize bağlayan aşk zincirini kırmak istiyorlar."</p>

  <p>Eva küçük bir üzüntü çığlığı attı ama sonra sessiz kaldı.</p>

  <p>"Kadının saçında gümüş bir bayrak görüyorum."</p>

  <p>Leon bunu tercüme edince Eva, "Londra'daki Bayan Ryan," diye fısıldadı. "Saçının ön kısmında gümüş rengi perçemi var."</p>

  <p>"Adamın sadece tek eli var."</p>

  <p>Çanağın üstünden bakıştılar ama Leon başını salladı. "Kim olabileceğini bilmiyorum. Söylesene Ana bu iki düşman istediklerini elde ediyorlar mı?"</p>

  <p>Lusima acı çekercesine inledi. "Daha fazlasını görmüyorum. Gökyüzü duman ve ateş dolu. Tüm dünya yanıyor. Çok açık değil, ama alevlerin üstünde size aşk umudu ve şans getirecek büyük gri bir balık görüyorum."</p>

  <p>Leon, "Ne balığı Ana?" diye sordu.</p>

  <p>Eva da, "Lütfen gördüğünüz şeyi tarif edin," diye yalvardı ama Lusima'nın gözleri berraklaşmış ve yeniden odaklanmıştı.</p>

  <p>"Daha fazlası yok," dedi. "Çok azını duymak isteyeceğini söylemiştim çiçeğim." Uzanıp çanağı ters çevirdi, içindekileri ateşe döktü ve ateş tıslayıp dumanlar çıkararak söndü. "Gidip dinlenin artık. Uzun, çok uzun bir süre için Lonsonyo Dağı'nda geçireceğiniz son gece olabilir bu."</p>

  <p>Kulübelerine gitmeden önce Leon, iki Masai ile İsmail'e atları eyerlemelerini ve ertesi sabah şafakla yola çıkmak için gereken tüm hazırlıkları yapmalarını söyledi.</p>

  <p>Gece sakin ve sessizdi, ama ancak kesik kesik uyuyabildiler. Sıçrayarak uyandıkları anda gayri ihtiyari birbirlerine uzanıyor, adını koyamadıkları bir korkuyla sımsıkı sarılıyorlardı. Etrafı çevreleyen ormandaki kuşlar şafağı selamlamaya başlayıp, ilk ışıklar duvarlardan süzülünce, daha önce hiç tatmadıkları bir tutkuyla seviştiler; öyle bir tutku fırtınasıydı ki zirvesine ulaştığında birbirlerinin kollarında titreyerek kalmışlardı, çıplak bedenleri ter içindeydi, kalpleri deli gibi atıyordu. Sonunda ayrıldılar ve Leon, "Gitme zamanı geldi sevgilim, giyin artık," dedi.</p>

  <p>Kendisi de kalkıp giyindi ve kapıyı açtı. Dışarı çıkıp bir süre öylece durdu. Orman karanlık görünüyordu. Sabahyıldızı hâlâ gökyüzünde parlıyordu. Gün daha îam ağarmamıştı. Eva da arkasından yaklaşıp sarıldı. Adamları gördüklerinde Leon bir şeyler söylemek üzereydi. Bir an için onları atları getiren kendi adamları sandı.</p>

  <p>Ormanın kenarında karanlıkta beklemişlerdi, ama şimdi onlara doğru geliyorlardı ve biraz daha yaklaşınca yedi kişi olduklarını gördü. Beş askari ve iki subay vardı. Hepsi yumuşak şapka takmış, talim kıyafeti giymişti. Askari'leıin tüfekleri omuzlarında asılıydı, subaylarınsa sadece bellerinde ki tabancaları vardı. Grubun lideri öne çıktı ama Leon'a aldırmayıp Eva'yı selamladı.</p>

  <p>"Bizi nasıl buldunuz Penrod Amca? Percy Kampı'nda İsmail'i izleyen gözcünüz mü vardı?"</p>

  <p>Penrod başını salladı. "Tabii ki," Tekrar Eva'ya döndü. "Günaydın Eva canım. Sana Bayan Ryan ve Bay Brown'dan mesaj getirdim."</p>

  <p>Eva, "Hayır!" dedi. "Otto öldü ve her şey bitti."</p>

  <p>"Graf Otto von Meerbach ölmedi. Aslında neredeyse ölüyordu. Doktor kangren olan sol kolunu kesti, diğer yaralarını da dikti. Graf uzun bir süre tamamen bilinçsiz kaldı... aslında, çok yakın zamana kadar da öyleydi. Her şeye rağmen granit kadar sağlam ve fil derisi kadar dayanıklı. Hâlâ çok güçsüz olmasına rağmen hep seni soruyor ve ben de yokluğunu açıklamak için bir hikâye uydurmak zorunda kaldım. Bence seni gerçekten seviyor ve şimdi görevini tamamlaman için seni ona götüreceğim."</p>

  <p>Leon aralarına girdi. "Geri dönmeyecek. Birbirimizi seviyoruz ve döner dönmez evleneceğiz."</p>

  <p>"Teğmen Courtney, komutanın olduğumu hatırlatabilir miyim? Bana efendim veya general diye hitap etmen gerekmez miydi? Şimdi hemen kenara çekil."</p>

  <p>"Bunu yapamam efendim. Onu geri götürmenize izin veremem." Leon inatla omuzlarını dikti.</p>

  <p>Penrod omzunun üstünden, "Yüzbaşı!" diye bağırdı ve genç subay çakı gibi öne çıktı.</p>

  <p>"Komutanım?" dedi. Leon bu sesi tanımıştı ama o karmaşada onun Kurbağa Snell'in yardakçısı Eddy Roberts olduğunu ancak fark edebilmişti.</p>

  <p>"Bu adamı tutuklayın." Penrod'un yüzü kaskatıydı. "Direnirse dizkapağından vurun."</p>

  <p>"Komutanım! Başüstüne komutanım!" Eddy gayet mutluydu. Webley'ini kılıfından çıkardı ve Leon'un üstüne yürüdü. Eddy geri çekilip emniyeti açtı ve silahı kaldırdı, ama daha o nişan alamadan Eva kollarını açarak ikisinin arasına atıldı. Şimdi tabanca onun göğsüne nişan almış durumdaydı.</p>

  <p>Penrod, "Ateş etme!" diye bağırdı. "Tanrı aşkına, sakın kadına zarar verme." Eddy kafası karışmış bir şekilde silahını indirdi.</p>

  <p>Eva hemen Penrod'a dönmüştü. "Benden ne istiyorsunuz general?" Rengi bembeyazdı ama sesi soğuk ve sakindi.</p>

  <p>"Sadece birkaç dakikanı canım." Penrod, Eva'nın kolundan tutup götürmek istedi ama Leon yine araya girdi.</p>

  <p>"Onunla gitme Eva. Burada konuşsun ne konuşacaksa."</p>

  <p>Eva dönüp ona baktı; Leon gözlerinin perdelendiğini ve o kıvılcımın sönmüş olduğunu gördü. Karnına bir sancı saplandı: yine kimsenin, onu seven adamın bile ona ulaşamayacağı o yere gitmişti. "Eva!" diye yalvardı. "Yanımda kal sevgilim."</p>

  <p>Eva, onu duyduğunu belli edecek bir şey yapmadı ve Penrod'un kendisini çekip götürmesine izin verdi. Penrod, genç kadını Leon'un onları duyamayacağı şekilde yamacın dibine götürdü. Onun önünde durarak yolunu kesiyordu. Eva'nın iki katı cüssesi vardı. Ciddi bir şekilde sözlerini dinleyen Eva, onun yanında çocuk gibi kalıyordu. İki elini Eva'nın omuzlarına koydu ve hafifçe sıktı, yüz ifadesi çok ciddiydi. Leon kendini zor tutuyordu. Onu korumak ve savunmak istiyordu. Sonsuza kadar kollarının arasında tutmak istiyordu.</p>

  <p>Eddy Roberts kışkırtıcı bir sesle, "Evet Courtney, hadi yapsana!" dedi. "Bana bir bahane yarat. Geçen sefer elimden kurtulmuştun ama bu bir daha olmayacak." Silahın horozu kalkıktı, parmağı tetikteydi ve Leon'un sağ bacağına nişan almıştı. "Hadi yapsana geri zekâlı! Yap da o kahrolası bacağını havaya uçurmak için bir sebebim olsun."</p>

  <p>Leon, onun ciddi olduğunu biliyordu. Tırnaklarını avuçlarına gömüp dişlerini sıktı. Eva hâlâ konuşmakta olan Penrod'a bakıyordu. Ara sıra ifadesiz bir yüzle başını sallıyor ve Penrod da en sevimli ve ikna edici haliyle konuşmaya devam ediyordu. Sonunda Eva'nın omuzları teslim olurca-sına çöktü ve başını salladı. Penrod bir kolunu düşünceli, babacan bir tavırla omzuna attı, daha sonra Leon'un silah zoruyla beklediği yere döndüler. Eva, Leon'a bakmadı. Yüzü tamamen ifadesizdi.</p>

  <p>Penrod, "Yüzbaşı Roberts!" dedi. O da Leon'a bakmamıştı.</p>

  <p>"Komutanım?"</p>

  <p>"Mahkûmu kelepçeleyin."</p>

  <p>Eddy kemerindeki kelepçeyi alıp Leon'un bileklerine geçirdi.</p>

  <p>Penrod, "Burada tutun. Bir şey yapmadıkça da zarar vermeyin," diye emretti. "Benden emir alana kadar bu dağdan ayrılmasına da izin vermeyin. Sonra da asker eşliğinde Nairobi'ye götürün. Orada kimseyle konuşmasına izin vermeyin. Doğruca bana getirin."</p>

  <p>"Başüstüne komutanım!"</p>

  <p>Penrod, Eva'ya döndü. "Gel canım, önümüzde uzun bir yol var." Atlara doğru yürüdüler ve Leon arkalarından seslendi, çaresizlikten sesi çatallanmıştı. "Gidemezsin Eva. Beni şimdi bırakamazsın. Lütfen sevgilim."</p>

  <p>Eva dönüp ifadesiz, umutsuz gözlerle ona baktı. "Oyun oynayan iki aptal çocuktuk. Artık bitti. Hoşça kal Leon."</p>

  <p>Leon, "Ah Tanrım," diye inledi. "Beni sevmiyor musun?"</p>

  <p>"Hayır Leon. Sevdiğim tek şey görevim." Ve Leon, yürüyüp giderken kalbinin nasıl kırık olduğunu, bu yalanın nasıl dudaklarını yaktığını bilmiyordu.</p>

  <p>&nbsp;Penrod'la Eva dağdan ayrılır ayrılmaz Eddy Roberts askari'lerine Leon'u kulübeye götürmelerini söyledi ve bacakları damı destekleyen orta direğin iki yanına gelecek şekilde oturtturdu. Sonra kelepçeyi ellerinden çıkarıp ayak bileklerine taktı. Sadistçe gülerek, "Seninle hiçbir şeyi şansa bırakmam Courtney. Senin ne kaypak bir vahşi olduğunu biliyorum," dedi. İsmail'in günde bir kere yemek getirmesine, tuvalet kovasını dökmesine ve bebek gibi sırtını yıkamasına izin veriyordu. Fakat bunun dışında Leon on iki uzun, onur kinci gün boyunca orada oturmaya mecbur kaldı. Sonunda Penrod Ballantyne'dan san emir kâğıdına yazılmış bir not geldi. Bunun üzerine Eddy Roberts kulübeden çıkmasına izin verdi ve askari' ler atına bindirdiler. Ayak bilekleri şişmiş kelepçelerin takılı olduğu yerler o kadar kötü durumdaydı ki güçlükle ayakta durabiliyordu. Yine de Eddy ayak bileklerinin atın karnının altından birbirine bağlanmasını emretti.</p>

  <p>Rift Vadisi'nden tren yoluna kadar kötü bir yolculuk yaptılar. Bunu, Leon'un hayvanının ardından giden ve onu bozuk yolda koşmaya zorlayan Eddy sağlamıştı. Ayak bilekleri bağlı olan Leon atını yönlendiremiyor ve oradan oraya savruluyordu.</p>

  <p>İki askari yeğenini adeta sürüyerek KAR Karargâhı'ndaki odasına getirdiklerinde Penrod sinirliydi. Masasının başından kalkıp iskemleye oturmasına yardım etti. "Sana bu şekilde davranmalarını istememiştim," dedi. Ağzından ilk kez özre benzer bir söz çıkıyordu.</p>

  <p>"Hiç önemli değil efendim. Elimi kolumu bağlamaktan başka yol bırakmadım size sanırım."</p>

  <p>Penrod, "Kaşındın," diye hak verdi. "Seni çekip vurmadığım için şanslısın. O da aklımdan geçmedi değil."</p>

  <p>"Eva nerede amca?"</p>

  <p>"Muhtemelen şu sıralar Süveyş Kanalı'na varmıştır, Berlin'e dönüyor. Gemi Mombasa'dan kalktıktan sonra sana haber yollattım." Yüzü yumuşadı. "Böylece üzücü şeyler yaşamamış oldun evlat. Bence aklını başına getirmekle ve onu senden uzaklaştırmakla çok iyi bir iş yapmış oldum."</p>

  <p>"Öyle olabilir efendim, ama size minnet duyduğumu söyleyemem."</p>

  <p>"Belki şimdi değil, ama sonra o da olacak. O bir casus, bunu biliyor muydun? Entrikacı ve vicdansız bir kadın."</p>

  <p>"Hayır efendim. O bir Britanya ajanı. Çok cesur ve çok güzel bir kadın, size ve Britanya'ya elinden gelenin fazlasını veren biri."</p>

  <p>"Onun gibi kadınlara söylenen bir söz vardır."</p>

  <p>"Efendim, eğer bunu yüksek sesle söylerseniz yapacaklarımdan sorumlu olmam. Bu sefer beni gerçekten vurmak zorunda kalırsınız."</p>

  <p>"Sen aptalın tekisin Leon Courtney, zevk düşkünü, akılsız bir adamsın." Koltuğunun arkasına asmış olduğu üniformasının ceketini aldı.</p>

  <p>Ceketini düğmeleyince Leon omuzlarında üç yıldız ve çapraz kılıç olduğunu gördü. "Hakaretleriniz bittiyse efendim, belki yıldırım hızıyla korgeneral oluşunuzu tebrik etmeme izin verirsiniz."</p>

  <p>Leon gerilimi azaltmıştı ve Penrod barış isteğini kabul etti. "Demek ki kırgınlık yok aramızda. Hepimiz yapmamız gerekeni yaptık. Tebrikin için teşekkürler Leon. Sen Lonsonyo Dağı'nda balayı yaparken kaçık bir Sırp Avusturya-Macaristan Arşidük'ü Franz Ferdinand'a suikast düzenlediğinden haberin var mı? Ve Sırpların yaptığı sert misillemenin bir sürü tepkiye yol açtığından? Avrupa'nın yansı şimdiden savaşta ve Kayzer Wilhelm de savaşa girmeye hazırlanıyor. Her şey tam tahmin ettiğim gibi gelişiyor. Birkaç ay için topyekün savaş olacak." Cebinden sigara kutusunu çıkardı ve bir Player's yaktı. "Boer Savaşı'nda 'Kanlı Boğa' Allenby'le birlikteydim, şimdi Mısır Ordusu'nun başında. Mezopotamya'ya girmeye hazırlar ve benim de süvarilerinin başına geçmemi istiyor. Gelecek hafta gemiyle Kahire'ye hareket ediyorum. Evde birkaç gün geçirmem yengeni de mutlu eder sanırım."</p>

  <p>"Lütfen benim de sevgilerimi iletin efendim. Nairobi'de yerinize kim geçiyor?"</p>

  <p>"Senin için iyi haber. Eski dostun ve hayranın Kurbağa Snell albaylığa terfi ettirildi ve benim görevimi artık yürütecek." Leon'un yüzünün asıldığını gördü. "Evet, ne düşündüğünü biliyorum. Ancak, gitmeden önce sana son bir iyilik yapabilirim. Hugh Delamere, KAR'dan bağımsız bir hafif süvari birliği kuruyor. Seni yedeklikten irtibat ve istihbarat subayı olarak oraya geçirttim. Kendi birliğinde uçakla keşif yapmanı çok istiyor. Snell'le anlaşamadığımızı biliyor ve seni ondan koruyacak."</p>

  <p>"Çok düşünceli. Ama küçük bir sorun var. O keşif uçuşlarını yapacak uçağım yok."</p>

  <p>"Kayzer Wilhelm savaş ilan ettiği an, uçağın olacak... aslında, iki tane olacak. Hugh Delamere, Mombasa'daki Kraliyet Donanması üssünden bir deniz uçağı pilotu ödünç aldı ve An'yı nakletsin diye Percy Kampı'na yolladı. Şimdi von Meerbach'ın iki uçağı da güvenle polo pistindeki hangarda bekliyor."</p>

  <p>"Anladığımdan emin değilim. Gemiyle giderken onları da götürmedi mi?"</p>

  <p>"Hayır, göz kulak olsun diye mühendisi Gustav'la birlikte orada bıraktı. Savaş çıktığı zaman bizim olacak. Biz de Kilmer'i toplama kampına kapatacağız ve uçaklara el koyacağız."</p>

  <p>"Bu gerçekten güzel habermiş. Uçma bende bağımlılık yarattı ve vazgeçme fikri hiç hoşuma gitmiyordu. Beni serbest bıraktığınız anda Tandala Kampı'na gidip Max Rosenthal'la Hennie du Rand yokluğumda ne yaptıklarına bakmak istiyorum. Sonra da polo sahasına gidip Gustav'ın uçakları emniyete alıp almadığını kontrol ederim."</p>

  <p>"Ah, Hennie du Rand'ı Tandala'da bulamayacaksın. Von Meerbach'la Almanya'ya gitti."</p>

  <p>"Yüce Tanrım." Leon gerçekten şaşırmıştı. 'Nasıl olmuş bu?"</p>

  <p>"Graf bir şekilde kandırmış olmalı. Neyse, gitti işte. Gelecek cuma da ben gidiyorum. Beni geçirmeye istasyona gelirsin herhalde."</p>

  <p>"Ne pahasına olursa olsun kaçırmam general."</p>

  <p>"Sanki bir imada bulunuyormuşsun gibi geldi." Penrod ayağa kalktı. "Serbestsin."</p>

  <p>"Son bir soru sorabilir miyim efendim?"</p>

  <p>"Sor bakalım, ama ne soracağını tahmin ettiğim için cevap vereceğime söz vermiyorum."</p>

  <p>"Almanya'dayken Eva Barry'le mesajlaşmak için bir ayarlama yaptınız mı?"</p>

  <p>"Ah! Demek genç hanımın asıl adı buymuş. Von Wellberg'in sahte bir isim olduğunu biliyordum. Anlaşılan sen, onun hakkında benden çok şey biliyorsun. Eğer bu da bir ima olduysa özür dilerim."</p>

  <p>"Bunların hiçbiri sorumun yanıtı değil general."</p>

  <p>"Değil, değil mi?" Penrod hak verdi. "Böylece bırakalım mı bunu?"</p>

  <p>Leon atla Tandala Kampı'na gitti ve çadırına girince Max Rosenthal'ı eşyalarını toplarken buldu. "Ayrılıyor musun Max?" diye sordu.</p>

  <p>"Yerliler bize karşı bir pogron [<i>Planlanmış katliam.</i>] başlatıyor. Bu savaşı, Kitchener'ın Güney Afrika'dakilere yaptığı gibi İngiliz toplama kamplarında geçirmek istemiyorum, o yüzden Alman sınırına gidiyorum."</p>

  <p>Leon, "Akıllı adam," dedi. "Buralarda durum değişiyor. Ben iki uçak hakkında Gustav'la konuşmak üzere polo sahasına gidiyorum. Eğer yarın sabahın ilk ışıklarında orada olursan, ikinizi de Arusha'ya ve güvenli bir yere ulaştırabilirim."</p>

  <p>Leon atıyla Nairobi'nin ana caddesine girdiğinde karanlık çökmesine rağmen bütün şehir ayaktaydı. Uzak çiftliklerden gelen göçmen aileleriyle tıklım tıklım dolu atlı arabaları ve karavanları yara yara ilerlemek zorunda kalıyordu. Von Lettow Vorbeck'in birliklerini sınıra yığdığı ve yoluna çıkan çiftlikleri yakıp yıkarak Nairobi'ye yürümeye hazırlandığı söylentisi yayılmıştı. Korgeneral Ballantyne'ın adamları mültecilerin konaklatması için KAR Karargahı’nın tören meydanına çadırlar dikmekteydi. Kadınlar ve çocuklar yerleşme işleriyle uğraşırken, erkekler de Lort Delamere'in başıbozuk hafif süvari alayına asker kaydettiği Barclays Bankası'na gidiyordu.</p>

  <p>Leon bankanın Önünden geçerken gönüllüler heyecanlı gruplar halinde tozlu caddede toplanmış savaşı ve koloniyi nasıl etkileyeceğini tartışıyordu. Atları eyerlemişti ve kendileri de av kıyafetlerini giymişlerdi. Çoğunda av tüfekleri vardı, von Lettow Vorbeck'le cani askerlerine saldırmaya hazırdılar. -Leon çok azının askeri eğitim aldığını biliyordu. Acıyarak gülümsedi. Ahmak herifler. Bunun Afrika tavuğunu yakalamak gibi bir şey olacağını sanıyorlar. Almanların da isabetli atış yapacağı ihtimali akıllarına bile gelmiyordu.</p>

  <p>Tam o anda bankanın karşısındaki telgraf ofisinden elindeki kâğıdı sallayarak bir adam fırladı. "Londra'dan mesaj geldi! Başlamış!" diye bağırdı. "Kayzer Bili, Britanya ve imparatorluğa karşı savaş ilan etmiş! Zafer bizim olacak!"</p>

  <p>Her taraftan tezahüratlar yükseldi. Bira şişeleri havaya kalktı ve, "Geri zekâlıları gebertin!" naraları yükseldi.</p>

  <p>Bobby Sampson da Leon'un çoğunu tanıdığı bir grubun içindeydi. Aklına bir şey geldiğinde o da atından inip onlara katılmak üzereydi. Gustav bu savaş ilanı karşısında nasıl davranacaktı? Graf Otto gitmeden önce bu ihtimale karşı ne gibi önlemler almıştı?</p>

  <p>Hemen atını topuklayıp polo sahasına döndü.</p>

  <p>Ulaştığında hava kararmıştı. Hangara yaklaşırken atım yürüyüş hızına getirdi. Yağmur yağdığı için toprak yumuşamıştı. Böylece atın toynak sesleri duyulmuyordu ve branda duvarın ardından hangarda yanan ışığı gördü. Önce içeride birinin fenerle dolaştığını sandı. Sonra ışığın fazla kırmızı olduğunu ve titreştiğini fark etti.</p>

  <p>Yangın!</p>

  <p>Tahmini doğru çıkmıştı. Dizginleri ayaklarından attı ve yere atladı. Sessizce kapıya koştu ve durumu değerlendirmek için bir süre bekledi. Gördüğü alev Gustav'ın elinde tuttuğu meşalenin aleviydi. Onun ışığında iki uçağın her zamanki gibi hangarın iki ucunda, kuyrukları geride park edilmiş olarak durduğunu gördü. Birine ilişmeden diğerini hangardan çıkarmak mümkündü.</p>

  <p>Gustav uçaklar Almanya'dan gelirken kullanılan sandıkların çoğunu parçalamış ve Kelebek'in gövdesinin altına piramit gibi dizmişti. Sırtı Leon'a dönük ve uçakları yakma hazırlıklarıyla meşgul olduğu için Leon'un arkasında, kapıda durduğunu fark etmemişti. Sağ elinde meşale, sol elinde de açık bir şnaps [<i>Votkaya benzer, patatesten yapılan bir içki.</i>] şişesi vardı. Sarhoş bir halde iki uçağa veda konuşması yapıyordu.</p>

  <p>"Şimdiye kadar aldığım en zor görev. Sizler benim beynimin ürünüsünüz. Sizi kendi ellerimle yaptım. Güzel bedenlerinizin her çizgisini hayal ettim. Günlerce, gecelerce çalıştım. Benim zekâmın ve becerilerimin abidelerisiniz." Hıçkırdı, bir yudum daha şnaps içti ve şişeyi indirirken geğirdi. "Şimdi sizi yok etmem gerekiyor. Benim de bir parçam ölmüş olacak. Keşke benim de kendimi o ateşe atacak cesaretim olsaydı, çünkü siz gidince hayatım küle dönecek zaten." Meşaleyi tahta yığınına doğru fırlattı, ama sarhoş olduğu için dengesini kaybetti ve meşale kıvılcım çıkararak bir yay çizdi. Yakındaki iskele motorun pervanesine çarptı ve sekip yerde yuvarlanarak Gustav'ın ayaklarının dibine geldi. Gustav söylenerek meşaleyi yerden almak üzere eğildi.</p>

  <p>Leon o anda üstüne atıldı. Gustav meşalenin sapını kavramıştı, ama Leon'un hamlesiyle yere düştü ve elinden fırlayan şnaps şişesi de düşüp kırıldı. Fakat her nasılsa meşaleyi elinde tutmayı başarmıştı.</p>

  <p>Öyle iriyarı birinden beklenmeyecek bir çeviklikle dizlerinin üstünde dikilip Leon'a baktı. "Beni durdurmaya çalışırsan öldürürüm seni!" Meşaleyi tekrar fırlattı ve bu sefer tahtalara isabet ettirdi. Leon acaba Gustav petrole mi buladı diye merak etti, ama alev hâlâ yandığı halde patlama olmamıştı. Alevler şiddetlenmeden yetişebilmek için o tarafa koştu.</p>

  <p>Gustav ayağa kalkıp yolunu kesti. Başını önde tutup kollarını ayırarak Leon'un meşaleye ulaşmasını engellemeye çalıştı. Leon, ona doğru koştu, ama Gustav'ın yakalamasına fırsat vermeden kasıklarına bir tekme indirdi. Mahmuzları adamın bacak arasına gömüldü. Alman bağırarak geri çekildi, iki eliyle acıyan organını tutuyordu.</p>

  <p>Leon omuz atarak onu kenara itti ve tahtalara ulaştı. Meşaleyi kaptığı gibi kapıya doğru savurdu. Sandıklardan birinin tahtaları tutuşmuştu. Onu da aldı ve yere atıp üstünde tepindi.</p>

  <p>Gustav, Leon'un sırtına atılıp adaleli kollarından birini boynuna doladı ve öldürücü bir güçle sıkmaya başladı. İki bacağını da Leon'un belinde kilitlemişti. Kolunu biraz daha sıkınca Leon boğulur gibi oldu.</p>

  <p>Sulanan gözüyle koca Meerbach devir motorunun pervanelerinden birinin tam karşısında, baş hizasında asılı olduğunu gördü. Lamine tahtadan yapılmıştı, ama kenarları metaldi ve bıçak gibi keskindi. Hızla kendi etrafında dönüp Gustav'ı pervanenin hizasına getirdi, sonra geri itti. Pervane adamın kafasına çarpıp kemiği kırmış ve onu sersemletmişti. Kolu gevşedi ve Leon silkinip kendini kurtardı. Gustav bir daire içinde dönüp duruyordu, kafasındaki yaradan kan fışkırıyordu. Leon sağ yumruğunu sıktı ve çenesine bir kroşe indirdi. Gustav sırtüstü yere devrildi.</p>

  <p>Soluk soluğa kalan Leon deli gibi etrafına bakındı. Meşale attığı yerde duruyordu. Hâlâ yanıyordu, ama alevlerin ulaşabileceğini yerlerde bir şey yoktu. Daha tehlikelisi yanan sandığı söndürememiş olmasıydı. Artık alevler iyice canlanmıştı. Leon tahtayı aldı ve girişe doğru koştu. Onu dışarı fırlattıktan sonra dikkatini meşaleye yöneltti. Tam onu almak üzere eğilirken arkasından bir tıslama sesi duydu ve kendini yana attı. Sağ kulağının dibinden bir şey geçmişti. Dönüp arkasına baktı.</p>

  <p>Gustav atölye rafından bir balyoz almıştı. Sonra da iki eliyle uzun sapından tuttuğu balyozu Leon'un başına doğru savurmuştu. Leon son anda çekilmese kafatası parçalanırdı. O arada savurduğu aletin ağırlığı Gustav'ın dengesini bozmuştu ve o toparlanamadan Leon, adamı ayı kapanına alıp balyozu ikisinin arasına sıkıştırdı. Bir süre yenişemeden öylece dönüp durdular.</p>

  <p>Leon ondan on iki santim daha uzundu, ama Gustav da iriyarıydı ve yıllarca bedeniyle iş yaptığı için sertleşen kaslarıyla aradaki dengeyi sağlıyordu. Onun yerinde başkası olsa şimdiye kadar işi bitmişti ye Gustav'ın direnci korkutucuydu. Yaraları yüzünden salgıladığı adrenalin sayesinde gücü giderek artıyormuş gibiydi. Leon'u yanan meşalenin bulunduğu girişe doğru geri geri sürükledi. Leon bacaklarının arkasındaki sıcaklığı hissetti. Sonra Gustav'a döndü ve kalçasıyla düşmanını itti. Leon bir an için dengesini kaybeder gibi oldu ve o arada Gustav meşaleye güçlü bir tekme indirdi. Meşale yerde zıplayarak tahtadan piramidin dibine kadar gitti. Bir anda hangarın içine duman ve yanık kokusu dolmuştu.</p>

  <p>Leon öfkeden delirmiş bir leopar gibi son bir güçle, Gustav'ın kollarından kurtuldu ve çelme takarak onu yere düşürdü. Kendisi de bütün ağırlığıyla üstüne atladı. Adamın göğsündeki hava gürültülü bir şekilde dışarı çıkmıştı. Leon bir jimnastikçi gibi ayağa fırladı ve meşaleyi tahtalardan almak için koştu. İki parça tutuşmuştu bile, ama Gustav yine saldırana kadar onları yığından alıp uzaklaştırmak için fırsatı oldu. Adam balyozla Leon'un yüzüne doğru büyük daireler çizerek onu geri çekilmeye zorluyordu. Artık hırıltıyla nefes almaya başlamıştı. Kafatasındaki yara yüzünden gömleğinin arkası ve kasıklarındaki yara yüzünden pantolonunun önü kana bulanmıştı, ama artık acı duymanın ötesine geçmişti. Balyoz metronom gibi öne arkaya savruluyor ve Leon adım adım gerilemek zorunda kalıyordu.</p>

  <p>Sonunda sırtı hangarın köşesine dayandı. Açı yüzünden kaçamıyordu ve Gustav'ın onu kapana kıstırdığının farkındaydı. Gustav iki eliyle balyozu kaldırdı ve Leon'un başına nişan aldı. Leon balyoz indiğinde kaçacak yer olmadığını biliyordu. Etrafında kendini atacağı bir boşluk kalmamıştı. Gustav’ın gözlerine bakarak niyetinin ne olduğunu anlamaya çalıştı; onu bakışlarıyla etkileyebileceğini düşünüyordu fakat içkinin ve acının etkisiyle adam daha da vahşileşmişti. Bakışlarında ne tanıdık bir ifade ne de merhamet vardı.</p>

  <p>Sonra Gustav'ın ifadesi aniden değişti. Gözlerindeki deli öfkenin yerini hayret aldı. Ağzını açtı ama bir şey demesine fırsat kalmadan dudaklarının arasından kan fışkırdı. Balyoz elinden düştü. Başını eğip kendi vücuduna baktı.</p>

  <p>Göğsünün ortasından bir Masai assegai' sinin ucu çıkmıştı. Gördüğü şeye inanamıyormuş gibi başını salladı. Sonra bacakları büküldü. Manyoro hemen arkasındaydı ve Gustav düşerken mızrağını çekip aldı. Alman'ın kalbi hâlâ atıyor olmalıydı ki yaradan oluk gibi kan fışkırdı ve Gustav ölürken küçüldü.</p>

  <p>Leon, Manyoro'ya bakakalmıştı. Zihni bu garip durumu kavramaya çalışıyordu. Manyoro'yu en son bir hafta önce Lonsonyo Dağı'nda görmüştü. O kadar çabuk nasıl gelebilmişti? Sonra Loikot'un da orada olduğunu gördü ve engel olmasına fırsat kalmadan o da assegai'sini cesede sapladı.</p>

  <p>Leon dehşet içinde kalmıştı. Ne koşullarda olursa olsun, sonuçta beyaz bir adamı öldürmüşlerdi. Bunun karşılığı idamdı. Koloni yönetimi beyazların elliye bir azınlıkta olduğu bir bölgede böyle iğrenç bir saldırıya göz yumamazdı. Yoksa çok tehlikeli bir örnek oluştururdu. Beyni bununla savaşırken iki Masai'ye, "Nasıl geldiniz buraya?" diye sordu.</p>

  <p>"Askerler seni Lonsonyo'dan götürürken peşine takıldık."</p>

  <p>"Hayatımı size borçluyum. Bula Matari, beni öldürecekti, ama polis yakalarsa başınıza geleceği biliyorsunuz."</p>

  <p>Manyoro vakarla, "Önemli değil," dedi. "Bana ne isterlerse yapabilirler. Sen, benim kardeşimsin. Durup öldürülmeni seyredemezdim."</p>

  <p>"Nairobi'de olduğunuzu başka bilen var mı?" İkisi de başını salladı. "Güzel. Çok çabuk olmalıyız."</p>

  <p>Hep birlikte Gustav'ın cesedini, depodan aldıkları bir brandaya sarıp, ayağına da yirmi beş kiloluk bir krank demiri bağladılar. Halatla iyice bağladıktan sonra Kelebek'e taşıdılar ve gövdedeki ana bomba yatağına yerleştirdiler. Hızlarını azaltmadan hangarı toparladılar, kavganın ve yangının bütün izlerini temizlediler. Kalan sandık parçalarını Polo Kulübü'nün arkasındaki odunların yanına götürdüler. Sonra topraktaki kan lekelerinin üstüne taze toprak döküp iyice ezdiler ve kan olduğu belli olmasın diye lekeli yerlere makine yağı döktüler. Gustav'ın kayboluşunu soruşturan olursa, toplama kampına düşmemek için kaçtığı sanılacaktı.</p>

  <p>Leon kanıtlan ellerinden geldiğince örtbas ettiklerine inanınca Kelebek 'i hangardan çıkardılar ve Leon kokpite tırmanıp çalıştırmaya başladı. İki Masai de pervaneleri çevirmek için hazır bekliyordu. Sonra dörtnala gelen atın sesini duyunca kazık kesildiler ve o yöne baktılar.</p>

  <p>Leon, "Polis mi?" diye mırıldandı. "Uçakta öldürülmüş bir adamın cesedi var. Başım belaya girebilir."</p>

  <p>Nefesini tuttu ama Max Rosenthalın atından indiğini görünce salıverdi. Koşarak Kelebek'i gelirken sırt çantasını da omzuna atmıştı. "Bana yardım edeceğinizi söylemiştiniz," dedi. Dehşet içindeymiş gibiydi. "Az önce tören meydanında casuslukla suçladıkları üç Almanı vurdular. Bay Courtney, benim casus olmadığımı biliyorsunuz."</p>

  <p>"Merak etme Max. Seni buradan götüreceğim. Uçağa bin."</p>

  <p>Motorlar çalışır çalışmaz iki Masai de kokpite tırmandılar ve ay ışığında Leon güneye dönüp Alman Doğu Afrika'sı sınırına doğru uçmaya başladı. Üç saat sonra Natron Gölü'nün gümüş parıltıları göründü, ay ışığında yüzeyi ayna gibiydi. Leon neredeyse göle değecek kadar alçaldı. Gölün ortasına gelince de bomba yatağının kapağını açıp, yandan sarkarak brandaya sanlı cesedin sodalı suya düşmesini izledi. Ceset suya girince beyaz köpükler sıçradı. Leon yüzeyde kalmayıp battığından iyice emin olana kadar gölün etrafında attı.</p>

  <p>Daha sonra gölün doğu sahiline döndü. Natron Gölü Alman ve İngiliz bölgeleri arasındaki sının aşıyordu. Yılın bu kurak mevsiminde kumsallar ortaya çıkardı ve su soda yönünden zengin olduğu için sertleşip bembeyaz ışıldardı. Leon Kelebek'i rahatça o kumsallara indirebilirdi. İşin zor yanı hangisine güvenebileceğini kestirmekti. Bir tanesinin üzerinden uçtuktan sonra dönüp geldi ve uçağı yavaşça yere indirdi. Kelebek hız kaybederek ilerlemeye başladı. Sonra, kalbi ağzına gelerek tekerleklerin soda tabakasını kırdığını ve altındaki yumuşak çamura gömüldüğünü hissetti. Uçak Öyle ani durmuştu ki emniyet kemerlerini bağlamalarına rağmen savruldular.</p>

  <p>Leon motorları kapattı ve kumsala atladı. Hızlı bir keşif, iniş takımlarında veya gövdede hasar olmadığını gösterdi, ama tekerlekler aksa kadar çamura saplanmıştı. Leon yüzeyi kontrol etmek için Kelebek'in etrafında bir tur attı. Şansı iyi gitmiş küçük bir çamur tabakasına denk gelmişlerdi. Oysa elli adım ötede zemin sağlamdı, ama dört adamın o ağır uçağı oraya nakletmesine imkân yoktu.</p>

  <p>"Neredeyiz Manyoro?"</p>

  <p>İki Masai cevap vermeden önce durumu kendi aralarında tartıştılar.</p>

  <p>"Bula Matari'nin ülkesindeyiz. Sınıra varmak için geriye doğru yarım günlük yol yürümek lazım."</p>

  <p>"Yakınlarda Alman var mıdır?"</p>

  <p>Manyoro başını salladı. "En yakın yer Longido." Güneydoğuyu gösteriyordu. "Askerlerin oraya varması bir günden fazla sürer."</p>

  <p>"Yakınlarda yardım isteyebileceğimiz bir köy var mı?"</p>

  <p>"Ndio M'bogo. Kıyıdan bir saatlik yolda büyük bir balıkçı köyü var."</p>

  <p>"Yük öküzleri de var mıdır?"</p>

  <p>Manyoro, Loikot'a danıştı ve ikisi birden başlarını salladılar. "Evet. Büyük bir köyü, şefi de zengin bir adam. Bir sürü öküzü var."</p>

  <p>"Koşabildiğin kadar hızla ona koş kardeşim. Öküz arabasını getirip bizi bu çamurdan kurtarırsa onu daha da zengin yapacağımı söyle. Halat da getirmesi gerek."</p>

  <p>Leon ve Max beklemek üzere kokpite yerleştiler, ama sivrisinekler yüzünden şafağa kadar uyuyamadılar. Sonunda Manyoro ile Loikot'un gittiği yönden birtakım sesler duydular ve öküzleri gördüler. Arkasından kıyıdan bir sürü insan ve hayvan yaklaşmaya başladı. Manyoro çok önlerinden koşuyordu.</p>

  <p>Leon kokpitte ayağa fırlayıp gelenleri karşılamak için koştu.</p>

  <p>"İki öküz koşumu birden getirdim." Manyoro başarısı yüzünden sırıtıyordu.</p>

  <p>"Sana minnettarım Manyoro. Çok önemli bir iş basardın. Halat da getirdiler mi?"</p>

  <p>Manyoro'nun tebessümü soldu. "Sadece kısa deri şeritler, bizi o çamurdan çıkarmaya yetmez," diye itiraf etti. Üzülmüş gibi yapmaya çalıştı, ama Leon gözlerinde bir pırıltı oynaştığını görmüştü.</p>

  <p>"Senin gibi akıllı bir adam başka bir çare düşünmüştür belki?" dedi.</p>

  <p>Manyoro en parlak tebessümüyle güldü.</p>

  <p>"Ne getirdin kardeşim?"</p>

  <p>"Balık ağları!" diye bağırdı ve kahkahalara boğuldu.</p>

  <p>Leon, "Çok güzel bir şaka," dedi. "Ama artık doğruyu söyle."</p>

  <p>"Doğrusu bu." Gülmekten katılıyordu. "Göreceksin M'bogo, göreceksin ve bana biraz daha dua edeceksin."</p>

  <p>Gölün kıyısına yüzlerce balıkçı, kadın ve çocukla birlikte otuz altı tane öküz gelmişti. Her öküzün sırtında koca kahverengi bir çıkın vardı. Manyoro ve Loikot'un titiz gözetimi altında çıkınlar açılıp kumsala serildi. Bunların altmışar metre eninde el örgüsü ağlar olduğu anlaşıldı. Gözleri üç santim kadardı; düğümleri düzgün ve sağlamdı. Leon bir kısmını alıp yırtmaya çalıştı. O bütün gücüyle asılırken köylüler etrafında dans edip bağrışıyordu.</p>

  <p>Birbirlerine, "Şunun suratına bakın!" diyorlardı. "Rengi hindi ibiği gibi oldu. Bizim ağlarımız ülkenin en güzel ve en sağlam ağlarıdır. En büyük timsahlar bile parçalayamaz."</p>

  <p>Ağlar yerde birleştirildi, sonra yaklaşık bir metre çapında bir halat halinde dürüldü. Transatlantik halatlarından bile kalın ve ağır olmuştu. Bir köylü grubu halatın bir ucunu Kelebek’in garip bir açıyla durduğu yere taşıdı. Leon ucu iniş takımlarına doladı ve köylülerin getirmiş olduğu deri şeritlerle bağladı. Öküzler takım takım çamurun kıyısına dizildi ve koşumlarına halatın diğer ucu bağlandı. Leon, Max ve iki Masai Kelebek'in kanat ' uçlarına geçip tehlikeli bir şekilde sallanmasını ve çamura girmesini önlemeye hazırlandılar. Sonra seyredenlerin gayret naralarıyla ve öküz çobanlarının kamçılarıyla çekme eylemi başladı. Halat çamurdan çıkmış ve gerilmişti. Bir dakika boyunca başka bir şey olmadı, ama sonra, kademe kademe, tekerlekler çamurdan kurtuldu ve Kelebek sağlam zemine ulaştı.</p>

  <p>Kutlama ve kendi kendini tebrik etme histerisi bitince Leon, köyün şefine birkaç öküz daha almasına yetecek cömert bir para verdi. Sonra Max'le vedalaştı ve onun sırt çantasıyla, neşe içinde Alman polis karakolu Longido'ya doğru yürüyerek uzaklaşmasını izledi. O ağaçların arasında kaybolunca Leon'la Masai'ler Kelebek'in motorlarını çalıştırdılar ve » kokpite tırmandılar. Havalanınca Leon uçağı Nairobi'ye gitmek üzere kuzeye doğru yönlendirdi.</p>

  <p style="text-align: center;"><img alt="wsa" src="../Images/wsa.gif" /><br /></p>
</body>
</html>
