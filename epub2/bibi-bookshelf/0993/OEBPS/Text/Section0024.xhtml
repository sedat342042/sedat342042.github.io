<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <p>"Ve şimdi, sevgili dostum, tekrar dünyaya dönme vakti geldi. Senin için eğlence bitti. Yapacak işlerin var. Önce, atları görüp sağ salim Nairobi'ye döndüklerinden emin olmalısın. Sonra yol boyu kamplarda bıraktığımız avları toplayacaksın. Güzelce kurutulup tuzlandıklarından emin olduktan sonra paketleyip Kapiti Düzlüğü'nde trene vermelisin. Derhal, hatta dün, Amerika'ya, Smithsonian'a ulaştırılmaları gerekiyordu. Bütün donanıma ve araçlara, beş öküz arabasıyla, iki otomobil de dahil bakım yapman lazım. Hepsi bir yıldır yollarda ve bazıları harap vaziyette. Sonra her şeyi Tandala Kampı'na geri götürmelisin ki Lort Eastmont için hazır olsunlar, benimle safari anlaşması yapalı iki yıl oldu. Tabii ki Hennie du Rand sana yardım edecek, ama öyle bile olsa bir süre haylazlık yapamayacaksın. Maalesef Nairobi hanımlarına ayıracak fazla vaktin de olmayacak."</p>

  <p>Percy, Leon'a göz kırptı. "Bana gelince, her şeyi sana bırakıyorum. Doğruca Nairobi'ye döneceğim. Yaşlı bizon bacağım fena canımı yakıyor ve ancak Doktor Thompson tedavi edebilir."</p>

  <p>Birkaç ay sonra Leon otomobillerden biriyle Tandala'ya giriyordu, peşinden de diğeriyle Hennie du Rand geliyordu. Şafaktan bu yana engebeli, tozlu yollarda üç yüz elli kilometre yol yapmışlardı. Leon kontağı kapatınca motor tekleyerek durdu. Hemen yere atlayıp şapkasını aldı, bacağına vurdu ve çıkan toz bulutu yüzünden öksürdü.</p>

  <p>"Hangi cehennemdeydin?" Percy çadırından çıkmıştı. "Artık öldüğünü düşünecektim neredeyse. Seninle konuşmak istiyorum, hemen."</p>

  <p>Leon, "Ateş nerede?" diye sordu. "Sabahın üçünden beri araba kullanıyorum. Tek kelime edecek halim yok, önce banyo yapıp tıraş olmam lazım ve kimsenin zırvalarım da dinleyemem şimdi, hatta senin bile Percy."</p>

  <p>Percy sırıtarak, "Tamam banyo yapman şart. İhtiyacın olduğu her halinden belli. Sonra değerli vaktinin birkaç dakikasını bana ayırmanı istiyorum."</p>

  <p>Bir saat sonra Leon, Percy'nin tel çerçeveli okuma gözlüğü burnunun ucunda olarak uzun bir masanın başında oturduğu büyük çadıra girdi. Percy'nin önünde cevap verilmemiş mektuplardan, kasa defterlerinden ve diğer belgelerden oluşan bir yığın duruyordu. Yazı yazdığı parmakları siyah mürekkebe bulanmıştı.</p>

  <p>"Özür dilerim Percy. Seninle öyle konuşmamalıydım." Leon pişman olmuştu.</p>

  <p>"Aldırmadım bile." Percy kalemini hokkanın içine bıraktı ve karşısındaki sandalyeyi gösterdi. "Senin gibi ünlü adamlar ara sıra kibirli olma hakkına sahiptir."</p>

  <p>"Alay, esprinin en düşük seviyesidir." Leon yine köpürmüştü. "Ben buralarda sadece köleliğimle ünlüyüm."</p>

  <p>"İşte!" Percy masadaki gazete kupürü yığınını Leon'un önüne itti. "Şunları okusan iyi olur. Çökmüş moraline iyi gelir belki."</p>

  <p>İlk kez merakı uyanan Leon sayfalan karıştırmaya başladı. Kupürlerin Kuzey Amerika'yla Avrupa'nın çeşitli yerlerinde çıkan Los Angeles Times "tan, Berlin'de yayınlanan Deutsche Allgemeine Zeitııng'a kadar birçok gazeteden kesildiğini anladı. Almanca yazılmış haberlerin İngilizce olanlardan daha fazla olduğunu görüp şaşırdı. Ama okuldan kalma Almancası yazılanları anlaması için yeterliydi. Bir tanesini okudu: "Afrika'nın En Büyük Avcısı. Amerikan Başkanı'nın oğlu böyle diyor." Altında Leon'un güçlü ve atak göründüğü bir fotoğraf vardı. Onu bir kenara bırakıp sonrakini aldı. Bunda da pırıl pırıl parlayan bir Teddy Roosevelt'le tokalaşırken görülüyordu. Altındaki başlıkta, "Bana akıllıdan çok şanslı bir avcı verin. Roosevelt insan yiyen bir aslanı öldürdüğü için Leon Courtney'i tebrik ederken," diyordu.</p>

  <p>Sonrakinde Leon boyunu aşan fildişleriyle birlikte görülmekteydi, altındaki notta da, "Afrika'nın en büyük avcısı rekor düzeyinde fildişleriyle," yazıyordu. Diğer resimler de Leon'u kadrajın dışındaki hayali bir hayvana nişan alırken veya vahşi hayvan sürüleri arasında atıyla dörtnala giderken gösteriyordu, hepsinde de havalı ve keyifliydi. Bir sürü yazı vardı. Leon kırk yedi tane ayrı makale saydı. Sonuncusunun başlığı, "Hayatımı kurtaran adam. Bunu on sekiz delikli golften daha heyecanlı bulmadınız mı? Yazan Andrew Fagan, Kıdemli Editör, Amerikan Associated Pres" şeklindeydi.</p>

  <p>Leon hepsine bir göz attıktan sonra kupürleri düzgün bir şekilde toparladı ve masanın üstünde Percy'e doğru itti, o da anında geri itti. "Ben istemem onları. Sadece zırva oldukları için değil, bu kadar yağı midem kaldırmadığı için. İster yak, istersen Penrod Amca'na iade et. O toplamış hepsini. Bu arada, o da seni görmek istiyor, ama sonra. Önce şu diğer mektupları okumanı istiyorum. Çok daha ilginç bunlar." Percy bir zarf tornan uzattı bu sefer.</p>

  <p>Leon tornan alıp şöyle bir karıştırdı. Hemen hemen tüm mektupların pahalı parşömene veya ağır keten kâğıtlara süslü el yazılarıyla yazılmış olduğunu gördü. Birkaç tane de daha ucuz kâğıda daktiloyla yazılmış olan vardı. "Herr Courtney, Glücklicher Jager, Nairobi, Afrika" veya "M. Courtney, Chasseur Extraordinaire, Nairobi, Afrique de l'Est" ya da kısaca, "Afrika'nın en büyük avcısı, Nairobi, Afrika" şeklinde çeşitli adresler kullanmıştı.</p>

  <p>Leon başını kaldırıp Percy'e baktı. "Nedir bu?"</p>

  <p>Percy, "Andrew Fagan'ın makalelerini okuyan ve seninle ava çıkmak isteyenlerden gelen mektuplar, zavallı cahil yaratıklar. Ne yapacaklarını bilmiyorlar," diye kısaca açıkladı.</p>

  <p>"Bunlar bana gönderilmiş ama sen açmışsın!" Leon sert bir ifadeyle konuşmuştu.</p>

  <p>"Açmamı istersin sandım. Acilen cevap vermek gereken bir şey olabilirdi." Percy özür dilercesine omuz silkip, masum bir havayla cevap vermişti.</p>

  <p>"Bir beyefendi başkasının mektubunu açmaz." Leon doğruca gözünün içine bakıyordu.</p>

  <p>"Ben beyefendi değilim, senin patronunum ve sen de bunu unutmasan iyi olur parlak çocuk."</p>

  <p>"Bu durumu yıldırım hızıyla değiştirebilirim." Leon elindeki mektupların ona verdiği yeni otorite ve statüyü hissediyordu.</p>

  <p>"Tamam, tamam sevgili Leon, acele etmeyelim. Haklısın. Mektuplarını açmamam gerekiyordu ve özür diliyorum. Kabalık ettim."</p>

  <p>"Sevgili Percy, çok gerçekçi özrün koşulsuz olarak kabul edildi."</p>

  <p>Leon sonuncu mektubuna bakarken konuşmadılar.</p>

  <p>Percy, "Bir tane de bir Alman prensesinden gelmiş, Isabella von Hoherberg mi ne?" diyerek sessizliği bozdu.</p>

  <p>"Gördüm."</p>

  <p>Percy yardımsever bir havayla, "Fotoğrafını da iliştirmiş," dedi. "Hiç fena değil. Benim yaşımdaki bir adama uyar. Ama sen de olgun kadınları seversin, değil mi?"</p>

  <p>"Kes sesini Percy." Sonunda Leon başını kaldırdı. "Geri kalanını sonra okurum."</p>

  <p>"Sence ortaklık teklifimi konuşmak için uygun bir zaman mı?"</p>

  <p>"Percy, derinden etkilendim. O konuda ciddi olduğunu bir an bile düşünmemiştim."</p>

  <p>"Ciddiyim."</p>

  <p>"Pekâlâ. Konuşalım."</p>

  <p>Yeni anlaşmalarının çerçevesini çizdiklerinde neredeyse akşam olmuştu.</p>

  <p>"Son bir şey Leon. Arabayı kendin kullandığın zaman masrafını sen karşılamaksın. Nairobi'deki aşk gezilerinin sponsoru olacak değilim."</p>

  <p>"Gayet uygun Percy, ama madem böyle bir şart koşuyorsun, benim de iki şartım var."</p>

  <p>Percy kuşkulu ve huzursuz gibi görünüyordu. "Duyalım bakalım neymiş."</p>

  <p>"Yeni şirketin adı..."</p>

  <p>Percy hemen atılıp, "Phillips ve Courtney Safari olacak tabii ki," dedi. "Bu alfabeye uymuyor Percy. Courtney ve Phillips ya da kısaca C ve P Safari olsa?"</p>

  <p>Percy, "Bu benim gösterim. Ancak P ve C Safari olabilir," diye itiraz etti.</p>

  <p>"Artık senin gösterin değil. Şimdi bizim gösterimiz."</p>

  <p>"Kendini beğenmiş küçük pislik. Yazı tura atalım." Cebinden gümüş bir şilin çıkardı. "Yazı mı, tura mı?"</p>

  <p>Leon, "Tura!" dedi.</p>

  <p>Percy parayı havaya fırlattı ve sol elinin tersiyle yakaladı. Üstünü sağ eliyle kapadı. "Tura dediğinden emin misin?" "Hadi Percy. Bakalım şuna." Percy elinin altından bakıp içini çekti. Mutsuz bir halde, "işte genç aslan yulafına göz dikince yaşlı aslan da böyle hissediyor," dedi.</p>

  <p>"Aslanlar yulaf yemez. Bakalım ne saklıyorsun orada?"</p>

  <p>Percy parayı gösterdi. "Tamam tamam, sen kazandın," dedi. "C ve P Safari olsun. İkinci şartın neydi?"</p>

  <p>"Ortaklık anlaşmamızın, Roosevelt Safari'sinin ilk gününden itibaren yürürlüğe girmesini istiyorum."</p>

  <p>"İnsaf! Sahiden canıma okumak istiyorsun. Yani Kermit Roosevelt'le avlandın diye tam pay mı vereceğim sana?" Percy duyduklarına inanamıyormuş ve derin bir üzüntü içindeymiş gibi yaptı.</p>

  <p>"Kes şunu Percy, kalbimi kırıyorsun." Leon gülümsedi.</p>

  <p>"Mantıklı ol Leon. Neredeyse iki yüz sterlin eder bu!"</p>

  <p>"Kesin söylersek iki yüz on beş."</p>

  <p>"Hasta ve yaşlı bir adam olmamdan istifade ediyorsun."</p>

  <p>"Bana gayet dinç ve sağlıklı görünüyorsun. Anlaştık mı?"</p>

  <p>"Sanırım başka çarem yok, seni gidi kalpsiz çocuk."</p>

  <p>"Bunu evet olarak kabul edebilir miyim?"</p>

  <p>Percy gönülsüzce başını salladı, sonra gülümseyip elini uzattı. El sıkıştılar ve Percy muzaffer bir tavırla sırıttı. "Zorlasaydın payını yüzde otuza çıkaracaktım, yüzde yirmi beşte kalmayacaktım."</p>

  <p>"Sen de biraz daha uzatsan yüzde yirmiye razı olacaktım." Leon'un, tebessümü de aynı şekilde keyifliydi.</p>

  <p>"Gemiye hoş geldin ortak. Bence birlikte çok daha iyi iş yapacağız. Sanırım iki yüz on beş sterlini hemen şimdi istersin? Ay sonuna kadar beklemek istemezsin değil mi?"</p>

  <p>"Haklısın. Hemen istiyorum, ay sonuna kadar beklememeyi tercih ediyorum. Bir şey daha var. Neredeyse bir yıldır kendime hiç zaman ayırmadım. Birkaç gün izin alıyorum ve arabaya ihtiyacım var. Nairobi'de işlerim olacak, sonra da daha uzaklara gidebilirim."</p>

  <p>"Her kimse o hanıma içten selamlarımı ilet."</p>

  <p>"Percy, seni uyarmam lazım, pantolon düğmelerin açık kalmış ve aklın beş karış havada."</p>

  <p style="text-align: center;">&nbsp;<img alt="wsa" src="../Images/wsa.gif" /></p>
</body>
</html>
