<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h3>CİRCLE-CİTY</h3>

  <p>Bilindiği gibi kuzey Dominion ve Alaska'nın zenginlikleri Klondike'ın altın madenleriyle sınırlı değildi. Klondike'taki altın yatakları çok yakında aşırı işletmenin kurbanı olacaktı. Bonanza ve kollarındaki maden ocaklarının fiyatları şimdiden yanma yaklaşılmaz olmuştu. Amerikan ve İngiliz sendikaları dolarlar ve banknotları silah yapmış birbirleri ile kapışıyorlardı. Altın yatakları tükenecek gibi gözükmese de, ister nehir kıyısında, ister dağlarda, hatta Dome bölgesi ve yukarı Yukon'un kollarının suladığı topraklarda bu güçlü şirketlerden başkasının yeni madenler alması imkânsız hale gelecekti. Maden işletmecilerinin altın aramak için gruplar halinde ya da bireysel olarak Mackenzie ve Porcupine boyunca ilerleyerek kuzey bölgelere kadar gitmeleri gerekecekti. Ne yorgunluk, ne de herhangi bir tehlike onları yıldırabilecekti. İnsanın açgözlülüğü hiçbir engel tanımıyordu.</p>

  <p>Bu arada ortalıkta dolaşan haberler de madencilerin iştahlarını sürekli kabartıyordu. İlk madenleri işletilmeye başlandığında Avustralya, Kaliforniya, TransvaaPden daha az bilinen bu uzak topraklar, bütün hırsları tatmin edecek kadar genişti... Bütün hayal kırıklıklarına da yeterdi. Kimlerin nerelerden getirdikleri belli olmayan haberler ortalıkta dolanıyordu. Özellikle de Kuzey Buz Denizi'ne kadar kuzeyin geniş ovalarında dolanan Kızılderili kabileleri sayesinde yayılıyordu bu söylentiler. Yerliler, maden ocaklarını kendileri işletemediklerinden, göçmenleri kuzey bölgelere çekerek onlara ya rehberlik, ya işçilik yapmayı amaçlıyorlardı. Dediklerine göre Kuzey Amerika'nın kutup dairesinin ötesindeki bölgelerinde altın taşıyan akarsular daha fazlaydı. Bu Kızılderililer kimi zaman Dawson-City civarlarından topladıkları külçe parçalarını getirir ve bunları 63. paralelin ötesindeki bölgelerden çıkardıklarını söylerlerdi. Çoğu zaman hayal kırıklığına uğramış madenciler, tahmin edileceği gibi bu külçelerin gerçekten oradan getirildiğine inanmak isterdi; ayrıca henüz işletilmemiş madenlere doğru maceraya atılmanın çekiciliği de çok büyük ve karşı konulmazdı.</p>

  <p>Kadastrocu Ogilvie ve arkadaşları Dawson-C'.ity madenlerini ilk yıllarda keşfettiğine göre Klondike'ta bir altın volkanının varlığı biliniyordu. Jacques Laurier'yi de volkanın tam yerini bulmak ve sonra da işletmek için buralara kadar bu söylentiler getirmiş olabilirdi; bu sırrın tek sahibinin kendisi olduğunu sanmakta haklı olsa bile, tek bilen o olmayabilirdi. Laurier, Mackenzie halicinden ayrıldığından beri, başka maceracılar Golden Mount'un yerini öğrenmiş olamaz mıydı?...</p>

  <p>Her halükârda, Ben Raddle ve arkadaşları dışında hiç kimse Jacques Laurier'nin izinden gitme niyetinde değildi. Fakat tekrar etmek gerekir ki, Altın Volkanı efsanesine inananlar vardı ve bazı madenciler Dominion'un kuzey bölgelerinde servet peşinde olduklarına göre, varsayım yakında gerçeğe dönüşebilirdi.</p>

  <p>Mühendis, Kuzey Buz Denizi kıyılarına kadar ilerleme projesinde başkalarının gerisinde kalmaktan endişe duyuyor ve her ne kadar Summy Skim onu vazgeçirmeye çalışsa da yola koyulmakta sabırsızlanıyordu.</p>

  <p>Bazı göçmenlerin Yukon kıyısından ilerleyerek Dawson-City'nin aşağısında yeni madenler aramış olduğu herkes tarafından biliniyordu. Çünkü 127, 129 ve Forty Miles Creek'teki artık yıkılmış olan birkaç altın madeni nehrin aşağı kısmında yer alıyorlardı. Hatta pek çoğu, özellikle de Amerikalılar Circle-City taraflarına yönelmişlerdi ve aralarında Teksaslı Hunter ve Malone da vardı.</p>

  <p>Söylentilere göre mevsimin başlangıcında bu iki Teksaslı, Yukon'un sol kollarından biri olan Birch Creek boyunda, Circle-City'deki Alaska maden ocaklarında çalışmışlardı. Bu maden az gelir getirince, işletme hakkını bir yıldır ellerinde bulundurdukları 127'ye geri dönmüşlerdi. Ardından Forty Miles Creek felaketi olmuş, deprem su baskınına yol açmış, madenlerin hepsi yeni derenin suları altında kalmış ve sınır boyundaki maden ocakları yıkılmıştı.</p>

  <p>Ne Hunter, ne Malone ne de adamları bu felaketin kurbanı olmuşlardı; mallarını kaybetmiş olsalar da, en azından sağ salim kurtulmuşlardı. Öldüklerinin sanılmasının nedeni ise, hasarın telafi edilemeyeceğini anladıklarında hemen Circle-City'ye gitmiş olmalarıydı.</p>

  <p>Bu şartlar altında Hunter'ın, Summy Skim ile karşı karşıya gelmeyi beklemediği tahmin edilebilirdi, Summy Skim de kendi adına bunu aklına bile getirmiyordu, zaten aralarındaki meselenin bir sonuca vardınlması da mümkün gözükmüyordu.</p>

  <p>Teksaslılar Circle-City maden ocaklarına vardıklarında, mevsimin sonuna daha iki ay vardı, yaz Eylül başında bitecekti Böylece adamlarını toplayarak yarım bıraktıkları işe devam ettiler. Bu maden ocağını alırken şansları yaver gitmemişti. Gelirleri giderlerini pek karşılamıyordu ve eğer Hunter'ın kumardan gelen birikimleri olmasaydı, Klondike'ta geçirilecek sekiz aylık kış boyunca adamları büyük ihtimalle çok zorlanacaklardı.</p>

  <p>Beklenmedik bir durum -onlar söz konusu olunca, bu kimseyi şaşırtmazdı- onları bütün sıkıntılarından kurtaracaktı.</p>

  <p>Bu sinirli adamlar, Amerikalı ya da diğer milletlerden kendileri gibi insanlarla karşılaştıkları her yerde, tartışmışlar, kavga etmişlerdi. Kendi isteklerini başkalarına zorla kabul ettirme, kimsenin hakkına saygı göstermeme, her yerde kendilerini fethetmiş oldukları topraklarda sayma gibi küstahlıkları yüzünden sürekli zor durumlarla karşılaşmışlardı. İşlerin Forty Miles Creek'te nasıl değiştiği görülmüştü. Onlar gelmeden önce de, 127'dekiler 129'dakilerle kavga çıkarmaya bahane aramış ve Hunter'la ve Maloneün varlığı durumu iyice kızıştırmıştı.</p>

  <p>Birch Creek madeninde de aynı durum söz konusuydu. Yabancılarla kavgaya tutuşmasalar da bu sefer kendi vatandaşlarına karşı şiddet kullanmışlardı.</p>

  <p>Böylece şu sonuç ortaya çıktı: Alaska yönetimi duruma el koymak zorunda kaldı ve onlara karşı önlem aldı. Önce polis, sonra adalet işe karıştı. Polisler ve Hunter'ın adamları arasındaki çatışmadan sonra, hepsi —efendiler ve işçiler— tutuklandı, altı ay hapis cezasına çarptırıldı ve Circle-City hapishanesine kapatıldılar.</p>

  <p>Bu durumda Teksaslılar ve arkadaşları kış için barınak aramakla ugraşmayacaklardı ve yiyecek sorunu da kendiliğinden çözülmüştü. Onları Alaska'nın başkenti Sitka'ya götürmeye gerek görülmedi ve cezalarını Circle-City'de çekmelerine karar verildi.</p>

  <p>Bu durumda Hunter ve Malone, kış mevsiminde Vancouver, Skagway ya da Dawson-City'deki her türlü eğlenceden uzak kaldılar ve bu saygıdeğer Teksaslılar söz konusu üç kentin kumarhanelerinde görülmediler.</p>

  <p>Tutuklu oldukları süre boyunca, Hunter ve Malone'un geleceği düşünecek bol bol vakti oldu. Hapisten çıktıklarında ne yapacaklardı? Forty Miles Creek madenini artık işletemezlerdi. Circle-City'dekiler ise kârlı değildi. Eğer iyi kazanç getirecek bir şeyler yapmazlarsa, birikimleri bir süre sonra tükenecekti, utanıp sıkılmadan, peşin hüküm vermeden, herhangi bir ahlaksal kaygı gütmeden davranacaklar, müşkülpesent olmayacaklardı. Adamları onlar ne isterse yapacaklardı, büyük ihtimalle hukuki sorunlardan dolayı terk ettikleri topraklarına geri dönmektense, Alaska ya da Dominion'un içlerine doğru her yerde onlara eşlik edeceklerdi.</p>

  <p>Evet, Hunter ve Malone, yıllardır çalıştırdıkları bu maceracılar sürüsünün sadakatinden emindiler. Fakat bu sefer şansları kötüydü. Alaska polisi, Kanada polisinden daha hoşgörülü değildi. Haklarından gelmiş ve hapsederek bir süre için ülkeyi onlardan kurtarmıştı.</p>

  <p>Fakat mevsimin başında cezalan bitecekti, peki özgür kaldıklarında ne yapacaklardı? Yararlanacaktan iyi bir fırsat çıkacak mıydı karşılanna?...</p>

  <p>Sonunda şöyle bir fırsat çıktı:</p>

  <p>Aynı hapishanede kaldığı tutuldular arasından Krasak adında bir Kızılderili, Hunter'ın dikkatini çekmişti, o da Hunter ile özellikle ilgilenir gözüküyordu. Birbirlerini takdir eden serseriler doğal olarak böyle karşılıklı bir sempati duyarlar. Bu iki adam birbirlerini anlamak için yaratılmışlardı ve aralarında bir süre sonra bir arkadaşlık gelişti.</p>

  <p>Krasak kırk yaşlarında, tıknaz, güçlü, sert bakışlı, korkunç görünümlü, ancak Hunter ile Malone'un hoşuna gidebilecek bir adamdı.</p>

  <p>Kızılderili hırsızlıktan mahkûm olmuştu ve daha birkaç yıllık cezası vardı. Alaska kökenliydi ve gençliğinden beri arşınladığı bu toprakları çok iyi tanıyordu. Şüphesiz mükemmel bir rehber olurdu ve güvenilmez biri gibi görünmeseydi zekâsından da yararlanılabilirdi. Hizmetinde çalıştığı madenciler de ondan sürekli şikâyet etmişlerdi ve Birch Creek işletmelerinde yaptığı büyük bir hırsızlık sonucunda, Circle-City hapishanesine kapatılmıştı.</p>

  <p>İlk ay boyunca Hunter ve Kızılderili birbirlerine mesafeli davrandılar. Birbirlerini büyük bir dikkatle izliyorlardı. Hunter, Krasak'ın kendisine bir sır vermek istediğini anlamıştı ve bunu bekliyordu. Alaska ve yukarı Dominion topraklarına sık sık gitmiş olan bu Kızılderili'nin onun işine yarayabileceğini ve bölgeyle ilgili bilgi verebileceğini düşünmekte haksız değildi.</p>

  <p>Gerçekten bir gün Kızılderili, Hudson Körfezi Şirketi'nin görevlilerine rehberlik yaparken Kuzey Amerika'nın neredeyse hiç bilinmeyen topraklarına yaptığı gezileri anlattı. Söz ettiği yerler Fort Yukon, Fort Macpherson ve Kuzey Buz Denizi arasında kalan, Porcupine'ın suladığı yörelerdi.</p>

  <p>Hunter'ın asıl ilgisini çeken, kutup dairesinin ötesinde madenler olup olmadığıydı. Kızılderililerin anlattığı hikâyeleri o da duymuştu ve belki de Krasak bu konuda kesin bilgiler verebilirdi.</p>

  <p>Kızılderili de, uygulanması için Teksaslıların da katılmaları gereken bir planından bahsetti. Hunter ve arkadaşları birkaç ay sonra serbest kalacaklardı, oysa onun daha birkaç yılı vardı. Teksaslı'nın, onun kaçmasına yardım etmesini istiyordu. Tek başına kaçması çok zor olurdu. Dışarıdan gelecek bir yardım girişiminin başarıyla sonuçlanma ihtimalini yükseltirdi.</p>

  <p>Doğal olarak Krasak Hunter'ın ancak iştahını kabartacak kadarını söyledi. Hudson Körfezi Şirketi'nde çalıştığı dönemde öğrendiği oldukça anlaşılır bir İngilizce konuşuyordu.</p>

  <p>“Evet, kuzeyde ve okyanusun yakmlarında büyük miktarda altın var,” dedi bir gün; “kısa bir süre sonra okyanus kıyılarına binlerce madenci akın etmiş olacak.”</p>

  <p>“Yapılacak tek bir şey var,” diye cevap verdi Hunter; “o da herkesten önce davranmak...”</p>

  <p>“Kesinlikle,” dedi Krasak, “fakat altın yataklarının yerini de tam olarak bilmek gerekiyor...”</p>

  <p>“Sen biliyor musun?”</p>

  <p>“Pek çok maden ocağı biliyorum, fakat tehlikeli topraklardır oralar... İnsan o bölgelerde aylarca yolunu şaşırabilir ve görmeden madenlerin yanından geçip gidebilir... Ah! Keşke özgür olsaydım...”</p>

  <p>Hunter adamın yüzüne dikkatle bakıyordu.</p>

  <p>“O zaman ne yapardın?” diye sordu.</p>

  <p>“Yakalandığım sırada gitmekte olduğum yere giderdim,” diye cevap verdi Krasak.</p>

  <p>“Demek ki bir madenin yakınından geçerken küçük bir külçe buldun ve bunları sahiplendin...”</p>

  <p>“Külçeler herkesindir,” diye açıkladı Kızılderili.</p>

  <p>“Kesinlikle öyle, fakat henüz kimse bulmadıysa...” diye karşılık verdi Hunter, adamı daha fazla anlatması için zorlamak istiyordu.</p>

  <p>“Evet,” diye açıkladı Krasak, mülkiyet konusunda tamamen kendine özgü fikirleri vardı. “Fakat buraya kapatılmama mal oldu! Ah! Keşke özgür olsaydım!...” diye tekrarlıyordu yumruğunu kuzeye doğru sallayarak.</p>

  <p>Polisler seni yakaladıklarında nereye gidiyordun?...”</p>

  <p>“Orada... altın kürekle bile toplanabilir!” diye cevap verdi Kızılderili.</p>

  <p>Fakat Hunter sorularla ne kadar sıkıştırırsa sıkıştırsın, Krasak daha fazlasını anlatmadı.</p>

  <p>Hunter'ın Golden Mount efsanesinden haberi vardı. Fakat madencilerin çoğu gibi buna pek inanmıyordu. Kızılderili'nin efsaneyi ima ettiğini düşündü fakat ona göre bütün bunlar sadece hayalden ibaretti. Bununla birlikte Krasak Klondike tarihinde son derece ünlü ama inanılır bulunmayan dağ ile ilgili tek bir kelime bile söylememişti. Peki bilmediği için mi, yoksa tedbiri elden bırakmamak için mi böyle davranıyordu; acaba Jacques Laurier'nin sırnndan o da haberdar mıydı?... Bunu hiç kimse bilmiyordu. Hem Hunter, hem de Malone'un emin olduğu şuydu: Krasak kutup denizi yakınlarında pek çok altın yatağının yerini biliyordu; ikisi de yerlinin bütün bildiklerini öğrenmek gerektiğini düşünüyorlardı; böylece adamları ile hapisten çıktıklarında yapacak işleri olurdu.</p>

  <p>Böylece uzun saatler boyunca bitip tükenmeyen konuşmalar yaptılar. Her ne kadar Kızılderili maden ocaklarının varlığı konusunda kesin konuşsa da, kutup denizine yakın oldukları konusunda sessizliğini koruyordu.</p>

  <p>Nisanın son haftalarıydı, dehşet verici tipiler ve şiddetli soğuklarla Klondike'taki kadar sert geçen Circle-City kışı da sona ermişti. Tutuldular çok sıkıntı çekmişti. Hunter ve arkadaşları özgür kalmak için sabırsızlanıyorlardı, Amerika kıtasının kuzey bölgelerine gitmekte kararlıydılar.</p>

  <p>Teksaslıların cezalan uzun olmasa ve birkaç hafta içinde serbest kalacak olsalar da, Krasak için aynı durum geçerli değildi; eğer kaçmayı başaramazsa, Circle-City hapishanesinde yıllarca kalacaktı. Kaçabilmek için Hunter'ın yardımlarına ihtiyacı olduğundan, onun hizmetine girerek Klondike'ın kuzeyinde bildiği madenlerin yerlerini ona göstermeye söz verdi.</p>

  <p>Gerçekten de kaçış, ancak hapishaneyi kentten ayıran avlu duvarında bir delik açılarak mümkün olabilirdi. Gardiyanların dikkatini çekmeden ve gerekli araç gereç olmadan bunu içeriden yapmak imkânsızdı. Fakat geceleri, önlemler alınarak dışarıdan yapılabilirdi.</p>

  <p>Anlaşmaya vardılar. 13 Mayıs'ta Hunter ve çetesinin cezası doldu ve Krasak'tan ayrıldılar.</p>

  <p>Kızılderili'nin artık sürekli tetikte beklemekten başka yapacağı bir şey yoktu. Bir hücreye kapalı olmadığından, yatakhaneden ayrılıp kimsenin dikkatini çekmeden avludan geçmesi kolaydı.</p>

  <p>Zaten bir sonraki gece de öyle yaptı ve duvarın dibinde yatarak bekledi.</p>

  <p>Sabırlı olması gerekti, çünkü güneşin batışı ile doğuşu arasında tek bir ses duyulmadı.</p>

  <p>Hunter ve Malone henüz harekete geçememişlerdi. Belki de Circle-City'den hemen ayrılmadıkları için şüphelenen polis, onları gözetimaltında tutabilirdi. Doİayısıyla Kızılderi'nin kaçmasına yardım edecek birtakım önlemler almaları gerekiyordu. Alet açısından eksikleri yoktu, madenden kalan kazma kürekler vardı, daha önce kaldıkları ve hapisten çıkınca da tekrar gittikleri handa bunları buldular.</p>

  <p>Bu küçük kasabada daha şimdiden bir hareketlilik vardı. Erken gelen mevsim sayesinde, Yukon un alt kısımlarındaki Alaska madenlerinin sahipleri Mayıs ayının ikinci yarısından itibaren akın etmeye başlamışlardı.</p>

  <p>Bir sonraki gece Krasak saat ondan itibaren duvarın dibindeki yerinde beklemeye koyuldu. Karanlık artıyor ve kuzeyden şiddetli bir rüzgâr esiyordu.</p>

  <p>Saat on bire doğru Kızılderili yere kulağını dayayarak duvarın alt taraflarından gürültülerin geldiğini fark etti.</p>

  <p>Yanılmıyordu. Hunter ve Malone çalışmaya başlamışlardı. Duvarın altından geçilmesi için, taşları yerinden kımıldatmaya gerek kalmadan duvarın dibini kazıyorlardı.</p>

  <p>Tam olarak nereyi kazdıklarını anlar anlamaz, Krasak da kendi tarafında elleriyle kazmaya başladı. Teksaslılar da onun çalıştığını duymuş olmalıydılar.</p>

  <p>Herhangi bir aların verilmedi. Gardiyanlar da tutuklular da avluya çıkmadı. Tutukluların avluya çıkma izni vardı ama soğuk ve sert rüzgâr yüzünden içerideydiler; Krasak kimseye görünmeden dışarı süzülmüştü.</p>

  <p>Gece yansından biraz önce geçidin kazılması tamamlandı, normal cüssede bir adamın geçebilmesi için yeterliydi.</p>

  <p>“Gel,” dedi Hunter'ın sesi.</p>

  <p>“Dışarıda kimse var mı?...” diye sordu yerli.</p>

  <p>“Yok.”</p>

  <p>Birkaç saniye sonra Krasak delikten geçmiş ve kurtulmuştu.</p>

  <p>Bu taraflarda, Yukon bir dirsek yapıyordu;</p>

  <p>Circle-City'nin sol kıyısında kurulu olduğu bu dirseğin ötesinde, üzerinde hâlâ yer yer kar bulunan geniş bir ova uzanıyordu.</p>

  <p>Buzlar çoktan çözülmüştü; nehrin akıntısıyla sürükleniyorlardı. Bir kayığın tehlikeye atılmadan buradan geçmesi mümkün değildi, zaten Hunter da dikkatleri üstüne çekmemek için tekne almaya kalkmamıştı.</p>

  <p>Kızılderili bunu dert edecek bir adam değildi. Kıyının yakınındaki bir buzulun üzerine atlayabilir ve eğer gerekirse sol kıyıya geçmek için buzullar üzerinden atlayarak ilerleyebilirdi. Bir kere oraya vardı mı, iyi tanıdığı tamamen ıssız ovaya ulaşırdı ve gardiyanlar kaçtığını fark edene kadar o çok uzaklara gitmiş olurdu.</p>

  <p>Fakat güneş doğmadan evvel kaçağın yakalanamayacak kadar uzaklaşması gerekiyordu ve kaybedecek bir saati bile yoktu.</p>

  <p>Hunter ona “Her şey anlaştığımız gibi mi?” diye sordu.</p>

  <p>“Evet,” diye cevap verdi Krasak.</p>

  <p>“Nerede buluşacağız?...”</p>

  <p>“Daha önce konuştuğumuz gibi, Fort Yukon'un on mil ötesinde Porcupine kıyısında.”</p>

  <p>Daha önce böyle kararlaştırılmıştı. İki üç gün içinde Hunter ve adamları Circle-City'den çıkacaklar ve suyun aşağı tarafında, (...) fersah mesafede, kuzeybatıda bulunan Fort Yukon'a yöneleceklerdi. Sonra oradan kuzeydoğuya doğru Porcupine kıyısından KIzIlderili'nin kendilerin, beklediği yere gideceklerdi. Yerli ise büyük nehri geçtikten sonra, kuzeye doğru duz bir hal çizerek nehrin koluna yönelecekti.</p>

  <p>Fakat Krasak cebinde parası olmadan gidemezdi, Hunter ona yirmi dolar verdi. Bu topraklarda haydutlar ve vahşi hayvanlara karşı hiç ır koruması olmadan da dolaşamazdı. Bunun ıçm Hunter ona bir tüfek, bir tabanca ve yetennce dolu bir fişeklik verdi.</p>

  <p>Ardından,ayrılma vakti gelince.</p>

  <p>“Her şey anlaştığımız gibi mi?...” diye tekrarladı.</p>

  <p>“Evet.”</p>

  <p>“Ve sen de bizi...” dedi Malone.</p>

  <p>“Doğrudan doğruya madenlere götüreceğim. Ardından ekledi:</p>

  <p>“Kim bilir?... Belki de Golden Mount'a gideriz<sup>1</sup>”</p>

  <p>Altın Volkanı'ndan ilk kez söz ediyordu. Demek ki varlığına inanıyordu... yoksa yerini gerçekten biliyor muydu?...</p>

  <p>El sıkıştılar. Ardından Krasak, bir burgaçtan çıkarak hemen akıntıya kapılan bir buzulun üzerine atladı. Karanlığa rağmen Hunter ve Malone buzuldan buzula geçtiğini ve en sonunda nehrin sağ kıyısına ayak bastığını gördüler.</p>

  <p>Sonra hana geri döndüler ve ertesi sabah erken saatlerde yeni madenlerini işletmek için hazırlıklar yapmaya başladılar.</p>

  <p>Doğal olarak Kızılderilinin kaçtığı hemen ertesi sabah fark edildi. Fakat izini boşu boşuna arayan polis hiçbir şey bulamadı; Teksaslıların bu kaçışa yardım ettiklerinden de şüphelenmedi.</p>

  <p>Üç gün sonra Hunter ve otuz kişilik çetesi, yarılarında mümkün olduğu kadar az malzeme ile birlikte, onları nehir üzerinden Fort Yukon'a kadar götürecek, buzların çarpmasına dayanıklı bir mavnaya bindiler. Aradaki mesafe (...) fersah, yani aşağı yukarı Fort Selkirk ile Dawson-City'nin arası kadardı, bu yolu kırk sekiz saatte katettiler.</p>

  <p>Ayın 22'sinde Fort Yukon'dan ikmal yaptıktan sonra, kuvvetli köpeklerin çektiği ve erzaklarla yüklü kızaklardan oluşan kafileleri, kuzeydoğu yönünde Porcupine'ın sol kıyısı boyunca ilerlemeye başladı. Eğer Kızılderili randevuya sadık kalırsa, o akşam buluşacaklardı.</p>

  <p>“Umarım orada olur,” dedi Malone.</p>

  <p>“Orada olacak,” diye cevap verdi Hunter, “hiç kimse o ırkın dürüst insanları kadar sözünde durmaz!”</p>

  <p>Kızılderili olması gereken yerdeydi; grup Krasak'ın önderliğinde, Yukon'un bu iri kolu boyunca sol kıyıdan ilerlemeyi sürdürdü.</p>
</body>
</html>
