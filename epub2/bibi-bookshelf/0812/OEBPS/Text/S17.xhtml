<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h3>KLONDİKE'TA BİR KIŞ</h3>

  <p>Oldukça küçük bir alanda etkili olmuş bir deprem, Klondike'ın Yukon ile sınır arasında kalan ve Forty Miles Creek'in suladığı bölümünü yıkmıştı. Sarsıntı, sınırın ötesinde yarım fersah mesafeye kadar hissedilmişti.</p>

  <p>Bunun dışında, Klondike çok sık depremlerle sallanmıyor olsa da, yerin derinliklerinde püskürük kayalar içeriyordu ki, bu da başlangıçta iç püskürme hareketlerinin bu araziyi şekillendirdiğini gösteriyordu; sadece uykuda olan bu püskürme kuvvetleri, bazen, pek rastlanmayan bir şiddetle uyanıyorlardı. Üstüne üstlük kuzey kutup dairesi yakınlarından başlayan Kayalık Dağlar'ın bulunduğu bütün bu bölgede, tümüyle sönüp sönmediği bilinmeyen birçok volkan vardı.</p>

  <p>Her ne olursa olsun, bu bölge için depremler ve lav püskürmesi pek korkulası bir durum değildi, fakat karların erimesi sırasında nehir yataklarının aniden taşması daha korkutucuydu.</p>

  <p>Gerçekten Dawson-City güvencede değildi; Yukon olmasa da, nehrin kolu olan ve kentin merkezini dış mahallelerinden ayıran Klondike 'River sık sık taşmış, üstündeki köprüyü de yıkmıştı.</p>

  <p>Forty Miles Creek topraklarına gelince, orada ikili bir felaket olmuştu. Toprağın tamamen altüst olması, sınırın iki tarafında kilometrelerce alandaki madenlerin yıkılmasına neden olmuştu. Sel baskını, derenin yer değiştirip 127 ile 129'un kuzeyinde kendine yeni bir yatak açmasına neden olmuştu. Hatta bundan böyle maden işletmeciliği tamamen imkânsız hale gelmiş bile olabilirdi.</p>

  <div>
    <p>T</p>
  </div>

  <p>Felakete gelince, büyüklüğünü ilk anda kavramak imkânsızdı. Gece boyunca güneş her ne kadar sadece iki buçuk saatliğine ufkun ardında kaybolmuş olsa da, yöre derin bir karanlığın içine gömülmüştü. Evler, barakalar, madenci kulübeleri yıkılmış, madencilerin çoğu şimdi barınaksız kalmıştı; kimisi yıkıntılar altında kalmış, kimisi akarsuyun yeni yatağında boğulmuş ölülerin ve yaralıların sayısı oldukça kabarıktı; ama bunlar ancak ertesi gün öğrenilebilecekti. Bundan sonra çalışılamayacak olan bölgeden bütün bu göçmenler topluluğu ayrılmak zorundaydı, ancak bu, felaketin büyüklüğü anlaşılınca bilinecekti.</p>

  <p>Aslında tamamen düzeltilemeyecek bir felaket yaratmış olan şey, Forty Miles Creek sularının bir kısmının, iki kıyısına komşu altın yataklarına akmış olmasıydı. Yeraltı güçlerinin etkisiyle nehir yatağı yükselmiş ve yataktaki bütün su tamamen boşalmış olmalıydı. Dolayısıyla bu su baskınının geçici olmadığını düşünmek için nedenler vardı. Bu şartlar altında, yatağı değiştirilemeyecek bir su akıntısının beş altı ayak altında kalan toprakta nasıl yeniden arama yapılabilirdi? Yeni dere, bir başka akarsuya katılana kadar güneye akmaya devam edecekti.</p>

  <p>Nasıl da bir endişe ve dehşet gecesi yaşamıştı bu ani felaketin vurduğu zavallı insanlar! Su baskınının altında kalmamak için yüksek yerlere çıkmışlardı. Hiçbir barınakları yoktu ve fırtına sabahın beşine kadar sürdü. Ailelerin altları-' na sığındıkları kayınlara ve kavaklara da pek çok kereler yıldırım düştü. Aynı zamanda dolu ile karışık sağanak aralık vermeden yağdı. Eğer Lorique nehir yatağının sağ yakasındaki bir mağarayı işaret etmemiş ve Summy Skim ile birlikte Ben Raddle'ı buraya taşımamış olsalar, hiçbir yerde bir barınak bulamazlardı.</p>

  <p>Neler düşündükleri kolayca tahmin ediliyor! Demek ki böyle büyük bir felaketin kurbanı olmak için iki kuzen şu Klondike yolculuğuna çıkmışlardı! Bütün çabalar her şeyi kaybetmek için verilmişti! Dayılarının mirasından hiçbir şey alamayacaklardı, hatta madenin altı hafta işletilmesinden elde edilenleri bile. Mühendisin emrinde işlerin tekrar başlamasından beri çıkarılan külçelerden, altın tozlarından geriye hiçbir şey kalmamıştı. Lorique'in evinin yıkılmasından sonra, onu bir de sel sürüklemişti. Hiçbir eşya kurtarılamamıştı; şimdi ise yıkıntılar akıntının içindeydi.</p>

  <p>Fırtına dindiğinde, Summy Skim ve ustabaşı kısa süreliğine mağarayı terk ettiler, çünkü Ben Raddle'ı uzun süre yalnız bırakmak istemiyorlardı, felaketin büyüklüğünü görmeye gittiler. 127 de, 129 gibi sular altında yok olmuştu. Hunter ve Malone'a neler olduğuna gelince, Summy Skim bu konuda hiç endişe duymuyordu. Her halükârda, onlar açısından konuşacak olursak, sınır sorunu hallolmuş görünüyordu. Yüzkırkbirinci meridyen ister biraz daha doğuya, ister biraz daha batıya taşınmış olsun, artık bu sorun iki madeni de ilgilendirmiyordu. Kanada ya da Alaska topraklarında olması fark etmezdi. Şimdi üzerinde yeni bir dere akıyordu, işte bu kadar.</p>

  <p>Depremin kurbanlarına gelince, sayının ne kadar çok olduğu ancak yapılan araştırmalardan sonra anlaşılacaktı. Aileler, yer sarsıntısına ya da su baskınına barakalarında ya da kulübelerinde hazırlıksız yakalanmışlar, kaçmaya fırsatları bile olmadan can vermişlerdi. Ben Raddle, Summy Skim, Lorique mucize eseri kurtulmuşlardı, üstelik mühendis yara da almıştı.</p>

  <p>Sonuç olarak Summy Skim'in Dawson-City'ye geri dönmekten ve en kısa zamanda Ben Raddle'ı götürme işini ayarlamaktan başka işi kalmamıştı.</p>

  <p>Söylemeye gerek bile yok, Hunter-Skim meselesi artık söz konusu değildi. Ertesi günkü düello randevusu kendiliğinden iptal edilmişti. Belki birbirlerinin yüzlerini bir daha görmeyecek bu iki rakibin başka dertleri vardı.</p>

  <p>Zaten güneş bu felaket manzarasını aydınlattığında, iki Teksaslı da ortalarda gözükmedi. Nehir yatağının girişindeki evlerinin yerinde şimdi Forty Miles Creek akıyordu. 127 numaralı madene gelince, 129 ve akarsunun sağında yer alan diğer komşuları gibi onu da sel suları kaplamıştı. Yüzeylerinde bulunan malzemelerden, kalbur aletleri, savaklar ya da pompalardan hiçbiri kalmamıştı. Bir gün önceki fırtına suları kabarttığından, akıntı daha hızlıydı ve sağ kıyıya açılan küçük kanal suların yüksekliğini azaltınamıştı. Bu kanal olmasaydı, sular büyük ihtimalle sol kıyıya taşacak ve hasar daha da büyüyecekti.</p>

  <p>İki Teksaslı'ya gelince, sağ kurtulabilmişler miydi, yoksa kurban mı olmuşlardı? Ne onlar ne de adamları hakkında bir şey biliniyordu. Tekrar etmek gerekir ki, Summy Skim bunun için hiç de endişelenmiyordu. Tek derdi, Ben Raddle'ı, bakım göreceği Dawson-City'ye götürebilmek, orada onun iyileşmesini beklemek ve vakit uygunsa Skagway, Vancouver, Montreal yoluna koyulmaktı. Onun ve Ben Raddle'ın Klondike'ta daha fazla kalmaları için bir neden yoktu. 129, suyun yedi sekiz ayak altında kaldığından, artık madeni almak isteyen çıkmayacaktı. En iyisi bu korkunç ülkeyi en kısa sürede terk etmek olacaktı. “Ruhları ve vücutları sağlıklı insanlar buraya adımlarını bile atmazlardı,” diyordu Summy Skim ve hiç de haksız sayılmazdı.</p>

  <p>Ona en çok sıkıntı veren konulardan biri de, doğal olarak, Ben Raddle'ın iyileşmesinin haftalar alacak olmasıydı.</p>

  <p>Gerçekten de Ağustos ayının ilk yarısı bitmek üzereydi. İkinci yarısı bitmeden, bu kadar kuzeyde oldukça erken başlayan kış gelecek ve göller bölgesi ile Chilkoot Geçidi'ni aşılmaz kılacaktı. Yukon da kısa bir süre sonra geçilmez olacaktı; son buharlı gemiler nehrin ağzına gitmek üzere yola çıkacaklardı.</p>

  <p>Oysa Klondike'ın karları altında, sıfırın altında elli altmış derece soğuklarda yedi sekiz ay geçirmek hiç de hoş değildi. Öyleyse bir gün bile kaybetmeden Dawson-City'ye geri dönmek, Ben Raddle'ı Doktor Pilcox'a emanet etmek, Rahibe Marthe ve Rahibe Madeleine'in ellerine teslim etmek, en kısa sürede iyileşmesini tembihlemekbgerekiyordu.</p>

  <p>İlk önce, ulaşım aracı bulmaya çalışmak gerekti. Büyük bir şans eseri Neluto arabasını sağlam buldu, çünkü arabayı suyun ulaşamadığı bir sırta bırakmıştı. Ata gelince, serbestçe otlarken dehşete kapılmış, nehir yatağının yamacından aşağı inip efendisine geri gelmişti.</p>

  <p>“Pekâlâ, gidelim... şimdi gidelim,” diye tekrarladı Summy Skim.</p>

  <p>“Evet,” diye cevap verdi Ben Raddle, “seni bu kötü işe bulaştırdığım için üzgünüm...”</p>

  <p>“Söz konusu olan ben değilim, sensin,” diye karşılık verdi Summy Skim. “Bacağını mümkün olduğu kadar sarıp sarmalayacak, arabaya da ku-, ru otlardan güzel bir yatak yapıp seni yatıracağız. Ben de sen ve Neluto'yla birlikte arabaya bineceğim, Lorique Dawson-City'de bir şekilde bize katılacak. Mümkün olduğu kadar hızlı ilerleyeceğiz, hayır... Demek istiyorum ki sarsılmanı önlemek için gerektiği kadar yavaş ilerleyeceğiz. Bir kere hastaneye vardık mı, artık hiçbir şey için endişelenmene gerek kalmayacak. Doktor Pilcox seni yeniden ayağa kaldıracak; Tanrı izin verirse kıştan evvel yola çıkacağız...”</p>

  <p>“Sevgili Summy,” dedi o zaman Ben Raddle, “iyileşmemin aylar sürmesi mümkün ve Montreal'e geri dönmek için ne kadar acelen olduğunu anlıyorum... Niçin sen gitmiyorsun?...”</p>

  <p>“Asla olmaz,” diye karşılık verdi Summy Skim. “Ayağımı kırmayı tercih ederim, o zaman Doktor Pilcox bir yerine iki ayakla uğraşmak zorunda kalır!”</p>

  <p>Hemen o gün, Ben Raddle'ı taşıyan araba başka maden ocaklarında iş aramaya giden insanlarla dolu yollardan geçerek, Fort Cudahy yoluna koyuldu. Nehrin güneye doğru yön değiştirdiği noktanın aşağısından Forty Miles Creek'in sağ kıyısını takip ediyordu. Yol boyunca sel altında kalmamış olan madenler çalışıyordu. Yine de bazıları, sularla dolu olmasalar da, şimdilik işletilemez durumdaydılar. Sınırın beş altı kilometre ötesine kadar etkili olan deprem o madenleri altüst etmişti, içler acısı bir görünümdeydiler, malzemeler parçalanmış, kuyular dolmuş, sınır direkleri devrilmiş, evler yıkılmıştı. Fakat sonuçta, bu tam bir yıkım değildi ve çalışmalar çok uzun bir ara vermeden başlayabilirdi.</p>

  <p>Araba hızlı ilerlemiyordu, çünkü bu bozuk yolların neden olduğu sarsıntılar yaralıya çok acı veriyordu. Klondike'taki firmalardan madenlere erzaklar yeni gelmişti, bu nedenle ihtiyaçları temin etmek kolay oldu, fakat her şey çok pahalıydı.</p>

  <p>Araba iki gün sonra Fort Cudahy'de mola verdi.</p>

  <p>Summy Skim yaralıdan ilgisini esirgemiyordu, fakat bacağındaki kırığa müdahale edemezdi. Zaten acıları çok şiddetli olsa da, Ben Raddle pek fazla yakınmadan bunlara katlanıyordu.</p>

  <p>Talihsizlik sonucu, ne Fort Cudahy'de, ne de kırk sekiz saat sonra arabanın mola verdiği Fort Reliance'ta doktor yoktu.</p>

  <p>Summy Skim haklı olarak endişeleniyordu, kuzeninin durumunun zaman geçtikçe, doktor yokluğundan kötüye gitmesinden korkuyordu. Kuzeninin onu boş yere telaşlandırmamak için idare etmeye çalıştığının farkındaydı; fakat arada sırada bir acı çığlığı ağzından kaçıyordu, yüksek ateşler içinde olduğu besbelliydi.</p>

  <p>Böylece tekrar yola koyulmak ve daha doğrudan Klondike'ın başkentine giden Yukon'un sağ kıyısını takip etmek gerekti. Ben Raddle ancak Dawson-City hastanesinde tedavi edilebilirdi. İki gün daha yol aldıktan sonra, 16 Ağustos günü öğleden sonra Ben Raddle hastaneye götürüldü.</p>

  <p>Vatandaşlarını bu halde görünce Rahibe Marthe ve Rahibe Madeleine'in duydukları acıyı anlatmaya hiç gerek yok. Ben Raddle onları doğru dürüst tanımamıştı, çünkü yüksek ateş yüzünden sayıklıyordu. Summy Skim başrahibeye ve rahibelere kısaca neler olduğunu anlattı. Hasta tek başına kalacağı küçük bir odaya yerleştirildi ve aceleyle Doktor Pilcox'a haber verildi.</p>

  <p>Summy Skim iki rahibeye şöyle dedi:</p>

  <p>“Görüyorsunuz ya kardeşlerim, sizi Dawson-City'ye götürürken sizden bundan kişisel bir yarar sağlayacağımızı söylemekte haklıymışım!” “Bay Skim,” diye cevap verdi Rahibe Marthe, “kuzeniniz bizim en değerli hastalarımızdan biri gibi tedavi edilecek... ve Tanrı ne zaman isterse, o zaman iyileşecek...”</p>

  <p>“Evet kardeşim, Tanrı en kısa zamanda izin verse de kuzenim çabucak iyileşse; kış gelmeden buradan ayrılsak!”</p>

  <p>Hemen hastaneye çağrılan Doktor Pilcox, Ben Raddle'ın hastaneye gelişinden bir saat sonra geldi.</p>

  <p>Forty Miles Creek bölgesindeki depremin haberi birkaç gündür Dawson-City'de biliniyordu ve yaklaşık otuz kişinin kurban gittiği öğrenilmişti. Fakat Doktor Pilcox bunlardan birinin mühendis olduğunu bilmiyordu.</p>

  <p>“Nasıl!” diye haykırdı her zamanki rahatlığıyla, “siz ha Bay Raddle... kırık bir bacakla!”</p>

  <p>“Evet doktor,” diye cevap verdi Summy Skim, “zavallı Ben çok acı çekiyor...”</p>

  <p>“Tamam... tamam... bir şey olmayacak,” diye devam etti doktor, “bacağını yerine yerleştireceğiz!... Bir hekimden çok bir cerraha ihtiyacı var... hatta bir çıkıkçıya!... Sakin olun, düzelteceğiz!”</p>

  <p>Doktor, Ben Raddle'ı muayene etti. Mühendis, yatağına uzanmıştı, bilinci açıktı, fakat çok acı çekiyordu. Sadece dizin altında basit bir kırık olduğu saptandı -doktorun kolayca düzelttiği bir kırık; ardından bacak, tamamen hareketsiz kalmasını sağlayacak bir aletin içine yerleştirildi. Ve doktor dedi ki:</p>

  <p>“Sevgili hastam, eskisinden daha sağlam olacaksınız, geyik kadar sağlam bacaklarınız olacak... en azından bir tanesi...”</p>

  <p>“Fakat ne zaman?...” diye sordu Summy Skim.</p>

  <p>“Bir ay ya da altı hafta içinde... Anlıyorsunuz ya Bay Skim, kemikler, kızdırılmış demir parçaları gibi kolay kaynamıyorlar birbirlerine!... Hayır... zaman gerek...”</p>

  <p>“Zaman... zaman!” diye mırıldandı Summy Skim.</p>

  <p>“Ne yapalım,” diye karşılık verdi Doktor Pilcox, “burada işi gören doğa ve sizin de bildiğiniz gibi, doğanın hiç acelesi yoktur! Hatta bu yüzden sabrı icat etmiştir...”</p>

  <p>“Ve tevekkülü,” diye devam etti Rahibe Madeleine.</p>

  <p>Tevekkül etmek, işte Summy Skim'in en iyi yapacağı şey! Ben Raddle ayağa kalkmadan kışın geleceğini biliyordu! Kışın Eylül ayının ilk haftalarında başladığı ve yaşamayı imkânsız hale getiren kar ve buz ile geçtiği bir ülke! Ve tamamen iyileşmeden, Klondike'ın bu düşük sıcaklıklarında Ben Raddle böyle bir yolculuğun yorgunluklarına nasıl katlanabilir, Skagway'den Vancouver'a giden buharlı gemilere binmek için Chilkoot Geçidi'ni nasıl geçebilirdi?... Saint-Michel'e kadar Yukon'dan aşağı inen buharlılara gelince, en sonuncusu on beş gün içinde, ardında buz tutan nehri bırakarak gidecekti!...</p>

  <p>İzci, pek çok kereler yolcu getirip götürdükten sonra, Dawson-City'ye ayın yirmisinde geri döndü.</p>

  <p>Bill Stell'in ilk yaptığı, Bay Summy Skim ve Ben Raddle'ın, 129 numaralı madenle ilgili işlerini bitirip bitirmediklerini, madeni satıp satmadıklarını, Montreal yoluna koyulmaya hazır olup olmadıklarını öğrenmek oldu.</p>

  <p>En iyisi iki rahibeye başvurmaktı; hastaneye geldi.</p>

  <p>Ben Raddle'ın tedavide olduğunu ve altı hafta sonra iyileşeceğini öğrenince öyle şaşırdı ki!</p>

  <p>Ve Summy Skim'le karşılaştığında, Summy Skim:</p>

  <p>“Evet Bill,” diye açıkladı, “işte buradayız! Sadece 129'u satamamakla kalmadık, artık bir 129'umuz bile yok!... Ve sadece 129'un yokluğu değil, yaşanabilir bir ülkeye gitmek için bu tüyler ürpertici Klondike'tan ayrılamıyoruz bile!...”</p>

  <p>İzci olanları o zaman öğrendi, çünkü Forty</p>

  <p>Miles Creek bölgesinin yaşadığı felaketten haberi yoktu ve Ben Raddle'ın nasıl yaralandığını bilmiyordu.</p>

  <p>“Ve en acıklı olan da bu,” diye açıkladı Summy Skim, “çünkü 129 için çoktan yas tutup konuyu kapamış olurduk; ben zaten 129'a bağlı değildim, Josias Dayı'nın şu 129'u satın alması ve bize bırakarak ölmesi ne saçmalık!...”</p>

  <p>Summy Skim'i bu sayıyı söylerken duymak gerekiyordu doğrusu; “yüz,” ardından da “yirmi” ve “dokuz” derken bu sayıdan nefret ediyordu! Ne de dehşet vericiydi!</p>

  <p>“Ah! Bill,” diye haykırdı, “eğer şu zavallı Ben kurban olmasaydı, depreme nasıl da içten içe sevinirdim!... Bizi cansıkıcı bir mirastan kurtarmış olurdu!... Maden kalmazdı, işletme olmazdı, kuzenimde maden işletmeciliği yapmaktan vazgeçmek zorunda kalırdı...”</p>

  <p>“Peki o halde,” dedi İzci, “bütün kışı Dawson-City'de mi geçireceksiniz?...”</p>

  <p>“Kuzey kutbunda da diyebiliriz!” diye karşılık verdi Summy Skim.</p>

  <p>“Oysa ben,” diye devam etti Bill Stell, “bende adamlarımla sizi almaya gelmiştim...”</p>

  <p>“Bizi almayacaksınız Bill, yalnız gideceksiniz..”</p>

  <p>“En azından Neluto'yu alırım?...”</p>

  <p>“Hayır, çünkü bu cesur Kızılderili bizimle kalmak için bana söz verdi...”</p>

  <p>“Öyle olsun,” dedi İzci, “eğer Skagway'e gitmek istiyorsam, yola çıkmak için 1 Eylül'den lazla bekleyemem...”</p>

  <p>“Öyleyse gidin, sevgili Bill,” dedi Summy Skim, umutsuzluk içeren mütevekkil bir ses tonuyla!...</p>

  <p>O tarih geldiğinde İzci, ilkbaharda dönüp on lan almaya söz vererek iki Kanalıdalı'nın yanından ayrıldı... “Evet... sekiz ay sonra!” diye mırıldandı Summy Skim öfkeyle.</p>

  <p>Bu arada Ben Raddle'ın bakımı normal seyrinde sürüyordu. Hiçbir komplikasyon çıkmamıştı. Doktor Pilcox durumdan çok memnundu. Hastasmın bacağı eskisinden daha sağlam olacaktı; “bir bacak ikisine bedel olacak,” diye tekrarlıyordu.</p>

  <p>İki rahibe tarafından gayet iyi bakılan Ben Raddle durumu sabırla karşılıyordu. Hava iyi olduğunda kuzeni, sadık Neluto ile birlikte ava çıktığı zamanlar Dawson-City pazarı ve altın bölgesindeki yeni buluşlar ile ilgili haberler alıyordu. Le Soleil du Yukon, Le Soleil de Minuit, La Pèpite du Klondike<a href="../Text/DiPNOTLAR.xhtml#a8" id="k8"><sup>[→]</sup></a> gibi gazetelerden nasıl tam bilgi edinemesindi ki! 129'un artık var olmaması, buralarda yapacak hiçbir şeyin kalmaması mı demekti? Satın alınacak, sonra da işletilecek bir maden yok muydu? Mühendis içgüdüleriyle Forty Miles Creek'teki çalışmalardan zevk almıştı... Fakat Summy Skim'e bundan bahsetmekten kaçmıyordu, kuzeni bu sefer kendine hâkim olamayabilirdi.</p>

  <p>Görüldüğü gibi, yaraların neden olduğu ateş geçmişti, altın ateşi ise -bu kadar çok kurbanı olan bu salgın ateş- Ben Raddle'ı terk etmemişti ve mühendis yakın zamanda iyileşecek gibi gözükmüyordu. Ondaki, değerli madene sahip olma değil, zengin maden ocakları işletme arzusuydu!</p>

  <p>Gazetelerin her gün Bonanza, Eldorado, Little Skookum dağlarındaki madenlerle ilgili olarak yaydıkları haberler nasıl da hayal gücünü çalıştırıyorlardı! Oralarda, işçi başına saatte yüz dolarlık altın yıkanıyordu! Yirmi dört ayak uzunluğunda, on dört ayak genişliğinde bir delikten sekiz bin dolar çıkarılıyordu! Londra'dan bir sendika, yakın zamanda, Bear ve Dominion üzerinde, on yedi bin beş yüz franga iki tane maden satın almıştı! Eldorado'daki 26 numara, iki milyona satılıktı ve işçilerin her biri her gün altmış bin franga varan altın çıkarıyorlardı! Dome'da, Klondike River'ı İndian River'dan ayıran sınır çizgisinde, bu konuda çok bilgili bir kişi olan Bay</p>

  <p>Ogilvie'nin dediğine göre yüz elli milyon franklık altın elde edilemez miydi?...</p>

  <p>Bu arada bu hayale karşın, Dawson-City'nin rahibinin, altın bölgelerini çok iyi incelemiş bir Fransız'a, Bay Arnis Semire'ye söyledikleri unutulabilir miydi:</p>

  <p>“Eğer siz de geziniz sırasında altın ateşine tutulursanız, hastanemde bir yatak ayırtın. Çok fazla çalışmanız gerekecek, özellikle de biraz altın bulursanız ve bu ülkede her yerde altın vardır. Tabii ki skorbüte yakalanırsınız. Yılda iki yüz elli franga size ait bir yatak ve ücretsiz doktor bakımı içeren bir abonman vereceğim. Herkes alıyor. İşte biletiniz!”</p>

  <p>Bakım deyince, hastanede Ben Raddle'ın etrafında herkes pervane oluyordu. Fakat karşı konulmaz ihtirası onu, Dawson-City'den uzaklara, maden ocakları keşfedilen yeni bölgelere sürüklemeyecek miydi? Geri dönemeden orada ölüp kalan o kadar insanın kaderini paylaşmayacak mıydı? Evet, gazeteler yazıp duruyordu: Klondike 1896'da yedi milyon beş yüz bin frank, 1897'de on iki milyon beş yüz bin frank üretmişti ve bu meblağ 1898'de otuz milyondan düşük olmayacaktı!</p>

  <p>Bu arada Summy Skim yönetimden, Hunter ve Malone'un felaketten beri Forty Miles Creek'te tekrar görülüp görülmediğini öğrenmişti.</p>

  <p>Kesinlikle ne biri, ne de diğeri Davvson-City'ye geri dönmüştü, yoksa gelileri her zamanki gibi bin bir abartıyla anlatılırdı. Onlara en sevdikleri eğlence mekânlarında, gazinolarda, kumarhanelerde rastlanırdı. Bu mevsim, kimilerinin servet kazandıktan sonra kendi ülkelerine dönmek yerine Klondike'ın başkentinde kalıp güzel mevsimi beklemeye karar verdiği zaman değil miydi? Burada, yedi sekiz ay süresince her türlü aşırı harcamalarla, çeşitli kumarlarda büyük kayıplarla kazançlarının çoğunu bırakırlardı. Hunter da böyle yapmıştı, eğer olsaydı, yine böyle yapardı. Fakat hiç haber yoktu! Hiç kimse ona ve arkadaşına ne olduğunu bilmiyordu. Forty Miles Creek depreminde ölmüş ya da yeni derenin girdaplarında sürüklenmiş olabilirlerdi. Yine de, 127'de çalışmış olan hiçbir Amerikalı bulunamadığı ve hepsinin de, felakete kurban gittiği kabul edilemeyeceği için Hunter ve Malone'un adamları ile birlikte, çalışmaya başladıkları Circle-City ve Birch Creek madenlerine gittikleri düşünülebilirdi.</p>

  <p>Ekim ayının ortasında Ben Raddle yatağından kalktı; Doktor Pilcox onun iyileşmesinden çok gurur duyuyordu. Şüphesiz onun tedavisi kadar Rahibe Marthe ve Rahibe Madeleine'in bakımının da bunda etkisi vardı. Bu fedakâr rahibeler hastaneyi dolduran ve çoğu ancak köpek-</p>

  <p>Icrin çektiği cenaze arabalarıyla mezarlığa gitmek üzere ayrılan hastalar ile ilgilenmekten de geri kalmamışlardı. Bu arada şunu belirtmek gerekir ki, her ne kadar Ben Raddle ayakta olsa da, yine de dikkat etmek gerekiyordu ve Dawson-City'den Skagway'e kadarki yolculuğa çıkıp tehlikeye anlamazdı. Zaten artık çok geçti. Kışın ilk karları yağıyordu, akarsular donmaya başlamıştı; ne Yukon'da ne de göllerde gemilerin ilerlemesi mümkündü. Summy Skim yedi sekiz ayını Klondike'ta geçirmeye mahkûm olduğunu biliyordu. Daha şimdiden hava sıcaklıkları sıfırın altında on beş dereceye düşmüştü, sıfırın altında elli altmışa düşmesi de bekleniyordu.</p>

  <p>Böylece iki kuzen Front Street'teki bir otelde bir oda seçtiler ve yemeklerini de French Royal Restaurant'ta, çifti yüz elli franktan piliç çevirme ısmarlamasalar da çok yüksek fiyatlara yiyorlardı.</p>

  <p>Ve Summy Skim kimi zaman başını sallayarak şunları diyordu:</p>

  <p>“En cansıkıcı olan, Dawson-City'yi kış gelmeden terk edememiş olmamız!”</p>

  <p>Ben Raddle ise sadece şöyle cevap vermekle yetiniyordu:</p>

  <p>“En cansıkıcı olan, madenimizi felaketten önce satmamış olmamız, daha da kötüsü, işletmeye devam edemeyecek durumda olmamızdır!”</p>

  <p>Bunun üzerine, tamamen gereksiz olan bir tartışmaya başlamamak için Summy Skim tüfeğini alıyor, Neluto'yu çağırıyor ve kentin civarlarında ava çıkıyordu.</p>

  <p>Şunu da belirtmeliyiz ki, Ben Raddle'dan kısa bir süre sonra Lorique de Dawson-City'ye gelmişti; ikisi birlikte uzun konuşmalara dalıyorlardı ve tabii ki mühendis ile ustabaşının gündemdeki biricik mesele üzerinde tam anlamıyla fikir birliği içinde neler konuşuyor olabilecekleri kolayca tahmin edilebilirdi.</p>

  <p>Bir ay daha geçti. Termometrenin içindeki cıva sütununun hareketi inanılmazdı. Sıfırın altında otuz ya da kırk dereceye kadar düşüyor, sonra rüzgârın yönüne göre sıfırın altında on on beş dereceye kadar yükseliyordu. Kar fırtınalarının ardından soğuk geliyordu.</p>

  <p>Havanın izin verdiği her seferinde Summy Skim Neluto ile birlikte avlanıyordu; soğukların dağlardan kente getirdiği pek çok ayı avlama fırsatı oldu.</p>

  <p>Bir gün, 17 Kasım'da, Neluto ile Summy Skim, Dawson-City'nin yaklaşık bir fersah kuzeyinde bulunuyorlardı. İyi avlanmışlardı ve geri dönmeye hazırlanıyorlardı ki Kızılderili durdu ve bir dereden elli adım kadar ötede bir ağacı işaret ederek:</p>

  <p>“Bir adam... orada...” dedi.</p>

  <p>“Bir adam mı?...” diye sordu Summy Skim.</p>

  <p>Gerçekten de bir kayın ağacının dibinde karların üzerinde bir adam yatıyordu. Hiç hareket etmiyordu. Ölmüş olabilirdi, soğuktan donmuş olabilirdi, çünkü hava sıcaklığı çok düşüktü.</p>

  <p>Summy Skim ve Neluto ona doğru koştular. Kırk yaşlarında, uzun sakallı, gözleri kapalı, yüzünden büyük bir acı okunan bir adamdı. Yine de hâlâ nefes alıyordu, fakat nefes alıp verişi o kadar hafifti ki, bu son nefesi bile olabilirdi.</p>

  <p>Summy Skim adamın giymiş olduğu kürk kabanı aralamıştı; ceplerinden birinde, içinde pek çok mektup bulunan bir deri cüzdan buldu. Mektuplardan birinin üzerindeki adreste Bay Jacques Laurier yazılıydı; üzerinde de Paris pulu vardı.</p>

  <p>“Bir Fransız!” diye haykırdı Summy Skim.</p>

  <p>Çok geçmeden adam büyük bir hızla Klondike'ın başkentine doğru ilerlemekte olan arabaya yüklenmişti.</p>
</body>
</html>
