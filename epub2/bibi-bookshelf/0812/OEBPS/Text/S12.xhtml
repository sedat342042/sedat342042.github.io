<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h3>DAWSON-CİTY'DEN SINIRA</h3>

  <p>Gerçekte Ben Raddle ve Summy Skim'in işlerini tamamlamak için bir gün bile kaybetmemeleri gerekiyordu. Bu yüksek enlemlerde kutup soğuğu çabuk geri dönerdi. Haziran ayının ikinci haftası başlıyordu. Ağustos ayının sonundan önce buzların tekrar gölleri ve nehirleri kapladığı, karların ve boraların gögü doldurduğu dönemler gelirdi. İki buçuk ay, Klondike bölgesinde güzel mevsim ancak bu kadar sürerdi, iki kuzenin, göl bölgesinden geçerek Davvson-Cıty'den Skagway'e dönmelen için ya da eğer güzergâhı değiştirmeye karar verirlerse, ağzına kadar Yukon'u takip ederek Dawson-City'den Saint-Michel'e gitmeleri için gereken zamanı ayarlamaları gerekiyordu.</p>

  <p>Gelişlerinin hemen ertesi günü Ben Raddle ve Summy Skim, 129 numaralı madende kalışlarının uzayabileceğini öngörerek hazırlıklarını tamamladılar, Fort Reliance'dan edinemeyecekleri şeyleri edindiler.</p>

  <p>Üstelik Josias Lacoste'un malzemeleri yerinde olduğu için, malzeme edinmek ve taşımak, Forty Miles Creek'teki madenin işletilmesi söz konusu olmadığı için de, işe adam almak gerekmiyordu.</p>

  <p>Yine de bölgeyi iyi tanıyan bir rehber edinmek uygun olacaktı. Zaten İzci Dawson-City'de, Lindeman Gölü'ne geri dönecek olan bir başka kılavuz bulduğu için, Ben Raddle'a Neluto'yu onlara bırakmayı teklif etti. Pek konuşkan olmasa da, kızılderilinin yaptıklarını görmüşlerdi, ne kadar değerli olduğunu biliyorlardı. Yolculukları için bundan daha iyi bir seçim yapmaları güçtü ve iki kuzen kibarlığından dolayı Bill Stell'e teşekkür etmekle yetindiler.</p>

  <p>Fazlasıyla yüksek olan fiyatlara aldırmadan erzak edinmekten başka bir işleri kalmamıştı. On beş günlük bir süre için gerekli olanlar, donmuş ya da tuzlu et, domuz yağı, un, kuru sebzeler, çay, kahve, cin ve viski, kolaylıkla edinildi.</p>

  <p>Ulaşım aracına gelince, Ben Raddle kızak yerine buz ve kar olmadığında bile köpeklerin çekmeye alışkın oldukları arabayı tercih etti. Zaten bu mevsimde bu hayvanlar o kadar pahalıydılar ki, bir köpeğe bin beş yüz iki bin frank ödemek gerekiyordu.</p>

  <p>Dawson-City'yi terk etmeden önce, İzci, üç kişinin rahatça yerleşebileceği ve yükler için de yer olan bir araba edinmekle ilgilenmişti.</p>

  <p>İki tekerlekli, kapanıp açılabilen bir deri tentesi olan, iniş çıkışlara ve çarpmalara dayanıklı bir biçimde yapılmış bu araba bin üç yüz elli franga satın alındı; arabaya koşulacak güçlü bir at da yedi yüz frank etti. Atm ne yiyeceğiyle ilgilenmeye gerek yoktu, çünkü bu mevsimde yollar boyunca otlaklar uzanıyordu ve bu şartlarda koşum atları koşum köpeklerinden daha kolay yiyecek bulabiliyordu.</p>

  <p>Araç gereçlere gelince, Neluto götürülmesi şart olanları gösterdi; Ben Raddle yolculuk için hiçbir şeyin eksik kalmadığına böylece emin oldu.</p>

  <p>Bu arada Summy Skim dükkânları inceleyerek, fiyatları gözlemleyerek, Dawson-City'nin sokaklarında filozofça aylaklık etti. Sonuç olarak kendisi ve kuzeninin alışverişi Montreal'daki satıcılardan yaptığına memnun oldu.</p>

  <p>Ben Raddle'a şunları söyledi:</p>

  <p>Biliyor musun Ben, Klondike'ın başkentinde bir çift ayakkabının fiyatı ne?...”</p>

  <p>“Bilmiyorum Summy.”</p>

  <p>“Elli doksan frank arasında. Ya bir çift çorap?...”</p>

  <p>“Daha fazla değildir.”</p>

  <p>“On frank. Ya yün çoraplar?...”</p>

  <p>“Yirmi frank diyelim.”</p>

  <p>“Hayır, yirmi beş! Ya pantalon askıları?...” “Pantolon askısı olmasa da olur, Summy.”</p>

  <p>“İyi de olur. On sekiz frank.”</p>

  <p>“Takmayıveririz.”</p>

  <p>“Ya jartiyerler?...”</p>

  <p>“Umurumda değil Summy...”</p>

  <p>“Kırk frank! Ve iyi dikilmiş bir elbise de dokuz yüz frank! Bu inanılmaz ülkede bekâr olmak kesinlikle daha kârlı.”</p>

  <p>“Biz de bekâr kalınız,” diye cevap verdi Ben Raddle, “zenginlik içinde yüzen bir mirasçı hanımla evlenmeyi düşünmüyorsan tabii...</p>

  <p>“Hiç yok değiller Ben... Bonanza ya da Eldorado'da verimli bir madene sahip olan serüvenci kadınlar da yok değil. Fakat Montreal'den bekâr ayrıldım ve oraya bekâr olarak döneceğim!... Ah! Montreal... Montreal! Ne kadar da uzaktayız Ben!”</p>

  <p>“Ne yapalım Summy,” diye cevap verdi Ben Raddle biraz alaycı bir tavırla, “Dawson-City ile Montreal arası, tam olarak Montreal ile Dawson-City arası kadar...”</p>

  <p>“Ben o kadar emin değilim,” diye karşılık verdi Summy Skim, “fakat bu kısa olduğu anlamına da gelmiyor!”</p>

  <p>Elbette Summy Skim hastaneyi ziyaret etmeyi ihmal etmedi. Rahibeler onu her zaman minnetle karşılıyorlardı ve o da, işlerini yaptıklarını görünce hayranlık duyuyordu.</p>

  <p>Doktor Pilcox, Summy Skimle seve seve sohbet ediyordu ve şu büyüleyici Klondike'ın güzelliklerini överek, hem öğüt hem de cesaret veriyordu.</p>

  <p>“Onu seveceksiniz... Onu seveceksiniz!” diye tekrar ediyordu, “keşke kışın buraları görebilseydiniz...”</p>

  <p>“O kadar şanslı olmadığımı umarım, doktor!”</p>

  <p>“Bilmiyoruz... bilmiyoruz!”</p>

  <p>Bu cevabı Summy Skim ciddiye almıyordu, alamazdı da.</p>

  <p>Haziran ayının 9'unda, sabahın beşinde, hayvanların koşulduğu arabaları, Nothern HoteI'in kapısında hazırdı. Kamp malzemeleri ve erzak önceden yüklenmişti. Arabayı Neluto kullanacaktı ve çoktan yerini almıştı.</p>

  <p>“Hiçbir şey unutmayalım,” dedi Ben Raddle yola çıkarken.</p>

  <p>“Özellikle de iki ay sonra Montreal'e dönmemiz gerektiği için.”</p>

  <p>Dawson-City ile o zamanki sınır arasında yüz kırk altı kilometre mesafe vardı. Forty Miles Creek'teki 129 numaralı maden sınır üstünde olduğuna göre yirmi dört saatte on iki fersah yol alınabileceği için, üç günden daha kısa sürede yolculuk tamamlanamazdı.</p>

  <p>Neluto atı fazla yormamak için yolculuğu şöyle düzenlemeyi düşünüyordu: Gün içinde iki etap olacaktı; sabah altıdan on bire kadar yol alınacak, ardından da iki saatlik bir mola verilecekti; saat birden altıya kadar yine derlenecek, ardından da gece için kamp kurulacaktı. Akarsuyu takip eden bu düzensiz yolda bundan daha iyisi yapılamazdı.</p>

  <p>Konaklamaya gelince, eğer Ben Raddle ve kuzeni önce Dawson-City ile Fort Reliance arasında, ardından da Fort Reliance ile sınır arasında hanlardan birinde bir oda bulamazlarsa, ağaçların altına bir çadır kurmaktan başka yapılacak bir şey yoktu.</p>

  <p>İlk iki etap en iyi şartlar altında, oldukça güzel bir havada, sıfırın üstünde on derecelik bir sıcaklıkta, doğudan esen hafif bir rüzgârda, hiçbir yağmur tehdidi oluşturmayan yüksek bulutlarla geçti. Arazi engebeliydi, Yukon'a ya da sol taraftaki kollarına dökülen derelerin kimi kuzeye Forty Miles Creek'e doğru, kimileri ise güneye Sixty Miles River'a doğru akıyordu. Dereyi çevreleyen tepeler bin ayaktan yüksek değildiler; dağlaleleri, safranlar, ardıçlar yakındaki çayırlarda ve vadinin eteklerinde çiçeklenmişti. Ağaçlara gelince, dikenli çalılar, kavaklar, kayın ağaçları, çamlar sık ormanlar oluşturmuştu.</p>

  <p>Summy Skim'e, yol boyunca av hayvanlarının eksikliğini duymayacağı ve hatta Klondike'ın bu bölgelerinde genellikle ayıların dolaştığı söylenmişti. Ben Raddle ve o, av tüfeklerini getirmeyi unutmamışlardı. Fakat ayılara karşı kullanma imkânları hiç olmadı.</p>

  <p>Üstelik yöre ıssız değildi. Dağlardaki iki yüz ayakla sınırlandırılmış madenlerde çalıştınları yüzlerce madenciye rastlanıyordu. Bu madenler çoğunlukla, tıpkı günde ve adam başına bin frank veren Bonanza'dakiler gibi verimliydi.</p>

  <p>Araba, yılın bu mevsiminde son derece hareketli olan, Yukon'un sağ kıyısında, nehrin dirsek yaparak kuzeybatıya döndüğü yerde kurulmuş bulunan Fort Reliance kasabasına öğleden sonra vardı.</p>

  <p>Kanada topraklarındaki Fort Selkirk, Fort Norman, Fort Simpson, Fort Providence, Fort Resolution, Fort Good-Hope, Fort Macpherson, Fort Chipewyan, Fort Vermillion, Fort Wrangel gibi, Alaska topraklarındaki Fort Yukon, Fort Hamlin, Fort Kenay, Fort Morton, Fort Get There gibi, Fort Reliance da Hudson Körfezi Şirketi tarafından, kürkçülük yapılması ve buraların Kızılderili kabilelerine karşı korunması için kurulmuştu. Fakat Fort Selkirk ve Fort Yukon da dahil pek çoğu geçmişteki parlak günlerini yitirmişti. Klondike'ta altın madenlerinin keşfedilmesinden beri ikmal deposu haline gelmişlerdi. Fakat Ben Raddle Dawson-City'den erzak almakla iyi etmişti, çünkü Fort Reliance'ta alışveriş çok daha pahalıya mal olabilirdi.</p>

  <p>İki kuzen Fort Reliance'ta, teftişten dönmekte olan Yukon topraklarının valisiyle karşılaştılar. Montreal'deki birtakım resmi görevlileri referans gösterdiler, yabancılarla dolu bu bölgede daha iyi referans gösterilemezdi. Binbaşı James Walsh onları çok kibar bir biçimde karşıladı, iki kuzen de ne kadar müteşekkir olduklarını dile getirdiler.</p>

  <p>Elli yaşlarında, çok iyi bir yönetici olan bu adam, iki yıldır bu bölgede bulunuyordu. Dominion yönetimi, akını kısa sürede bitecek gibi gözükmeyen göçmenlerin altın yataklarını istila etmeye başladığı dönemde onu buraya göndermişti.</p>

  <p>Görev zordu. Göçmenler ya da sendikalara verilecek araziler, madenlerin parsellenmesi, vergilerin tahsil edilmesi, Kızılderililerin itirazlarına hatta direncine karşın istila edilen bölgede düzenin sağlanması konusunda pek çok sorunla karşılaşılıyordu.</p>

  <p>Yeni altın yataklarının keşfedilmesiyle artan sıkıntılara bir de yüzkırkbirinci meridyen konusundaki anlaşmazlık ekleniyordu. Yeni bir nirengileme işlemi gerekiyordu. Klondike'ın bu batı bölgesinde James Walsh'ın bulunmasının nedeni de buydu.</p>

  <p>Ona göre, her ne kadar çözümü matematiksel olsa da, meridyenin yerinin düzeltilmesi sorun yaratacaktı. Yüzkırkbirinci meridyen ancak olması gereken yerde olabilirdi.</p>

  <p>“Peki kim çıkardı bu sorunu, Bay Walsh?...” diye sordu Ben Raddle.</p>

  <p>“Amerikalılar,” diye cevap verdi bölge valisi. “Alaska'nın henüz Rusya'ya ait olduğu zamanlarda yapılan işlemin, gerektiği gibi gerçekleştirilmediğini ileri sürüyorlar. Onlara göre yüzkırkbirinci meridyenin gösterdiği sınır doğuya taşınmalı ki bu da Yukon'un sol yakasındaki kolları üzerinde bulunan madenlerin büyük bir kısmının Amerika Birleşik Devletleri'ne verilmesi anlamına geliyor.”</p>

  <p>“Ve diğerleriyle birlikte,” diye ekledi Summy Skim, “Josias Lacoste'un bize miras bıraktığı 129 da...”</p>

  <p>“Kesinlikle baylar.”</p>

  <p>“Dolayısıyla,” dedi Ben Raddle, “bize satın almak için teklif vermiş olan sendika, sorun hallolmadıkça, bunu gerçekleştirmeyi reddediyor.”</p>

  <p>“Bunu biliyorum baylar,” diye cevap verdi komiser, “sıkıntı çektiğinizi anlıyorum...”</p>

  <p>“Peki Bay Walsh, düzeltme işleminin yakın zamanda tamamlanacağını düşünmek için nedenleriniz var mı?” diye devam etti Summy Skim.</p>

  <p>“Size verebileceğim tek cevap şu,” diye açıkladı Bay Walsh, “bu iş için oluşturulan komisyon haftalardır çalışma yapıyor ve kıştan evvel iki devlet arasındaki sınırla ilgili kesin bir sonuca varılacağını umuyoruz.”</p>

  <p>“Peki size göre, Bay Walsh,” diye sordu Ben Raddle, “bir hata yapıldığı doğru mu ve bir düzeltme yapılması gerekiyor mu?”</p>

  <p>“Bana ulaşan bilgilere göre hayır baylar, bana öyle geliyor ki bazı Amerikan sendikaları Dominion ile pis bir kavga çıkartmak için uğraşıyorlar...”</p>

  <p>“Belki de bu,” diye ekledi Summy Skim, “Klondike'ta düşündüğümüzden daha fazla süre kalmamıza yol açar...”</p>

  <p>“Baylar,” diye cevap verdi Bay Walsh, “komisyonun çalışmalarını hızlandırmak için elimden geleni yapacağım. Fakat size itiraf etmeliyim ki, çalışmalar sınıra komşu bazı madenlerin sahipleri tarafından kimi zaman kötü niyetle engellenmeye çalışılıyor. Özellikle de 127...”</p>

  <p>“Bizimkinin yakınında!” diye haykırdı</p>

  <p>Summy Skim.</p>

  <p>“Gerçekten de.”</p>

  <p>“Hunter adındaki bir Teksaslı...” '</p>

  <p>Kesinlikle. Ondan bahsedildiğini duydunuz mu?...”</p>

  <p>Dahası var, Vali Bey, Vancouver'da gemiden inerken, o kaba adamın konuştuğunu duyduk...”</p>

  <p>“Görüyorum ki onu tanıyorsunuz. Kaba ve sert biridir, yanında da Malone adında, onunla aynı kökenden biri vardır hep, söylenenlere bakılırsa Malone da beş para etmezmiş.”</p>

  <p>“Peki,” diye sordu Ben Raddle, “bu Hunter düzeltmenin yapılmasını en çok isteyenlerden biri mi yoksa, Bay Walsh?...”</p>

  <p>Bu kesin, Bay Raddle ve Dominion otoritesinden kurtulmak için madeninin Amerikan topraklarında olmasını istiyor. Yukon'un sol yakası ile şimdiki sınır arasındaki yatakların sahiplerini de kışkırtıyor. Sınırı bu nehrin kıyısına getirince, bütün sahil şeridi Birleşik Devletler'e ait olacak ve bir Teksaslı da kendi ülkesinde bulunuyor olacak. Fakat size tekrar ediyorum, Amerikalıların davayı kazanacağından şüpheliyim, Hunter elinden gelen her şeyi yapacaktır. Yine de size öğüdüm, eğer mümkünse, polisle daha şimdiden görülecek hesabı olan bu berbat maceraperestlerle hiçbir ilişkiniz olmasın...”</p>

  <p>“Bu konuda hiç endişelenmeyin, Sayın Vali,” diye cevap verdi Summy Skim. “Biz Klondike'a 129'un çamurlarını yıkamaya değil, onu satmaya geldik ve bunu yapar yapmaz Chilkoot yoluna tekrar koyulacağız, ardından da Vancouver'dan Montreal'e demiryolu ile...”</p>

  <p>“Eh o zaman baylar,” diye cevap verdi bölge valisi, “Forty Miles Creek'e kadar size iyi bir yol-' culuk dilemekten başka yapabileceğim bir şey yok, eğer size yardımcı olabileceksem, bana güvenebilirsiniz.”</p>

  <p>“Size teşekkür ederiz Bay Walsh,” dedi Ben Raddle.</p>

  <p>“Şu yüzkırkbirinci meridyen sorununun çözümünü telgrafla biraz hızlandırsanız,” diye ekledi Summy Skim...</p>

  <p>“Maalesef, bu bana bağlı değil!...” diye karşılık verdi Bay Walsh.</p>

  <p>Bölge valisinin, Dawson-City'ye geri dönmesi, iki kuzenin de batıya yönelmesi gerektiği için, Summy Skin ve Ben Raddle izin isteyip ayrıldılar.</p>

  <p>Ertesi gün araba yola koyuldu. Neluto, nehri bir sal üzerinde geçtikten sonra, neredeyse bütün yol boyunca Yukon'un sol yakasında ilerledi.</p>

  <p>Gökyüzü bir gün önceye göre daha az güzeldi. Kuzeybatı rüzgârıyla birkaç kez şiddetli rüzgârlar esti. Fakat arabanın tentesinin altında korumalı olan kuzenler hiç sıkıntı çekmediler.</p>

  <p>Neluto atını daha hızlı süremiyordu, bunda da haklıydı, çünkü onu mümkün olduğu kadar kontrol altında tutmak istiyordu. Yol çok engebeli hale gelmişti. Tekerleklerin açtığı çukurlar, aylardır içlerinde bulunan buzlar eridikten sonra kaçınılması güç sarsıntılara neden oluyorlardı, attan çok araba tehlikeye giriyordu.</p>

  <p>Bölge ormanlıktı, her tarafta çam, kavak, kayın ağaçları vardı. Madencilerin, kendi ihtiyaçları, ya da maden ocağı için hiç odun sorunları olmuyordu. Zaten bu bölgede toprağın derinliklerinde altın kadar kömür de vardı. Fort Cudahy'nin altı kilometre aşağısında Coalcreek'te, sonra oradan on üç kilometre ötede Cliffecreek'te, onun dokuz kilometre uzağında Flatecreek'te, ancak yüzde beş oranında kül bırakan çok değerli taşkömürü yatakları keşfedilmişti. Daha önce aynı tür kömürden Five Fingers havzasında da bulunmuştu. Bu taşkömürü, saatte bir ton odun tüketen buharlı gemilerde odunun yerini başarıyla alacaktı. Altın madenleri tükendikten sonra kömür ocağı işletmecileri gelirse belki bu, bölge için yeni bir hareketlilik fırsatı olabilirdi.</p>

  <p>O günün akşamı, çok yorucu geçen ikinci etabın sonunda, Neluto ve arkadaşları Yukon'un sol kıyısında bulunan Fort Cudahy'ye vardılar; çadır yerine, beğenirlerse geceyi bir handa geçirmeyi umuyorlardı.</p>

  <p>Fort Cudahy 1892 yılında, Yukon altın bölgesinin ihtiyaçlarını karşılayan Alaska Commercial'a rakip American Trading and Transportation Co. tarafından kurulmuştu. Constantine kalesi ile güvenliği sağlanan kasaba, Forty Miles Creek'in ağzında yer alıyordu.</p>

  <p>Buranın madenleri de çok zengindi. Sixty Miles River'ın bir kolu olan Miller Greek'teki, Amerika topraklarındaki Forty Miles Creek'in küçük alt kolları olan Morse ve Davis'deki maden ocakları sayılabilirdi. Bazıları Bonanza ile boy ölçüşebilecek durumdaydı.</p>

  <p>Araba Fort Cudahy'de ikinci etabını bitirdiğinde akşam saat altıydı, iki kuzen kendilerine bir barınak aramaya koyuldular.</p>

  <p>Atlı polis müfrezesi şefinin tavsiye etmese de işaret ettiği bir hana gittiler. Polis kasabanın içinde bulunuyordu ve büyük nehrin sol kıyısı ile sınır arasındaki bölge görev alanıydı.</p>

  <p>Herhangi bir yatakta birkaç saatlik bir uyku arzu eden Ben Raddle ve Summy Skim ne ücreti ne de konforu dert ettiler ve gece iyi kötü geçti.</p>

  <p>Fort Cudahy'den çıkarken Yukon o zamanlar haritalarda gösterildiği gibi, yüzkırkbirinci meridyenle kesiştiği noktaya kadar kuzeybatıya doğru devam ediyordu. Forty Miles Creek'e gelince, adından da anlaşılacağı gibi kırk mil uzunlugundaydı, yukarılarda güneybatıya doğru çok kıvrımlı bir hat izleyerek ormanlar ve tepelerin bulunduğu bölgeden geçiyordu. Sınıra kadar uzunluğu yaklaşık yetmiş kilometreydi ve bu mesafenin otuz kilometresi Britanya topraklarında, kırk kilometresi ise Amerikan topraklarındaydı. Yukon, Sixty Miles River ve nehre sol kıyısından katılan diğer akarsular gibi Forty Miles Creek de söz konusu tartışmalı meridyeni burada kesiyordu.</p>

  <p>Neluto sabahın erken saatlerinde yola çıkarak, Josias Lacoste'un madenine akşam varmayı planlıyordu. Bu iki günlük yolculuğun pek yormadığı belli olan atma bol miktarda yem vermişti. Zaten büyük çaba göstermesi gerekseydi hayvan bunu gösterirdi; bu güçlü hayvan iki kuzenin 129'da geçirdiği süre boyunca onlarla kalacaktı.</p>

  <p>Ben Raddle ve Summy Skim hanı sabah saat üçte terk ettiklerinde güneş çoktan yükselmişti. On gün içinde gündönümü olacaktı ve güneş çok kısa bir an için ufukta kaybolacaktı.</p>

  <p>Araba Forty Miles Creek'in kıvrımlı sol kıyısını takip ediyordu, kimi zaman nehir tepeler arasındaki derin boğazlardan geçiyordu. Bölge hiç de ıssız sayılmazdı. Her tarafta dağ ve nehir madenleri işliyordu. Kıyının her kıvrımında, koyaklarda, üzerlerinde büyük rakamlarla madenlerin numaralarının yazılı olduğu sınır direkleri vardı. Kullanılan malzemeler hiç de karmaşık değildi: Genellikle kol gücüyle ya da akarsuların yolu çevirilerek çalışılıyor, pek az makineden yararlanılıyordu. Madencilerin çoğu, ister kendi hesaplarına çalışsınlar, ister işçilik yapsınlar, kuyulardan çamurları çıkartarak tepsi ya da eleklerle çalışıyorlardı. İşler sessizce yapılıyordu, sesler yükseldiği, sevinç çığlıkları duyulduğu zaman, bunun anlamı değerli bir külçe bulunduğuydu.</p>

  <p>İlk mola saat ondan öğlene kadar sürdü, çünkü çok fazla koşturulmuş atın biraz dinlenmeye ihtiyacı vardı ve çayırda otlaması için serbest bırakılmıştı. Ben Raddle ve Summy Skim konserve, peksimet ve kahveden' oluşan yemeklerini bitirdikten sonra pipo içtiler.</p>

  <p>Neluto öğleden biraz sonra yola koyuldu, arabayı hızla sürerek akşam yedi civarlarında 129 numaralı madene vardı.</p>

  <p>Madenin yeni sahipleri 2 Nisan'da Montreal'den ayrılmış ve 11 Haziran'da, iki buçuk aydan kısa bir sürede, yolculuklarının sonuna varmışlardı.</p>
</body>
</html>
