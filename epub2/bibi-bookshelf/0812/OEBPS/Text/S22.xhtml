<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h3>FORT MACPHERSON</h3>

  <p>O sıralarda Fort Macpherson, Hudson Körfezi Şirketi'nin kuzeydeki en uzak karakoluydu. Yüz otuz beş derece batı boylamı, altmış yedi derece kuzey enleminde bulunuyordu. Kuzey Buz Denizi kıyısındaki Mackenzie Deltası'nın suladığı bütün topraklara hâkimdi. Kürk avcıları buradan ikmal yapıyorlar ve hatta Dominion'un yukarı kesimlerindeki düzlüklerde dolanan Kızılderili çetelerinden de burada korunuyorlardı.</p>

  <p>Peel River'ın sağ kıyısında yükselen bu kale, nehrin (...) fersah yukarısındaki Fort Good-Hope ile mümkün olduğu kadar iletişim halindeydi. Kürk stokları birinden diğerine aktarılıyor, oradan da iyice korunarak şirketin genel deposuna gönderiliyordu.</p>

  <p>Fort Macpherson, şefin odası, emrindeki adamların odası ve kamp yataklarıyla dolu, yirmi kişi barındırabilecek bir salondan oluşan büyük bir ambardı. Ambarın yanında, aşağıda, atların ve katırların barındığı bir ahır vardı. Dondurucu kışların şiddetli soğuklarına göğüs gerebilmek için gerekli yakacağı, civardaki ormanlardan sağlıyorlardı. Yıllardır odun kıtlığı yaşamamışlardı ve daha yıllarca odun sıkıntısı çekilmeyecekti. Yiyeceğe gelince, şirket tarafından düzenli olarak yaz başlarında ikmal yapılıyordu, av ve balıkçılık da erzağı yeterince arttırıyordu.</p>

  <p>Fort Macpherson'u, emrinde Kanadalı ve KolombiyalI yirmi kadar adamı ile bir komutan yönetiyordu, hepsi de çok disiplinli askerlerdi. Etrafta dolaşan çeteler ve sert iklim yüzünden burada hayat oldukça zordu. Silah deposu tüfekler ve tabancalarla doluydu, şirket de cephaneyi yenilemeyi ihmal etmiyordu. Her zaman her türlü malzemeleri vardı.</p>

  <p>Her zaman çok sıkı önlem almıyordu; aslında birkaç gün önce alarma geçmişlerdi.</p>

  <p>4 Haziran sabahıydı. Nöbetçi, Peel River'ın sağ kıyısından aşağı inen bir grubu haber vermişti. Bu grup, elli kadar Kızılderili ve yabancı ile birlikte pek çok araba ve koşum hayvanlarından oluşuyor gibi gözüküyordu.</p>

  <p>Böyle bir durumda olması gerektiği gibi, son derece yerinde bir önlem alınarak Fort Macpherson'un kapısı sıkıca kapatıldı, duvarlardan tırmanılmazsa içeri girmek mümkün değildi.</p>

  <p>Gruba rehberlik yapar gibi gözüken yabancılardan biri kapının önüne gelerek, açılmasını istedi.</p>

  <p>Şef, duvarın üzerinde belirdi, herhalde bu ziyaret ona şüpheli gözükmüştü, çünkü kimsenin kapıyı geçemeyeceği yanıtını verdi.</p>

  <p>Komutan haklıydı, çünkü hemen küfürler ve tehditler savrulmaya başladı. Gruptaki yabancılar Amerika'nın güneyinden geliyorlardı, bu adamlar her yerde kavgacılıklarıyla tanınırlardı. Özellikle Moskova Hükümeti Alaska'yı Birleşik Devletler'e bıraktığından beri, Hudson Körfezi Şirketi bu gruplarla uğraşmak zorunda kalmıştı; bu adamların yukarı Dominion'daki kalelere girmeleri yasaklanmıştı.</p>

  <p>Bu arada maceracılar küfretmekle yetinmeyerek harekete geçtiler. Ya erzak ikmali yapmak, ya da Mackenzie'nin ağzında önemli bir noktada olan Fort Macpherson'ı ele geçirmek için, bu Amerikalılarla Kızılderililer kapıyı zorlamaktaydılar. Ama kapı dayandı, açılan ateş sonucu birkaç adam yaralanınca geri çekilmek zorunda kaldılar. Adamlar, kale duvarı üzerinde gözüken görevlilerden birkaçına ateş etmelerine rağmen neyse ki hiçbirini vuramadılar.</p>

  <p>Çete, bu başarısız girişim üzerine geri çekilmeye karar verdi. Peel River'ın sağ kıyısından inmek yerine, kuzeybatıya yönelerek dağlık bölgeye daldılar.</p>

  <p>Fort Macpherson'daki görevliler kuşkulanmakla uyanık davranmışlardı şüphesiz; adamların geri dönüp saldıracağı ihtimaline karşı gece gündüz nöbet tutuldu.</p>

  <p>Tetikte geçen beş günün ardından 9 Haziran'da yine sağ kıyıdan kaleye doğru inmekte olan bir başka grup görüldü.</p>

  <p>İzci'nin kafilesindekiler -gelenler onlardı- suların tepesinde silahlarını her an kullanmaya hazır ve uzaklaşmalarını emreden bir düzine askeri görünce şaşırdılar.</p>

  <p>Komutan gelenlerin Kanadalı olduğunu anladığında, görüşüp konuşmayı kabul etti. Bill Stell ile birlikte Dominion milis kuvvetinde hizmet etmiş olduklarından, eskiden tanıştıkları ortaya çıktı.</p>

  <p>Fort Macpherson'un kapısı hemen açıldı ve kafile, gayet iyi karşılandığı iç avluya girdi.</p>

  <p>O zaman komutan, yabancı bir grup yaklaştığında neden öyle tavır aldığını açıkladı. Birkaç gün önce olanlar düşünüldüğünde, temkinli ve güvensiz davranmakta haklı değil miydi? Bir Amerikalı ve Kızılderililerden oluşan bir çetenin kaleye saldırdığını, zor kullanarak girmeye çalıştığını, adamları ateş ederek uzaklaştırmak zorunda kaldıklarını anlattı. Bu saldırganlar, bu haydutlar ne istiyorlardı? Belki kaleden sadece erzak ikmali yapacaklardı, çünkü buraya yerleşmek istiyor olamazlardı. Hudson Körfezi Şirketi kısa sürede onları buradan atardı. “Sonra çeteye ne oldu?” diye sordu İzci. “Girişim boşa çıkınca,” diye cevap verdi komutan, “yollarına devam ettiler...”</p>

  <p>“Hangi yönde?...”</p>

  <p>“Kuzeybatı yönünde.”</p>

  <p>“Tamam,” dedi Ben Raddle, “kuzeye gittiğimize göre onlarla herhalde karşılaşmayız.” “Umarım öyle olur,” diye cevap verdi komutan, “en berbat adamların bir araya geldiği bir topluluktu bence.”</p>

  <p>“Acaba nereye gidiyorlardı?” diye sordu Summy Skim.</p>

  <p>“Şüphesiz yeni altın yataklarının peşindeler, çünkü yarılarında altın çıkartmak için gerekli malzemeler vardı.”</p>

  <p>“Dominion'un bu bölgelerinde altın bulunduğunu duydunuz mu?” diye sordu Ben Raddle.</p>

  <p>“Kesinlikle vardır,” diye cevap verdi komutan, “maden ocağı işletmek istenmesine hiç şaşırmam.”</p>

  <p>Fakat bundan daha fazlasını bilmiyordu.</p>

  <p>Mackenzie Deltası'nda ve Kuzey Buz Denizi kıyılarında dolaşan Hudson Körfezi Şirketi'nin avcılarından duyduğu hikâyelere dayanarak konuşuyordu. Fort Macpherson'un kuzeyinde yüz fersah ötede olması gereken, Golden Mount'tan hiç bahsetmedi.</p>

  <p>Şüphesiz Ben Raddle, Jacques Laurier'nin sırrının kimse tarafından bilinmemesini tercih ederdi; fakat Altın Volkam'nın varlığından hâlâ şüphesi olan Summy Skim bu duruma biraz şaşırmıştı.</p>

  <p>Komutana bu civarlarda hiç volkan olup olmadığını sorduğunda, adam böyle bir şeyi hiç duymadığını söyledi.</p>

  <p>İzci komutana sadece, kafilenin Mackenzie'nin ağzında altın bulunan toprakları aramaya gittiğini söyledi. Altı hafta önce Dawson-City'den ayrılmışlardı ve Fort Macpherson'da biraz dinlenmek istiyorlardı; eğer komutan onları misafir etmeyi kabul ederse, Bill Stell ve arkadaşları buna müteşekkir olurlardı.</p>

  <p>Her şey zorluk çekilmeden ayarlandı. O sırada kalede sadece güvenliği sağlamak için küçük bir garnizon bulunuyordu. Avcılar bir aydan önce gelmeyeceklerdi. Bu nedenle yerleri boştu ve kafile rahatlıkla konaklayabilirdi. Kafilenin yeterince erzağı vardı; dolayısıyla şirketin levazımcıları tarafından her zamanki tarihinde ikmal edilecek olan kalenin erzağından yararlanmak zorunda değildi.</p>

  <p>Ben Raddle komutana misafirperverliğinden dolayı teşekkür etti ve bir saatten kısa bir süre içinde işçiler yerleşti, malzemeler boşaltıldı.</p>

  <p>Bu üç gün tam anlamıyla dinlenerek geçirildi, sadece Summy Skim ile Neluto avlanma içgüdülerine karşı koyamadılar. Civarda avlandılar. Av hayvanları çok boldu; yaz boyunca garnizonun bu temel besininin tükenmesi mümkün değildi: Keklik, ördek ve diğer kuşlar. Her ne kadar az sayıda ve yaklaşılması zor olsa da, Kanada geyikleri bile vardı. Summy Skim bunu fark etti, fakat peşlerini bırakmak zorunda kaldı, çünkü kaleden çok fazla uzaklaşabilirdi. O kadar memnun kalmıştı ki, ikinci gün avdan geri döndüğünde kuzenine şöyle dedi:</p>

  <p>“Görüyor musun Ben, yazı Dawson-City yerine, Fort Macpherson'da geçirmeyi tercih ederim... En azından o madencilerin kalabalığından uzaktayız...”</p>

  <p>“Biz de onlardanız, Summy.”</p>

  <p>“Bizim de onlardan olduğumuzu sen söylüyorsun. Fakat burada çayırların ortasında ne kalbur aleti gıcırtısı, ne de kazma kürek sesi duyuluyor, yazlıkta gibiyim, kendimi Green Valley'ye daha yakın hissediyorum... Ama orayı gelecek kıştan önce görebileceğiz.”</p>

  <p>Şimdiye kadar hayal kırıklıkları yaşamış olsa da, Summy Skim dört ay içinde Montreal'e döneceklerinden şüphe etmiyordu.</p>

  <p>Kafilenin Fort Macpherson'daki molasında hiçbir olay olmadı ve gitme zamanı geldiğinde hepsi gayet iyi dinlenmiş olarak yola çıkmaya hazırdılar.</p>

  <p>Böylece 12 Haziran sabahı küçük grup İzci'nin rehberliğinde tekrar bir araya geldi. Komutan ile adamlarına teşekkürler ve tekrar görüşme dilekleriyle veda edildi. Ardından kapı açıldı, tekrar kapandı ve kafile hızla Peel River'ın sağ kıyısından ilerledi.</p>

  <p>Ben Raddle ile Summy Skim, Neluto'nun arabasına yerleşmişlerdi, diğer arabalar da İzci'nin peşinden ilerliyordu. Herkesin bildiği gibi İzci, Fort Macpherson'un kuzeyinde uzanan toprakları tanımıyordu. Buradan öteye hiç geçmemişti. Bundan sonra daha çok mühendise güvenmeleri gerekiyordu. Fransız Jacques Laurier'nin bilgilerine dayanan haritası Golden Mount'un tam yerini gösteriyordu. Bu dağ kuzeyde altmış sekiz derece kuzey paralelinde ve yüz otuz altı derece batı meridyeninde yer alıyor olmalıydı. Öyleyse Fort Macpherson'dan sonraki yol, Peel River'ın solundan hafifçe kuzeybatıya sapmalıydı; Peel River ise altmış fersah ileride Mackenzie'nin ağzına dökülüyordu.</p>

  <p>Öğle vakti bir derenin kıyısında, çam ormanlarının kenarında mola verildi. Hayvanlar da çayırda otlamaya bırakıldılar. Hava kuzeydoğudan ,gelen hafif bir rüzgârla biraz serinlemişti ve gökyüzünde birkaç bulut vardı.</p>

  <p>Bu engebesiz arazide, görüşü sadece doğudaki Kayalık Dağlar'ın ilk yükseltileri sınırlıyordu. Haritaya bakılırsa, Golden Mount'a kadar aşılacak mesafe yetmiş beş seksen fersahtan fazla olamazdı ve hiçbir gecikme olmazsa, aşağı yukarı sekiz gün yeterliydi.</p>

  <p>Molada sohbet ederken Bill Stell şunu dedi: “Bay Summy Skim, ne olursa olsun, yolculuğun sonuna varacağız ve bundan sonra da sadece geri dönüşü düşüneceğiz...”</p>

  <p>“Dostum, bir yolculuk ancak insan kendi evine döndüğünde tamamlanmış sayılır,” diye cevap verdi Summy Skim, “ve bizimki de ancak |acques-Cartier sokağındaki evimizin kapısı arkamızdan kapandığında bitmiş olacak!”</p>

  <p>Kafilenin Peel River ile Mackenzie'nin birleşliği yere varması dört günü aldı. Böylece oraya 16 Haziran öğleden sonra ulaşıldı.</p>

  <p>Nehir yatağının kenarındaki bu düz topraklarda pek yorulmadan süren yolculukta herhangi bir sorun çıkmadı. Bölge ıssızdı ve ancak büyük nehrin deltasında balık avlayarak yaşayan Kızılderili kabilelerine rastlıyorlardı. Yani Fort Macpherson'un komutanının uyardığı çeteyle hiç karşılaşmadılar. Öyle maceracıları çok iyi tanıyan İzci, onlarla karşılaşmaktan özellikle kaçınıyordu.</p>

  <p>“Golden Mount'a tek başımıza varalım,” diye tekrarlıyordu, “tek başımıza geri dönelim, o zaman her şey yolunda gider!”</p>

  <p>“Ne yapalım, kendimizi koruyabiliriz,” diye cevap verdi ustabaşı Lorique.</p>

  <p>“Kendimizi korumak zorunda kalmamamız daha iyi,” dedi Bill Stell.</p>

  <p>“Ve gittiğimiz yere kadar hiç kimsenin bizi takip etmemesi!” dedi Ben Raddle.</p>

  <p>İzci, yol boyunca her türlü önlemi alıyordu. Adamlarından ikisi öncü olarak kafilenin önünü ve iki tarafını sürekli koruyordu. Molalar sırasında da sürprizleri önlemek için kampın etrafında nöbet tutuluyordu.</p>

  <p>Neyse ki kötü bir tesadüfle karşılaşmadılar. Şüpheli çetenin izine de rastlamadılar,çete Mackenzie'nin doğusunda uzanan dağlık bölgeye yönelmiş olabilirdi.</p>

  <p>Bu büyük nehrin ağzı, Eski ve Yeni Dünya'nın hiçbir yerinde benzeri bulunmayan geniş bir akarsu agı oluşturuyordu. Kolları yelpaze biçiminde yayılıyordu. Şiddetli soğuklar nedeniyle kış aylarında buzdan oluşan tek bir yüzey haline gelen, girintili çıkıntılı pek çok dereyle birbirlerine bağlıydılar. Yılın bu zamanı son buz parçalan da Kuzey Buz Denizi'ne dökülüp erimişti ve Peel River'da bir tek buz bile yoktu.</p>

  <p>Mackenzie Deltası'nın bu karmaşık yapısını görünce, insan, batı kolunun Peel River'ın ta kendisi olup olmadığını ve aralarındaki küçük dereler aracılığıyla batıdaki ana kolla birleşip birleşmediklerini merak ediyordu.</p>

  <p>Zaten bu pek de önemli değildi, asıl önemli olan, kafilenin nehrin batı kolunun sol kıyısına geçebilmesiydi, çünkü Golden Mount bu kıyının az ilerisinde, neredeyse Kuzey Buz Denizi'nin sınırındaydı.</p>

  <p>Ayın 16'sında verilen molada pek kolay olmasa da suyu geçmeyi başardılar. Neyse ki suların seviyesi yüksek değildi; İzci titiz bir araştırmanın sonucunda hayvanlarla insanların geçebileceği ve yüklerini boşaltına şartıyla arabaların da geçebileceği bir sığlık buldu.</p>

  <p>Bu işler bütün bir öğleden sonralarını aldı, akşam olurken Bill Stell ve arkadaşları karşı kıyıya yerleşmişlerdi. Büyük ağaçlar altına sığınmışlardı; artık iki ayaklı düşmanlara karşı korunmak için değil, dört ayaklılara yönelik birkaç el silah sesi duyuldu. Pek de iyi karşılanmadıklarını anlayan üç dört ayı, bu sefer postlarını bırakmadan kaçıp gittiler.</p>

  <p>Ertesi gün, 17 Haziran'da, sabahın üçünde şafak söker sökmez Bill Stell'in emriyle yola çıkıldı ve arabalar sol kıyı boyunca ilerlemeye başladı.</p>

  <p>İzci, Mackenzie Deltası'nın yakınındaki okyanus kıyısına varmak için üç günün yeteceğini umuyordu. Eğer harita doğruysa, kafile Golden Mount'u görecekti. Jacques Laurier'nin verdiği enlem ve boylandın tam olarak doğru olmadığı varsayılsa bile, dağ kesinlikle görünecekti, çünkü tüm manzaraya hâkim olması gerekirdi.</p>

  <p>Büyük nehrin batı kolu boyunca yolda pek güçlükle karşılaşmadılar. Ama hava bozuyordu. Kuzeyden gelen bulutlar hızla ilerliyordu ve kimi zaman şiddetli bir yağmur yağıyordu. Bu nedenle zaman zaman yolculukları aksıyordu. Bazen nehir kıyısındaki ormanlarda sığınak aramak gerekiyordu ve geceler de oldukça zor geçiyordu. Fakat bütün bu sıkıntılar katlandırdı, çünkü hedef uzakta değildi.</p>

  <p>Neyse ki kafilenin delta içinden, o akarsu ağından geçmesi gerekmedi. İzci kendi kendine bundan nasıl kurtulabildiklerini soruyordu, haksız da sayılmazdı. Eğer aşılması gereken bu derelerde sığ yerler olmasaydı, çok büyük zorluklar yaşayacaklardı. Daha sonra geri dönüp almak üzere malzemenin bir bölümünü bırakmaları gerekecekti. Eğer fırtına sırasında çok yağmur yagsaydı, bu alanın tamamı su altında kalırdı, böylece ne yayalar, ne de yük hayvanlarıgeçebilirdi.</p>

  <p>Yine de İzci ve arkadaşları Kuzey Buz Denizi kıyısına yirmi dört saat bile gecikmelerine neden olacak hiçbir aksaklıkla karşılaşmadılar. 19 Haziran günü öğleden sonra nehrin batı kolunun yakınlarında kamp kurduklarında, varmalarına beş altı fersah kalmıştı. Şüphesiz ertesi gün kıyının ilk kumları üzerinde duracaklardı.</p>

  <p>Saat beşte güneş ufukta hâlâ yüksekteydi. Maalesef kuzeyde sis kümeleniyordu.</p>

  <p>Tahmin edileceği gibi bütün gözler Golden Mount'u görebilmek için o yöne dönmüştü. Yüksekliğinin sadece beş altı yüz ayak olduğu varsayılsa bile, bu mesafeden görülebilmesi gerekirdi ve eğer kraterinden birkaç alev çıkıyorsa, gece de görünür olacaktı.</p>

  <p>Sabırsız gözleri hiçbir şey seçemedi, gökyüzü ile deniz ufukta birleşiyor gibiydi.</p>

  <p>Ben Raddle ile onunla aynı hayalleri ve umutları paylaşan ustabaşının ne kadar sabırsızlandıran tahmin edilebilirdi. Yerlerinde duramıyorlardı. Eğer İzci ve Summy Skim onları tutmasalardı, gecenin karanlığında yola çıkıp ayaklarının altında kuru toprağı hissetmez olana kadar, yani Dominion'un kutup sulan ile birleştiği yere kadar yürüyeceklerdi.</p>

  <p>Gözlerine dürbünü dayamış, kuzeyi, doğuyu, batıyı, geç bir saatte gecenin sarmaladığı araziyi aralıksız gözlüyor, fakat havada asılı duran ince pus tabakasının ortasında hiçbir şey göremiyorlardı.</p>

  <p>“Sakin ol, sakin ol Ben,” diye tekrar ediyordu Summy Skim, “sakin sakin yanın bekle. Eğer Golden Mount oradaysa, onu yerinde bulursun, birkaç saat önce varmak için kampı erken terk etmen çok gereksiz!”</p>

  <p>Bill Stell'in de desteklediği bu akıllıca öğüde, Ben Raddle ve Lorique uydular. Kızılderililerle karşılaşma ihtimaline karşı tedbirli olmak gerekiyordu, hem kim bilir Fort Macpherson'dan uzaklaşan şu çeteye ne olmuştu?</p>

  <p>Gece b'öyle geçti ve tekrar gün doğduğunda sis hâlâ açılmamıştı ve iki üç fersah ötede Golden Mount görülmüyordu.</p>

  <p>Summy Skim haklı olarak kendi kendine şunları diyordu:</p>

  <p>“Eğer Golden Mount diye bir yer yoksa, hava açık olsa bile bundan daha fazlasını göremezdik!”</p>

  <p>Bu sözler, hâlâ Jacques Laurier'nin keşfi konusunda şüpheleri olduğunu gösteriyordu ve belki Bill Stell de bu şüpheyi paylaşıyordu.</p>

  <p>Ben Raddle'ın ise, kasılmış yüz hatları, çatılmış kaşları ve endişe okunan yüzünden kendini tutamadığı belli oluyordu.</p>

  <p>Sabahın dördünde kamp toplandı. Hava iyice aydınlıktı, güneş ufuk çizgisinin birkaç derece yukarısındaydı. Sislerin arkasında parladığı hissediliyordu.</p>

  <p>Kafile tekrar yola koyulmuştu. Saat on birde kıyıdan iki fersah ötedeydiler ve Golden Mount hâlâ gözükmemişti.</p>

  <p>Summy Skim kuzeninin delireceğinden endişe duyuyordu. Bu kadar yorgunluğa katlandıktan ve bunca tehlike atlattıktan sonra elde ettikleri tek şey sadece hayal kırıklıgıydı!..</p>

  <p>Fakat hayır, öğleden evvel, kuzey ufku aydınlandı. Sis dağıldı ve Neluto'nun bağırdığı duyuldu:</p>

  <p>“Orada... orada... bir duman var!...”</p>

  <p>Ve tam o sırada dağ belirdi; Altın Volkam'nın kraterinden kara buharlar çıkıyordu.</p>
</body>
</html>
