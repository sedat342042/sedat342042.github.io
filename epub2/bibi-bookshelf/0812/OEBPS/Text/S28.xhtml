<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h3>SALDIRI VE SAVUNMA</h3>

  <p>Bill Stell ve diğerleri kampın keşfedilip keşfedilmediğini hâlâ bilmiyorlardı. Golden Mount'un eteklerindeki yerlerinden, platonun ucunu göremiyorlardı. Hunter ve adamlarından birkaçının tırmandıklarından ve kaçan atı fark ettiklerinden haberleri yoktu. Neluto atın peşine düşmüştü ve çok geçmeden onu geri getirdi.</p>

  <p>Hepsini haberdar etti, çok yakında bir saldırıya karşı koymaları gerekeceğinden hiçbirinin şüphesi yoktu.</p>

  <p>Kendimizi koruyacağız,” dedi İzci; “buraları bu Amerikan serserilerine bırakmayacağız!”</p>

  <p>Sözleri büyük bir tezahüratla karşılık buldu.</p>

  <p>Saldırı o gün mü gerçekleştirilecekti? Bu mümkündü. Hunter'ın acele etmesi kendi çıkarına olurdu. Yine de nasıl bir kuvvetle karşılacağını bilmediği için ihtiyatlı davranırdı. Harekete geçmeden bilgi edinmeye çalışacaktı. Sayıca üstün olmaları durumunda, belki de konuşarak bir sonuca varmaya çalışacaktı. Fakat Hunter da, Malone da Forty Miles Creek'teki eski komşularıyla, şiddetli tartışmalar yaşadıkları 129 numaranın sahipleriyle karşı karşıya olduklarını hâlâ bilmiyorlardı. Ve Hunter kendini rakibinin, Summy Skim'in karşısında bulduğunda işler kolaylaşacak gibi gözükmüyordu.</p>

  <p>Summy Skim ile Neluto'nun ormanda görerek aktardıklarına göre Hunter'ın adamları çok kalabalıktılar, bu yüzden İzci alınabilecek bütün savunma tedbirlerini almakla uğraştı.</p>

  <p>Bu konuda bir süre tartıştıktan sonra mühendis, Bill Stell'e şunları söyledi:</p>

  <p>“Kampımız gizli, dolayısıyla ulaşılmaz bir konumda bulunuyor, bir yanımızda Golden Mount'un yamacı, diğer yanımızda ise Rubber Creek var, Hunter ile adamları kurşunlarımızdan korunarak suyu geçemezler...”</p>

  <p>“Gerçekten de öyle Bay Raddle,” diye cevap verdi İzci, “fakat ön taraftan sadece dere ile dağ arasındaki kanalla korunuyoruz ve atağa geçtiklerinde yedi sekiz ayaklık bir hendek onları durduramaz...”</p>

  <p>“Hendek kuru olduğu sürece haklısın,” diye açıkladı mühendis, “fakat ağzına kadar suyla dolarsa, onu geçmek daha zor olur...”</p>

  <p>“Buna ben de katılıyorum Bay Raddle, derenin kıyısını keserek kanalı suyla doldurmayı mı düşünüyorsunuz?...”</p>

  <p>“Düşünüyorum da, eğer kanal tamamen su dolarsa...” dedi Ben Raddle.</p>

  <p>“Daha sonra kraterin bacasını tünelden ayıran çeperi yıkmak istersek, ağzına kadar dolu bu tünelde bunu nasıl başaracağız?...”</p>

  <p>“Ağzı hâlâ küçük bir barajla kapalı olacak, böylece birkaç kazma darbesiyle gerektiği zaman hemen açabiliriz....”</p>

  <p>“Tamam Bay Raddle, yapılması gereken bu ve hemen yapılmalı... Çete aşağı inene ve kampımızda belirene kadar hâlâ birkaç saatlik zamanımız var... Haydi işe koyulalım!”</p>

  <p>Bill Stell adamlarını çağırdı ve verdikleri kararı açıkladı. Araç gereçlerini alarak derenin kıyısına gittiler ve kanalın başladığı yerde işe giriştiler.</p>

  <p>Yanın saat çalışmaları bir açıklık meydana gelmesi için yetti ve bu açıklık akıntıyla genişleyecekti. Tünelin ağzında baraj olduğundan, kanal ile dere arasındaki seviye eşitlendiğinde sular duruldu.</p>

  <p>Kampı gizleyen ağaçların bulunduğu üçgen alanın bütün girişleri artık kapalıydı.</p>

  <p>Çalışmalar devam ederken, Summy Skim ve Lorique Neluto'nun yardımıyla karabinaları, tüfekleri, tabancaları ve hatta göğüs göğüse dövüşmek gerektiğinde kullanmak üzere bıçakları hazırlamakla uğraşıyorlardı. Hem daha önceden hazırlanmış fişeklikler, hem de barut ve kurşun stokları yeterliydi.</p>

  <p>“Serseriler için hazırız,” dedi Summy Skim, “hak ettikleri kurşunları onlardan esirgemeyeceğiz...”</p>

  <p>“Bence adamakıllı bir yaylım ateşiyle karşılandıklarında geldikleri gibi gidecekler...” dedi Lorique.</p>

  <p>“Bu mümkün Lorique, biz ağaçların arkasında korunaklı bir yerde olduğumuza, onlar da kanalın öbür tarafında açık arazide olduklarına göre, ikiye bir olma dezavantajını telafi etmiş olacağız. İşte bu sefer ıskalamadan ateş etme şansımız olacak!... Unutma Neluto!...”</p>

  <p>“Bana güvenin Bay Skim,” diye karşılık verdi Kızılderili.</p>

  <p>Savunma için gerekli hazırlıklar çabucak tamamlandı ve etrafı gözetleyerek beklemekten başka yapacak bir şey kalmadı. Golden Mount'un güney eteklerini görecek biçimde kanalın önüne de adamlar yerleştirildi.</p>

  <p>Aralarında durumdan haberi olmayan kimse yoktu. Hayvanların geçebilmesi için tünelin ağzında bırakılan açıklıktan başka geçit kalmamıştı. Çarpışarak geri çekilmek ve buraları Teksaslılara bırakmak gerekirse, Rubber Creek'in sol kıyısını çıkarak düzlüğe varmak için ancak bu dar geçitten geçilebilirdi. Fakat hepsi güven duyuyordu, Hunter kanalı geçmeyi başaramayacaktı kuşkusuz. Söz konusu geçide çarpışma sırasında kapatılacak küçük bir aralık bırakarak barikat kurmak kolaydı.</p>

  <p>Birkaç adam dışarıda nöbet tutarken, diğerleri de yerlerini almayı bekleyerek ağaçların altında yemek yediler. Ben Raddle, Summy Skim ve İzci de yemeğe katıldı. Bir gün önce bol bol balık avlamışlardı ve konservelere hâlâ neredeyse hiç dokunulmamıştı. Bir sakıncası olmadığı için ateş de yakılmıştı, çünkü kamp çoktan keşfedilmişti; dalların arasından dumanlar yükseliyordu.</p>

  <p>Hiçbir olay yemeği bölmedi ve nöbetçiler çetenin yaklaştığı haberiyle geri dönmediler.</p>

  <p>“Belki de serseriler bize gece saldırmayı tercih edeceklerdir...” dedi Summy Skim.</p>

  <p>“Gece en fazla iki saat sürüyor,” diye cevap verdi Ben Raddle, “bizi hazırlıksız yakalayamazlar...”</p>

  <p>“Neden olmasın Ben? Belki de onların Golden Mount'ta olduklarını bilmediğimizi sanıyorlardır?... Platonun üzerinde dururlarken onları gördüğümüzden haberleri yok...”</p>

  <p>“Bu mümkün, fakat atın kaçtığını gördüler,” dedi İzci. “Önce ormanda bir köpek, daha sonra ovada bir at, bütün bunlar bir kafilenin varlığını kanıtlıyor. Öyleyse ya öğleden sonra, ya da bu gece onları karşımızda görmeyi beklemeliyiz!”</p>

  <p>Saat bire doğru Bill Stell barajı geçti ve nöbet tutan adamların yanma gitti.</p>

  <p>Onun yokluğunda Ben Raddle, Lorique ile birlikte, platonun ucunda Hunter ve Malone'u gördüğü ağaçlığa gitti. Oradan volkanın dumanları çok net gözüküyordu, çünkü şiddetli burgaçlar oluşturarak kraterin yaklaşık elli ayak üzerine kadar yükseliyordu. Hatta zaman zaman birkaç da alev püskürtüyordu. İçerideki ateş kendini daha şiddetle belli ediyordu. Püskürmenin fazla gecikmeyeceğini, belki de birkaç gün içinde meydana geleceğini düşünmekte haklı mıydılar?...</p>

  <p>Bu şartlar mühendisin projesini bozabilirdi. Aslında volkan, lavlarla birlikte maden curufu, altın külçeleri, altın tozu da fırlatacaktı ve Teksaslılara da sadece bunları toplamak kalacaktı. Püskürme Hunter'ın işine yarayacaktı; Ben Raddle bunların kendisine ait olduğunu nasıl kanıtlayabilirdi? Fırsatı sonsuza kadar ellerinden kaçırmış olacaklardı. Kafilenin kendi kampında hâlâ şansı vardı. Fakat açık arazide üstünlük sağlaması imkânsızdı.</p>

  <p>Mühendis çok endişeli bir halde geri döndü, fakat bu olasılık karşısında yapacak hiçbir şey yoktu!</p>

  <p>Vanr varmaz Summy Skim, yoldan telaşla gelmekte olan İzci'yi gösterdi ve böylece kuzenler baraja kadar onu karşılamaya gittiler.</p>

  <p>“Geliyorlar!” diye haykırdı Bill Stell.</p>

  <p>“Hâlâ uzaktalar mı?...” diye sordu mühendis.</p>

  <p>“Yaklaşık yarım fersah ötedeler,” diye cevap verdi İzci.</p>

  <p>“Keşfe çıkmaya vaktimiz var mı?” diye sordu Lorique.</p>

  <p>“Evet,” dedi Bill Stell.</p>

  <p>Ve dördü birlikte kanalı geçerek adamlarından birkaçının nöbet tutmakta olduğu yere hızla vardılar.</p>

  <p>Golden Mount'un eteklerinin sınırladığı bu ova parçasını buradan fark edilmeden gözlemek kolaydı.</p>

  <p>Kalabalık bir grup, dağın etekleri boyunca ilerliyordu. Herhalde bütün çete oradaydı. Tüfeklerin namlularının parladığı görülüyordu. Yarılarında ne at, ne de araba vardı. Teksaslılar bütün malzemelerini, iki gündür kamp kurdukları yerde bırakmışlardı.</p>

  <p>Hunter, Malone ve ustabaşı önden yürüyordu. Dikkatle ilerliyor, arada sırada duruyor ve Golden Mount'un tepesini görebilmek için bazen yüzlerce adım uzaklaşıyorlardı.</p>

  <p>“Bir saate kalmaz burada olurlar,” dedi Lorique.</p>

  <p>“Kampımızdan haberleri olduğu kesin,” diye cevap verdi Summy Skim.</p>

  <p>“Buraya saldırmaya geldikleri de,” diye ekledi İzci.</p>

  <p>“Ah şu Hunter menzilime girene kadar şurada beklesem, onu bir el atışla selamlayacağım ve yüz adımdan bir ördek gibi parçalara ayıracağım...” diye haykırdı Summy Skim.</p>

  <p>“Hayır... geri dönelim,” diye emir verdi Ben Raddle.</p>

  <p>Aslında en akıllıcası buydu, Teksaslı'nın ölümü diğerlerinin saldırmasına bir engel değildi.</p>

  <p>Ben Raddle, Summy Skim, İzci ve Lorique peşlerinde adamlarıyla birlikte kanala geri döndüler. Barajı teker teker geçtikten hemen sonra, barikatta bırakılmış aralık daha önceden ayırdıkları taşlarla kapatıldı. Kanalın iki kıyısı arasında hiçbir bağlantı kalmamıştı.</p>

  <p>Hep birlikte, kurşunlardan korunmak için koruluğun kıyısından altmış adım geriye çekildiler, ateş açılacağı kesin gibi gözüküyordu. Silahlar doldurulmuş bekleniyordu.</p>

  <p>Zaten İzci'nin önerisine göre, çetenin kanala yaklaşmasına izin verecekler ve geçmeye kalktığı anda saldıracaklardı.</p>

  <p>Yanın saat sonra Hunter, Malone ve arkadaşları dağın köşesini döndüler. Bazıları küçük adımlarla eteklerde dolanırken, diğerleri dereye kadar ilerleyip sol kıyısından geliyordu; tüfekleri omuzlanmaya hazır, tabancaları ise bellerindeki kırmızı kemerlere takılmıştı.</p>

  <p>Ben Raddle, Summy Skim, Lorique ve Neluto adamların otuz kadarını, Forty Miles Creek'teki 127 numaralı madende çalışırken görmüşlerdi; yarılarındaki yirmi kadar Kızılderiliyi ise Hunter Circle-City'den ve Fort Yukon'dan Kuzey Buz Denizi kıyılarına yapılacak bu sefer için toplamıştı.</p>

  <p>Çete, Hunter ve Malone'un durdukları kıyıya gelerek toplandı.</p>

  <p>İki Teksaslı yarılarına ustabaşım da alarak, hareketlerine bakılırsa oldukça ateşli bir konuşmaya giriştiler. Bu ağaçların arkasında bir kamp olduğundan hiç şüpheleri yoktu ve ellerini bu yöne doğru uzatıyorlardı. Fakat onları büyük hayal kırıklığına uğratan, aşılması güç bir engel olan şu kanaldı, altmış adım ileriden ateş açılırsa hiçbir şey yapamazlardı.</p>

  <p>Kısa zaman önce yerinden kaldırılmış olan toprağı, üzerindeki taze izleri görerek bu kanalın yakın zamanda kazıldığını da anladılar. Fakat hangi amaçla olduğunu anlayamamışlardı. Tünelin ağzı dal kümeleri altında gözükmüyordu; zaten bu tünelin Golden Mount'un içine derenin sularını akıtmak için olduğu hiç akıllarına gelir miydi?..</p>

  <p>Yine de Hunter ve Malone kıyıda gidip geliyorlar, büyük ihtimalle de burayı nasıl geçeceklerini düşünüyorlardı. Korulukta kimlerin bulunduğunu öğrenmek ya da birileri orada kamp kurmuş olsalar bile gitmiş olup olmadıklarını görmek için mutlaka koruluğa yaklaşabilmeleri gerekiyordu.</p>

  <p>Bu sırada Ustabaşı yarılarına geldi ve kanalda kuru olarak geçilebilecek tek yer olan barikatlı barajı gösterdi.</p>

  <p>Üçü birlikte o tarafa yöneldiler. Hiçbir geçit bırakmayan bu barikatı görünce, kendi kendilerine korulukta kesinlikle bir kamp olduğunu ve barikatı yıkarak o kampa ulaşabileceklerini söylediler.</p>

  <p>Agaçların arkasındaki Ben Raddle ve arkadaşları üçlünün bütün hareketlerini izliyorlardı. Hunter'ın barajdaki taşları kaldırarak bir geçit açacağını anladılar. Onları durdurma zamanı gelmişti.</p>

  <p>“Onun kafasını kırmaktan beni neyin alıkoyduğunu bilmiyorum!...” dedi Summy alçak sesle. “Tüfeğimin tam da ucuna geldi...”</p>

  <p>“Hayır... ateş etme Summy,” diye cevap verdi Ben Raddle silahını indirerek. “Şefleri öldürülürse durmazlar, belki de ateş etmeden önce konuşmak daha iyidir?... Sen ne dersin İzci?...”</p>

  <p>“Her zaman deneyebileceğimizi düşünüyorum,” diye karşılık verdi Bill Stell. “Böylece durum daha da kötüleşmez... Eğer anlaşamazsak, o zaman bakanz...”</p>

  <p>“Yine de hepimiz kendimizi göstermeyelim...” diye uyardı Lorique. “Hunter bizi sayamasın.” “Doğru,” diye karşılık verdi mühendis, “ben tek başıma gideceğim...”</p>

  <p>“Bir de ben...” diye ekledi Summy Skim, Ben</p>

  <p>Raddle'ın iki Teksaslı'nın karşısına tek başına çıkmasına asla izin vermeyecekti.</p>

  <p>Hunter ve birkaç adamının yıkmak üzere barikata yaklaştığı sırada, Ben Raddle ve Summy Skim koruluğun sınırında belirdi.</p>

  <p>Hunter onları görür görmez, adamlarına geri çekilme işareti verdi ve bütün çete kanalın kıyısından on adım geride savunmaya geçti.</p>

  <p>Hunter ve Malone sadece ellerinde tüfekleriyle yaklaştılar.</p>

  <p>Ben Raddle ve Summy Skim ise ellerindeki tüfeklerin dipçiklerini yere dayadılar.</p>

  <p>İki Teksaslı da onları örnek aldılar ve ilk konuşan biraz şaşkın bir ifadeyle Hunter oldu.</p>

  <p>“Ah!” diye haykırdı, “siz misiniz 129'un beyefendileri?...”</p>

  <p>“Biziz,” diye cevap verdi Summy Skim.</p>

  <p>“Siz, Mackenzie Deltası'nda bulmayı hiç beklemiyordum,” diye devam etti Teksaslı.</p>

  <p>“Sizin de bizden sonra geleceğinizi tahmin etmiyorduk...” diye karşılık verdi Summy Skim.</p>

  <p>“Aramızda hâlâ halledilmesi gereken eski bir mesele vardı...”</p>

  <p>“Forty Miles Creek yerine burada da halledilebilir!”</p>

  <p>Ve Summy Skim ile yüz yüze gelmekten duyduğu şaşkınlık öfkeye dönüşmüş olan Hunter silahını doğrulttu, Summy Skim de aynısını yaptı.</p>

  <p>Çete hareketlendi, ama Hunter onları bir el işaretiyle durdurdu. Çarpışmaya başlamadan önce Ben Raddle'ın ne kadar adamı olduğunu bilmek istiyordu, gözleri boşu boşuna koruluğun içlerini görmeye çalıştı. Kafiledeki adamlardan hiçbiri ağaçların arkasından kendilerini göstermediler.</p>

  <p>Ben Raddle müdahale etme zamanının geldiğine karar verdi ve kanalın kıyısına kadar ilerledi. Hunter ile aralarında on iki adım vardı, Malone geride kalmıştı.</p>

  <p>“Ne istiyorsunuz?...” diye sordu Ben Raddle yüksek sesle.</p>

  <p>“Golden Mount'a niçin geldiğinizi öğrenmek istiyoruz...”</p>

  <p>“Bunu hangi hakla istiyorsunuz?...”</p>

  <p>“Hak söz konusu değil,” diye cevap verdi Hunter, “gerçek olan şu ki Dawson-City'den seksen yedi mil uzaktasınız.”</p>

  <p>“Buraya geldik, çünkü canımız buraya gelmek istedi,” diye karşılık verdi kendine hâkim olmakta zorlanan Summy Skim.</p>

  <p>“Ya sizi burada bulmak bizim hiç hoşumuza gitmediyse?” diye karşılık verdi Hunter, öfkesine engel olmakta güçlük çektiği sesinden anlaşılıyordu.</p>

  <p>“İster hoşunuza gitsin, ister gitmesin buradayız ve gelmek için sizden izin alacak değiliz, kalmak için de izin istemiyoruz!...” diye karşılık verdi</p>

  <p>Summy Skim.</p>

  <p>“Bir kez daha soruyorum,” dedi Teksaslı, “Golden Mount'a niçin geldiniz?”</p>

  <p>“Siz niçin geldiyseniz, biz de onun için geldik,” diye cevap verdi Ben Raddle.</p>

  <p>“Bu yataktan altın çıkartmak için mi?...”</p>

  <p>“Bu altın yatağı Kanada'nındır, Amerika'nın değil, zaten Dominion sınırları içinde bulunuyor!” Tahmin edileceği gibi, yatağın hangi sınırlar içinde bulunduğu meselesi Teksaslıları durduramazdı. Hunter elini volkana doğru uzatarak cevap verdi:</p>

  <p>“Golden Mount ne Kanadalılara, ne de Amerikalılara aittir. O herkesindir.”</p>

  <p>“Pekâlâ öyle olsun,” diye karşılık verdi Ben Raddle, “ne olursa olsun ilk ele geçirenindir.”</p>

  <p>“Söz konusu olan ele geçirmek değil...” Hunter soğukkanlılığını yavaş yavaş kaybediyordu.</p>

  <p>“Ya ne?...” diye sordu mühendis.</p>

  <p>“Önemli olan koruyabilmek,” diye karşılık verdi Hunter tehditkâr bir hareketle.</p>

  <p>“Kime karşı?...”</p>

  <p>“Onu tek başına işletmeye niyeti olanlara karşı.”</p>

  <p>“Onlar da kimmiş?...”</p>

  <p>“Biziz!” diye haykırdı Hunter.</p>

  <p>“Deneyin bakalım!” diye cevap verdi Ben Raddle.</p>

  <p>Malone'un bir işaretiyle pek çok silah ateşlendi. Fakat hiçbiri Ben Raddle'a ya da Summy Skim'e isabet etmedi, iki kuzen koruluğa geri koşarken Summy Skim bir anda dönüp tüfeğini doğrulttu ve Hunter'ı vurdu.</p>

  <p>Kendini yana atan Teksaslı kurşundan kurtuldu, fakat adamlarından biri göğsünden vurularak öldü.</p>

  <p>İki taraf da birbirine ateş ediyordu. Fakat ağaçların arkasına saklanmış olan İzci'nin arkadaşları Hunterin adamları kadar zor durumda değildiler. İzci'nin adamları arasında birkaç yaralı olsa da, Hunter'ın adamlarından birkaçı ölmüştü.</p>

  <p>Hunter, kendilerinin sayıca üstün olduklarını sandığından -ki bu doğruydu- kanalı geçip İzci'nin kafilesini dağıtamazlarsa, çok kayıp vereceklerini anladı.</p>

  <p>Malone ve iki üç kişi daha barikatı zorlamak için baraja doğru ilerlediler. Kayaların, yığılmış taşların arkasında eğilerek, bir geçit açmaya çalıştılar.</p>

  <p>Böylece savunmanın bütün gücü de bu noktaya yoğunlaştı. Eğer geçit zorlanıyorsa, eğer çete koruluğun sınırına kadar gelebilirse, eğer kampı istila ederse, karşı koymak imkânsız hale gelirdi ve avantaj sayıca üstün olanlara geçerdi.</p>

  <p>Diğer taraftan Hunter adamlarını bu yoğun yaylım ateşi altında bırakamayacağını anladı ve yere yatmalarını emretti. Kanalın kıyısına atılmış olan topraklar, yere yatmak şartıyla bir tür siper oluşturuyordu. Her ne kadar doğrudan nişan alabilecekleri bir hedef göremeseler de buraya sığınarak koruluğa doğru ateş edebilirlerdi. İzci'nin adamlarından iki üçünü de rastgele ateş ederek yaralamışlardı.</p>

  <p>O sırada Malone ve adamlarından ikisi yerde sürünerek baraja yaklaştılar. Ona ulaşmayı başardılar ve barikatı oluşturan kayaların arkasına sığınarak taşları yavaş yavaş alıp kanala atmaya başladılar.</p>

  <p>Koruluktan açılan ateşle vurulmadılar. Bunun üzerine her ne pahasına olursa olsun barajı aşmalarına engel olmaya çalışan Bill Stell, onlarla göğüs göğüse çarpışmaya karar verdi.</p>

  <p>Kanal ile koruluk arasındaki altmış adımlık korunaksız alanı aşmak çok güçtü. Hunter ve arkadaşları da, barikatı geçip kampa doğru ilerlerken, aynı tehlikeyle karşı karşıyaydılar.</p>

  <p>Ben Raddle İzci'ye koruluktan çıkmadan önce bir süre beklemesini önerdi. Malone ve adamlarının barikatı yıkmaya çalışırken vurulmaları mümkündü, diğerleri de öyle olabilirdi. Bu durumda, adamlarının tümünü boş yere feda etmek yerine, Hunter'ın geri çekilmesi şaşırtıcı olmazdı. Fakat bu arada kanaldan atılan kurşunlara karşılık vermek için baraja doğru aralıksız ateş etmek gerekiyordu.</p>

  <p>Bu şartlar altında on dakika geçti. Barikatla uğraşanlardan hiçbiri yaralanmamıştı, fakat geçit genişledikçe kurşunlar hedeflerine ulaşmaya başladı.</p>

  <p>Kızılderililerden biri vuruldu, geriye taşındıktan sonra başka biri Malone'un yanındaki yerini aldı.</p>

  <p>O sırada Neluto çok isabetli bir atış yaptı. Malone'a nişan alabilmişti ve tam göğsünden vurmuştu.</p>

  <p>Teksaslı yere yuvarlandı; düşüşü çetede büyük şaşkınlığa neden oldu.</p>

  <p>“Güzel, güzel,” dedi Summy Skim yanındaki Neluto'ya. “Çok iyi bir atıştı!... Ama Hunter'ı bana bırak!... Bu bizim meselemiz, ben üstleniyorum!”</p>

  <p>Fakat Malone kaldırılarak güvenli bir yere götürüldükten sonra, Hunter saldırmaktan vazgeçmiş gibi gözüküyordu. Bu şartlar altında başarılı olmaları imkânsızdı, saldırganların hepsi teker teker öldürülürdü. Hunter, onları daha çok tehlikeye atmak istemediği için silah seslerinin arasında adamlarına bağırdı.</p>

  <p>Bu geri çekilme işaretiydi ve çete onları uğurlayan kurşunlar arasında yaralılarını toplayarak, Rubber Creek'in sol kıyısından ilerledi, ovaya doğru yola koyuldu, Golden Mount'un dönemecinde gözden kayboldu.</p>
</body>
</html>
