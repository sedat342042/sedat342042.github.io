<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h3>CAN ÇEKİŞEN ADAMIN HİKÂYESİ</h3>

  <p>O gün, öğleden sonra, Summy Skim'in arabası hastanenin kapısında durdu. Taşıdığı adam, içinde yaklaşık otuz yatak bulunan bir koğuşa götürüldü ve iyileşirken Ben Raddle'ın kaldığı odaya yerleştirildi.</p>

  <p>Bu odaya yerleşen hasta, diğer hastalarla fazla yakın olmak zorunda kalmayacaktı. Summy Skim başrahibeye şunları söylemişti:</p>

  <p>“Bu adam bir Fransız, neredeyse vatandaşımız sayılır! Ben için yaptıklarınızı onun için de yapmanızı rica ediyorum ve Doktor Pilcox'un da, tıpkı kuzenimi iyileştirdiği gibi onu da kısa sürede iyileştireceğini umuyorum!”</p>

  <p>Rahibe Marthe ve Rahibe Madeleine bunu söylemişlerdi; şimdi Jacques Laurier doktorun kısa sürede başucuna geldiği bir yatakta yatıyordu.</p>

  <p>Neluto'nun haber götürdüğü Ben Raddle gelmekte acele etmişti ve doktorun ilk muayenesinde hazır bulunuyordu.</p>

  <p>Fransız henüz kendine gelmemişti ve gözleri kapalıydı. Doktor Pilcox nabzının çok yavaş attığını gözlemledi; nefes alması da belli belirsizdi. Yokluk, yorgunluk ve sefaletten dolayı korkutucu bir biçimde zayıflamış olan bu vücutta hiç yara yoktu. Büyük ihtimalle zavallı, Summy Skim'in onu bulduğu ağacın altına bitkinlikten dolayı yığılıp kalmıştı. Yine şüphe yoktu ki geceyi açıkta geçirerek soğuktan morarmıştı.</p>

  <p>“Bu adam yarı yarıya donmuş,” dedi Doktor Pilcox.</p>

  <p>Onu battaniyelere sarmaladılar, sıcak içecekler içirdiler, kan dolaşımını tekrar düzene koymak için masaj yaptılar. Yapılabilecek her şey yapılmıştı. Bütün bu çabalar boşunaydı; onu kendine getirememişti.</p>

  <p>Yine de Summy Skim bir ceset getirmemişti; fakat, acaba talihsiz adam kendine gelecek miydi?... Doktor Pilcox bu konuda bir şey söylememekte kararlıydı.</p>

  <p>Jacques Laurier -daha önce görüldüğü gibi— Fransız'ın cüzdanındaki mektuplarda yazılı olan ismi buydu. En yakın tarihli mektup beş ay önce yazılmıştı, Nantes'tan gelmişti. Annesi oğluna, Dawson-City, Klondike'a yazıyordu, beklediği cevabı belki de hiçbir zaman alamamıştı...</p>

  <p>Bu mektuplar Summy Skim ve Ben Raddle tarafından okundular. Mektubun sahibi hakkında bilgi vereceklerdi; eğer ölürse, bir daha oğlunu göremeyecek olan zavallı anneye yazmak gerekmeyecek miydi?...</p>

  <p>Bu dört mektuptan çıkartılabilecek sonuç, Jacques Laurier'nin Avrupa'yı terk etmesinin üzerinden iki yıl geçmiş olduğuydu. Fakat maden işletmeciliği yapmak için doğrudan doğruya Klondike'a gelmemişti. Bazı adresler, daha önce Ontario ve Kolombiya'daki altın yataklarında servet aradığını işaret ediyordu. Ardından, şüphesiz Dawson-City gazetelerindeki müthiş haberlerin etkisiyle buraya gelmiş ve madenciler güruhuna katılmıştı. Bunun dışında, bir maden sahibi olmuş gibi gözükmüyordu, çünkü cüzdanında hiç tapu yoktu. Yine de birkaç mektup ile birlikte bulunan bir kâğıt Ben Raddle'ın ilgisini çekti.</p>

  <p>Birkaç kolu olan ve batıya yönelen bir akarsunun oldukça düzensiz çizgilerle gösterildiği, kurşun kalemle yapılmış bir krokiydi. Kroki olduğunu düşünmekte haklıydılar, çünkü haritanın doğal yönü buydu. Yine de krokideki akarsu Yukon'a ya da Klondike River'ın bir koluna benzemiyordu. Krokinin köşesine yazılmış bir rakam, kuzey kutup dairesinin üstünde, oldukça yüksek bir enlemi göstermekteydi. Eğer harita Dominion'un bir bölgesine aitse, bu da altmış sekizinci meridyenin geçtiği bölgeydi. Fakat boylam sayısı eksikti. Bundan dolayı Kuzey Amerika'nın neresinde olduğunu tahmin etmek imkânsızdı.</p>

  <p>Acaba Summy Skim tarafından Dawson-City civarlarında bulunduğunda, Jacques Laurier bu yöreye doğru mu gidiyordu, yoksa oradan mı geliyordu?... Eğer zavallı Fransız ölmeden önce kendine gelmezse, bunu hiçbir zaman bilemeyeceklerdi.</p>

  <p>Bunun dışında, belirli bir sosyal sınıfa mensup bir aileden geldiği de kesindi. Annesinin iyi bir dille yazılmış olan mektupları bunun kanıtıydı. Kesinlikle bir işçi değildi, acaba hangi talihsizlikler, hangi olaylar onu yoksulluğa ve selalete sürüklemiş, bu hasta yatağına kadar getirmişti?...</p>

  <p>Birkaç gün geçti; Doktor Pilcox'un ilaçlarına, rahibelerin bakımına rağmen Jacques Laurier, Ben Raddle'ın kendisine sorduğu sorulara zorlukla cevap verebiliyordu. Aklının yerinde olup olmadığı bilinmiyordu, zaten altın arayıcılarının dünyasında onca kurban alan o serüvenli yaşamlara kimin aklı dayanabilirdi ki!</p>

  <p>Doktor Pilcox'a bu konuda bir soru soruldugunda:</p>

  <p>“Korkarım ki,” diye cevap verdi, “hastanızın zihni derinden sarsılmış... Gözleri aralandığında, beni korkutan boş bir bakış oluyor!...”</p>

  <p>“Fakat fiziksel durumu...” diye sordu Summy Skim, “iyiye gitmiyor mu?...”</p>

  <p>“Şimdiye kadar hayır,” diye açıkladı doktor, “bana öyle geliyor ki ruhsal durumu kadar ciddi.”</p>

  <p>“Yine de onu kurtaracaksınız, bu zavallı Fransız'ı!” diye tekrarlıyordu Rahibe Marthe ve Rahibe Madeleine...</p>

  <p>“Elimizden gelen her şeyi yapacağız,” diye cevap verdi doktor, “fakat çok az umudum var.” Genelde güven verici olan Doktor Pilcox böyle konuşuyorsa, Jacques Laurier'nin iyileşeceğine inanmıyor demekti.</p>

  <p>Yine de Ben Raddle umudunu kaybetmek istemiyordu. Ona göre, adam zamanla bir tepki verecekti. Jacques,Laurier tamamen sağlığına kavuşmasa bile, zihni açılacak, konuşacak, cevap verecekti... Nereden gelmekte, nereye gitmekte olduğunu öğreneceklerdi... Annesine yazacaklardı... Ölecekse, son isteklerini açıklayacaktı... ve ölürken isteklerinin yerine getirileceğini bilerek teselli bulacaktı. Dost kişilerin, neredeyse vatandaşlarının başucunda beklediklerini bilecekti!...</p>

  <p>Pekâlâ, belki de Doktor Pilcox tedavisinin etkinliğinden fazla endişe ediyordu. İki gün sonra Ben Raddle'ın oldukça sabırsızlıkla beklediği tepkiler ortaya çıkmaya başladı. Jacques Laurier'nin içinde bulunduğu koma hali hafiflemişti. Gözleri daha uzun süre açık kalıyordu. Bakışları daha sabitti. Evet! Kesinlikle bu gözler sorular soruyor, bu odayı, yatağının etrafına toplanmış bu insanları, doktoru, Ben Raddle ile Summy Skim'i, rahibeleri şaşkınlıkla inceliyordu... Sanki şunları söylüyor gibiydiler: Neredeyim?... Siz kimsiniz?... Fakat kısa süre içinde gözlerin yeniden kapanacağı hissediliyordu... Çok yakındaki kesin yok oluşa karşı son hayat belirtisi, son bir ışık... bu talihsiz adam artık ölümün eşiğindeydi...</p>

  <p>Doktor hiç yanılmayan bir adam gibi başını sallıyordu. Eğer zihni canlanıyorsa, bunun anlamı yakında tamamen söneceğiydi.</p>

  <p>Rahibe Marthe yatağın başucuna eğilmişti ve Jacques Laurier'nin iç çekmelerle kesilen, güçlükle duyulabilen bir sesle mırıldandığı sorulara cevap veriyordu:</p>

  <p>“Siz bir hastane odasındasımz...”</p>

  <p>“Nerede?” diye devam etti hasta doğrulmaya çalışarak.</p>

  <p>Ben Raddle onu tuttu ve dedi ki: “Dawson-City'de... Altı gün önce size yolda rastladık... yerde yatıyordunuz... kendinize değildiniz... ve sizi buraya kadar taşıdık...”</p>

  <p>Jacques Laurier'nin gözkapakları birkaç dakika için kapandı. Bu çaba onu tüketmiş gibi gözüküyordu. Rengi atmış yanaklarının pembeleşmesi ve tekrar konuşabilmesi için doktor ona birkaç damla kalp ilacı verdi.</p>

  <p>“Siz kimsiniz?...” diye sordu. “Fransız-Kanadalılar,” diye cevap verdi Summy Skim, “Fransa'nın dostları... Bize güvenin... Sizi kurtaracağız!...”</p>

  <p>Hastanın dudaklarında bir tür gülümseme belirdi ve birkaç zayıf “teşekkür ederim” duyuldu. Ardından tekrar yastığının üzerine düştü ve doktorun tavsiyesi üzerine ona başka soru sorulmadı. Dinlenmesi için bırakmak daha iyiydi. Başucunda bekleyeceklerdi, konuşmak için tekrar gücüne kavuştuğunda cevap vermek için hazır bulunacaklardı. Fakat belki de sonunun yakın olduğunu hissediyordu, çünkü gözyaşları yanaklarını ıslatıyordu.</p>

  <p>Takip eden iki gün içinde Jacques Laurier'nin durumu ne iyiye, ne de kötüye gitti. Hâlâ aynı biçimde zayıftı ve tepki vermesinin imkânsız olmasından korkuluyordu. Yine de uzun aralıklarla, gücünü toplayarak tekrar konuşmaya ve zihinlerde uyandırdığı sorulara cevap vermeye başladı. Söylenecek bir şeylerinin olduğu ve söylemek istediği hissediliyordu.</p>

  <p>Ben Raddle onu hiç yalnız bırakmıyordu. Hep orada, dinlemeye hazır bekliyordu. Böylece Fransız'ın hikâyesini öğrendi, adam kimi zaman bilinci açıldığında anlatıyordu, kimi zaman da sayıklıyordu. Bu arada, anlatmakta tereddüt ettiği, ölümden kurtulabileceğine inandıkça söylemediği bir sırrı var gibiydi.</p>

  <p>Detaylara fazla girmezsek, geçmişi işte şöyleydi:</p>

  <p>Jacques Laurier kırk iki yaşında, güçlü yapılıydı ve bu hale gelebilmesi için dayanılmaz bir sefalet çekmiş olmalıydı.</p>

  <p>Bröton'du; annesinin halen yaşamakta olduğu Nantes'ta doğmuştu. Annesi, yüzbaşılıktan yukarı terfi etmemiş, piyade subayı kocasından kalan çok az bir dul aylığı ile geçiniyordu.</p>

  <p>Jacques Laurier denizciliği seviyordu. Denizcilik Okulu'nun sınavlarına gireceği sırada geçirdiği ciddi bir hastalık, mesleğin ilk adımlarında onu durdurmuştu. Uygun yaşı geçtiğinden, bir ticaret gemisinde subay adayı olarak işe girdi ve Avustralya'daki Melbourne ile Kaliforniya'daki Sarı Fransisco'ya iki yolculuktan sonra uzun yol kaptanı olarak çalışmaya başladı. Deniz Kuvvetleri'ne de bu rütbe ile üsteğmen olmak umuduyla teğmen olarak girmişti.</p>

  <p>Görevi üç yıl sürdü. Fakat Borda'dm çıkmış olan çalışma arkadaşlarına göre gerideydi. Şansının az olduğunu ve hep arkada kalacağını anlamıştı. İstifa etti ve Nantes limanına demirlemiş ticaret gemilerinde bir iş aramaya başladı.</p>

  <p>Kaptanlık işi elde etmek güçtü ve güney denizlerine yelken açan bir gemide ikinci kaptan olarak işe başladı.</p>

  <p>Dört sene geçti. Yirmi dokuz yaşına gelmişti. Babası ölmüş ve biraz evvel dediğimiz gibi annesini zor bir durumda bırakmıştı. Jacques Laurier, ikinci kaptanlıktan bir ticaret gemisinde kaptanlığa geçmek için boşuna çabalıyordu. Çoğu zaman kaptanların da gemide hisseleri oluyordu, fakat onda bu birikim yoktu, tkinci kaptan kalarak önünde nasıl da vasat bir gelecek vardı ve annesi için evet, özellikle onun için hayal ettiği basit ama rahat hayata nasıl kavuşacaktı!</p>

  <p>Uzun yolculukları onu, altın yataklarının çok sayıda göçmen çektiği Avustralya ve Kaliforniya'ya götürmüştü. Her zamanki gibi çok azı zengin oluyor, çogunlugunaysa yıkım ve sefalet kalıyordu. Yine de, Jacques Laurier, önündeki örneklerden gözleri kamaşmış bir halde altın arayıcılarının tehlikeli yolundan giderek servet yapmaya karar verdi.</p>

  <p>Tam da o dönemde, Dominion'un madenleri herkesin dikkatini yeni çekmişti, hatta henüz Klondike'ın maden zenginliği gözler önüne seril -memişti. Kanada'nın daha yakın ve ulaşımı daha kolay yerlerinde, Yukon havzasındaki gibi kış mevsimi yüzünden ara vermeden daha kolay şartlar altında işletilebilen, Ontario ve İngiliz Kolombiyası gibi altın toprakları vardı. Bu madenlerden biri, belki de en önemlisi, 1890 yılında çok düşük bir ücrete, hissesi üç franga alınmış olan “Le Roi”ydı. Bu maden iki yılda temettüye dört milyon beş yüz bin frank getiriyordu ve halen de aylık beş yüz bin frank kâr getirmektedir.</p>

  <p>Jacques Laurier işte bu şirkette çalışmaya başladı. Fakat sadece kafa ya da kol gücünü koyanlar bu şartlar altında kısa sürede zengin olamıyorlardı. işin içinde olmak, kâr paylaşımında yer almak gerekiyordu. Fakat hisse almadan hissedar olunamıyordu ve bu cesur, belki de sakınımsız Fransız'ın parası yoktu. Flayal ettiği, şans eseri hızla kazanılan bir servetti, fakat “Le Roi”nın bir görevlisi, hatta bir işçisi olarak bunu nasıl başaracaktı?...</p>

  <p>O sıralarda Yukon'un suladığı topraklardaki yeni keşiflerden söz ediliyordu. Kaliforniya,</p>

  <p>Avustralya ya da Transvaal isimleri nasıl insanları allak bullak etmişse, Klondike ismi de öyleydi. Madenciler sürüsü oraya akıyordu ve Jacques Laurier de kalabalığı takip etti. Ontario maden yataklarında çalışarak İngiliz kökenli bir Kanadalı olan Harry Brown ile tanıştı. Her ikisi de aynı ihtirasa, aynı başarma isteğine sahiptiler. Hatta Jacques Laurier'yi daha da fazla etkileyen Harry Brown oldu. Görevini terk ederek bilinmeze atılmaya ikna etti onu -bu bilinmez avantajdan çok hayal kırıklığı barındırıyordu. İkisi birlikte, biriktirdikleri bir miktar para ile Dawson-City'ye geldiler.</p>

  <p>Bu sefer kendi hesaplarına çalışmaya kararlıydılar. Fakat anlaşıldığı gibi, Bonanza, Eldorado, Sixty Miles River ya da Forty Miles Creek madenlerinde çok yüksek fiyatlar ödemedikleri sürece boş bir maden bulamadılar. Madenler binlerce dolara kapışılıyordu. Daha uzağa, Alaska'nın ya da Dominion'un kuzeyine, büyük nehrin oldukça ötesine, bazı cesur madencilerin, altın bölgeleri olduğunu söylediği yerlere gitmeliydiler. Henüz kimsenin gitmediği yerlere gitmeleri gerekiyordu, işletme hakkının ilk keşfedene ait olacağı yeni bir maden ocağı bulmak gerekiyordu, belki de hızlı olduğu kadar da verimli bir işletmeyle ödüllendirilirlerdi?...</p>

  <p>İşte Harry Brown ve Jacques Laurier kendi kendilerine bunları söylüyorlardı. Ne malzemeleri, ne de adamları vardı, ellerinde yaşamak için on sekiz ay yetecek kadar para kaldıktan sonra Dawson-City'den ayrıldılar ve avladıklarını yiyerek kutup dairesinin ötesine uzanan o bölgede, Yukon'un kuzeyinde maceraya atıldılar.</p>

  <p>Yazın başında, Haziran ayının ilk haftalarında olmuştu bunlar, 1897-1898 kışının tam ortasında, Jacques Laurier'nin Dawson-City yakınlarında yan ölü bir halde bulunuşundan altı ay önce. Mevsim boyunca iki maceracı neler yaşamışlardı?... Kıtanın smırlarına kadar, buzullarla kaplı denizlere kadar ulaşmışlar mıydı?... Bu kadar yorgunluk ve çabayı karşılayacak bir altın yatağı keşfetmişler miydi? Belli ki hayır, çünkü ikisinden biri tam bir tükeniş ve yoksulluk içindeydi! Ve yalnızdı... Ya arkadaşı, ondan haber var mıydı?... Harry Brown, Jacques Laurier ile geri dönmemiş olduğuna göre, uzak topraklarda ölmüş müydü? Evet, fakat Dawson-City'ye gelirken öldüğüne göre, o ve arkadaşı yolda Kızılderililerin saldırısına uğramışlardı... Buldukları çok değerli bir altın külçesi çalınmıştı... nerede?... Jacques Laurier söylemiyordu...</p>

  <p>Bunlar, Ben Raddle'ın ondan aldığı son bilgilerdi. Doktor Pilcox'un söylediğine göre bitkinliği günden güne artan hastanın bilinci açıldığı sıralarda, bu acıklı hikâyeyi ancak parça parça öğrenebilmişti Ben Raddle...</p>

  <p>Bu girişimin sonuçlarının verimli olup olmadığı konusunda, Jacques Laurier ile Harry Brown'un ulaştıkları topraklar ve Kızılderililerin çaldıkları altın külçesinin nereden geldiği konusunda, mühendis az şey biliyordu ve belki daha fazlasını da öğrenemeyecekti, çünkü bu sır zavallı Fransız'ın kısa süre sonra gideceği Dawson-City mezarlığına gömülebilirdi!...</p>

  <p>Yine de ellerinde bir belge vardı -eksikti, bu doğru- ama hikâyenin sonu büyük ihtimalle bu belgeyi tamamlayacaktı. Söz konusu olan, Jacques Laurier'nin cüzdanında buldukları krokiydi, büyük ihtimalle o ve arkadaşının geçen mevsimi geçirdikleri bölgeye aitti. Neresiydi?... Doğudan batıya doğru kıvrıları akarsu neredeydi?... Yukon'un ya da Porcupine'ın bir kolu muydu?... Yoksa Hudson Körfezi Şirketi'nin Fort Macpher-' son çevresindeki arazisinde, Kuzey Buz Denizi'ne dökülen şu büyük nehrin, Mackenzie'nin ağzına mı yakındı? Ben Raddle haritayı önüne koyduğunda, büyük ihtimalle haritayı çizen kişi olan, Jacques Laurier'nin bakışları bir an için canlanıyordu; krokiyi tanıyordu... Sanki şunları söylüyordu: “Evet! Orası., tam orası!...” Ne Ben</p>

  <p>Raddle'ın, ne de ustabaşımn, adamın orada önemli bir keşif yaptığına şüphesi yoktu. Hatta onlara öyle geliyordu ki, hasta konuşabilse, bu konuda bildiği her şeyi söylemekten kaçınacaktı...</p>

  <p>Evet, tükenmiş vücudu terk etmeye hazır olan şu ruhun derinliklerinde hayata geri dönme umudu gizliydi belki de. Belki de zavallı kendi kendine, bu kadar acının boşa gitmeyeceğini, hayatının son günlerini rahat yaşamasını sağlayacağı annesini tekrar görebileceğini söylüyordu?.. Belki de, iyileşir iyileşmez, kıştan sonra tekrar oralara gidip çalışmayı düşünüyordu...</p>

  <p>Günler geçti. Kışın en soğuk zamanlarıydı. Pek çok kereler hava sıcaklığının sıfırın altında elli dereceye kadar düştüğü kuru soğuklar oldu. Dışarıda durmak imkânsızdı. Hastaneye gitmedikleri zamanlarda, kuzenler oteldeki odalarında oturuyorlardı. Kimi zaman, başlarına kadar kürklere sarınmış halde bir gazinoya ya da bir kumarhaneye gidiyor, fakat oyun oynamıyorlardı. Zaten kumarhaneler tenhalaşmıştı, madencilerin çoğu soğuklar başlamadan, yollar henüz kullanılabilir haldeyken Dyea, Skagway ya da Vancouver'a gitmişti. Orada kumar olanca canlılığıyla oynanıyordu.</p>

  <p>Belki Hunter ve Malone da kışı geçirmek için bu kentlerden birine yerleşmişlerdi. Forty Miles Creek felaketinden beri kimse onları Dawson-City'de görmemişti. Kanada ve Amerika polisi tarafından kimlikleri belirlenen, felaket kurbanları arasında değillerdi.</p>

  <p>Sık sık kar fırtınalarının kararttığı günlerde, Summy Skim ve Neluto ava çıkamadıklarına çok üzülüyorlardı, çünkü Dawson-City'nin yakınlarına ayılar iniyordu.</p>

  <p>Bu şiddetli soğukların neden olduğu hastalıklar kenti kasıp kavuruyordu. Hastane hastalara yetmiyor, ölenlerin yerlerini hemen yeni hastalar alıyordu; Jacques Laurier'nın odasının boşalması da uzun zaman almayacaktı.</p>

  <p>Bakımına büyük özen gösterildiğine kuşku yoktu. Rahibeler kendilerini ona adamışlardı, Doktor Pilcox bu tamamen tükenmiş olan vücuda tekrar kuvvet kazandırabilmek için elinden geleni yapıyordu. Ben Raddle ve Summy Skim ona kendi vatandaşları gibi davranıyorlardı. Fakat adam hiçbir şey yiyemiyor ve görülür bir biçimde her gün, hatta her saat ölüme biraz daha yaklaşıyordu.</p>

  <p>27 Kasım sabahı, Jacques Laurier şiddetli bir kriz geçirdi. Atlatamayacağını sandılar. Çırpınıyordu, her ne kadar güçsüz olsa da yataktan düşmemesi için önlem almak gerekmişti. Ağzından şu kelimeler neredeyse aralıksız olarak dökülüyordu:</p>

  <p>“Orada... orada... volkan... lavlar... altın... altın lavları!...”</p>

  <p>Ardından umutsuz bir çağrı gibi haykırıyordu:</p>

  <p>“Anne... anne!... her şey senin için... sadece senin için!”</p>

  <p>Uzun bir süre sonra sakinleşti ve tekrar komaya girdi. Tek yaşam belirtisi hafif hafif soluk alıp verişiydi. Fakat can çekişir gibi gözükmüyordu. Doktorun dediğine göre böyle bir krizi bir daha atlatamazdı ve son nefesini verirdi.</p>

  <p>Öğleden sonra Ben Raddle hastanın başucunda oturdu. Adam sakinleşmiş, aynı zamanda bilinci de sanki yerine gelmişti. Ölümü yakın olan hastalar gibi iyi gözüküyordu.</p>

  <p>Jacques Laurier tekrar gözlerini açtı, serüvenli yaşamını anlattığı Ben Raddle'a garip bir ifadeyle gözlerini dikti. Ona hayatını anlatırken, Ben Raddle da sürekli şunları söylemişti:</p>

  <p>“Sizin dostunuzuz... Sizi asla terk etmeyecek dostlar... Sizin için... Anneniz için elimizden gelen her şeyi yapacağız!”</p>

  <p>İşte o zaman adam, Ben Raddle'ın elini tutarak şöyle dedi:</p>

  <p>“Beni dinleyin... Ölüyorum... Hayatım sona eriyor... Hissediyorum...”</p>

  <p>“Hayır... dostum... Hayır!” diye cevap verdi mühendis, “gücünüzü geri kazanacaksınız...” “Öleceğim,” diye tekrarladı Jacques Laurier. “Bana yaklaşın Bay Raddle, söyleyeceklerimi dinleyin ve aklınızda tutun!”</p>

  <p>Yavaş yavaş zayıflayan fakat anlaşılır bir sesle, bilinci yerinde bir adamın sesiyle, Ben Raddle'a şunları söyledi:</p>

  <p>“Üzerimde bulduğunuz... Bana gösterdiğiniz şü harita... Onu tekrar gösterin.”</p>

  <p>Ben Raddle isteği yerine getirdi.</p>

  <p>“Bu harita,” diye devam etti Jacques Laurier, “benim geldiğim yerleri gösteriyor... Orada dünyanın en zengin altın yatakları var... Altın çıkarmak için toprağı kazmaya gerek bile yok... Toprak kendisi fırlatıyor!... Evet!... orada... İçinde inanılmaz miktarda altın bulunan bir dağ, bir volkan keşfettim... Evet! Altın Volkanı... Golden Mount...”</p>

  <p>“Bir altın volkanı mı?...” diye cevap verdi Ben Raddle, sesinden inanamadığı belli oluyordu.</p>

  <p>“Bana inanmalısınız,” diye sertçe haykırdı Jacques Laurier yatakta doğrulmaya çalışarak; “size olduğu kadar anneme de ait... annemle paylaşacağınız bir miras! Ben o dağa tırmandım. Sönmüş kraterinin içine indim... Altın içeren kuvarsla, altın külçeleriyle dolu... Toplamak yeter...”</p>

  <p>Bu çabalamanın ardından tekrar komaya girdi, birkaç dakika sonra kendine geldiğinde gözlerini Ben Raddle'a çevirdi.</p>

  <p>^ “Tamam,” diye mırıldandı, “buradasınız... hâlâ buradasınız... yarımadasınız... bana inanıyorsunuz... oraya gideceksiniz... oraya... Golden Mount'a!...”</p>

  <p>Sesi giderek azalıyordu ve eliyle çektiği Ben Raddle yatağının üzerine eğilmişti.</p>

  <p>“Orada...” dedi, “haritanın üzerinde çarpı ile işaretlenmiş bir nokta var... Mackenzie'nin sol kollarından Rubber'ın yakınında... Klondike'ın tam kuzeyinde... gelecek patlamada külçeler fırlatacak olan bir volkan... altın tozları saçacak... orada... orada...”</p>

  <p>Ben Raddle'ın kollarında yarı yarıya doğrulmuş olan Jacques Laurier, titreyen eliyle kuzeyi gösteriyordu...</p>

  <p>Ardından kurumuş dudaklarından şu son kelimeler döküldü:</p>

  <p>Annem için!... Annem için!”</p>

  <p>Denn bir titremeyle sarsıldı ve yatağa yığıldı. Ölmüştü.</p>
</body>
</html>
