<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h3>5 AĞUSTOS'U 6 AĞUSTOS'A BAĞLAYAN GECE</h3>

  <p>Daha önce de söylediğimiz gibi, altın bölgelerine sahip olan sadece Dominion'un toprakları değildi. Atlantik ile Pasifik arasında yer alan, Kuzey Amerika'nın bu geniş topraklarında da altın bulunuyordu ve büyük ihtimalle çok gecikmeden pek çok maden yatağı ortaya çıkacaktı. İngiliz Kolombiyası'nın güneyindeki Kootaway'den itibaren Kuzey Buz Denizi'ne kadar sadece altın ve çeşitli maden yatakları bulunuyordu. Doğa, tarımsal zenginliklerden mahrum ettiği bu topraklardan, hâzinelerini esirgememişti.</p>

  <p>Yukon, kutup dairesi sınırında, aynı adı taşıyan kaleye kadar çıktıktan sonra, Klondike ile denize döküldüğü Saint-Michel arasında geniş bir yay çiziyordu. Alaska topraklarına ait olan maden yatakları büyük ölçüde bu yay içinde yer alıyordu.</p>

  <p>Söz konusu altın bölgelerinden biri, Davvson-</p>

  <p>Citynin üç yüz yetmiş kilometre aşağısında büyük nehrin sol kıyısında kurulmuş, Circle-City adlı bir kasabanın yakınındaydı. Fort Yukon'da nehre dökülen, sol kollardan biri olan Birch Creek kaynağını buradan alıyordu.</p>

  <p>Geçen altın çıkarma mevsiminin sonlarında, Circle-City'deki madenlerin, Bonanza'dakiler kadar değerli oldukları söylentisi yayılmaya başlamıştı. Madencilerin sürüler halinde buraya akın etmeleri için bu kadarı fazlaydı bile.</p>

  <p>Hatta, Davvson-City'ye gelişlerinden sonra, 127'yi işletmeye başlar başlamaz, Hunter ve Malone, Yukon boyunca sefer yapan bir buharlı gemiye binerek Circle-City'de indiler, Birch Creek'in suladığı bölgeleri ziyaret ettiler ve 127'ye geri döndüklerine göre, şüphesiz orada bütün mevsim kalmaya gerek görmemişlerdi.</p>

  <p>Zaten bu yolculuktan bir sonuç çıkmadığının kanıtı, iki Teksaslı'nın Forty Miles Creek'e geri dönerek ve bütün mevsim burada kalmak için hazırlık yapmalarıydı. Eğer Birch Creek yataklarında bol miktarda külçe ve altın tozu toplamış olsalardı, kazançlarını harcamak için onlara pek çok imkân tanıyan kumarhanelerin ve gazinoların bulunduğu Davvson-City'ye gitmek için acele ederlerdi. Bu alışkanlıklarından vazgeçmeleri için ortada bir neden yoktu. Hatta işlere tekrar döndükten sonra, 127'den kâr etmiş olsalardı kumarhanelere giderlerdi.</p>

  <p>İki Teksash'nın geldiğini öğrendiğinde, Lorique, Ben Raddle ve Summy Skim'e bunları anlatmıştı.</p>

  <p>Ardından şöyle ekledi:</p>

  <p>“Hunter'ın varlığı, sınırdaki madenlere, özellikle de Forty Miles Creek'tekilere huzur getirmeyecektir.”</p>

  <p>“Peki,” diye cevap verdi Summy Skim, “dikkat ederiz...”</p>

  <p>“Çok iyi olur baylar,” diye açıkladı ustabaşı, “adamlarımıza şu iki serseriyle hiç karşılaşmamalarını tavsiye edeceğim.”</p>

  <p>“iki Teksaslı'nın gelişinden polis haberdar edilecek mi?” diye sordu Ben Raddle.</p>

  <p>“Çoktan haberdar edilmiş olmalı, diye cevap verdi Lorique, “hem zaten herhangi bir saldırıyı haber vermek için Fort Cudahy e bir ulak yollarız.”</p>

  <p>“Öyle olsun,” dedi Summy Skim, “fakat izin verin de, bu adamdan o kadar da korkmayalım, eğer her zamanki saldırganlığını bize karşı gösterecek olursa, karşısında beni bulur...”</p>

  <p>“Öyle olsun yine,” diye söze karıştı Ben Raddle, “fakat ben hiç anlamıyorum Summy, bu adamla...”</p>

  <p>“Onunla görülecek eski bir hesabımız var, Ben ve karşılığını ödemekte ısrarlıyım...”</p>

  <p>“Ödeyecek hiçbir şeyin yok,” diye cevap verdi Ben Raddle, her ne pahasına olursa olsun kuzeninin kötü birtakım işlere bulaşmasını önlemek istiyordu. “Vancouver'da iki rahibenin tarafını tutmuş olman çok doğal, Hunter'ı savuşturmuş olman da, ben de aynısını yapardım. Fakat burada bir madende çalışanlar öbür madende çalışanlar tarafından tehdit ediliyorsa durum polisi ilgilendirir.”</p>

  <p>“Ya eğer öyle değilse?” diye karşılık verdi vazgeçmeye hiç niyeti olmayan Summy Skim.</p>

  <p>“Eğer öyle değilse Bay Skim,” dedi ustabaşı, “kendimizi koruruz ve adamlarımız Teksaslı'nmkiler karşısında geri çekilmezler...”</p>

  <p>“Sonuç olarak,” dedi Ben Raddle, “buraya gelişimizin nedeni Forty Miles Creek'i kirleten pislikleri temizlemek değil, asıl...”</p>

  <p>“Madenimizi satmak,” diye karşılık verdi, arzusunu hep dile getiren ve artık biraz kızmaya başlayan Summy Skim. “Söyleyin bana Lorique, sınır komisyonunun çalışmaları hakkında bilgi edinebilir miyiz, düzeltme çalışmalarında bir ilerleme olup olmadığını ve ne zaman biteceğini öğrenebilir miyiz?”</p>

  <p>“Öğrenmeye çalışırım, Bay Skim,” diye cevap verdi ustabaşı.</p>

  <p>“Peki şu lanet olası komisyon üyeleri şimdi nerede bulunuyor?”</p>

  <p>“Dawson-City'den gelen en son haberlere bakılırsa tam güneyde...”</p>

  <p>“Gider yakalarına yapışırım,” diye haykırdı Summy Skim.</p>

  <p>“Güven bana Summy, bu konuda hiçbir şey yapmamalısın,” diye cevap verdi kuzenini sakinleştirmeye çalışan Ben Raddle, “sabret...”</p>

  <p>“Hem sonra, yolculuk uzun sürer,” diye dikkatlerini çekti Lorique, “çünkü komisyon üyeleri ve Bay Ogilvie Elia Dagı'nın eteklerine kadar indiler; Dyea'ya tekrar uğranmayacak olursa, geçilmesi gereken kocaman ıssız bir bölge var.” “Lanet olası ülke!” diye haykırdı Summy Skim.</p>

  <p>“Bak Summy,” diye cevap verdi Ben Raddle omzuna vurarak, “sakinleşmen lazım. Ava çık, Neluto'yu da yanma al, o da bunun dışında bir şey istemiyor zaten, akşama bize güzel av etleri getirin. Bu süre içinde, biz de kalbur aletlerimizi sallayacağız ve iyi iş çıkarmaya çalışacağız.” “1897'nin Ekim'inde, Grippee Creek'te Yüzbaşı Earvay'in başına gelen neden bizim de başımıza gelmesin?” diye ekledi ustabaşı.</p>

  <p>“Ne gelmiş o yüzbaşının başına?” diye sordu</p>

  <p>Summy Skim küçümseyen bir tavırla.</p>

  <p>“Madeninde sadece yedi ayak derinlikte yüz bin dolar eden bir altın filizi buldu.”</p>

  <p>“Pöh!” dedi Summy Skim, “zavallı yüz bin dolar.”</p>

  <p>“Silahını al, Summy,” diye cevap verdi Ben Raddle, “git akşama kadar avlan ve ayılardan kendini sakın!”</p>

  <p>Summy Skim'in yapacak bundan daha iyi bir işi yoktu, anlamıştı. Neluto ile birlikte nehir yatağını tırmandılar ve on beş dakika sonra ilk silah sesleri duyulmaya başladı.</p>

  <p>Ben Raddle'a gelince, adamlarına 127'den gelebilecek kışkırtmalara aldırmamalarını emrettikten sonra yeniden işe koyuldu.</p>

  <p>O gün iki madenin işçilerini karşı karşıya getirecek hiçbir olay olmadı.</p>

  <p>Belki de kendini tutamayacak olan Summy Skim'in yokluğunda Ben Raddle, Hunter ve Malone'u gözleme imkânı buldu, iki Teksaslı'nın kaldığı ev karşı bayırda, Lorique'in evinin bir eşiydi. Sınır çizgisi, nehir yatağının en çukur kısmını izleyerek kuzeye doğru tırmanıyordu. Ben Raddle odasının penceresinden, Hunter ve Malone'un işçilerin Amerikalı ustabaşımn emrinde çalıştıkları 127'ye yaptıkları ziyareti seyredebildi.</p>

  <p>İki Teksaslı, kuyuların arasından açılan patikayı inerek madeni çaprazlamasına geçtiler. Bu arada bir kalbur aleti ve bir savak çalışıyordu, terazi tıkırtıları ve dereye akan suyun sesi sağır edici bir gürültü çıkarıyordu.</p>

  <p>Ben Raddle 127'de nelerin olup bittiğine dikkat etmez gibi görünüyordu; fakat kendini saklamaya hiç gerek duymayarak, evin giriş katındaki pencerede kollarını pervaza dayayarak durdu.</p>

  <p>Hunter ve Malone sınırı gösteren direklere kadar gelip durdular. Heyecanla konuşuyorlardı. Adamlarını idare eder gibi gözükmüyorlardı hiç, çünkü pek çok kereler onları şiddetle azarladılar, bu arada ustabaşı da kendi payına düşeni aldı.</p>

  <p>Bakışlarını akarsuya çevirdikten ve sağ yakada çift numaralarla numaralandırılmış madenleri inceledikten sonra, nehir yatağına doğru birkaç adım attılar. Çok huysuz olduklarına hiç şüphe yoktu ve bunun nedeni de sezonun başlangıcından beri 127'nin getirisinin çok düşük olması, giderleri bile karşılayamamasıydı. Daha da öfkelenmiş olmalıydılar, çünkü Lacoste madeninin son haftalarda çok kazançlı olduğunu bilmemeleri olanaksızdı.</p>

  <p>Hunter ve Malone nehir yatağını tırmanmaya devam ettiler ve aşağı yukarı Lorique'in evinin hizasında durdular. Orada pencereye yaslanmış, umursamaz gözüken Ben Raddle'ı fark ettiler.</p>

  <p>Fakat Ben Raddle, kendisini parmaklarıyla gösterdiklerini; sert hareketleri ve öfkeli sesleriyle onu kışkırtmak istediklerini iyice gördü.</p>

  <p>Ben Raddle akıllıca davranarak bunu hiç umursamadı ve iki Teksaslı gittikten sonra, Lorique ile birlikte kalbur aletini çalıştırmak için geri döndü.</p>

  <p>“Onları gördünüz mü Bay Raddle?” diye sordu adam.</p>

  <p>“Evet Lorique,” diye cevap verdi Ben Raddle, “fakat kışkırtmaları beni etkileyemez.”</p>

  <p>“Fakat Bay Skim o kadar sabırlı görünmüyor.”</p>

  <p>“Sakinleşse iyi olur,” diye açıkladı Ben Raddle, “ve bu adamları tanıyor gibi gözükmemeliyiz.”</p>

  <p>Sonraki günler olaysız geçti. Summy Skim Kızılderili ile birlikte sabahtan ava çıkıyor, öğleden sonra geç saatlerde geliyordu. Kuzeni de onu böyle yapmaya itiyordu. Böylece Flunter ile hiç karşılaşmadı. Yine de Kanadalı ve Amerikalı işçilerin birbirleriyle temasa geçmemesini sağlamak gitgide zorlaşıyordu. Altın damarı üzerindeki çalışmaları her geçen gün onları iki madenin arasındaki sınır direklerine daha da yaklaştırıyordu. Bir an gelecek, ustabaşının dediği gibi “kürek küreğe, kazma kazmaya” birbirlerine gireceklerdi! En küçük bir atışma bile bir tartışmaya, bir tartışma bir zıtlaşmaya, bir zıtlaşma bir kavgaya neden olabilirdi, en sonunda da tam bir savaşa dönüşebilirdi. Bu adamlar birbirlerine doğru atıldıklarında onları kim durdurabilirdi ki? Hunter ve Malone, Dominion'da bulunan komşu maden ocaklarına karşı kendi vatandaşlarının yataklarındaki ayaklanmayı yaymak istemeyecekler miydi? Böyle maceracılardan korkmak gerekirdi. Fort Cudahy ve Dawson-City polisi düzeni yeniden sağlamakta yetersiz kalırdı.</p>

  <p>Kırk sekiz saat boyunca iki Teksaslı ortada gözükmediler, ve belki de Forty Miles Creek'teki Alaska topraklarında bulunan maden ocaklarını gezmiş olabilirlerdi.</p>

  <p>Onların yokluklarında işçiler arasında birkaç ağız dalaşı oldu. Hatta bunlardan birinde Lorique ile 127'nin ustabaşısı da işin içine girdiler. Madenciler tam da şeflerinin tarafını tutmak üzereydiler; fakat olay daha ileri gitmedi.</p>

  <p>Kuzeyden şiddetli bir rüzgâr estiği ve hava durumu belirsiz olduğu için, Summy Skim avlanmaya gitmemişti. Fakat Ben Raddle onun işin içine girmesini engellemeyi başarmıştı, Hunter ve Malone burada olsalardı bunu büyük ihtimalle başaramazdı.</p>

  <p>Üç gün boyunca en sevdiği uğraşıyla ilgilenme imkânı olmadı. Yağmur kimi zaman sağanak olarak yağıyordu ve korunaklı bir yerde, evde kalmak gerekiyordu. Bu şartlar altında kum ve çakılların yıkanması güçleşmişti; kuyular ağzına kadar dolmuştu; suyun fazlası altın yatağına akıyor, insan dizlerine kadar kalın bir çamur tabakasına batıyordu.</p>

  <p>Bunun sonucunda, iki madende de çalışmaya ara vermek gerekti ve ancak 3 Agustos'ta öğleden sonra tekrar işe başlanabildi. Yağmurlu bir sabahtan sonra güneydoğu rüzgârının etkisiyle gökyüzü aydınlandı. Fakat güneydoğu rüzgârı, yılın bu zamanında çok şiddetli kopan ve kimi zaman gerçek birer felakete yol açan fırtınaları getirebilirdi.</p>

  <p>Bir gün önce Teksaslılar 127'ye geri dönmüşlerdi ve ustabaşının evini ancak ertesi gün terk ettiler.</p>

  <p>Summy Skim'e gelince, havanın açılmasını fırsat bilerek tekrar ava çıktı. Forty Miles Creek'in aşağısında bozayılar görülmüştü, Summy Skim bu dehşet verici hayvanlarla karşılaşmaktan başka hiçbir şey istemiyordu. Zaten deneme atışı yapacak da değildi, bunlardan birkaç tanesini kurşunlarıyla Green Valley'de yere devirmişti.</p>

  <p>“Hunter yerine,” diyordu kendi kendine Ben</p>

  <p>Raddle, <sup>U</sup>bu ayılarla karşı karşıya kalmasını tercih ederim!”</p>

  <p>4 Ağustos günü içinde Lorique çok şanslı bir kazma darbesi vurdu. Neredeyse damarın ucunda, madenin sınırında kazarken, değeri dört yüz dolardan düşük olmayan, yani iki bin frank değerinde bir külçe keşfetti.</p>

  <p>Ustabaşı heyecanına engel olamadı ve avaz avaz bağırdı:</p>

  <p>“Buraya gelin... Gelin bakın!”</p>

  <p>İşçiler koşuştular, Ben Raddle da hemen onlara katıldı.</p>

  <p>Ceviz büyüklüğündeki külçe, bir kuvars filizinin içine âdeta yerleştirilmiş gibiydi.</p>

  <p>Bagnşmaların nedeni kolaylıkla anlaşıldı. Büyük bir öfke ve kıskançlık patlaması oldu, bu yersiz de değildi, çünkü bir süredir işçilerden hiçbiri bir damar yakalayamamıştı ve madenin işletilmesi gitgide daha da masraflı oluyordu.</p>

  <p>Bir ses duyuldu; “Uzak batıda sadece çoban köpeklerine altın var artık!” diyen Hunter'ın sesiydi bu.</p>

  <p>Kendi kaba dilinde Kanadalıları böyle adlandırıyordu.</p>

  <p>Küfürü duymuş olan Ben Raddle bembeyaz kesildi; ardından kanı tepesine hücum etti; mühendis fırlama noktasına geldi.</p>

  <p>Lorique onu kolundan tuttu ve küçümseme ile omuz silkerek, sırtını döndü:</p>

  <p>“Hey!” dedi o zaman Hunter, “bunu size söyledim Montreal'li beyefendi!”</p>

  <p>“Siz bir küstahsınız,” diye karşılık verdi Ben Raddle, “sizin gibileriyle işim olmaz benim...” “Ama olacak,” diye cevap verdi Teksaslı, “niye hâlâ kendimi tutuyorum bilmem...”</p>

  <p>Sının geçip Ben Raddle'ın üzerine atlayacaktı. Fakat Malone onu durdurdu. Birbirlerine saldırmaya hazır olan maden işçilerinin aralarına girmek mümkün olmayabilirdi.</p>

  <p>Akşam tehlikelerle karşılaşmış olmasına rağmen, bir ayı vurmuş olmaktan son derece mutlu olan Summy Skim geri döndüğünde, av başarısını bütün detaylarıyla anlattı. Ben Raddle günün olayından bahsetmek istemedi ve yemekten sonra ikisi de odalarına çekildiler; Summy Skim avcılara özgü rahat bir uykuya daldı.</p>

  <p>Bu olayların uzayacağından endişelenmek miydi?... Hâlâ fazlasıyla kızgın olan Hunter ve Malone, Ben Raddle ile dalaşmaya çalışacaklar mıydı? 127'nin adamlarını 129'unkilere karşı ayaklandıracaklar mıydı? Bu mümkündü, çünkü ertesi gün kazmalar ve kürekler iki madenin sınırında karşılaşacaklardı.</p>

  <p>Summy Skim tam da o gün ava çıkmadı, kuzerimin buna çok canı sıkıldı. Hava ağırdı; güneydoğuda iri bulutlar yükseliyordu. Fırtınasız bir gün olmayacaktı bu; evden uzakta fırtınaya yakalanmamak daha iyiydi.</p>

  <p>Bütün sabah, zaten işlemekte olan kuyularda kum ve çakılların yıkanmasıyla geçti; bu arada Lorique'in yönetimi altındaki bir ekip, bir tarafında 127 numara, öbür tarafında ise 129 numara yazılı olan sınır direğinin neredeyse dibinde toprağı kazdılar.</p>

  <p>Oysa Hunter'ın işçileri o sırada iki madeni ayıran sınmn kenarında bulunuyorlardı; fakat öğlene kadar hiçbir karışıklık çıkmadı. Amerikalıların gerçekten hayli rahatsız edici bazı konuşmalarına Kanadalılardan cevaplar geldi. Fakat bütün bunlar sözlerle, hareketlerle sınırlı kaldı ve ustabaşıların işe karışması gerekmedi.</p>

  <p>Maalesef öğleden sonra tekrar işbaşı yapıldığında işler pek o kadar yolunda gitmedi. Talihsizlik eseri Hunter ve Malone maden ocaklarında gidip geliyorlardı ve Summy Skim de kendi madeninde dolaşıp duruyordu, iki Teksaslının bir gün önceki tehditlerini gerçekleştirip gerçekleştirmeyeceklerini merak eden Ben Raddle da ona katıldı.</p>

  <p>“Bak sen,” dedi Summy Skim Ben Raddle'a, “şu serseriler geri dönmüşler... Onları henüz görmemiştim... Ya sen Ben?...”</p>

  <p>“Evet... dün gördüm,” diye kaçamak bir cevap verdi Ben Raddle, “sen de benim gibi yap ve onlarla hiç uğraşma...”</p>

  <p>“Fakat Ben, bize bakışları hiç hoşuma gitmedi...”</p>

  <p>“Summy, onları umursama.”</p>

  <p>Teksaslılar biraz yaklaşmışlardı. Her ne kadar iki kuzene hakaret dolu bakışlar fırlatıyorlarsa da, her zamanki sözleri bakışlarına eşlik etmiyordu.</p>

  <p>Summy Skim de onlarla ilgilenmemek gibi akıllıca bir yol seçti, fakat gerekirse cevap vermeye de hazırdı.</p>

  <p>Bu arada iki madenin işçileri sınırda çalışmaya devam ediyorlardı, toprağı kazıyor, kalbur aletlerine ve savaklara taşımak için çamur topluyorlardı. Aralarındaki mesafe yalnızca bir kulaçtı ve kazmaları isteyerek ya da istemeyerek her an birbirine çarpma tehlikesi geçiriyordu; arada sırada taşlar sınır çizgisinin diğer tarafına yuvarlanıyordu.</p>

  <p>Yine de o zamana dek bu durum kimsenin dikkatini çekmemişti, ama saat beşe doğru, Lorique'in adamlarından birinin vurduğu kazma darbesiyle yerinden fırlayan bir taş Amerikalı ustabaşımn ayağının dibine düştü.</p>

  <p>İki iki buçuk kilo ağırlığında bir kuvars kütlesiydi bu; içinde altın bulunan parçalara benziyordu, değerli bir külçe içeriyordu belki de.</p>

  <p>Dolayısıyla Lorique kuvarsı geri istedi, meşru bir istekti bu, ama kaba bir red cevabı aldı.</p>

  <p>Yalnızca kısa bir konuşma olmuştu. Ama kendine ait olanı geri almak isteyen Lorique sınırı belirleyen direği aştı.</p>

  <p>Onu durdurmak için üç dört Amerikalı üzerine atladı, Lorique'in vatandaşlarından birçoğu da yardımına koştular.</p>

  <p>Bu kargaşada bir kavga başladı, bağırışlar çevredeki madenlerde söylentilere yol açtı, Amerikalılarla Kanadalılar arasında kavganın yayılmasından korkuluyordu.</p>

  <p>Bu arada, kendisini tutanların elinden kurtulmayı başaran Lorique kuvars parçasının yuvarlandığı yere doğru koştu.</p>

  <p>O anda Hunter'la burun buruna geldi. Hunter Lorique'i şiddetle itip yere devirdi.</p>

  <p>Bu şiddet sahnesine tanık olan Summy Skim, Teksaslı'nın yerden kalkmasına izin vermediği ustabaşının yardımına koştu.</p>

  <p>Ben Raddle da hemen onu izledi ve arkadaşına yardıma gelen Malone'u durdurdu.</p>

  <p>O zaman tam bir kavga başladı. Külünkler, kazmalar o güçlü ellerde birer silaha dönüştü; kısa süre sonra kan akmaya başlayacak; yaralılar, belki de ölüler olacaktı, ama Forty Miles Creek'in o kısmında devriye gezen milisler olay yerine geldiler.</p>

  <p>İyi kumanda edilen elli adam sayesinde karmaşa kısa sürede bastırıldı.</p>

  <p>Ben Raddle, Summy Skim ve iki Teksaslı karşı karşıya duruyorlardı. Hunter'a hitap ederek ilk konuşan Ben Raddle oldu. Hunter öfkesinden konuşamıyordu.</p>

  <p>“Hangi hakla kendi malımızı geri almamızı engellersiniz?” dedi Ben Raddle.</p>

  <p>“Senin malın mı!” diye kaba bir şekilde bağırıp çağırdı Hunter, “senin malın benim toprağımdaydı ve bana aitti!...”</p>

  <p>“Seni alçak!” diye bağırarak ilerledi Summy Skim, neredeyse Hunter'a çarpacaktı.</p>

  <p>“Oo, kadınların koruyucusu!” dedi Hunter. “Sizin kaba davrandığınız kadınların; sizin gibi namussuzlar bir erkeğin karşısında ödlek kesilir!...”</p>

  <p>“Ödlek mi!...” dedi Hunter.</p>

  <p>Summy Skim'in üzerine atlayacaktı ki Malone onu engelledi.</p>

  <p>“Evet...” dedi Summy Skim, artık kendine hâkim olamıyordu, “hakaretlerinin hesabını veremeyecek kadar ödlek...”</p>

  <p>“Eh görürsün sen,” diye bağırdı Hunter, “yarın seni bulacağım...”</p>

  <p>“Yann sabah,” diye karşılık verdi Summy Skim.</p>

  <p>“Yann!” dedi Hunter.</p>

  <p>Sonra madenciler madenlerine geri döndü, Lorique kuvars parçasını geri alamamıştı. Amerikalılardan biri parçayı geri vereceğine Forty Miles Creek'in sularına fırlatmıştı.</p>

  <p>Ben Raddle ve Summy Skim eve geri döndüler; Ben Raddle, kuzenini bu işi sürdürmekten caydırmak için bütün gücünü kullandı.</p>

  <p>“Summy,” diye tekrarlıyordu, “bu serseriyle dövüşemezsin...”</p>

  <p>“Yine de bunu yapacağım Ben!”</p>

  <p>“Hayır Summy, hayır!”</p>

  <p>“Yapacağım diyorum sana, eğer kafasına bir kurşun sıkmayı başarabilirsem, bu şimdiye kadar yapmış olduğum en iyi av olacak, pis kokulu bir hayvanı vurmuş olacağım!”</p>

  <p>Bütün söylediklerine rağmen, Ben Raddle düelloya engel olamayacağını anladı.</p>

  <p>Hiç beklenmedik bir felaket, bu işin çözülmesini olanaksız kılabilir ya da en azından ertelenmesini sağlayabilirdi.</p>

  <p>Hava gün içinde giderek daha da ağırlaştı. Akşamın beşine doğru elektrik yüklü havada şimşekler çakmaya; güneydoğudan gök gürültüleri duyulmaya başladı. Güneş hâlâ ufuk çizgisinin üzerinde olsa da, bulutların yığılmasından dolayı hava çok karardı.</p>

  <p>Öğleden sonra boyunca Forty Miles Creek civarlarındaki maden ocaklarında endişe verici belirtiler görüldü. Topraktan için için sarsıntılar ve uzun homurtular duyuluyordu; kimi zaman derenin suları köpürüyordu; kuyulardan sülfürlü gazlar fışkırıyordu. Kuşkusuz püskürme belirtileriydi bunlar.</p>

  <p>Summy Skim, Ben Raddle ve ustabaşı on buçuğa doğru yatmak üzereydiler ki şiddetli sarsıntılar hissedildi.</p>

  <p>“Yer sarsıntısı!” diye haykırdı Lorique.</p>

  <p>Ve bu kelimeleri henüz söylemişti ki, ev, sanki temeli yok olmuşçasına aniden yıkıldı.</p>

  <p>İki kuzen ve ustabaşı güçlükle, fakat neyse ki hiç yara almadan yıkıntıların arasından çıktılar.</p>

  <p>Fakat dışarıda göğe yükselen alevlerin ışığında nasıl da bir manzara gözüküyordu! Madenin zemini sel gibi bir su baskını altında yok olmuştu. Akarsunun bir kısmı taşmıştı; dere, yeni bir yatak açarak maden ocaklarının üzerinden akıyordu.</p>

  <p>Her taraftan acı ve umutsuzluk çığlıkları duyuluyordu. Akarsunun iki tarafındaki kulübelerinde aniden yakalanmış olan madenciler üzerlerine gelen bu selden kurtulmaya çabalıyorlardı. Toprak kim bilir ne kadar korkunç sarsılmıştı ki suyun şiddeti bu kadar fazlaydı. Çevredeki ağaçlar sökülmüş ya da dibinden kopmuştu; Forty Miles Creek'in yeni yatağında eriyen buz parçaları kadar hızla sürükleniyordu.</p>

  <p>“Kaçalım... kaçalım!” diye haykırdı Lorique Neluto'ya, “yoksa sel bizi de sürükleyecek!”</p>

  <p>Gerçekten de, sular yer sarsıntısıyla yıkılmış olan evin bulunduğu yere varmıştı. Ayaklarının altındaki toprağın sanki bir dalganın üzerinde yükseliyormuş gibi hâlâ hareket ettiğini hissediyorlardı.</p>

  <p>O anda köklerinin yukarısından kırılmış, selin sürüklediği bir kayın kütüğü molozların üstüne fırladı. Maalesef Ben Raddle'a çarptı, onu devirdi; Summy Skim ve Lorique tutmayı başaramamış olsalardı Ben Raddle suların girdabında ölüp gidecekti.</p>

  <p>Ben Raddle yürüyemiyordu; çarpma o kadar şiddetliydi ki, sağ bacağı dizin altından kırılmıştı...</p>

  <p>Madenlere gelince, ya yer sarsıntısıyla altüst olmuş ya da sular altında kalmışlardı, sınırın her iki tarafında yarım fersah uzunluğunda bir alanda çoğu yıkılmıştı.</p>
</body>
</html>
