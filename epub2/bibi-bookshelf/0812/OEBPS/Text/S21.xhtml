<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h3>KEŞİF</h3>

  <p>Summy Skim'in değiştirilemez kaderinde, Ben Raddle'ı Klondike'a kadar takip ettikten sonra Kuzey Amerika'nın en kuzey bölgelerine kadar gitmek de yazılıydı. Bu yeni yolculuğa karşı çıkmak için her türlü bahaneyi ileri sürdü; sert eleştirilerde bulundu. Hiçbir şey mühendisin projesini değiştiremedi ve Dawson-City'de onu beklemektense -zaten Summy Skim buna sabredemezdi- ya da Montreal yoluna koyulmaktansa -Summy Skim böyle bir karar veremezdi- Golden Mount'a yapılacak keşifte kuzenini izleyecekti,</p>

  <p>“Bir kez boyun eğmek,” diye kendi kendine tekrarlıyordu, “bir kez daha boyun eğebilecek hale gelmek demektir, kim bilir bir üçüncü kez boyun eğmek gerekip gerekmeyeceğini!... Bunun için sadece kendime kızabilirim!... Ah! Green Valley!... Green Valley, ne kadar da uzaktasın, birkaç hafta içinde daha da uzak olacaksın!</p>

  <p>Şunu belirtmek gerekir ki, havaların erken bir tarihte düzelmesi sayesinde, İzci Mayıs ayının ilk günlerinde Dawson-City'ye geri dönmüştü. Chilkoot'tan geçmek, gölleri ve Lewis Nehri'ni tekneyle aşmak daha erken ve daha rahat şartlar altında mümkün olmuştu. Önceden verilen karara uygun olarak Bill Stell, iki kuzeni, Vancouver'a giden buharlıya binecekleri Skagway'e götürmek için hazırlanmıştı.</p>

  <p>Bill Stell, Ben Raddle'ın projelerini öğrenince hiç şaşırmadı. Klondike'a bir kez ayağını basanın buraya takılıp kalacağını biliyordu ve her ne kadar mühendis henüz o durumda olmasa da, Montreal'e gitmek için valizini toplamaya da hazır değildi.</p>

  <p>“Demek öyle...” dedi İzci Summy Skim'e.</p>

  <p>“Evet... aynen öyle, sevgili Bili!”</p>

  <p>İzci'nin alabildiği tek cevap buydu.</p>

  <p>Fakat Summy Skim, Bill Stell'in de bu yeni yolculuğa katılmayı kabul etmesine memnun oldu.</p>

  <p>Ben Raddle bu yolculuğun amacını çok güvendiği İzci'den saklamamaya karar vermişti, ki bu iyi bir fikirdi. Başkalarından, hatta Doktor Pilcox'tan sakladığı Jacques Laurier'nin sınırıı, Bill Stell ile paylaştı.</p>

  <p>Adam önce Golden Mount'un varlığına inanmadı. Bu efsaneyi biliyordu ve inandırıcı bulmuyordu. Fakat Ben Raddle ona, Jacques Laurier'den aldığı bilgileri aktarınca ve Altın Volkanı'nın tam yerini gösteren haritayı verince İzci dikkat kesildi; mühendis bundan o kadar emindi ki, sonunda o da inanmaya başladı.</p>

  <p>“Ee, madem ki orada sayısız zenginlikler var, niçin siz de kendi payınızı almayasınız?...” dedi Ben Raddle.</p>

  <p>“Golden Mount'a sizinle gelmemi mi istiyorsunuz?...” diye karşılık verdi Bill Stell.</p>

  <p>“Birlikte gelmekten çok, kuzeye daha önce de gittiğiniz için, rehberlik etmenizi istiyorum. Bu iş için gerekli malzemeniz, arabalarınız ve koşum hayvanlarınız da var... Eğer başarı elde edemezsek, hizmetlerinizin karşılığını fazlasıyla öderim. Eğer başarılı olursak, niçin siz de bu volkanik para kasasından yararlanmayasınız?”</p>

  <p>İzci her ne kadar bilge biri olsa da heyecanlanmıştı. Karşısına hiç böyle bir fırsat çıkmamıştı, tabii Fransız'ın sırrının gerçek olduğu kabul edilirse.</p>

  <p>Gözünü korkutabilecek tek şey, yolculuğun uzunluğuydu. En iyi güzergâhın, daha önce gittiği Fort Macpherson üzerinden geçen yol olduğuna karar verdikten sonra, katedilecek mesafenin iki yüz yirmi fersahtan aşağı olmadığını söyledi.</p>

  <p>“Tamam, aşağı yukarı Skagway ile Dawson-City arasındaki mesafe kadar,” diye karşılık verdi mühendis, “o yolu aşmakta hiç güçlük çekmemiştiniz...”</p>

  <p>“Şüphesiz öyle Bay Raddle, eklemem gerekir ki Dawson-City ile Fort Macpherson arası arazi pek güçlük çıkartmaz. Fakat oradan sonra Mackenzie'nin ağzına varmak için...”</p>

  <p>“En fazla yüz fersah var,” dedi Ben Raddle.</p>

  <p>“Toplamda, üç yüz elli...” dedi Bill Stell.</p>

  <p>Beş altı haftada aşarız,” diye hesapladı mühendis; kıştan evvel de Dawson-City'ye geri dönmüş oluruz.”</p>

  <p>Evet, bu yüksek enlemlerde çok sık rastlanan sert hava koşullarıyla karşılaşmadıkları takdirde bu mümkündü.</p>

  <p>Efendisi Bill Stell'i tekrar gördüğüne çok memnun olan Neluto ile Lorique de Ben Raddle'ın ısrarlarına katıldılar. Summy Skim'de aynı isteği tekrarladı, üstelik çok ikna ediciydi. Yolculuğa karar verildiğine göre, İzci'nin katılması işlerine çok yarayacaktı ve başarma şanslarını yükseltecekti.</p>

  <p>Bu keşif gezisi Neluto'nun hoşuna gidiyordu.</p>

  <p>O zaman kadar neredeyse hiç kimsenin gitmediği bu topraklarda o ve Summy Skim nasıl da güzel * avlanacaklardı!</p>

  <p>“Geriye kim için avlanacağımızı bilmek kalıyor...” dedi Summy Skim.</p>

  <p>Tabii ki kendimiz için...” diye cevap verdi Neluto, bu cevaba biraz şaşırmıştı.</p>

  <p>“Umalım da av biz olmayalım, çünkü oralar pek de tekin yerler olmayabilir ve etrafta türlü türlü haydut kol geziyordur!”</p>

  <p>Gerçekten yaz boyunca kuzey bölgelerde, hiç de iyi niyetli olmayan Kızılderililer dolaşırdı. Hudson Körfezi Şirketi'nin görevlileri sık sık onların saldırılarına karşı kendilerini savunmak zorunda kalırdı.</p>

  <p>Hazırlıklar kısa süre içinde tamamlandı. İzci ile adamları, arabaları, taşınabilir tekneleri, çadırları, köpeklere tercih edilen katırları -çünkü bu yemyeşil çayırlarda onlar için yem sorunu yoktu- ve diğer bütün malzemeleri ile birlikte güneye gittikleri gibi kuzeye de gitmeye hazırdılar. Av ve balıkçılıkla elde edecekleri yiyecekleri bir kenara bırakırsak erzak olarak, aylarca yetecek kadar konserve et ve sebze, çay, kahve, un, şeker, su, içki edinmek kolay olmuştu. Dawson City ile Vancouver ya da Skagway arasında yeniden ulaşım sağlanır sağlanmaz Klondike altın yataklarına hizmet götüren şirketler bu kente erzak getirmişlerdi. Cephane eksiklikleri de yoktu, karabinaları kullanmak gerektiğinde kullanabileceklerdi.</p>

  <p>İzci'nin yönetimindeki kafilede, iki kuzen, ustabaşı Lorique, arabası ve atıyla Neluto, 129'da çalışmış olan altı Kanadalı ve Bill Stell'in hizmetindeki dokuz Kanadalı vardı: Golden Mount'ta altın çıkarmak keşfi için yirmi kişi yeterli olacaktı. Jacques Laurier'nin verdiği bilgilere göre, yapacaktan iş volkanın kraterindeki külçeleri toplamaktan ibaretti.</p>

  <p>Bu yolculuğa büyük bir özenle hazırlanıldı; amacı sadece Ben Raddle, Summy Skim, İzci ve Lorique biliyordu; yola çıkış tarihi 6 Mayıs olarak kararlaştırıldı.</p>

  <p>Yeni keşif gezisi için Dawson-City'den çıktıktan sonra, Ben Raddle'ın Forty Miles Creek madenlerinin durumunu son bir kez görmek istemesi hiç de şaşırtıcı değildi. Onun emriyle ustabaşı ve Neluto, kuzeye doğru akan yeni derenin kaynağına gittiler.</p>

  <p>Durumda bir değişiklik yoktu. 129, 127 ve sınır boyunca uzanan diğer madenler tümüyle suyun altında kalmışlardı. Yeni dere, deprem sırasında açılan yatağında düzenli bir biçimde akmaya devam ediyordu. Yatağını değiştirmek o kadar zor, o kadar masraflı olacaktı ki göze almaya değmezdi ve kimse bunu yapmayı düşünmüyordu. Böylece Lorique, bu madenleri işletmenin imkânsız olduğunu kabul ederek geri döndü.</p>

  <p>Hazırlıklar 5 Mayıs günü öğleden sonra tamamlandı. Bu son veda akşamında, Summy Skim ve Ben Raddle, başrahibe ile diğer iki rahibeye veda etmek için hastaneye gittiler. Rahibe Marthe ve Rahibe Madeleine, Jacques Laurier ve Harry Brown'u sefalete sürükleyerek ölümlerine neden olan o topraklarda vatandaşlarının maceraya atılmasından çok endişeleniyorlardı.</p>

  <p>Ben Raddle, elinden geldiği kadar rahibelerin içini rahatlattı, Summy Skim de kuzeni kadar kendinden emin gözükmeye çalıştı. Zaten yaz sonundan önce küçük kafile Dawson-City'ye iyi durumda geri dönecekti, sadece altınların ağırlığından ezilmiş olabilirdi!</p>

  <p>Doktor Pilcox şunları söyledi:</p>

  <p>“Ben... sizi kuzeye giderken görmekten çok memnunum. Eğer güneye yollansaydmız, Montreal'e geri dönüyor olurdunuz ve sizi bir daha Klondike'ta göremezdik. En azından buraya geri döneceksiniz, biz de sizi karşılayacağız...”</p>

  <p>“Tanrı'nın dediği olur!” diye mırıldandı Rahibe Madeleine.</p>

  <p>“Sizi sağ salim götürsün ve getirsin!” dedi Rahibe Marthe.</p>

  <p>“Öyle olsun!” dedi başrahibe.</p>

  <p>Ertesi gün sabahın beşinde kafile, Klondike River'ın sağ kıyısındaki yukarı mahalleden geçerek Dawson-City'den çıktı ve kuzeydoğuya yöneldi.</p>

  <p>Hava tam istedikleri gibiydi, gökyüzü açıktı, rüzgâr hafifti, sıcaklık on iki dereceydi. Kar büyük ölçüde erimiş, yeşermiş toprağın üzerinde birkaç parlak leke olarak kalmıştı.</p>

  <p>Güzergâh dikkatle çizilmişti. Ben Raddle, Lorique ve İzci, Jacques Laurier'nin krokisindeki bilgileri haritaya büyük bir özenle aktarmışlardı. Zaten hatırlanacağı gibi, İzci daha önce de Dawson-</p>

  <p>City'den Fort Macpherson'a gitmişti ve aradaki iki yüz yirmi beş fersahlık mesafe için hafızasına güvenilebilirdi.</p>

  <p>Burası, önce Yukon'un ve Klondike River'ın kolları tarafından, kutup dairesini geçtikten sonra ise Mackenzie'ye dökülmeden önce Kayalık Dağlar'ın eteklerini dolanan Peel River'ın kolları tarafından sulanan oldukça düz bir bölgeydi.</p>

  <p>Demek ki yolculuğun Dawson-City ile Macpherson arasındaki bölümünde büyük bir güçlükle karşılaşmayacaklardı. Son karların da erimesinden sonra derelerin seviyeleri alçalacak, böylece sığ yerlerden karşıya geçmek daha da kolay olacaktı ve istedikleri zaman da su elde edebileceklerdi. Fort Macpherson'a yüz fersah kala Peel River a vanr varmaz, yolculuğun kalan yarısının nasıl yapılacağına karar vereceklerdi.</p>

  <p>Neden saklayalım ki? Bu işe inanmayan ve inanmamaya da devam edecek olan Summy Skim dışında hepsi büyük umutlarla yola çıkmışlardı. Umut etmek çok insanca bir duygu değil miydi?... Ben Raddle, Lorique, Neluto, Golden Mount'un varlığına hiçbir zaman inanmamış olan Bill Stell bile, Jacques Laurier'nin vermiş olduğu kesin bilgilere güveniyordu. İzci, şu ünlü volkanı görmek için, açgözlülükten değil meraktan yanıp tutuşuyordu ve oraya varmak için de her şeyi yapabilirdi.</p>

  <p>Dawson-City'den çıktıktan sonra Neluto'nun kullandığı ve iki kuzenin bindiği araba hızla ilerlemeye başladı. Fakat daha sonra yavaşlamak zorunda kaldı, çünkü çok fazla yüklenmiş olan kızaklar tarafından takip edilemiyordu. Buna rağmen ne hayvanları, ne de adamları fazla yormadan ilk etabı aştılar. Bu geniş ovada hiçbir engel ile karşılaşmadılar, güneybatıdan esen rüzgâr ilerlemelerine engel olmuyordu. Hatta katırları rahatlatmak için İzci ve arkadaşları sık sık kafileye yürüyerek eşlik ettiler. Bu sırada Ben Raddle, Lorique ve İzci kafalarını meşgul eden konu üzerinde konuşuyorlardı. Summy Skim ve Neluto hiçbirini ıskalamadan pek çok ördek ve dağtavuğu vurdular. Böylece öğle ve akşam molalarında yenilen yemeklerden konserve tasarruf etmiş oldular. Bu enlemde ve yılın bu döneminde geç gelen gece çökmeden önce kamp kuruluyordu.</p>

  <p>Kuzeydoğu yönünde ilerledikçe kafile, Porcupine'ın suladığı topraklardan uzaklaşıyordu. Nehir, kuzeye doğru geniş bir yay çiziyor ve Fort Yukon yakınlarında büyük ırmağa kavuşuyordu. Bu yüzden Ben Raddle ve arkadaşlarının, Hunter çetesiyle karşılaşmaktan korkmasına gerek yoktu, çünkü çete, Porcupine'ı çok aşağı kısmından geçerek aşmıştı.. Zaten Teksaslıların, Kuzey Buz Denizi yakınlarındaki topraklara doğru Kızılderili Krasak rehberliğinde yola çıktığından haberleri yoktu. Forty Miles Creek felaketinden sonra söylentilere göre Hunter ve adamları ölenler arasındaydı. Fakat Circle-City olayından beri, polisle çatışarak hapse mahkûm oldukları için depremden sağ salim kurtuldukları biliniyordu. Ne var ki Summy Skim ile Ben Raddle mahkûmiyetin bittiğini ve adamların hapisten çıktığını bilmiyordu, zaten 127'nin eski sahiplerini akıllarına bile getirmiyorlardı.</p>

  <p>Dawson-City'den yola çıktıktan yirmi üç gün sonra 29 Mayıs'ta kafile, altmışaltına paralelin biraz ötesinden kutup dairesini aştı. Yolculuğun yaklaşık yüz yirmi beş fersahlık bu ilk bölümünde önemli bir olay olmamıştı. Hudson Körfezi Şirketi'nin adamları tarafından batıya sürülen Kızılderili çeteleriyle bile karşılaşmadılar.</p>

  <p>Hava genellikle güzeldi, sağlıkları da yerindeydi. Bu güçlü, yorgunluğa dayanıklı adamlar yılın bu döneminde, bu oldukça yüksek enlemlerde, bu şartlar altında gerçekleştirilen bir yolculukta herhangi bir güçlük çekmezdi. Bu yemyeşil çayırların ortasında koşum hayvanları kolaylıkla yiyecek bulabiliyorlardı. Geceleri berrak bir dere kıyısında, kuzeydoğu yönünde göz alabildiğine uzanan kayın, kavak ya da çam ormanlarının kenarında, kamp kuruluyordu.</p>

  <p>Bölgenin görünümü gitgide değişiyordu. Güney ufkunda Kayalık Dağlar belirmişti. Kuzey</p>

  <p>Amerika'nın bu bölümünde başlayan sıradağlar daha sonra neredeyse bütün Amerika kıtası boyunca uzanıyordu.</p>

  <p>Porcupine'ın kollarından biri buradan doğuyordu; İzci'nin bu dereyi izlemesi gereksizdi, aksi takdirde batıya doğru fazla uzaklaşmış olacaklardı. Arazi kimi zaman yakındaki dağlar, kimi zaman da nehirler ve çaylar yüzünden engebeli hale geliyordu. Bu yüzden İzci dağların geçitlerinde yol almaya başladı, Kuzey Dominion bu kesiminde dağ sırası henüz yüksek değildi. Böylece Fort Macpherson'un eteklerinden geçen Pell River'a varacaklardı.</p>

  <p>Kutup dairesinin sınırında, Bill Stell ve arkadaşları, neredeyse sıradağların başladığı yerde bulunan kaleden yüz fersah ötedeydiler. İlerlemek zorlaşmıştı ve Neluto'nun gösterdiği büyük dikkat olmasaydı, arabanın dingili ya da tekerlekleri çoktan kırılırdı. Yol doğru dürüst açılmadığı, Hudson Körfezi Şirketi'nin arabaları yolu düzleştirmiş olmadığı için öyle bir kaza olabilirdi, Bill Stell ne yapılması gerektiğini biliyordu.</p>

  <p>“Fakat yirmi yıl önce yol bana o kadar da kötü gözükmemişti...” dedi Bill Stell, kafile dar bir patikadan ilerlerken.</p>

  <p>“O zamandan beri fazla değişmiş olamaz,” dedi Summy Skim.</p>

  <p>“Belki de geçen kış sert geçtiği için böyledir...” dedi Mühendis.</p>

  <p>“Ben de öyle düşünüyorum Bay Ben,” diye cevap verdi İzci, “soğuklar o kadar şiddetliydi ki, buzlar toprağı oymuş.”</p>

  <p>“Hatta çığ inebilir, dikkat etmek gerek,” dedi Lorique, “boğazın yamaçlarından kaya parçaları da kopup düşebilir.”</p>

  <p>Gerçekten de iki üç kez öyle oldu. Suyun ya da rüzgârın aşındırmasıyla dengelerini kaybeden dev kuvars ve granit parçaları, bayırdaki çıkıntılara çarpıp sıçrayarak yuvarlanıyor, önlerine çıkan ağaçları kırarak, ezerek, düşüyorlardı. Arabalardan biri, arabayı çeken hayvanla birlikte bu ağır kütlelerin altında kalıyordu neredeyse.</p>

  <p>İki gün boyunca etaplar oldukça zordu, her zamanki kadar yol alınamadı. Bu nedenle meydana gelen gecikmelere Ben Raddle ve Lorique sövüp sayıyor, Summy Skim ise bir filozofun serinkanlılığını gösteriyordu.</p>

  <p>“Golden Mount -eğer varsa- on beş gün sonra da sekiz gün sonra da hep yerinde olacaktır, zaten Fort Macpherson'da mola vereceğimizi umuyorum. Bu kadar hızlı bir yolculuktan sonra, iyi bir han yatağında uyumayı hak ettik...”</p>

  <p>“Tabii Fort Macpherson'da han varsa!” diye cevap verdi Ben Raddle, üç haftadır açık havada kamp kuruyor olmaktan henüz şikâyetçi değildi. “Han var mı?” diye sordu Lorique İzciye.</p>

  <p>“Hayır,” diye cevap verdi Bill Stell. “Fort Macpherson, şirketin adaları için sadece bir konaklama yeridir, Kızılderililere karşı tahkim edilmiş bir karakoldur ama odaları vardır.”</p>

  <p>“Eh madem ki odaları var,” diye karşılık verdi Summy Skim, “yatakları da vardır ve iki üç gece bacaklarımı uzatıp yatmaktan hiç de şikâyetçi olmam...”</p>

  <p>“Önce bir oraya varalım da,” diye cevap verdi Ben Raddle, “gereksiz molalarla geç kalmayalım.”</p>

  <p>Kafile, dar geçitlerdeki dönemeçlerin ve engellerin izin verdiği kadar hızlı ilerliyordu. Peel River Vadisi'nin kenarındaki sıradağların ötesinde daha hızlanacaklardı.</p>

  <p>Oraya varmadan önce, İzci kötü bir karşılaşmadan paçasını sıyırmak zorunda kaldı, ama Summy Skim bu olayı belki de başka türlü değerlendirdi.</p>

  <p>İzci, geçidin çıkışında, Peel River'ın kıyısında, sol yakada kümelenmiş büyük çamların altında bir mola vermişti.</p>

  <p>Her şeyden önce, Fort Macpherson'a kadar nehirden aşağı inmek için bir sal yapıp yapmama kararı almaları gerekiyordu. Fakat Bill Stell bu suların salla ilerlemeye elverişli olmadığını fark etti. Buzların erimesinden geriye kalan buz parçaları vardı. Personeli ve malzemeleri taşıyacak bir sal yapmak zaman alacaktı, yüzen buzlar arasında ilerlemek de zor olacaktı. Dolayısıyla, kıyılan pek engebeli olmayan Peel River boyunca aşmaları gereken otuz fersahı karadan gideceklerdi.</p>

  <p>“Bu buzullardan yararlanarak sağ yakaya geçebiliriz ve Fort Macpherson sağ yakada olduğuna göre bu da epeyce işe yarar,” dedi Bill Stell, Ben Raddle'a.</p>

  <p>Sorun böyle çözüldükten sonra çadır kuruldu ve akşam molası için hazırlanıldı, öğleden beri sabırsızlıkla bunu bekliyorlardı.</p>

  <p>Fakat herkes ağaçların altına ancak yerleşmişti ki, suyun biraz aşağı tarafına inmiş olan Lorique koşarak geri döndü ve sesinin işitilebileceği uzaklığa gelir gelmez bağırmaya başladı:</p>

  <p>“Dikkat!... Tehlike!...”</p>

  <p>İşi avcılık olan Summy Skim hemen ayağa fırladı ve ateşlenmeye hazır durumdaki karabinasını aldı.</p>

  <p>“Kızılderililer mi?” diye haykırdı.</p>

  <p>“Hayır,” diye cevap verdi ustabaşı, “ayılar...”</p>

  <p>“Farketmez, aynı şey sayılır!” diye karşılık verdi Bill Stell.</p>

  <p>Bir anda hepsi birlikte ormanın kıyısına vardılar, bu arada katırlar ürkmüş, soluyorlar Stop<a href="../Text/DiPNOTLAR.xhtml#a9" id="k9"><sup>[→]</sup></a> ise şiddetle havlıyordu.</p>

  <p>Gerçekten üç ayı sol kıyıyı tırmanarak kamp yerinin sınırına kadar gelmişlerdi. Orada durdular ve arka ayaklarının üzerinde doğruldular. Bu hayvanlar iri gövdeli, müthiş görünümlü, Kayalık Dağlar'da dolanan korkunç bozayı türüne aittiler.</p>

  <p>Aç oldukları için mi buraya kadar gelmişlerdi? Kafileye saldırmaya mı hazırlanıyorlardı? Bu mümkündü, çünkü koşum hayvanlarını korkudan deliye çeviren dehşet verici sesler çıkartıyorlardı.</p>

  <p>Bu arada Summy Skim ve Neluto ileriye atılmışlardı. İki el ateş edildiği duyuldu, sonra ayılardan biri yere yıkıldı. Göğsünden ve başından vurulan ayı, bir daha kalkmamak üzere yere düşmüştü.</p>

  <p>Başka bir saldırı ile karşılaşmadılar. Diğer iki ayı hemen kaçtılar ve her ne kadar birkaç el ateş edilerek uğurlanmış olsalar da, sol kıyıdan hızla kaçtıklarından vurulmadılar. Fakat bu saldırgan hayvanların geri dönmesi ihtimaline karşı, bir kişinin bütün gece nöbet tutmasına karar verildi.</p>

  <p>Vurulan hayvan muhteşemdi. Çok lezzetli olan eti sayesinde yiyecek stokları arttı. Müthiş kürkünü yüzme işini ise Neluto üstlendi.</p>

  <p>“Kışın onun artık ihtiyacı olmadığına göre, kürkü ziyan olmasın. Böyle bir ropdöşambrla Klondike'ta eksi altmış derecede bile insan ısınabilir!” dedi Summy Skim.</p>
</body>
</html>
