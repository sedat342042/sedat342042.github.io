<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h3>DAWSON-CİTY'DE</h3>

  <p>^Barakalar, ahşap evler, çadırlardan oluşan bir yerleşim, bir tür kamp yeri, bir bataklığın üzerine kurulmuş, sürekli olarak, suları yükselen Yukon'un ve Klondike River'ın tehdidi altında, düzensiz olduğu kadar da çamurlu yollar, her adımda su birikintileri, bir kent değil de, gece gündüz havlamaları duyulan binlerce köpeğin yaşaması için yapılmış dev bir kulübe sanki. İşte sizin Dawson-City sandığınız yer, Bay Skim! Fakat kenti silip süpüren yangınlar yüzünden bir uçtan öbür uca tamamen değişti. Katolik ve Protestan kiliseleri, bankaları ve otelleri var, yakında kendi Mascott Theatre'ı ve iki bin iki yüz Dawson'luyu alacak operası da olacak, vesaire, ve siz bu vesaire<sup>7</sup>nin ne anlama geldiğini düşünmüyorsunuz bile!”</p>

  <p>Kırklarında, güçlü, hareketli, açıkgöz, sağlıklı, hiçbir hastalığın etkileyemediği, inanılmaz bir bünyeye sahip bir İngiliz-Kanadalı olan Doktor</p>

  <p>Pilcox böyle konuşuyordu. En az Summy Skim kadar bağışıklığı olduğu altın hummasını saymazsak, bütün salgın hastalıkların sanki randevulaştıkları yer gibi gözüken, onun mesleği için biçilmiş kaftan olan bu kente yerleşmek için bir yıl önce gelmişti.</p>

  <p>Doktor Pilcox hekimliğin dışında cerrah, eczacı ve dişçiydi. Onun hem becerikli, hem de özverili olduğunu bilen hastaları, Davvson-City'nin anacaddelerinden Front Street'teki konforlu evine akın ediyorlardı.</p>

  <p>Şunu da söylemek gerekir ki, Doktor Pilcox, başrahibesinin iki Misericorde rahibesi beklediği hastanenin de başhekimiydi.</p>

  <p>Bill Stell, Kanada Ordusu'nda keşif eri olarak görevli olduğu dönemlerden bu yana Doktor Pilcox'u tanıyordu. Skagway'den Klondike'a getirdiği ailelere hep onu tavsiye etmişti. Böylece, Ben Raddle ile Summy Skim'i, toplum içinde çok iyi bir yeri olan ve çalışkanlığı kadar iyilikseverliği de bilinen bu kişiyle tanıştırması gayet normaldi. Buralarda olan biteni doktordan daha iyi kim bilebilirdi ki? iyi bir öğüt, iyi bir muayene ya da iyi bir ilaç vermek için en uygun kişiydi. Zaten kentin bu korkutucu hareketliliği içinde, yeni bir keşif yapıldığı zaman, mesleğine sadık kalarak her zaman soğukkanlılığını korumuştu ve kendi hesabına maden işletmeyi hiç düşünmemişti.</p>

  <p>Nitekim Doktor Pilcox kentiyle o kadar çok gurur duyuyordu ki, Summy Skim'in ilk ziyaretinde bunu saklamadı hiç:</p>

  <p>“Evet,” diyordu, “daha şimdiden, Dominion yönetiminin verdiği Klondike'ın başkenti olma unvanına layık.”</p>

  <p>“Fakat bence henüz doğru dürüst inşa edilmemiş doktor,” diye dikkatini çekti Summy Skim.</p>

  <p>“Eğer inşası tamamlanmamışsa, her geçen gün nüfusu arttığına göre kısa sürede tamamlanacaktır...”</p>

  <p>“Bugünkü nüfusu ne kadar?...” diye sordu Summy Skim.</p>

  <p>“Yirmi binden fazla bayım...”</p>

  <p>“Belki de gelenler sadece buradan geçiyorlardı...”</p>

  <p>“Kusura bakmayın ama, aileleriyle birlikte yerleşmiş olanlar burayı terk etmeyi benden daha fazla düşünmüyorlar...”</p>

  <p>“Yine de,” dedi doktoru daha fazla konuşturmaktan keyif alan Summy Skim, “genellikle bir başkenti belirleyen özellikleri Dawson-City'de göremiyorum...”</p>

  <p>“Nasıl,” diye haykırdı Doktor Pilcox iç çekerek, ki bu da onu daha da şişman gösteriyordu, “fakat burası Yukon topraklarından sorumlu olan Binbaşı James Walsh'ın ve İngiliz Kolombiyası ve Dominion'un büyük kentlerinde bulamayacağınız bir memurlar hiyerarşisinin ikametgâhıdır!...”</p>

  <p>“Kim onlar doktor?...”</p>

  <p>“Bir yüce divan yargıcı olan Bay Mac Guire, bir altın komiseri olan Bay Th. Faucett, bir Kraliyet Toprakları komiseri olan Bay Wade, Amerika Birleşik Devletlerinin bir konsolosu, Fransa'nın bir konsolosluk görevlisi...”</p>

  <p>“Gerçekten de,” diye cevap verdi Summy Skim, “bunlar yönetimden önemli insanlar... Fakat ya ticaret...”</p>

  <p>“Daha şimdiden iki bankamız var,” diye cevap verdi doktor, “Bay H.T. Wills'in yönettiği Toronto bankası The Canadian Bank of Commerce ve The Bank of British North America...” “Ya kiliseler?...”</p>

  <p>“Dawson-City'nin üç kilisesi var, Bay Skim, Cizvit papazı Judge'ın ve keşiş Desmarais'nin hizmet ettiği bir Katolik kilisesi, bir Protestan kilisesi ve bir Anglikan kilisesi...”</p>

  <p>“Mükemmel, doktor, halkın takdisi tamam, ama kamu güvenliği açısından...”</p>

  <p>“Bay Skim, peki şuna ne diyeceksiniz: Atlı polislerin başında, Fransız asıllı bir Kanadalı olan Yüzbaşı Stearns var; postanın yönetiminde ise Yüzbaşı Harper, ikisinin de emrinde yaklaşık altmış kişi çalışıyor...”</p>

  <p>“Ben diyorum ki, doktor,” diye cevap verdi Summy Skim, “Dawson-City'nin nüfusu sürekli arttığına göre, bu polis mangası belki de yetersiz...”</p>

  <p>“Eh öyleyse o da ihtiyaçlara göre artar o zaman. Dominion yönetimi, Klondike'ın başkentinin sakinlerinin güvenliği için hiçbir şeyi esirgemez!”</p>

  <p>Doktorun “Klondike'ın başkenti!” deyişini duymalıydınız.</p>

  <p>Summy Skim devam etti:</p>

  <p>“Ne de olsa, bölgedeki altın yatakları tükendiği zaman, Dawson-City yok olmaya mahkûm gözüküyor...”</p>

  <p>“Tükenmek mi!.. Klondike'taki yataklar mı!” diye haykırdı Doktor Pilcox. “Fakat onlar tükenmez, Bay Skim!... Akarsular boyunca her gün yeni maden ocakları bulunuyor!... Her gün yenileri işletilmeye başlanıyor! Dünya üzerinde uzun süre ayakta kalması en garantide olan kent Klondike'tır!”</p>

  <p>Summy Skim bu gereksiz tartışmaya devam etmek istemedi. Dawson-City ister iki yıl, ister iki milyon yıl yaşasın, burada sadece on beş gün geçireceğine göre onun için hiç fark etmezdi!</p>

  <p>Yine de, doktorun dediğine göre toprak ne kadar tükenmez olursa olsun, bir gün mutlaka tükenecekti ve kentin, var olması için hiçbir neden kalmadıktan sonra da bu tükenişin üstesinden gelmesi gerekiyordu; kutup dairesi sınırında, yaşamak için bu kadar kötü şartlarda, bunun gerçekleşmesi neredeyse imkânsızdı. Fakat doktor Dawson-City'nin Dominion'un herhangi bir kentinden, Quebec, Ottawa ya da Montreal'den daha uzun ömürlü olacağını vadettigine göre, bunun tersini söylemek mümkün değildi. Summy Skim ve Ben Raddle için önemli olan Dawson-City'nin bir otelinin olmasıydı.</p>

  <p>En azından üç tane vardı, Yukon Hotel, Klondike Hotel, Northern Hotel. İki kuzende bu sonuncusunda bir oda tutabildiler.</p>

  <p>Madenciler Dawson-City'ye akın ettikleri sürece, otel sahipleri servetlerine servet katıyorlardı. Odanın günlüğü yedi dolardı; her yemek için üç dolar ödeniyordu; servis için günlük bir dolar; sakal traşı için bir dolar ve saç kesimi için de bir buçuk dolar.</p>

  <p>“Neyse ki,” dedi Summy Skim, “traş olma alışkanlığımız yok... Saçlara gelince, kestirmek için Montreal'a geri dönmeyi bekleriz!”</p>

  <p>Yukarıdaki fiyatlara bakarak, Klondike'ın başkentinde her şeyin fahiş fiyatta olmasına şaşmamak gerekti. Burada iyi bir tesadüfle hızla zengin olmayanın kısa sürede iflas etmesi ise kaçımlmazdı. Dawson-City'nin resmi fiyat listelerinden alman fiyatlara bakarak buna karar verilebilir: Şekerin kilosu bir buçuk iki frank; tuzlu domuz yağı bir frank yirmi beş; konserve etin kutusu iki frank; bir bardak süt iki frank elli; mısır ve yulaf unu bir frank yirmi beş; pirinç, fasulye, elma bir frank yirmi beş; kurutulmuş patates üç frank; soğan üç frank yetmiş beş; beş frank; bir düzine yumurta on iki frank elli; bal üç frank elli; çay ve kahve beş on iki frank arası; tuz bir frank; kara biber beş frank; tütün on iki frank elli; portakalın beş tanesi üç frank ve limonun düzinesi yirmi beş frank; sığır eti altı frank elli, koyun eti beş frank, Kanada rengeyiği beş frank, balık iki frank elli. Sıradan bir banyo için on iki frank elli ve Rus hamamı için ise yüz altmış frank ödeniyordu. Bu nedenle Summy Skim normal banyoyla yetinecekti.</p>

  <p>Bu dönemde Klondike, Yukon'un sağ kıyısında iki kilometre boyunca uzanıyordu. Söz konusu kıyıdan en yakın tepelere kadarki mesafe bin iki yüz metreydi. Yüzölçümü seksen sekiz hektardı. Yukon'a dökülen Klondike River'ın ayırdığı iki mahalleden oluşuyordu. Nehre en yakını Front Street olan, birbirlerini dik açıyla kesen yedi cadde ve beş sokak vardı. Bu sokakların kaldırımları ahşaptı ve uzun kış aylarında yollarda kızaklar gözükmediği zamanlarda, ağır arabalar, ağır yük arabaları, köpek sürülerinin arasından büyük bir gürültüyle gelip geçiyordu.</p>

  <p>Dawson-City'nin etrafında, şalgam, lahana, marul, bayırturbu, yaban havucu yetiştirilen pek çok bostan vardı, fakat nüfusa yeterli değildi ve Dominion'dan, İngiliz Kolombiyası'ndan ya da Birleşik Devletler'den gelen sebzelere bel bağlamak gerekiyordu. Konserve ete gelince, kasap ya da av eti, buzların çözülmesinden sonra Saint-Michel'den Dawson-City'ye kadar (...)'lik bir mesafeyi aşarak Yukon üzerinden soğutmalı gemilerle getiriliyordu. Haziran ayının ilk haftasında Yukon'un aşağı tarafında gemiler gözükürdü ve iskeleler düdükleriyle yankılanırdı.</p>

  <p>Doğal olarak Dawson-City'ye geldikleri gün iki rahibe, Katolik kilisesine bağlı olan hastaneye götürülmüşlerdi. Rahibe Marthe ve Rahibe Madeleine ile ilgilendikleri için Summy Skim, Ben Raddle ve İzci'den teşekkürlerini esirgemeyen başrahibe tarafından özenle karşılanmışlardı.</p>

  <p>Doktor Pilcox'un karşılaması da daha az etkileyici değildi ve gerçekten orada bulunmaları gerekliydi, çünkü hastane personeli yetersizdi.</p>

  <p>Aslında o sert kışın ardından koğuşlar dolup taşıyordu; hastalıkların, soğuğun ve sefaletin o kadar uzaklardan gelmiş olan zavallı insanları ne hale getirdiğini düşünmek bile çok güçtü! O sırada Davvson-City'de skorbüt, ishal, menenjit, tifüs salgını vardı. Ölüm istatistikleri her gün artıyordu ve sokaklardan aralıksız olarak, köpeklerin çektiği cenaze kızakları bu altınlı toprağın derinlerinde kazılmış sıradan mezarlara gömülecek olan talihsizleri taşıyarak geçiyordu.</p>

  <p>Bu üzücü manzaralara karşın Davvson'lular ya da sadece gelip geçmekte olan madenciler kendilerini abartılı zevklere bırakmaktan akmıyorlardı. Kumarhanelerde, gazinolarda, ilk kez altın yataklarına gelenlerle birkaç ay içinde harcayıp bitirdikleri olan kazancı yeniden elde etmek için geri'dönenler birbirlerine karışıyorlardı. Meyhanelere ve lokantalara yığılmış bu kalabalığı görünce, kentte salgınların hüküm sürdüğünü, birkaç yüz kişiyi geçmeyen sağlıklı kumarbazlar ve maceracıların dışında barınağı ve yiyeceği olmayan kadınlar, erkekler ve çocukların kentin kapılarında öldüklerini ve daha ileri gidemediklerini kimse tahmin edemezdi!</p>

  <p>Şiddetli hazlara, sürekli heyecanlara doymayan bu insanlar, Folie-Bergere, Monte-Carlo, Dominion, Eldorado gibi eğlence mekânlarına gidiyorlardı, sabahtan akşama diyemeyiz, çünkü yılın bu döneminde, gündönümüne yakın zamanlarda sabah ya da akşam diye bir şey yoktu. Poker, arttırma, rulet oynanıp dururdu. Bu arada yeşil örtü üzerinde gineler ve kuruşlar değil, külçeler ve altın tozları, bağırışlar, kışkırtmalar, sataşmalar ve hatta silah sesleri arasında ortaya sürülürdü; sonuçta polisin bastırmakta yetersiz kaldığı korkunç sahneler yaşanırdı; Hunter ile Malone gibilerin başrolde olduğu sahnelerdi bunlar!</p>

  <p>Lokantalar da gece boyunca açıktı; her saatte yemek yenebiliyordu; pilicin tanesi yirmi dolara, ananaslar on dolara, bir düzine yumurta on beş dolaraydı; şarabın şişesi yirmi dolara içiliyordu, viski (...) dolardı; üç frank elliye puro tüttürülüyordu. Haftada üç dört kez civar madenlerden madenciler geliyordu ve Bonanza ile kollarındaki çamurlardan süzdükleri her şeyi buradaki kumarhanelerde riske atıyorlardı.</p>

  <p>İnsan doğasının en iğrenç yarılarının sergilendiği bu manzara acıklıydı ve Summy Skim'in Dawson-City'ye geldiğinden beri gözlemlediği kadarı, bu maceracılar âlemine karşı duyduğu tiksintiyi arttırmaktan başka bir işe yaramamıştı.</p>

  <p>Fakat bu dünyayı derinlemesine inceleme şansı olamayacaktı. Klondike'ta kısa süre kalacaklardı, zaten Ben Raddle da zaman kaybedecek bir adam değildi.</p>

  <p>“Her şeyden önce işimiz gelir,” dedi, “madem ki sendika bize 129 numaralı madeni satın almayı teklif etti, önce gidip öğrenelim bir...”</p>

  <p>“Ne zaman istersen,” diye cevap verdi Summy Skim.</p>

  <p>“Forty Miles Creek, Davvson-City'den uzak mı?...” diye sordu Ben Raddle, Bill Stell'e.</p>

  <p>“Oraya hiç gitmedim,” diye cevap verdi İzci. “Fakat haritama göre bu dere Yukon'a Dawson-City'nin kuzeybatısındaki Fort Reliance'tan dökülüyor.”</p>

  <p>“Öyleyse taşıdığı numaraya bakılırsa,” diye dikkatlerini çekti Summy Skim, “Josias Dayı'nın madeninin uzakta olduğunu sanmam.”</p>

  <p>“En fazla otuz fersah mesafede olabilir,” diye cevapladı İzci, “Alaska ile Dominion'u birbirinden ayıran sınır bu mesafede çizili ve 129 da Kanada topraklarında olduğuna göre.”</p>

  <p>“Yarın yola çıkacağız,” diye açıkladı Ben Raddle.</p>

  <p>“Karar verilmiştir,” diye cevap verdi kuzeni, “fakat 129'un değerini kesinleştirmeden önce, bize teklif getiren sendikanın bu teklifinin hâlâ geçerli olup olmadığını öğrenmek daha doğru olmaz mı?” dedi Summy Skim.</p>

  <p>“Öyle olsun,” diye cevap verdi Ben Raddle, “bir saat içinde bu konu kesinleşmiş olur...” “İsterseniz,” diye ekledi Bill Stell, “size Front Street'te bulunan Anglo-American Transportation and Trading Co.'dan Yüzbaşı Healy'nin ofisini gösterebilirim.”</p>

  <p>Bu kararın ardından iki kuzen Northern HoteVden öğleden sonra çıktılar ve İzci'nin yönlendirmesiyle Chicago sendikasının binasına yöneldiler.</p>

  <p>Civarda büyük bir kalabalık vardı. Yukon buharlı gemisi çok sayıda göçmeni yeni getirmişti. Kimileri kendilerine ait olan altın yataklarını işletmek, kimileri kol güçlerini çok yüksek, fiyatlara kiralamak için nehrin farklı kollarına dağılma zamanını beklerken, kentin sokaklarında kaynaşıyorlardı. Front Street, diğer sokaklardan daha kalabalıktı, çünkü başlıca acenteler burada bulunuyordu. İnsan kalabalığına köpeklerin kalabalığı da karışıyordu. Her adımda, pek de evcil olmayan bu hayvanlarla karşılaşılıyordu ve hırlamalar kulakları parçalıyordu.</p>

  <p>“Fakat bu Dawson köpeklerin kenti!” diye tekrarlıyordu Summy Skim, “vali bir çoban köpeği olsa gerek!”</p>

  <p>Yine de çarpışmalar, itiş kakış, paylamalar, küfürler arasında Ben Raddle ve Summy Skim sendikanın bürosuna ulaşana kadar Front Street'te yürümeyi becerdiler ve Northern HoteVde tekrar buluşmak üzere kapıda İzci'den ayrıldılar.</p>

  <p>Müdür yardımcısı Bay William Broll tarafından karşılandılar ve ona ziyaretlerinin amacını anlattılar.</p>

  <p>“Ah! Çok iyi,” diye cevap verdi Bay Broll, “sizler Montreal'den Bay Raddle ve Bay Skim'siniz öyle mi? Sizinle tanıştığıma memnun oldum.”</p>

  <p>“Biz de,” diye cevap verdi Summy Skim.</p>

  <p>“Forty Miles Creek'teki 129 numaralı madenin sahibi Josias Lacoste'un vârislerisiniz değil mi?”</p>

  <p>“Tam olarak öyle,” diye açıkladı Ben Raddle.</p>

  <p>“Bu bitmek tükenmek bilmez yolculuğa çıktığımızdan beri,” diye sordu Summy Skim, “şu madenin yok olduğunu düşünmeye neden olacak bir şey oldu mu acaba?”</p>

  <p>“Hayır baylar,” diye cevap verdi William Broll, “emin olun ki, kadastrocunun çizdiği yerde, iki devlet arasındaki tam olarak belirlenmemiş sınırda...”</p>

  <p>Bu beklenmedik cümle ne anlama geliyordu? Alaska ve Dominion'u ayıran sınırın 129 numaralı madenle ne ilgisi olabilirdi?... Bay Josias Lacoste hayattayken buranın yasal sahibi değil miydi ve söz konusu sınırla ilgili nasıl bir anlaşmazlık çıkarsa çıksın bu mülkiyet aynı yasal yollarla doğal mirasçılarına geçmemiş miydi?..</p>

  <p>“Bayım,” diye tekrar sözüne devam etti Ben Raddle, “Montreal'de bize bildirildiğine göre başkanı Yüzbaşı Healy olan sendikanız Forty Miles Creek'teki 129 numaralı madeni satın almak istiyordu...”</p>

  <p>“Gerçekten de öyle Bay Raddle.”</p>

  <p>“Biz de, aynı mirası paylaşan akrabamla birlikte, madenin değerini öğrenmeye geldik ve sendikanın teklifinin hâlâ geçerli olup olmadığını bilmek istiyoruz...”</p>

  <p>“Evet ve hayır,” diye cevap verdi William Broll.</p>

  <p>“Evet ve hayır mı!” diye haykırdı Summy Skim.</p>

  <p>“Rica ederim bayım, neden hem evet hem hayır, açıklar mısınız...” dedi Ben Raddle.</p>

  <p>“Bu çok basit baylar,” diye cevap verdi müdür yardımcısı. “Madenin konumuna göre evet ya da hayır.”</p>

  <p>Bunun kesinlikle açıklanması gerekiyordu, fakat açıklamayı beklemeden Summy Skim haykırdı:</p>

  <p>“Her ne konumda olursa olsun, Bay Josias Lacoste bu madenin sahibi değil miydi ve maden bize miras kaldığına göre dayımızın adına ve yerine madene biz sahip değil miyiz?..”</p>

  <p>Bu sözlerden destek alan Ben Raddle, Forty Miles Creek'teki 129'un mülkiyetini kanıtlayan belgeleri cüzdanından çıkardı.</p>

  <p>“Baylar,” diye tekrar sözü aldı müdür yardımcısı, “bu tapu kurallara uygun, bundan hiç şüphem yok, fakat tekrar ediyorum, sorun bu değil. Sendikamız size, Bay Josias Lacoste'un madenini satın almakla ilgili teklifi ulaştırdı ve bu teklifin yerine getirilmesiyle ilgili isteğinize, başka türlü cevap veremem...”</p>

  <p>“Fakat cevap vermiyorsunuz,” diye karşılık verdi özellikle de Broll'un biraz kurnaz ve nahoş tavrını fark ederek alevlenmeye başlayan Summy Skim.</p>

  <p>“Sayın müdür yardımcısı,” diye devam etti Ben Raddle, “Bay Josias Lacoste'un madenini satın alma teklifinizi içeren mektubunuz Montreal'e 22 Mart'ta ulaştı... Bugün 7 Haziran, iki aydan fazla zaman geçti ve bu süre içinde, bize kesin bir cevap vermenizi engelleyecek ne olduğunu öğrenmek istiyorum.”</p>

  <p>“Bu madenden sanki yeri tam olarak belirli değilmiş gibi bahsediyorsunuz,” diye ekledi Summy Skim. “Daha önceki yerinde olduğuna inanabilir miyim?...”</p>

  <p>“Kesinlikle baylar,” diye cevap verdi Bay Broll, “fakat Forty Miles Creek üzerinde Britanya'ya ait olan Dominion ile Amerika'ya ait olan Alaska sınırında bir noktada...”</p>

  <p>“Kanada tarafında,” diye karşılık verdi Ben Raddle heyecanla.</p>

  <p>“Eğer iki devletin sınırı iyi belirlenmişse evet,” diye açıkladı müdür yardımcısı; “eğer öyle değilse hayır. Oysa Kanadalı olan sendika sadece Kanada'daki yatakları işletebileceği için, size kesin bir cevap veremiyorum...”</p>

  <p>“Öyleyse,” diye sordu Ben Raddle, “Birleşik Devletler ile Büyük Britanya arasında bir sınır anlaşmazlığı mı var?...”</p>

  <p>“Evet baylar,” diye karşılık verdi Bay Broll. “Sınır olarak yüzkırkbirinci meridyenin seçildiğini sanıyordum...”</p>

  <p>“Gerçekten de seçilmişti baylar ve bu doğruydu; Rusya'nın Alaska'yı Amerika Birleşik Devletleri'ne bıraktığı 1867'den beri, bu meridyenin sınır olacağı konusunda fikir birliği vardı.” “Eh yani,” diye devam etti Summy Skim, “meridyenlerin Yeni Dünya'da bile yer değiştirmediklerini düşünüyorum; şu yüzkırkbirinci meridyen ne doğuya ne de batıya kaymıştır...” “Hayır, fakat olması gereken yerde değil gibi gözüküyor,” diye karşılık verdi Bay William Broll, “çünkü iki aydan beri bu konuda ciddi tartışmalar ortaya çıktı ve bu meridyen biraz batıya taşınmış olabilir.”</p>

  <p>“Birkaç fersah mı?” diye sordu Summy Skim. “Hayır, sadece birkaç yüz metre,” diye açıkladı müdür yardımcısı.</p>

  <p>“Sadece bu kadarcık şey için mi tartışılıyor!” diye haykırdı Summy Skim.</p>

  <p>“Fakat bu konuda haklılar da bayım,” diye karşılık verdi müdür yardımcısı, “Amerikalı olan</p>

  <p>Amerikalıların olmalıdır, Kanadalı olan da Kanadalı kalmalıdır.”</p>

  <p>“Hak talep eden hangi devlet?...” diye sordu Ben Raddle.</p>

  <p>“Amerika,” diye karşılık verdi Bay Broll, “doğuya doğru bir toprak hattı istiyor, Dominion da batıya doğru...”</p>

  <p>“Bu tartışmaların bizimle ne alakası var?...” diye haykırdı Summy Skim.</p>

  <p>“Eğer Amerika kazanırsa,” diye cevap verdi Bay Broll, “Forty Miles Creek madenlerinin bir kısmı Amerikan olur... ”</p>

  <p>“129 da Amerika'ya mı geçer?”</p>

  <p>“Tıpkı dediğiniz gibi,” diye karşılık verdi Bay Broll, “ve bu şartlarda sendika satın alma teklifini geri çeker.”</p>

  <p>Bu kez cevap netti.</p>

  <p>“Fakat en azından,” diye sordu Ben Raddle, “sınır düzeltme işlemlerine başlandı mı?...”</p>

  <p>“Evet baylar, araziniri nirengilenmesi dikkate değer bir titizlikle yürütülüyor...”</p>

  <p>Sonuçta, eğer yüzkırkbirinci boylamda oldukça dar bir toprak parçası söz konusuysa ve eğer iki devlet tarafından ısrarcı talepler yapılıyorsa, üzerinde tartışılan bu toprak altın açısından zengin demekti ve kim bilir belki de, güneyde Elia Dagı'ndan kuzeyde Kuzey Buz Denizi'ne uzanan bu arazi boyunca, federal cumhuriyetin de, Dominion kadar yararlanabileceği zengin bir damarlar geçiyordu!...</p>

  <p>“Sonuç olarak, Bay Broll,” diye sordu Ben Raddle, “eğer 129 numaralı maden sınırın doğusunda kalırsa, sendikanın teklifi geçerli olacak mı?...”</p>

  <p>“Kesinlikle...”</p>

  <p>“Ve eğer tam tersine batıda kalırsa, sizinle iş yapmaktan vaz mı geçmeliyiz?...”</p>

  <p>“Kesinlikle...”</p>

  <p>“Eh öyleyse,” dedi Summy Skim, “biz de başkalarına başvururuz; eğer madenimiz Amerikan toprağı haline gelirse, onu dolar karşılığında satarız!”</p>

  <p>Görüşme Summy Skim'in bu sözüyle bitti ve iki kuzen Northern Hotel'e geri döndüler.</p>

  <p>İzci'yi bularak neler olduğunu haber verdiler.</p>

  <p>İzci, “Ne olursa olsun, baylar, en kısa zamanda Forty Miles Creek'e gitseniz iyi edersiniz...” tavsiyesinde bulundu.</p>

  <p>“Bizim de niyetimiz bu,” dedi Ben Raddle, “ve hemen yarın yola çıkacağız...”</p>

  <p>“Hem zaten,” diye ekledi Summy Skim gülerek, “görünen o ki sınırı düzletme çalışmaları çoktan başlamış; bir sonuca ulaştı mı merak ediyorum. Bir meridyenin yerini değiştirmek biraz zor olsa gerek...”</p>

  <p>“Evet, göreceksiniz,” diye karşılık verdi Bill Stell, “fakat 129'un komşusu olan 127 numaralı madenin sakınılması gereken sahiplerinin olduğunu da göreceksiniz.”</p>

  <p>“Evet... Şu Teksaslı Hunter...” dedi Summy</p>

  <p>Skim.</p>

  <p>“Arkadaşı Malone ve o,” diye devam etti İzci, “kendilerine ait olan şu 127'yi işletiyorlar, fakat onu satmayı hiç düşünmedikleri için, Alaska ya da Dominion topraklarında olmasını umursamıyorlar...”</p>

  <p>“Umarım,” diye ekledi Ben Raddle, o kaba insanlarla hiçbir işimiz olmaz...”</p>

  <p>“Pek de iyi olur,” diye doğruladı İzci.</p>

  <p>“Ya siz Bill, siz ne yapacaksınız?” diye sordu</p>

  <p>Summy Skim.</p>

  <p>“Davvson-City'ye bir başka kafile getirmek üzere Skagway'e geri döneceğim...”</p>

  <p>“Ne Radar zaman burada olmayacaksınız?... “Yaklaşık iki ay boyunca...”</p>

  <p>“Dönüş için size güveniyoruz...”</p>

  <p>“Anlaştık baylar, fakat siz de, eğer kıştan evvel Klondike'ı terk etmek istiyorsanız, vakit kaybetmeyin.”</p>
</body>
</html>
