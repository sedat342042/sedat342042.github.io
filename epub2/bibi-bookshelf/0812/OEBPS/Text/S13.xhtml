<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h3>129 NUMARALI MADEN</h3>

  <p>Forty Miles Creek burada hafifçe doğuya doğru kıvrılıyordu. Yaklaşık dört yüz metrelik dirseğinde direklerle belirlenmiş bir dizi maden bulunuyordu. Bölgenin maden kanununda şu madde geçmekteydi:</p>

  <p>“On dolar karşılığında bir yıl geçerli özel av-balıkçılık-madencilik ruhsatı taşıyan ve on sekiz yaşını doldurmuş her bireyin, nehir kıyısında iki yüz elli ayak uzunluğunda bir maden işletmeye hakkı vardır; su seviyesinin üç ayak üzerinden yatay bir çizgi çekildiğinde paralel kenar biçimli işbu madenin genişliği bir kıyıdan öbür kıyıya kadar bin adımı geçemez.”</p>

  <p>Josias Lacoste'un sahibi olduğu, Forty Miles Creek'in en yukarısında, Klondike topraklarında bulunan 129 numaralı maden de bu yasaya göre düzenlenmişti. Alaska-Kanada sınırına komşuydu, iki tarafındaki direklerden birinde numarası, diğerinde ise veriliş tarihi yazılıydı.</p>

  <p>Bu maden, nehir madeni tanımına giren madenler gibi, nehrin sadece sağ kıyısında yer alıyordu.</p>

  <p>Görüldüğü gibi 129ün batı sınırı, ülke sınırıyla belirleniyordu ve eğer komisyon sınırı doğuya taşımaya karar verirse, 129 artık Dominion topraklarında yer almayacaktı. Bu yüzden yüzkırkbirinci meridyenin yerinin kesin olarak belirlenerek düzeltilmesi işlemi önem taşıyordu. Bu durum büyük ihtimalle sadece Josias Lacosteünkini değil, Klondike'ın sınıra yakın yerlerindeki bütün maden ocaklarını ilgilendiriyordu.</p>

  <p>129 numaralı madenin ötesinde kuzeye doğru, yüksekçe iki tepe arasında iki tarafı kayın ve kavaklarla kaplı yeşil bir çayır uzanıyordu. Forty Miles Creek'in suları da, yükseltilerle çevrili bir vadiden, normal seviyede, fakat oldukça hızlı akıyordu. Pek çok yerde madencilerin evleri, barakalan ya da kulübeleri görünüyordu ve iki üç kilometrelik bir alanda yüzlerce işçi çalışıyordu.</p>

  <p>Sınırın öbür tarafında, Amerika topraklarında da benzer yerleşimler vardı. Sadece vadi yukarıda biraz daha genişliyordu. Nehir madenlerinin dışında, dağlarda da maden ocakları vardı; bu ocakların büyüklüğü bin adımı aşmasa da iki yüz elli ayaktan fazlaydı.</p>

  <p>Ben Raddle'ın ve Summy Skim'in bildiği gibi 129 ile 127, iki ülkenin düzeltilmesi talebinde bulunduğu meridyenin iki tarafında, birbirine komşu idi. 127, burayı bir yıldır işleten ve ikinci mevsimine başlamak üzere olan Teksaslı Hunter'a aitti. İki kuzen artık onu tanıdıklarına göre, komşusu Josias Lacoste'la anlaşmazlığa düştüğünden şüphe etmiyorlardı.</p>

  <p>129'a gelince, Josias Lacoste tarafından kurallara uygun bir biçimde satın alınmıştı. Keşfi açıklanmış, devlet tarafından onaylanmış, gerekli süreler içinde Dominion'un maden komiserliğine yıllık yetmiş beş frank karşılığında kaydettirilmişti. Aynca, kraliyet hakkı olarak çıkartılan altının yüzde onu devlete veriliyordu; madenin verimi konusunda sahtecilik yapılırsa bunun cezası kamulaştırmaydı. Josias Lacoste, güzel mevsimde yetmiş iki saat işletilmeyen madenin kamulaştırılması ile ilgili yasal tuzağa da düşmemişti. Ölümünden beri, vârisleri mirası devralana kadar işler durdurulmuştu.</p>

  <p>Maden, Josias Lacoste tarafından on sekiz ay boyunca işletilmiş ve sonuçta pek gelir sağlanamamıştı. Kuruluş, işçi alımı, taşıma, vb. masraftan Çok fazla olmuştu. Forty Miles Creek'in ani bir taşması sırasında da çalışmaları aksatan büyük hasar olmuştu. Kısacası, ölüm kapıyı çaldığında 129'un masraflarını yeni yeni çıkartıyordu.</p>

  <p>Fakat bilindiği gibi, böyle tesadüfe bağlı işlerde madenciler asla umutlarını yitirmez, her an zengin bir damara rastlamak, birkaç değerli külçe bulmak, bin dört bin frank getirecek bir tepsi çamur elemek hayaliyle yaşarlar...</p>

  <p>Sonuçta, belki de Josias Lacoste elindeki kısıtlı malzemeye rağmen başarılı olabilirdi. Delgi kullanmıyor, ortalama beş altı ayak kalınlığındaki altın damarına, on beş yirmi ayak derinliğinde çukurlar kazıyordu.</p>

  <p>Madenin işletmesiyle ilgili bütün bilgiler, Josias Lacoste'un ustabaşısı tarafından verildi, işlerin durdurulmasından ve personelin işten çıkartılmasından beri, madenin, ister vârisler, ister yeni sahibi tarafından tekrar işletilmeye başlanmasını bekleyerek nöbetçilik yapıyordu.</p>

  <p>Ustabaşının adı Lorique'ti. Kırk yaşlarında, Fransız kökenli bir Kanadalı'ydı. Yukon topraklarına gelmeden önce İngiliz Kolombiyası ve Kaliforniya'da yıllarca çalıştığı altın yataklarında çok deneyim kazanmıştı. Hiç kimse 129'un son durumu, elde edilen ve edilecek kazanç, madenin gerçek değeri hakkında Ben Raddle'a bu kadar kesin bilgiler veremezdi.</p>

  <p>Lorique öncelikle, görünen o ki uzun süre Forty Miles Creek'te kalacak olan Ben Raddle ve Summy Skim'in yerleşmeleriyle ilgilendi. Kamp çadırının yerine, Josias Lacoste'un kendisi ve ustabaşısı için yaptırdığı evde, mütevazı fakat en azından temiz bir odayı tercih ettiler. Vadinin girişinde, kavak ve kayın ağaçlarının ortasında inşa edilmiş ev, havaların iyi gittiği yılın bu mevsimi için yeterli bir barınak sağlıyordu. Zaten kış aylarında, yani yedi sekiz ay boyunca kapalıydı. Çalışanlara izin verildiğinde, Josias Lacoste ile Lorique Dawson-City'ye geri dönüyorlar ve çalışmalara yeniden başlanabilecek zamanı orada bekliyorlardı.</p>

  <p>Şimdi ise, madencilerin ve işçilerin gece gündüz durmadan çalıştıkları bu mevsimde 129, sahibinin öldüğü dört aydan beri yüz üstü bırakılmıştı.</p>

  <p>Yiyecekler konusunda, ustabaşı misafirlerine karşı mahcup olmayacaktı. Klondike'ın her yerinde olduğu gibi bu bölgede de erzak sağlayan şirketler vardı. Dawson-City'deki büroları aracılığıyla Yukon'dan aşağı madenlerdeki işçiler ve maden sahiplerine malzeme taşıyor; çeşitli tüketim mallarının fiyatlarına ve işçilerin kalabalıklığına bakılırsa, büyük kârlar sağlıyorlardı.</p>

  <p>Forty Miles Creek'e gelişlerinin ertesi günü Ben Raddle ve Summy Skim, Lorique'in rehberliğinde maden ocağını ziyaret ettiler, kışın buzlarından kurtulmuş, dibinde değerli çamurun biriktiği kuyulara baktılar.</p>

  <p>Lorique onlara, dayılarının bazı formaliteleri yerine getirip vergileri ödeyerek 129'u elde etmesinin ardından madenin işletildiği ilk zamanları anlattı.</p>

  <p>“Bay Lacoste,” dedi, “önceleri elli kişilik personelini dere kıyısında kuyu kazmada kullanmıyordu. Kanun gereği, sadece yüzey kazılıyordu. Ancak ilk mevsimin sonunda maden tabakasında kuyular açılmaya başladı.”</p>

  <p>“Kaç tane açıldı?” diye sordu Ben Raddle.</p>

  <p>“On dört,” diye cevap verdi ustabaşı. “Her birinin, sizin de gördüğünüz gibi dokuz ayaklık bir ağzı vardı. Bu durumda bırakıldılar ve işletmeye başlamak için çamuru çıkartmak yeterli olacak...” “Peki,” diye sordu Summy Skim, “kuyuları açmadan önce toprağın kazılması ne kadar kazanç getirdi? Verim harcamaları karşılıyor muydu?...” “Kesinlikle hayır bayım,” diye cevapladı Lorique, “sadece kum ve çakılların yıkandığı bütün altın yataklarında bu durum böyledir.”</p>

  <p>“Sadece elek ve tepsiyle mi çalışıyorsunuz?” diye sordu Ben Raddle.</p>

  <p>“Sadece tepsi ve elek baylar, bir elekte on beş franktan fazla kazandığımız pek azdır...”</p>

  <p>“Dediklerine göre Bonanza madenlerinde,” diye haykırdı Summy Skim, “iki üç bin frank kazanılıyormuş...”</p>

  <p>“Bunun bir istisna olduğuna inanın,” diye açıkladı ustabaşı, “eğer ortalama yüz franksa, bundan tatmin olmak gerekir! 129'a gelince, altı yedi frangı hiç aşmadı; işçi yevmiyeleri saat başına yedi buçuk frangı bulduğuna göre...”</p>

  <p>“Üzücü bir sonuç!” dedi Summy Skim.</p>

  <p>Bunun üzerine Ben Raddle şu soruyu sordu: “Kuyuları kazmak için neden bu kadar zaman beklediniz?...”</p>

  <p>“Yavaş yavaş içeriyi dolduran suyun,” diye cevap verdi Lorique, “donması gerekir. Duvarları tutan ve çökmeye neden olmadan başka kuyular kazmaya imkân tanıyan sağlam bir tür istinat duvarı oluşturur.”</p>

  <p>“Demek ki,” dedi Ben Raddle, “kuyuları kullanmak için kışın geçmesi gerekti...”</p>

  <p>“Aynen öyle yaptık Bay Raddle,” diye cevap verdi ustabaşı.</p>

  <p>“Kuyuların derinliği ne kadar?...”</p>

  <p>“On on beş ayak, yani genellikle altın çökeltisinin rastlandığı tabakaya kadar.”</p>

  <p>“Ya bu tabakanın kalınlığı genellikle ne kadardır?...”</p>

  <p>“Yaklaşık on ayak.”</p>

  <p>“Çıkartılan bir ayak küp çamur kaç tepsi demek?...”</p>

  <p>“Aşağı yukarı on; iyi bir işçi bir günde yaklaşık yüz tepsi yıkayabilir.”</p>

  <p>“Öyleyse kuyularınız şimdiye kadar hiç işe yaramadı mı?” diye sordu Ben Raddle.</p>

  <p>“Bay Josias Lacoste öldüğünde, her şey kullanılmaya hazırdı ama çalışmalar askıya alındı.”</p>

  <p>Bu bilgiler Ben Raddle'ı ilgilendiriyorsa, kuzeninin de biraz ilgi duyduğu besbelliydi. Mümkün olduğunca iyi öğrenilmesi gereken, 129'un değeriydi; fakat ilk işletme mevsimindeki verimliliğine dayanarak değer biçilemezdi. Soru ustabaşına soruldu.</p>

  <p>“Yaklaşık otuz bin franklık altın çıkardık,” diye cevap verdi ustabaşı, “ve harcamalar bunu aşağı yukarı tüketti. Fakat Forty Miles Creek damarının iyi olduğuna hiç şüphem yok ve komşu madenlerde kuyular kullanıldığında büyük verim elde edildi.”</p>

  <p>“Eh pekâlâ Lorique,” dedi Ben Raddle, “şüphesiz bir Chicago sendikasının bize bir teklif yaptığını da biliyorsunuzdur...”</p>

  <p>“Biliyorum bayım, görevliler üç ay önce burayı ziyarete geldiler...”</p>

  <p>“Öyleyse,” diye devam etti Ben Raddle, “sizce 129'un değeri ne olabilir?”</p>

  <p>“Forty Miles Creek'teki başka madenlerden alman sonuçlara dayanarak, iki yüz bin franktan az olmayacağını söyleyeceğim...”</p>

  <p>“Kaça satın alınmıştı?”</p>

  <p>“Bay Josias Lacoste elli bin frank ödemişti.”</p>

  <p>“İki yüz bin frank,”-dedi Summy Skim. “Tanrım, güzel bir rakam bu, eğer bu parayı alırsak yolculuğa çıktığımıza hiç de pişman olmayız. Fakat sınır sorunu kesin olarak çözülmediği sürece, sendikanın teklifi geçerli değil.”</p>

  <p>“Ne önemi var,” diye cevap verdi ustabaşı, “129 ister Kanada topraklarında olsun, ister Alaska topraklarında, değerinden hiçbir şey kaybetmez...” “Söylediğiniz doğru,” diye açıkladı Ben Raddle, “fakat nedense tekliflerin geri çekildiği de doğru...” “Lorique,” diye sordu Summy Skim ustabaşına, “bu düzeltme yakın zamanda yapılacak mı, biliyor musunuz?...”</p>

  <p>“Size tek bir cevap verebilirim,” diye açıkladı Lorique, “komisyon çalışmalara başladı. Ne zaman bitirirler, bunu içlerinden hiçbirinin cevaplayabileceğini sanmıyorum. Zaten, Klondike'taki en ünlü kadastrocu olan, deneyim sahibi Bay Ogilvie'den yardım alıyorlar...”</p>

  <p>“Peki bu işlemlerin sonucunun ne olacağını düşünüyorsunuz?” diye sordu Ben Raddle.</p>

  <p>“Eğer sınır olması gereken yerde değilse, onu batıya taşımak gerekecek,” diye cevap verdi ustabaşı.</p>

  <p>“Bu durumda 129'un Dominion sınırları içinde olması garanti,” diye bir sonuç çıkardı Summy Skim.</p>

  <p>“Aynen dediğiniz gibi,” diye açıkladı Lorique.</p>

  <p>O zaman Ben Raddle, komşu maden 127'nin sahibiyle Josias Lacoste arasındaki ilişkileri sordu.</p>

  <p>“Şu Teksaslı ve arkadaşı,” diye karşılık verdi ustabaşı, “Hunter ve Malone ile mi?...”</p>

  <p>“Kesinlikle.”</p>

  <p>“Tanrım, baylar, size açıkça söyleyebilirim ki, son derece tatsız ve kaba davrandılar. Onlar iki Amerikalı hayduttur. Her konuda kavga çıkarmak için uğraştılar, bıçaklarım kemerlerinden seve seve çeker onlar! Hatta son zamanlarda hep belimizde tabancamızla çalıştık. Pek çok kereler onların akıllarını başlarına getirmek için polis işin içine girdi...”</p>

  <p>“Zaten Fort Cudahy'de rastladığımız atlı polis şefi de bunu söylemişti,” diye açıkladı Ben Raddle.</p>

  <p>“Polis daha pek çok kere müdahale edecektir. Biliyor musunuz baylar, o iki namussuz buralardan kovuldukları zaman rahat edeceğiz ancak...”</p>

  <p>“Nasıl kovulacaklar?” diye sordu Summy Skim.</p>

  <p>“Bundan kolay ne var, bana inanın baylar, eğer sınır daha batıya taşınırsa, o zaman 127 Kanada sınırı içinde kalacak ve Hunter, Kanada yönetiminin bütün taleplerine uymak zorunda kalacak.”</p>

  <p>“Ve tabii ki,” diye dikkatlerini çekti Summy</p>

  <p>Skim, “o, yüzkırkbirinci meridyenin doğuya taşınmasından yana, değil mi?...”</p>

  <p>“Tabii ki,” diye cevap verdi ustabaşı, “sınırdaki bütün Amerikalılar hem Forty Miles Creek'tekileri hem de Sixty Miles Creek'tekileri ayaklandırdı. Birçok kez topraklarımızı istila etmeye ve madenlerimizi elimizden almaya kalktılar. Onların bu kadar ileri gitmesine neden olan Hunter ve Malone'du. Ottawa yönetimi şikâyetlerini Washington'a bildirdi, fakat Birleşik Devletler Hükümeti bunu incelemek için pek de acele eder gibi gözükmüyor...”</p>

  <p>“Büyük ihtimalle,” dedi Ben Raddle, “sınır sorununun çözülmesini bekliyordun”</p>

  <p>“Herhalde öyledir Bay Raddle, 129'u elden çıkartmayı beklerken, dikkatli olmanız gerekiyor. Hunter'ın yeni sahiplerin Forty Miles Creek'e geldiğini öğrenince, kötü bir şeyler yapıp yapmayacağını kim bilebilir...”</p>

  <p>“Uyanldık, Lorique,” diye cevap verdi Summy Skim, “bu serserilere hak ettikleri gibi davranacağız!”</p>

  <p>Maden ocağının kuzey sınırına kadar tırmandıktan sonra iki kuzen ve ustabaşı akarsunun sol yakasına kadar indiler. Orada iki madeni birbirinden ayıran sınır direklerinin yanında durdular. 129'un terk edilmiş olmasına karşılık, 127 tam olarak aktif gözüküyordu. Hunter'ın adamları yukarı tarafta açılmış kuyularda çalışıyorlardı. Yıkanan çamur arklardan Forty Miles Creek'e karışıp sürükleniyordu. Nehirden aşağı inmekte olan birkaç tekne görünüyordu. Elbette bu tekneler gümrüğün çok katı gözetim altında tuttuğu sınırda gereken vergileri ödemişlerdi.</p>

  <p>Ben Raddle ve Summy Skim, 127 numaralı madenin işçilerinden oluşan kalabalığın ortasında boş yere Hunter ve Malone'u bulmaya çalıştılar. Ama göremediler. Lorique'e göre iki Amerikalı maden ocağında birkaç gün geçirdikten sonra Alaska'da yeni altın yataklarının bulunduğu söylenilen yere, batıdaki bölgelere gitmiş olmalıydılar.</p>

  <p>Madeni gezmeleri bitince, iki kuzen ve ustabaşı yemeğin hazır olduğu eve geri döndüler. Neluto'yla ilgilenmelerine hiç gerek yoktu. Kızılderili'ye araba yetiyordu; atla da ilgileniliyordu.</p>

  <p>Yemek bitince Summy Skim, Ben Raddle'a ne yapmayı düşündüğünü ve 129'da daha uzun süre kalmayı planlayıp planlamadığını sordu.</p>

  <p>“Artık madeni biliyorsun,” dedi, “hangi durumda ve ne kadar değerde olduğunu biliyorsun. Burada kalarak daha fazlasını öğrenebileceğini sanmıyorum...”</p>

  <p>“Ben aynı fikirde değilim,” diye cevap verdi Ben Raddle. “Ustabaşıyla uzun uzun konuşmam, Josias</p>

  <p>Dayı'mızın hesaplanın incelemem gerekiyor; hem maden ocağımızda kırk sekiz saat kalmamızın çok fazla olduğunu sanmıyorum...”</p>

  <p>“Kırk sekiz saatte anlaştık,” dedi Summy Skim, “sen hesapları incelerken, ben de biraz çevrede avlanırım...”</p>

  <p>“Tabii, kaybolmamak ve kötü bir karşılaşmaya maruz kalmamak şartıyla...”</p>

  <p>“Sakin ol Ben, buraları iyi bilen, cesur Neluto ile birlikte giderim...”</p>

  <p>“Ne istersen onu yap, çünkü, tekrar ediyorum, burada birkaç gün daha kamp yapmanın zorunlu...”</p>

  <p>“Bak sen!” dedi Summy Skim gülümseyerek, “kırk sekiz saat şimdi birkaç gün oldu...”</p>

  <p>“Tabii öyle,” diye devam etti Ben Raddle, “hatta işçilerin çalıştıklarını görsem... benim yanımda birkaç elek yıkasalar...”</p>

  <p>“Hey! Dikkat et Ben!” diye haykırdı Summy Skim, “129'u işletmeye değil, sadece madenin ne kadar ettiğine bakmaya geldik...”</p>

  <p>“Anlaştık, Summy, anlaştık. Yine de unutma, madenimizi satmamız şu anda mümkün değil. Düzeltme komisyonunun işlerini bitirmesi, kadastro raporunun hazırlanması gerekiyor... ve bu arada Lorique m madeni işletmeye başlamaması için bir sebep göremiyorum...”</p>

  <p>“Öyleyse,” dedi Summy Skim, “şu lanet olası meridyen gerçek yerini bulmadıkça buraya kök saldık demektir...”</p>

  <p>“Zaten bu zamanı başka nerede geçirebiliriz ki, Summy?...”</p>

  <p>“Dawson-City'de, Ben...”</p>

  <p>“Orada daha mı rahat oluruz?...”</p>

  <p>Summy Skim cevap vermedi. Kuzeninin içindeki işe girişme arzusu ile yanıp tutuştuğunu hissediyordu... Ve bir kere tadını aldıktan sonra, Josias Dayı'nın izinden gitmeyecek miydi?...</p>

  <p>“Ah! Hayır!” diyordu kendi kendine Summy Skim, “gerekirse zor kullanarak onu bu işten vazgeçireceğim!”</p>

  <p>Sonra tüfeğini aldı, Neluto'yu çağırdı ve ikisi birlikte evden ayrılıp vadiyi kuzeye doğru tırmanmaya başladı.</p>

  <p>Üstüne üstlük Summy Skim hiç yanılmazdı; eline bir fırsat geçtiğine göre, Ben Raddle bir maden ocağının, hele kendi mülkü haline gelmiş bir maden ocağının nasıl işletildiğini araştırmaya karar vermişti. Montreal'den ayrılırken mühendis kesinlikle 129'un değerini öğrendikten sonra madeni satmayı düşünüyordu. Fakat işte beklenmedik bir durum, Forty Miles Creek'te belki de birkaç hafta daha kalmak zorunda bırakacaktı onu... Hazır kuyuları kullanma, verimliliği denetleme arzusuna nasıl karşı koyacaktı?... Hem Josias Dayı iyi sonuçlar elde etmek için gereken her şeyi yapmış mıydı?... Altın arayıcılarının çok ilkel olan eski yöntemlerini kullanmakla yetinmemiş miydi?.. O, bir mühendis olarak, daha hızlı ve verimli sonuç verecek bir yöntem bulamaz mıydı?... Ve ona ait olan bu toprağın derinliklerinden yüz binlerce, milyonlarca frank çıkartabileceklerse, paraları o sendikaya, hem de gülünç bir fiyata bırakmak akıllıca olur muydu?</p>

  <p>Evet, Ben Raddle'ın zihninde dört dönen fikirler bunlardı. Sınır sorunu ve Anglo-American Transportation and Trading Co. Şirketi'nin teklifini askıya alması yüzünden beklemek zorunda olmaları onu çok da fazla endişelendirmiyordu. Summy Skim'in sabretmesini sağlayabilirdi ve kuzeninin sonunda bundan zevk alacağını söyleyecek kadar da ileri gidebilirdi...</p>

  <p>Nitekim Josias Dayı'nın hesaplarına gömüldüğünde, ustabaşı onu bilgilendirecek her türlü belgeyi sağladığında:</p>

  <p>“Eğer şimdi işe adam almanız gerekse, bu hâlâ mümkün olur muydu, Lorique?...” dedi.</p>

  <p>“Hiç şüphem yok, Bay Raddle,” diye cevap verdi ustabaşı... “Yöreye dağılmış binlerce göçmen iş arıyor ve bulamıyor... Her gün Forty Miles Creek yataklarına geliyorlar. Akma bakılırsa, ücretlerde çok yüksek olmaz diye düşünüyorum...”</p>

  <p>“Aşağı yukarı elli adama ihtiyacınız var, değil mi?...”</p>

  <p>“Elli kadar, Bay Josias Lacoste da daha fazlasını kullanmazdı...”</p>

  <p>“Bu sayıda adamı ne kadar zamanda toplarsınız?...” diye sordu Ben Raddle.</p>

  <p>“Yirmi dört saatte,” diye cevap verdi ustabaşı. Hemen ardından ekledi:</p>

  <p>“Kendi hesabınıza işletmeyi mi düşünüyorsû-nuz Bay Raddle?...”</p>

  <p>“Belki, 129'u gerçek fiyatına satamadığımız sürece...”</p>

  <p>“Gerçekten bu, değerini daha iyi öğrenmenizi ve satın almak isteyen sendikalar karşısında daha titiz olmanızı sağlayacak.”</p>

  <p>“Zaten,” dedi Ben Raddle, “sınır sorununun şöyle ya da böyle çözüleceği güne kadar burada başka ne yapılabilir ki?”</p>

  <p>“Bu doğru,” diye cevap verdi ustabaşı, “sonuç olarak Amerika'da ya da Kanada'da olsun, 129'un değeri değişmez; Yukon'un sol kıyısındaki kollarında bulunan madenlerin sağdakilerden daha değersiz olduğunu hiç düşünmedim. Görüyorsunuz Bay Raddle, Bonanza ya da Eldorado'daki kadar hızlı bir şekilde Sixty Miles River ya da Forty Miles Creek'te de servet kazanılabilir...”</p>

  <p>“Bunu aklımda tutanın Lorique,” diye cevap verdi Ben Raddle, kendi arzularına uyan cevaplar almaktan çok memnundu.</p>

  <p>Ve sanki mühendisin aklına son bir olasılık gelebilirmiş gibi, ustabaşı ekledi:</p>

  <p>“Evet, Bay Raddle, düzeltme komisyonundan her ne karar çıkarsa çıksın, 129 hep aynı kalacak. Her neyse... hiçbir endişeniz olmasın! Sizin madeniniz Kanadalıdır, her şeyden daha da Kanadalı'dır ve Kanadalı olarak kalacaktır...”</p>

  <p>“Ben de öyle olmasını umuyorum,” diye cevap verdi Ben Raddle. “Bir de kuzenim Summy Skim'e danışıp dayımızın işine devam etmeyi teklif edeceğim.”</p>

  <p>Ben Raddle'ın kuzenine danışmaktan anladığı şey, her zamanki alışkanlığı üzere, tartışmasına fırsat vermeden projelerinden haberdar etmekti. Yani Summy Skim bir sürü keklik ve su çulluğu getirerek Neluto'yla birlikte avdan döndüğünde, ona sadece şunları söylemekle yetindi:</p>

  <p>“İyi düşündüm Summy ve madem ki burada birkaç ay daha kalmak zorundayız, yapılacak en iyi şey 129'u tekrar işletmeye başlamak...”</p>

  <p>“Madencilik mi yapacağız!...” diye haykırdı Summy Skim.</p>

  <p>“Evet... madenimizi satmayı beklerken!...”</p>
</body>
</html>
