<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h3>DAYININ VASİYETİ</h3>

  <p>Bu yüzyılın sondan üçüncü yılının<a href="../Text/DiPNOTLAR.xhtml#a1" id="k1"><sup>[→]</sup></a> 18 Mart'ında, Montreal'de Jacques-Cartier sokağının postacısı, yirmi dokuz numaraya Bay Summy Skim adına gönderilmiş bir mektup bıraktı. Mektupta şunlar yazılıydı:</p>

  <p>“Bay Snubbin, Bay Summy Skim'e saygılarını sunar ve kendisini ilgilendiren bir konu ile ilgili olarak en kısa sürede yazıhanesine teşrif etmesini rica eder.”</p>

  <p>Acaba noter hangi konuda Bay Summy Skim ile görüşmek istiyordu? Montreal'deki herkes gibi Summy Skim de onu tanıyordu. Müthiş bir insan, güvenilir ve temkinli bir müşavirdi. Doğuştan Kanadalı'ydı; altmış yıl önce Bay Nick'e ait olan kentin en iyi hukuk bürosunu işletiyordu. Aslında Nicolas Sagamore adında Huron kökenli biri olan Bay Nick, 1837'ye doğru büyük yankı uyandıran dehşet verici Morgaz olayında<a href="../Text/DiPNOTLAR.xhtml#a2" id="k2"><sup>[→]</sup></a> kendini son derece yurtsever bir biçimde ortaya atmıştı.</p>

  <p>Bay Summy Skim, Bay Snubbin'in yazıhanesinde hiçbir işi olmadığı için, ondan böyle bir mektup alınca çok şaşırmıştı. Yine de bu davete karşılık verdi. Yarım saat sonra Bonsecours Pazarı meydanına vardı ve kendisini bekleyen Bay Snubbin'in yanma, çalışma odasına buyur edildi:</p>

  <p>“Hoş geldiniz Bay Skim,” dedi noter ayağa kalkarak, “saygılar sunarım efendim..."</p>

  <p>“Benden de saygılar,” diye cevap verdi Bay Summy Skim masanın yakınına otururken.</p>

  <p>“İlk siz geldiniz, Bay Skim...”</p>

  <p>“İlk mi, Noter Bey?...Yazıhanenize çağrılanlar çok mu?”</p>

  <p>“İki kişi,” diye cevap verdi noter, “kuzeniniz Bay Ben Raddle da sizin gibi bir davet mektubu almış olmalı...”</p>

  <p>“Şöyle demek daha doğru olur: ‘Almış olmalı' değil, ‘alacak,'” diye açıkladı Bay Summy Skim, “çünkü Ben Raddle şu anda Montreal'de değil.”</p>

  <p>“Yakında dönecek mi?..” diye sordu Bay Snubbin.</p>

  <p>“Üç dört gün içinde.”</p>

  <p>“Ne yazık.”</p>

  <p>“Demek ki söyleyeceklerinizin acelesi var, öyle mi?..”</p>

  <p>“Bir anlamda evet,” diye cevap verdi noter. “Ama yine de sizi konudan haberdar edeceğim; gelir gelmez Bay Ben Raddle'a, benim size bildirmekle yükümlü olduklarımı iletirsiniz.”</p>

  <p>Noter gözlüklerini taktı, masanın üzerine dağılmış birkaç kâğıdı karıştırdı, bir mektup alarak zarfından çıkardı ve içeriğini okumadan önce dedi ki:</p>

  <p>“Bay Raddle ve siz, Bay Skim, Bay Josias Lacoste'un yeğenlerisiniz...”</p>

  <p>“Aslında benim annem ve Ben Raddle'ın annesi onun kardeşleridir. Fakat yedi sekiz yıl önce annelerimiz öldükten sonra dayımızla bağımız koptu. Avrupa'ya gitmek üzere Kanada'dan ayrılmıştı... Çıkar meseleleri bizi birbirimizden ayırmıştı. O zamandan beri bize kendisiyle ilgili hiçbir haber iletmedi ve şimdi ne durumda olduğunu bilmiyoruz...”</p>

  <p>“Pekâlâ,” diye cevap verdi Bay Snubbin, “geçtiğimiz 25 Şubat'ta vefat ettiğine ilişkin bir haber ulaştı bana.”</p>

  <p>Her ne kadar Bay Josias Lacoste ile ailesi arasındaki ilişki uzun süredir kopuk olsa da, bu haber Summy Skim'i oldukça etkiledi; o ve kuzeni</p>

  <p>Ben Raddle'ın ne annesi, ne de babası vardı; ikisi de tek çocuk olduklarından, bu uzaktan akrabalığı sıkı bir dostluğa dönüştürmüşlerdi. Bütün aileden geriye sadece kendisi ve Ben Raddle'ın kaldığını düşünen Summy Skim, gözleri yaşlı, başını önüne eğmişti. Dayılarının kendileriyle her türlü bağı koparmış oluşuna üzülerek, başına ne geldiğini öğrenmeye çalışıp durmuşlardı kuşkusuz. Belki de gelecekte birbirlerini tekrar görebileceklerini umuyorlardı, fakat ölüm bu umudu yok etmişti.</p>

  <p>Zaten Josias Lacoste doğası gereği pek iletişim kuran bir kişi değildi ama aynı zamanda çok da maceracıydı. Servet yapmak için dünyayı dolaşmak üzere Kanada'dan ayrılalı neredeyse yirmi yıl oluyordu. Bekârdı, borsa oyunlarıyla büyütmeyi umduğu ufak çapta bir serveti vardı. Peki bu umudu gerçekleşmiş miydi? Ya hep ya hiç dedirten meşhur mizacı onu iflasa sürüklememiş miydi? Tek vârisleri olan yeğenlerine ufak da olsa mirasından bir şeyler kalmış mıydı?.. Aslında Summy Skim ve Ben Raddle bunu hiç düşünmemişlerdi ve şimdi o öldüğüne göre, tek akrabalarını da kaybetmenin verdiği acıyla, bu fikir akıllarını eskisinden daha fazla meşgul etmeyecekti.</p>

  <p>Böylece noter Bay Snubbin, cevaplamaya hazır olduğu soruların sorulmasını bekleyerek müşterisini kendi haline bıraktı. Zaten Montreal'de saygınlığı ile tanınan bu ailenin durumunu ve Summy Skim ile Ben Raddle'ın, Josias Lacoste'un ölümünden sonra ailenin son iki temsilcisi olduğunu gayet iyi biliyordu. Fakat Klondike valisi, Forty Miles Creek'teki 129 numaralı madenin “işletmecisi”nin vefatını ona bildirdiği için, o da, kendilerine kalan mirası bildirmek amacıyla iki kuzeni yazıhanesine çağırmıştı.</p>

  <p>“Noter Bey,” diye sordu Summy Skim, “dayımızın ölüm tarihi 17 Şubat'tı, değil mi?...”</p>

  <p>“17 Şubat, Bay Skim.”</p>

  <p>“Yani yirmi dokuz gün oluyor, öyle mi?...” “Gerçekten de yirmi dokuz, haberin bana ulaşması uzun zaman aldı.”</p>

  <p>“Dayımız Avrupa'daydı... Avrupa'nın bir ucunda... Hangi uzak ülkedeydi acaba?..” diye devam etti Summy Skim, Josias Lacoste'un Amerika'ya bir daha adımını atmadığını sanıyordu.</p>

  <p>“Hiç de sandığınız gibi değil,” diye cevap verdi noter.</p>

  <p>Ve pullarında Kanada damgasını taşıyan bir mektup uzattı.</p>

  <p>“Öyleyse,” diye devam etti Summy Skim, “bizden habersiz Kanada'da mı bulunuyordu?...”</p>

  <p>“Evet, Kanada'da... Fakat Dominion'un uzak bir bölgesinde, iletişimin yavaş olduğu kadar zor da olduğu, ülkemizi Alaska'daki Amerika toprağından ayıran sınırda...”</p>

  <p>“Sanırım Klondike'ta, değil mi Bay Snubbin?...”</p>

  <p>“Evet, dayınız yaklaşık on aydır Klondike'taydı.”</p>

  <p>“On ay,” diye tekrarladı Summy Skim, “o madenlerle dolu bölgeye gitmek için Amerika'yı geçerken, Montreal'e gelip yeğenlerinin elini sıkmayı akıl edemedi bile... Onu son bir kez görme şansı verseydi bize!”</p>

  <p>Bütün bunlar Summy Skim'i çok derinden etkilemişti.</p>

  <p>“Ne yapalım,” diye cevap verdi noter. “Herhalde Bayjosias Lacoste da, binlercesi gibi Klondike'a varmaya acele ediyordu -onlara, pek çok kurban verilen ve bundan sonra da bir o kadar daha kurban verilecek olan altın hummasının pençesindeki hastalar da diyebiliriz! Dünyanın her köşesinden yeni maden ocaklarına akın var! Avustralya'dan sonra Kaliforniya, Kaliforniya'dan sonra Transvaal, Transvaal'dan sonra Klondike, Klondike'tan sonra başka altın madenleri, kıyamet gününe kadar, daha doğrusu son maden damarı da bulunana kadar, bu böyle sürüp gidecek!..”</p>

  <p>İşte o zaman Bay Snubbin valinin mektubunda yer alan bilgileri aktardı. Aslında Josias Lacoste, yanında gerekli madenci donanımıyla, Klondike'ın başkenti olan Dawson-City'ye 1897'nin başlarında ayak basmıştı. Hunter Irmağı'nın bir kolu olan Gold Bottom'daki altının Temmuz 1896'da keşfinden sonra, dikkatler Klondike çevresine toplanmıştı. Ertesi yıl Josias Lacoste da pek çok madencinin akın ettiği bu maden yataklarına gelmişti. Bir servet kazanmaktan hiç şüphe duymayarak, elindeki azıcık parayı da bir maden almak için feda etmişti. Bilgi edindikten sonra, Kanada ve Alaska'nın büyük bir ırmağı olan Yukon'un kolu Forty Miles Creek üzerinde kurulmuş 129 numaralı madeni satın almıştı.</p>

  <p>Az sonra Bay Snubbin şunları ekledi:</p>

  <p>“Fakat bu maden Bay Josias Lacoste'a, beklediği kazancın tamamını sağlamış gibi gözükmüyor. Yine de tükenmiş de sayılmaz ve belki de dayınız umut ettiğinin bir kısmını elde etmiştir. Fakat bu zavallı göçmenlerin karşısına o uzak yerlerde ne çok tehlike çıkıyor, korkunç kış soğukları, salgın müzmin hastalıklar ve sefalet yüzünden, gittiğinden daha da fakir bir halde geri dönüyor!”</p>

  <p>“Öyleyse dayımızı öldüren sefalet miydi?” diye sordu Summy Skim.</p>

  <p>“Hayır,” diye cevap verdi noter, “mektupta o kadar kötü durumda olduğuna ilişkin hiçbir ipucu yok. O iklimde oldukça tehlikeli olan tifüs salgınına yenik düşmüş. Hastalığın ilk mikroplarını kaptıktan sonra Bay Lacoste madeni terk ederek Dawson-City'ye gelmiş ve orada hayatını kaybetmiş. Ailesinin Montreal'li olduğu bilindiğinden, haber vermem için vefatını bana bildirdiler.”</p>

  <p>Summy Skim düşüncelere dalıp gitmişti. Büyük ihtimalle pek de kârlı olmayan o iş sırasında akrabasının ne duruma düşmüş olabileceğini düşünüyordu. Birçok ihtiyatsız maden işletmecisi gibi, o madeni belki de fahiş fiyata satın aldıktan sonra elindeki son kaynakları da bu işe yatırmış olabilir miydi?.. Hatta işe aldığı işçilere de borçlanarak iflas etmiş bir halde mi ölmüştü?.. Bütün bu düşünceler aklından geçtikten sonra Summy Skim notere şöyle dedi:</p>

  <p>“Bay Snubbin, dayımız bizi borç içinde bırakmış olabilir. Pekâlâ, o zaman -kuzenim Ben Raddle'ın da buna karşı gelmeyeceğine eminim-annelerimizin de taşımış olduğu Lacoste adının lekelenmesine asla izin vermeyeceğiz ve eğer fedakârlık yapılması gerekiyorsa, hiç tereddüt etmeden fedakârlıkta bulunacağız. En kısa zamanda bir envanter çıkartmak gerekiyor...”</p>

  <p>“Peki! Burada sözünüzü keseceğim beyefendi,” diye karşılık verdi noter, “sizi tanıdığım kadarıyla böyle duygulara sahip olmanız beni hiç şaşırtmadı. Ama bahsettiğiniz gibi fedakârlıkların söz konusu olduğunu sanmıyorum. Dayınızın parasız ölmüş olması mümkün. Fakat unutmayalım ki o Forty Miles Creek'teki madenin sahibiydi ve bu mülkün bütün ihtiyaçları karşılayacak bir değeri vardır. Madem ki Bay M. Josias Lacoste'un hayattaki tek akrabaları sizsiniz, bu mülk artık kuzeniniz Ben Raddle ile size ait.”</p>

  <p>Yine de Bay Snubbin ihtiyatla hareket etmek gerektiğini kabul etti. Bu miras ancak durum iyice araştırıldıktan sonra devralınabilirdi. Alacak ve vereceklerin dökümü yapılmalıydı, böylece mirasçılar da bu mirasta taraf olabileceklerdi.</p>

  <p>“Bu işlerle ben ilgileneceğim Bay Skim, en emin bilgileri elde edeceğim...” diye ekledi noter. “Kim bilir?.. Maden madendir! Şimdiye kadar hiçbir şey çıkmamış olsa da, henüz hiçbirimiz bilemeyiz!.. Madencilerin dediği gibi, cebi doldurmak için kazmayı doğru vurmak yeter...”</p>

  <p>“Anlaşıldı Bay Snubbin,” diye cevap verdi Summy Skim, “eğer dayımızın madeninin bir değeri varsa, bunu en iyi şartlarla elimizden çıkarmak için acele edeceğiz...”</p>

  <p>“Kesinlikle,” dedi noter, “fakat bu konuda kuzeninizle hemfikir misiniz?...”</p>

  <p>“Öyle olduğunu sanıyorum,” diye karşılık verdi Summy Skim, “kendi başına işletme fikri Ben'in aklına bile gelmeyecektir bence...”</p>

  <p>“Kim bilir Bay Skim? Bay Ben Raddle bir mühendis. Bunu isteyebilir... Mesela dayınızın madeninin iyi bir damar üzerinde olduğunu öğrenirse...”</p>

  <p>“Fakat sizi temin ederim Bay Snubbin, oraya gidip bakmayacaktır! Dahası iki üç gün içinde Montreal'e geri dönecek... Bu konu üzerinde tartışacağız; ya en yüksek teklifi verene Forty Miles Creek madenini satmanızı, ya da en kötü ihtimalle dayım bu işten borçlu çıktıysa onurunu kurtarmak için gerekli girişimleri yapmanızı sizden rica edeceğiz.”</p>

  <p>Konuşma bitince, Summy Skim bir sonraki ziyareti iki üç gün sonraya erteleyerek noterin yanından ayrıldı ve kuzeniyle birlikte oturdukları Jacques-Cartier sokağındaki evlerine döndü.</p>

  <p>Summy Skim Anglosakson bir baba ile Kanadalı Fransız bir annenin oğluydu. Ülkenin bu köklü ailesinin geçmişi bu toprakların 1759'daki keşfine kadar uzanıyordu. Aile, aşağı Kanada'da Montreal bölgesine yerleşerek burada büyük bir kısmı tarım toprakları, meralar ve orman arazilerinden oluşan bir servet yapmıştı.</p>

  <p>O sıralarda otuz iki yaşında olan Summy Skim, ortanın üstünde boyu, göze hoş görünen yüzü, açık havaya alışkın olanların kuvvetli vücut yapısı, koyu mavi gözleri, sarı sakalları ile Kanadalı Fransızların çok tipik ve sevimli bir örneği olarak annesine çekmişti. Dominion'un bu ayrıcalıklı bölgesinin ortasındaki mülkünde, bütün hırslardan ve endişelerden uzakta, bir çiftçi-beyefendinin gıpta edilesi hayatını sürdürüyordu. Serveti pek büyük olmasa da, pek masraflı olmayan zevklerini karşılamaya yetiyordu, zaten bu serveti arttırmak için hiçbir zaman istek ya da ihtiyaç duymamıştı. Avlanmayı seviyordu ve yörenin geniş düzlüklerinde, büyük kısmını kaplayan avı bol ormanlarında gönlünce avlanabiliyordu. Balık tutmayı seviyordu ve Amerika'nın kuzeyindeki çok sayıda büyük gölü saymazsak, elinin altında Saint-Laurent'ın kolları ve alt kollarından oluşan bir akarsu ağı vardı.</p>

  <p>İki kuzenin sahip olduğu, şatafatsız ama rahat olan ev, Montreal'in endüstri ve ticaret merkezinin dışındaki en sakin semtlerden birindeydi. Her ne kadar Kanada, Avrupa'nın güneyiyle aynı paralelde olsa da, o sert geçen kışlar boyunca güzel mevsimlerin geri gelmesini, ikisi birlikte o evde sabırsızlıkla beklerlerdi. Bu arada hiçbir dağın yolunu kesmediği o korkunç rüzgârlar, kutup bölgelerinin soğuk yüklü boraları müthiş bir şiddetle eserdi.</p>

  <p>1843 yılından beri hükümet merkezi olan Montreal, Summy Skim'e kamu işleri ile ilgilenme fırsatı tanıyordu. Fakat Summy Skim, karakteri gereği özgürlüğüne fazlasıyla düşkün olduğu için yüksek bürokratlar topluluğuna karışmıyor, politikaya karşı büyük bir nefret duyuyordu. Büyük bir gönül rahatlığıyla kendini Büyük Britanya'nın somut olmaktan çok görüntüde kalan egemenliğine bırakıyordu. Hiçbir zaman Dominion'u<a href="../Text/DiPNOTLAR.xhtml#a3" id="k3"><sup>[→]</sup></a> bölen partiler arasında kendine bir yer belirlememişti. Özetle, memurlar dünyasını küçümseyen, her türlü hırstan uzak yaşayıp gitmeyi seven bir filozoftu.</p>

  <p>Ona göre, hayatında meydana gelecek her türlü değişiklik, sıkıntı ve kaygıdan, huzurunu bozmaktan başka bir şey getirmezdi.</p>

  <p>Bu filozof evlenmeyi aklına bile getirmeden otuz iki yılını geçirmişti. Belki de annesini kaybetmiş olmasaydı -annelerin torun yetiştirmeyi pek sevdiğini biliriz- belki de ona bir gelin sahibi olma mutluluğunu tattırırdı. Fakat kuşku yok ki Summy Skim'in karısı da onunla aynı zevkleri paylaşırdı, ister kentten, ister kırdan, çocuk sayıları çoğunlukla iki düzineyi aşan kalabalık Kanadalı ailelerin birinden uygun bir eş bulunabilirdi ve bu şartlarda mutlu da olurlardı. Fakat Bayan Skim beş yıl önce -kocasının ölümünden üç yıl sonra- vefat etmişti; o uzun zamandır böyle bir evliliği düşünüyor olsa da, oğlu bunu aklına bile getirmiyordu; şimdi annesi de yanında olmadığına göre, evlilik ihtimali Bay Skim'in hiç aklına gelmiyordu.</p>

  <p>O sert iklimde, havaların yumuşaması ile birlikte daha erken saatlerde doğmaya başlayan güneş, ilkbaharın yaklaştığını müjdelediğinde, her ne kadar kuzeni Ben'in kır hayatına bu kadar erken başlamayı isteyip istemeyeceğini bilmese de, Summy Skim Jacques-Cartier sokağındaki evinden ayrılmak için hazırlanmaya başladı. Yılın bu zamanlarında Montreal'in yaklaşık yirmi mil kuzeyinde, Saint-Laurent'ın sol kıyısındaki Green Valley çiftliğine giderdi. Bütün akarsuları donduran ve bütün düzlükleri kalın bir kar tabakasıyla kaplayan sert kışın kesintiye uğrattığı kır yaşamına işte orada kavuşurdu. Yarım yüzyıldır ailenin hizmetinde bulunan dürüst çiftçilerinin arasında bulurdu tekrar kendini. Kendinden vermesi gerekse bile yardım etmeyi seven, iyiliksever bu iyi efendiye karşı bu çiftçilerin içten bir sevgi ve eksiksiz bir sadakat duymamaları olanaksızdı. Onu, sevgi gösterileriyle karşılar, üzüntüyle yolcu ederlerdi.</p>

  <p>Green Valley mülkü yılda iyi kötü, Montreal'deki ev gibi mal ortaklığından dolayı iki kuzen arasında paylaştırılan yirmi bin frank getiriyordu. O arazilerde geniş çapta tarım büyük boyutlarda yapılıyordu, çünkü ot ve tahıl bakımından çok verimliydi. Dominion'un özellikle doğu bölgelerini hâlâ kaplayan muhteşem ormanların da zenginliği buna ekleniyordu. Çiftlik, at ve sığır ahırları, kümesler, ambarlar ve hangarlar da dahil olmak üzere, iyi işletilen ve bakımlı bir dizi binadan oluşuyordu; tarım aletlerinin hiçbir eksiği yoktu, hepsi modemdi, günümüzdeki bütün ihtiyaçları karşılayacak durumdaydılar. Efendinin evine gelince, çitle çevrilmiş, çimle kaplı, ağaçların gölgelediği geniş bir çayırın hemen girişindeydi, sade ama konforluydu.</p>

  <p>İşte Summy Skim ile Ben Raddle'ın ilkbahar sonu ve yazı geçirdikleri yer burasıydı; en azından Summy Skim burayı, zenginlik içinde yüzen Amerikalıların derebeylik şatolarına değişmezdi. Çiftlik sade olsa da yeterliydi; Summy Skim onu ne genişletmeyi, ne de daha güzelleştirmeyi düşünüyordu, doğanın sunduğu şeylerden gayet memnundu. Gündüzlerini avlanmakla, gecelerini de güzel bir uyduyla geçiriyordu.</p>

  <p>Şunu söylemek ve üzerinde ısrarla durmak gerekir ki Summy Skim, topraklarının geliriyle yeterince zengin olduğunu düşünüyordu. Onları zeki ve yöntemli bir biçimde değerlendiriyordu. Fakat servetini eriyip gitmeye bırakmasa da, arttırmak için de hiçbir şey yapmıyordu; dünyada hiçbir şey onu Amerika'daki o çeşit çeşit işlerin, ticari ve endüstriyel spekülasyonların, demiryolları, bankalar, maden ocakları, denizcilik şirketleri ya da diğer şirketlerin içine çekemezdi. Hayır! Bu bilge kişi, risk taşıyan ya da sadece rastlantıya dayanan her şeyden nefret ederdi. İyi ve kötü talihi tahmin etmeye bağlanmak, ne engellenebilecek, ne de önceden hesaplanabilecek olasılıklara yazgısını bağlamak, her sabah şöyle düşünerek uyanmak ona göre değildi: “Acaba düne göre daha mı zenginim, yoksa daha mı fakirim?” Bu, ona korkunç geliyordu... Ya hiç uyumamayı ya da hiç uyanmamayı tercih ederdi.</p>

  <p>Aynı Fransız-Kanada kökenli olan kuzenler arasındaki en belirgin farklılık buydu, iki kız kardeşten doğmuşlardı ve damarlarında Fransız kanı taşıyorlardı, buna hiç şüphe yoktu. Fakat Summy Skim'in babası Anglosakson iken, Ben Raddle'ınki Amerikalı'ydı ve bir İngiliz ile bir Yankee arasında kuşkusuz bir fark vardı. Jonathan ve John Bull, aralarında bir aile bağı olsa da, o kadar uzaktan akrabaydılar ki, bu akrabalık zaman içinde tamamen silinip gidecekti.</p>

  <p>Böylece birbirine çok bağlı olan ve gelecekte de hiçbir şeyin onları birbirinden ayıramayacağını düşünen bu iki kuzenin ne zevkleri, ne de huyları birbirine benziyordu. Daha kısa boylu, koyu renk saç ve sakallı olan Ben Raddle, iki yaş büyük olduğu Skim ile aynı açıdan bakmıyordu hayata. Biri iyi bir mal sahibi olarak yaşayıp ekini denetlemekle yetinirken, diğeri çağın endüstriyel ve bilimsel hareketlerinin heyecanına kapılmıştı. Mühendislik eğitimi almıştı ve Amerika'nın tasarımlarda yenilik ve uygulamada cesaretle zafer kazanmaya çabaladığı büyük işlere daha şimdiden katılmıştı. Aynı zamanda, Kuzey Amerika'da hiç de az olmayan sıradışı, fakat tamamen tesadüflere bağlı fırsatlardan, özellikle de toprağın mineral zenginliklerinden yararlanarak zengin, çok zengin olmakta gözü vardı. Gould'un, Astor'un, Vanderbildt'in, Rockefeller'ın ve diğer pek çoğunun milyarları bulan efsanevi servetleri kafasını meşgul ediyordu. Summy Skim, Green Valley çevresindeki gezilerle yetinirken; Ben Raddle Birleşik Devletleri karış karış gezmiş, Atlas Okyanusu'nu geçmiş, Avrupa'nın bir kısmını dolaşmıştı, fakat kuzenini kendisine katılmaya hiç ikna edememişti. Yakın zamanda denizaşırı oldukça uzun bir yolculuktan yeni dönmüştü ve Montreal'e gelişinden beri, bir fırsat, daha doğrusu içine gireceği büyük bir iş kolluyordu. Bu nedenle Summy Skim o nefret ettiği borsa oyunlarından birine kuzeninin sürüklenmesinden endişelenmekte haklıydı.</p>

  <p>Eğer bir gün birbirlerinden ayrılmak zorunda kalırlarsa, bu durum Summy Skim ve Ben Raddle için büyük bir üzüntü kaynağı olurdu, çünkü birbirlerini iki kardeş gibi seviyorlardı; Ben Raddle, Summy Skim'in kendisiyle birlikte endüstriye atılmayı istememesine üzülüyorsa, Summy Skim de, onun, hırsını dizginleyerek Green Valley'deki çiftliklerini yararlı ve verimli hale getirmekle yetinmeyişine hayıflanıyordu, çünkü bu topraklar onlara bağımsızlık, bağımsızlıkla birlikte de özgürlük sunuyordu.</p>
</body>
</html>
