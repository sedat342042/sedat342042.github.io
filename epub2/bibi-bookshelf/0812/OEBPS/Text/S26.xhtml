<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h3>ÖLÜMCÜL ENDİŞELER</h3>

  <p>Summy Skim ve Neluto geyik avına gittikten sonra, Ben Raddle da işlerle ilgilendi. Hiç gecikme olmaz, önceden tahmin edilemeyen hiçbir engel ile karşılaşmazlarsa, kanal iki üç gün içinde tamamlanmış olacaktı. Geriye sadece Rubber Creek'in sol kıyısından suyun akacağı yeri delmek kalıyordu, kraterin bacasına son birkaç kazma darbesi vurduktan sonra Golden Mount'un derinlikleri suyla dolacaktı.</p>

  <p>Püskürme gecikecek miydi? Mühendis öyle düşünmüyordu, zaten sonuçtan hiçbir şüphesi yoktu. Merkezdeki ateşin buharlaştıracağı su, basıncı arttırarak volkanik maddelerin dışarı atılmasını sağlayacaktı. Lav, curuf ve diğer püskürük maddelerden başka külçeleri, altınlı kuvarslar da püskürtecekti, mühendis ve arkadaşları da hiç zorluk çekmeden toplayacaklardı. Tabii ki püskürme sırasında ortaya çıkacak dumanların tüneli ve kraterin bacasını dolduracağı da tahmin edilebilirdi. Bu nedenle gerekirse kampı Rubber Creek in yukarısına taşıyacaklardı.</p>

  <p>Üstüne üstlük yeraltı hareketleri gitgide daha da artıyordu. İçerideki kaynamalar hareketlerin şiddetini gösteriyordu. Kraterin içine su taşımaya belki de hiç gerek yoktu.</p>

  <p>Yakında göreceğiz,” diye cevap verdi Ben Raddle, yanma gelen ve o saptamayı yapan İzci'ye. “Unutmayalım ki zamanımız çok kısıtlı... Yakında ağustosu yarılayacağız...”</p>

  <p>“Mackenzie'nin ağzında on beş günden fazla gecikmek hiç de temkinli olmaz. Arabalarımızın ağır yük taşıyacağı düşünülürse, Klondike'a üç haftada varabiliriz,” dedi Bill Stell.'</p>

  <p>“Bundan hiç şüpheniz olmasın İzci!”</p>

  <p>Ve böylece Bay Raddle, kafile Dawson-City'ye girdiğinde yaz oldukça ilerlemiş olacak. Eğer kış erken gelirse, Skagway'e varmak için göller bölgesini geçerken büyük güçlüklerle karşılaşınz ve Vancouver yönüne giden yolcu gemisi de bulamazsınız.”</p>

  <p>Altından bahsediyoruz sevgili İzci, Golden Mount'un eteklerinde bunun için kamp kurduk,” diye cevap verdi mühendis dalga geçerek. Fakat hiç endişeniz olmasın, sekiz gün içinde arabalarımız Klondike yoluna koyulmuş olacak!” Ben Raddle kendinden çok emin bir biçimde konuşuyordu ve bunları tartışmak için Summy</p>

  <p>Skim yarılarında değildi.</p>

  <p>Gün her zamanki gibi geçti ve akşam geldiğinde kanalda kazılacak beş altı kulaç mesafe kalmıştı. Güneş ile gölge birbirlerini takip etmiş, gün güzel geçmişti. İki avcı durumdan şikâyetçi değildi.</p>

  <p>Öğleden sonra saat beş civarlarında avcılardan ikisi de batıdaki düzlükte gözükmemişti. Aslında Summy Skim'in sözünü tutması için daha vakti vardı. İzci sık sık birkaç yüz adım giderek gelip gelmediklerine bakıyordu. Görünürde hiç kimse yoktu. İki avcının görüntüsü bir türlü ufukta belirmiyordu.</p>

  <p>Bir saat sonra Ben Raddle biraz sabırsızlanmaya başladı ve kuzenine çıkışacağına dair kendi kendine söz verdi.</p>

  <p>Saat yediyi vurduğunda Sumy Skim ve Neluto hâlâ ortalarda yoktu, Ben Raddle'ın sabırsızlığı da artık endişeye dönüşmüştü. Bir saat sonra hâlâ geri dönmediklerinden endişesi iki katına çıktı.</p>

  <p>“Sürüklenip gittiler,” diye tekrarlıyordu. “Su lanet olası Skim'e, önünde bir hayvan ve elinde tüfeği olduğunda hiç güven olmaz... durmaz gider, durması için de hiçbir neden yoktur zaten...”</p>

  <p>“Kanada geyiği peşindeyken, hayvanın sizi nereye sürükleyeceği hiç belli olmaz...” dedi Bili</p>

  <p>Stell.</p>

  <p>“Gitmesine izin vermemem gerekirdi,” diye ekledi Ben Raddle.</p>

  <p>“Saat ondan önce karanlık basmayacak, Bay Skim'in kaybolduğundan endişelenmeye de gerek yok. Golden Mount uzaklardan bile gözüküyor ve karanlıkta da alevleri rehberlik ediyor,” dedi İzci.</p>

  <p>Söylediklerinde haklıydı. Avcılar kamptan üç fersah uzakta olsalardı Golden Mount'un alevlerini fark edebilirlerdi, bu yüzden kayboldukları varsayımı pek akla yatkın değildi. Ya başlarına bir kaza geldiyse... Ya tekrar yola koyulamayacak durumdaysalar... Gece olduğunda hâlâ kampa geri dönmemiş olurlarsa ne yapmak gerekirdi?...</p>

  <p>İki saat geçmişti, Ben Raddle tahmin edileceği gibi yerinde duramıyordu. İzci ve arkadaşları da endişelerini gizleyemiyorlardı. Güneş ufukta batıyordu ve Kuzey Buz Denizi'ndeki yüksek enlemler kıyıları bundan sonra uzun bir alacakaranlıkta kalacaktı. Eğer Summy Skim ve Neluto geceden evvel gelmezlerse... ya tan vaktinden önce hâlâ gelmemiş olurlarsa?...</p>

  <p>Saat onu geçtikten sonra daha da fazla endişelenen Ben Raddle ve İzci güneşin bulutlar ardında kaybolduğu sırada kampı terk ederek dağın eteklerinde dolaşmaya gittiler. Ovaya son bir kez göz attıklarında etraf ıssızdı. Kulaklarım onların geleceği yöne çevirerek hareket bile etmeden Summy Skim'in geciktiklerini bir silah sesiyle haber vermesini beklediler. Neluto ve Summy Skim, mühendis ve İzci'nin kendilerini karşılamaya gelmesini beklemiyor olmalıydılar ve onlara haber vermeyişleri de beş altı dakika için kaygılanmalarını önlemekti.</p>

  <p>Ben Raddle ve Bill Stell silah seslerini boşu boşuna beklediler. Ova ıssız olduğu kadar da sessizdi.</p>

  <p>“Kayboldular!” dedi İzci.</p>

  <p>“Kaybolmak mı?” diye karşılık verdi mühendis başını sallayarak... “Golden Mount her taraftan ve fersahlarca öteden bile görülebilirken kaybolmak...”</p>

  <p>“Öyleyse nerede olabilirler Bay Raddle?... Geyik avı tehlikeli değildir, tabii Bay Skim ile Neluto ayılarla karşılaşmadılarsa...”</p>

  <p>“Ayılar... ya da haydutlar, maceracılar, Kızılderililer ya da diğerleri, Bili... Evet! Başlarına bir şeylerin geldiğini hissediyorum...”</p>

  <p>Tam o anda, saat on buçuğa doğru havlamalar duyuldu.</p>

  <p>“İşte Stop!” diye haykırdı Ben Raddle.</p>

  <p>“Uzakta değiller!” diye cevap verdi İzci.</p>

  <p>Havlamalar tekrar duyuldu, fakat bu sefer köpek yaralıymış ve yürümekte güçlük çekiyormuş gibi inlemelerle karışıktı.</p>

  <p>Ben Raddle ve arkadaşı Stop'a doğru koştular ve iki yüz adım attıklarında zavallı köpeği gördüler.</p>

  <p>Köpek tek başınaydı ve arka ayakları arka tarafındaki yarasından akan kanlarla ıslanmıştı. Yürümekte güçlük çektiği ve kampa ulaşmasının imkânsız olduğu belliydi.</p>

  <p>“Yaralı... yaralı... ve tek başına!” diye tekrarladı Ben Raddle. Summy Skim ve Neluto'nun insanların ya da vahşi hayvanların saldırısına kurban gittiğini sandığından, hatta neredeyse bundan emin olduğundan dolayı kalbi deli gibi çarpıyordu...</p>

  <p>Bu sırada İzci, ortaya bir düşünce attı:</p>

  <p>“Belki de Stop efendisi ya da Neluto tarafından istemeden yaralanmıştır... hedefini şaşırmış bir kurşunla vurulmuştur belki...”</p>

  <p>“O zaman niçin Skim ile kalmadı ki? Skim onunla ilgilenir ve geri getirirdi..” diye cevap verdi Ben Raddle.</p>

  <p>Her neyse, dedi Bill Stell, “köpeği kampa geri götürelim. Yarasına pansuman yapalım, eğer hafifse, belki de bizi Bay Skim'in olduğu yere götürür...”</p>

  <p>“Evet,” diye ekledi mühendis, “çünkü sabaha kadar bekleyemeyeceğim... Silahlarımızı da alıp kalabalık gideriz... -Ve dediğiniz gibi Stop bizi onlara götürebilir...”</p>

  <p>İzci hayvanı kucağına aldı ve on dakika sonra Ben Raddle ile birlikte kampa geri dönmüşlerdi.</p>

  <p>Köpek çadıra götürüldü. Yarasına bakıldı. Çok ciddi değil gibiydi, hiçbir organına zarar gelmemişti.</p>

  <p>Hayvan bir mermi ile yaralanmıştı ve bu tür operasyonlarda çok deneyimli olan İzci kurşunu çıkartmayı başardı.</p>

  <p>Ben Raddle kurşunu aldı ve ışık altında dikkatle inceledi. Ardından bembeyaz bir yüzle elleri titreyerek haykırdı:</p>

  <p>“Bu kurşunun kalibresi Summy'ninkilerden farklı! Daha büyük ve bir av tüfeğine ait değil!...” Gerçekten de öyleydi ve Bill Stell de kurşuna baktıktan sonra bunu kabul etmek zorunda kaldı.</p>

  <p>“Maceracılarla, haydutlarla başları derde girmiş olmalı!” diye haykırdı mühendis... “Kendilerini ateş ederek korumak zorunda kalmışlar!... Saldırı sırasında Stop vurulmuş... Efendisinin yanında kalmadığına göre, demek ki efendisi götürüldü... ya da Neluto ile birlikte öldü!... Ah! Zavallı Summy, zavallı Summy!...”</p>

  <p>Ben Raddle hıçkırıklarını tutamıyordu. Bill Stell ne diyebilirdi ki?... Bu kurşun o iki avcıya ait değildi... Köpek tek başına geri dönmüştü, her şey mühendisi haklı çıkartıyordu, zavallıların başına bir bela geldiği açık değil miydi?.. Geri gelmediklerine göre ya Summy Skim ve arkadaşı kendilerini korurken ölmüşlerdi, ya da saldırganların elindeydiler.</p>

  <p>Saat on bir olduğunda ne Summy Skim, ne de Neluto kampa geri dönmüştü. Bulutlar güneşin battığı yerde ufku kaplamıştı, yakında karanlık olacaktı.</p>

  <p>Ben Raddle, İzci ve arkadaşları kayıpları aramaya gitmeye karar verdiler. Yola çıkmak için hemen hazırlıklar yapıldı. Kafile Golden Mount'tan uzaklaşmayacağına göre, en azından ilk aramalar için erzak almaya gerek yoktu. Fakat yolda saldırıya uğrama tehlikesine ve tutsakları güç kullanarak kurtarmak gerekmesi ihtimaline karşı bütün adamlar silahlıydı.</p>

  <p>Stop büyük bir özenle pansuman edilmişti. Kurşun çıkartılmış, yara sarılmıştı, açlıktan ve susuzluktan bitkin düşmüş olduğu için ona yemek de verilmişti. Efendisini aramaya gitmek için çok heyecanlıydı.</p>

  <p>“Onu da götüreceğiz,” dedi İzci, “çok yorulursa onu taşırız, belki de Bay Skim'in izini bulabilir!”</p>

  <p>Gece boyunca doğuya doğru bir iki fersahlık mesafe içinde onları bulamazlarsa, İzci'nin fikri Golden Mount'a geri dönmekti. Kamp toplanacak, kafile uçsuz bucaksız ovada onları aramaya çıkacaktı, Kuzey Buz Denizi ile Porcupine Nehri arasındaki yöre didik didik edilecekti. Ben Raddle, Summy Skim'in başına gelenleri öğrenmediği, onu bulmadığı sürece -tabii eğer bulabilirse-Golden Mount söz konusu bile olamazdı!</p>

  <p>İzci ve arkadaşları koşum hayvanlarının kamptan kaçmamaları için tedbir aldıktan sonra yola çıktılar. Dipten gelen gürültülerle sarsılan dağın eteklerinden geçtiler. Alacakaranlıkta, buharların ardında kaybolmuş olan tepesinden alevler çıkıyordu. Henüz katı madde püskürtmüyordu.</p>

  <p>Ben Raddle, Bill Stell'in yakınında yürüyordu, köpek de yarılarından ilerliyordu. Diğerleri ellerinde silahlarıyla takip ediyorlardı. Kafile, dağa tırmandıkları yere gelince durdu.</p>

  <p>Hangi yöne gitmeleri gerekirdi?... Rasgele mi dolaşacaklardı?... En iyisi köpeğin içgüdülerine güvenmekti. Bu zeki hayvan, kendisinden neyin beklendiğinin farkındaydı ve kesik kesik havlıyordu. Efendisinin izini bulursa, kesinlikle yanılmayacaklardı!</p>

  <p>Kısa bir süre tereddüt ettikten sonra Stop kuzeybatıya yöneldi, oysa bu yön, Summy Skim ile Neluto'nun Golden Mount'tanayrılırken tuttukları yön değildi.</p>

  <p>“Onu takip edelim,” dedi İzci, sonuçta yapılabilecek en iyi şey de buydu.</p>

  <p>Bir saat boyunca küçük grup ovada bu yönde ilerledi. Sonunda iki avcının ormana girdikleri yerin bir fersah aşağısında ormanın kıyısına vardılar.</p>

  <p>Hangi tarafa gitmeliydiler?... Ağaçların karanlığının arasında ormana mı dalmalıydılar?... Yoksa hiçbir iz bulunamadığına göre kampa geri dönmeli ve gün agarınca mı aramaya çıkmalıydılar?...</p>

  <p>Ben Raddle, İzci ve Lorique bir araya gelip konuştular. Her ne kadar bu ormanın içine dalmanın ne kadar tehlikeli olduğunu bilse de, mühendis geri dönmeye karar veremiyordu. Kendine hâkim olabilen Bill Stell durumu daha iyi değerlendiriyor ve hemen geri dönmekte ısrar ediyordu. Zaten Stop da tereddüt eder gibi gözüküyordu. Kısık sesle havlamalarını keserek, sanki içgüdülerini yitirmiş gibi ormanın kıyısında hareketsiz duruyordu.</p>

  <p>Birdenbire ileri atıldı. Büyük ihtimalle yarasını hissetmiyordu. Ağaçların arasında koşuyor, yüksek sesle havlıyordu; o zamana kadar aradıkları izleri bulduğuna şüphe yoktu.</p>

  <p>Onu takip edelim... hadi!” diye haykırdı Ben Raddle.</p>

  <p>Tam ormanın içine dalmak üzereydiler ki, havlamalar yaklaşmaya başladı.</p>

  <p>“Bekleyin,” diye emir verdi Bill Stell arkadaşlarını durdurarak.</p>

  <p>Tam o anda iki adam belirdi; Summy Skim hemen mühendisin kollarına atıldı.</p>

  <p>İlk sözleri şunlar oldu:</p>

  <p>“Kampa... kampa gidelim!...”</p>

  <p>“Ne oldu?...” diye sordu Ben Raddle.</p>

  <p>“Nelerin olduğunu size orada anlatacağım,” diye cevap verdi Summy Skim, “şimdi bununla vakit kaybetmeyelim... Size kampa diyorum, kampa gidelim!”</p>

  <p>Hepsi birlikte Golden Mount'un alevlerinin rehberliğiyle hızla yürümeye başladılar. Bir saat sonra Rubber Creek'e varmışlardı.</p>

  <p>Vakit gece yarısınıgeçmişti.</p>

  <p>Summy Skim çadıra girerek Ben Raddle, Lorique ve İzci ile toplantıya başlamadan önce durakladı. Son bir kez Golden Mount'un etrafına bakmak istiyordu. Mühendis ve Bill Stell de aynısını yaptılar. Tehlikede olduklarını biliyorlardı; ormandan dağa gelirken yol boyunca Summy Skim'in verdiği tek bilgi buydu.</p>

  <p>Yalnız kaldıklarında Summy Skim sabahın altısı ile akşamın beşi arasında olanları, ormanın kıyısına varışlarını, geyikleri takip edişlerini, öğlene kadar sürdürdükleri gereksiz avı, molayı, Stop'un havlaması üzerine tekrar yola çıkışlarını ve çok önce sönmüş olan ocağın küllerini buldukları yeri kısaca anlattı.</p>

  <p>İnsanların, yerlilerin ya da başkalarının orada kamp kurmuş olduğu apaçıktı, bunda şaşılacak bir şey yok. Zaten, küllere bakılırsa ocak hayli eskiydi, endişelenmemize gerek yoktu...” Aslında,” dedi İzci, “yaz mevsiminde buralarda dolaşan Kızılderililer dışında, balina avcıları da karaya çıkarlar...”</p>

  <p>“Fakat,” diye devam etti Summy Skim, “Golden Mount'a doğru yola koyulacağımız sırada, Neluto otların arasında işte bunu buldu.”</p>

  <p>Ben Raddle ile İzci hançeri inceledikten sonra İspanyol yapımı olduğunu fark ettiler. Böylece hançerin kısa süre önce orada düşürüldüğünü anladılar, çünkü ağzında hiç pas yoktu.</p>

  <p>Ya sapma işlenmiş olan şu M harfi... bundan hiçbir şey çıkartamaz mıyız Bay Skim?...” dedi Bill Stell.</p>

  <p>Hayır Bill, fakat hangi ismin başına koyabileceğimi biliyorum.”</p>

  <p>“Hangi ismin?...” diye sordu Ben Raddle.</p>

  <p>“Teksaslı Malone'unkinin.”</p>

  <p>“Teksaslı Malone...”</p>

  <p>“Evet Ben.”</p>

  <p>“Şu Hunter'ın arkadaşı mı?” diye ekledi Bill Stell.</p>

  <p>“Ta kendisi!...”</p>

  <p>“Birkaç gün önce buradalar mıydı?...” diye devam etti mühendis.</p>

  <p>“Hâlâ da buradalar,” diye eevap verdi Summy Skim.</p>

  <p>“Onları gördünüz mü?” diye sordu Lorique. “Hikâyemin sonunu dinleyin, öğrenirsiniz!” Summy Skim şu sözlerle devam etti:</p>

  <p>“Neluto ile birlikte gitmek üzere olduğumuz sırada, yakından ateş edildiğini duyduk. Durakladık ve öncelikle gözükmemeye çalıştık.</p>

  <p>“Ormanda avcıların olduğundan şüpheleniyorduk ve büyük ihtimalle de yabancıydılar, çünkü Kızılderililer ateşli silah kullanmazlar. Fakat her kim olurlarsa olsunlar, kendimizi garantiye almak akıllıca olacaktı.</p>

  <p>“Siz söyleyene kadar, o silah sesinin, bir türlü yakalayamadığımız geyiklerden birine atılan tüfekten geldiğini sanıyordum, ta ki siz bana bir daha göreceğime pek inanmadığım zavallı Stop'umun başına gelenleri söyleyene kadar... Evet... Demek ona ateş etmişler...”</p>

  <p>“Yabancı bir kurşunla yaralanmış,” dedi Ben Raddle, “kendini güçlükle sürükleyerek tek başına geldiğini gördüğümüzde, benim neler hissettiğimi düşünsen!... Akşamın onu olmasına rağmen senin geri dönmemen üzerine korkunç endişelere kapıldım!... Sen ve Neluto'nun saldırıya uğradığınızdan, bu arada Stop'un yaralandığından başka pe düşünebilirdim ki!... Ah! Summy!... Summy!... Seni buralara sürükleyenin ben olduğumu düşündükçe...”</p>

  <p>Böyle konuşurken Ben Raddle hiç de gizlemeye çalışmadığı bir duygunun pençesindeydi. Summy Skim, kuzeninin neler hissettiğini anladı, böyle maceralara atılarak üzerine çöken sorumluluğun farkındaydı Ben Raddle!... Summy Skim onun elini tutarak şunları dedi:</p>

  <p>“Ben... sevgili Ben, olan oldu bir kez! Kendini hiçbir şey için suçlama, durum ne kadar kötüleşse de, umutsuz bir halde değiliz. Umanın kendimizi kurtarırız!”</p>

  <p>İzci ile el sıkıştıktan sonra, Summy Skim hikâyesine devam etti:</p>

  <p>“Doğudan, yani kampa dönmek için izlememiz gereken yönden silah sesinin geldiğini duyar duymaz, Neluto'ya beni takip etmesini söyledim ve kolayca fark edilebileceğimiz o açıklığı aceleyle terk ettik.</p>

  <p>“Zaten sesler geliyordu, çok ses vardı, bir grup adamın bize yaklaştığı besbelliydi.</p>

  <p>“Fakat her ne kadar fark edilmek istemesek de, bu grupta kimler olduğunu da bilmek istiyorduk, nedenini tahmin edersiniz!... Bu adamların burada ne işleri vardı?... Golden Mount'tan bir saatlik yürüyüş mesafesindeydiler!... Volkanın varlığını biliyorlar mıydı?... Ona doğru mu gidiyorlardı?... Bizden daha mı kalabalıktılar?... “Kısa süre sonra ormanın içleri iyice kararaçaktı. Zaten bu maceracıların ellerine düşmemek için, akşamın ilerleyen saatlerinde yola koyulmak üzere beklemenin daha iyi olacağına karar verdim... Bir kere ormanın sınırınaı vardıktan sonra, volkanın alevleri bize yolu gösterecekti...</p>

  <p>“Düşünerek kaybedecek vaktimiz yoktu. Grup yaklaşmaktaydı... Derenin yakınındaki o açıklıkta mola verecekleri kesindi. Hemen on adım ötedeki sık bir çalılığın arkasına atladık. Yüksek otlar ve çalıların arasına saklanmış oldu ğumuz için yakalanma tehlikesi ile karşı karşıya değildik, fakat önemli olan, onları hem görebiliyor hem de duyabiliyorduk.</p>

  <p>“Grup hemen belirdi. Elli kişiydiler, otuzu Amerikalı, yirmisi de Kızılderiliydi.</p>

  <p>“Yanılmamıştım. Gece için orada kamp kurdular ve işe, yemek pişirmek için ateş yakmakla başladılar.</p>

  <p>“Neluto da, ben de adamlardan hiçbirini tanımıyorduk. Ağaçların altına bıraktıkları tüfekleri ve tabancaları vardı. Aralarında pek konuşmuyorlardı ya da bizim duyamayacağımız kadar alçak sesle konuşuyorlardı.”</p>

  <p>“Peki ya Hunter... Malone?...” dedi Ben</p>

  <p>Raddle.</p>

  <p>“On beş dakika sonra geldiler,” diye devam etti Summy Skim, “yanlarında bir Kızılderili ve 127'nin ustabaşısı vardı.”</p>

  <p>“Ah! Neluto da, ben de onları hemen tanıdık. Evet!... Bu serseriler Golden Mount yakınlarına gelmişlerdi ve kendileri gibi maceracılardan oluşan çete de onlara eşlik ediyordu...”</p>

  <p>“Burada ne işleri var?” diye sordu İzci. “Golden Mount'un varlığından haberleri var mı?... Başka madencilerin burada olduklarını biliyorlar mı?...”</p>

  <p>“Ben de kendime bu soruları sordum sevgili Bill,” diye cevap verdi Summy Skim, “ve sonunda hepsinin cevabını da aldım.”</p>

  <p>Bu anda İzci, Summy Skim'e susmasını işaret etti. Dışarıda bir gürültü duymuştu ve çadırdan çıkıp etrafı kolaçan etti.</p>

  <p>Gürültüyü adamlarından biri kanalı geçerken yapmıştı. Bu enlemlerde sabahın çok erken saatlerinde söken şafağın ilk renkleri gözükmeye başlamıştı.</p>

  <p>Geniş düzlük ıssızdı. Gecenin sessizliğini homurtularıyla bozan dağa doğru hiçbir grup yaklaşmıyordu. Köpek de tedirgin değildi, çadırın bir köşesinde yayılmış yatıyordu.</p>

  <p>Bunun üzerine İzci içeri girerek Ben Raddle ile kuzenine hiçbir şey olmadığını söyledi. Summy Skim şöyle devam etti:</p>

  <p>“İki Teksaslı tam da açıklığın kıyısına, bizim arkasında saklanmakta olduğumuz çalılığın on adım yakınma oturdular. Böylece söylediklerini duyabiliyordum, öncelikle yolda rastladıkları bir köpekten bahsettiler, fakat ona ateş ettiklerini söylemediler. ‘Ne garip bir rastlantı!' dedi Hunter. ‘Evet! Garip... Ormanın ortasında!... Buralara kadar tek başına gelmiş olamaz... Dawson-City'den bu kadar uzaklara...' ‘Avcılar!' diye cevap verdi Malone, ‘buna şüphe yok!... Peki neredeler? Köpek onlara ulaşabilmiş midir? Şu yöne doğru kaçıyordu...' Malone bunu söylerken kolunu batıya doğru uzattı... ‘Köpeğin avcılara ait olduğunu da kim söyledi?...' diye haykırdı Hunter. ‘Birkaç hayvanın peşinden ta buralara kadar gelinmez!' ‘Ben de senin gibi düşünüyorum Hunter,' dedi Malone. ‘Etrafta yeni altın yatakları peşinde olan madenciler var... Yukarı Dominion'da da dolandıklarını uymadın mı?...' ‘Evet,' diye cevap verdi Hunter, ‘lanet olası Kanadalıların, işletme hakkının sadece kendilerine ait olduğunu iddia ettikleri şu zengin madenler!... Fakat bir kere biz elimizi atalım, bakalım onlara ne kalacak!...' ‘Bir eleklik bile kalmayacak!' diye karşılık verdi Malone, korkunç küfürlerle karışık kahkahalar patladı...”</p>

  <p>“Peki Golden Mount'tan bahsettiler mi?...” diye sordu Ben Raddle.</p>

  <p>“Evet,” diye cevap verdi Summy Skim, “çünkü Hunter bir süre sonra şunu dedi: ‘Zaten Kızılderililerin sık sık bahsettikleri ve bizim rehber</p>

  <p>Krasak'ın da yerini bildiği Golden Mount buradan uzakta değil, Kuzey Buz Denizi kıyısında. Barrow Burnu'ndan Hudson Körfezine kadar kıyıyı dolaşacağız, eninde sonunda onu buluruz!'” Mühendis düşüncelere daldı. Korktuğu başına gelmişti. Jacques Laurier, Golden Mount'u bilen tek kişi değildi... Bir Kızılderili, Krasak sayesinde Teksaslıların da haberleri vardı ve okyanus kıyılarını dolaşmak zorunda kalmadan kısa süre sonra tam yerini öğreneceklerdi!... içinde kamp kurdukları ormandan dışarı adım atar atmaz, volkanı fark edeceklerdi!... Kraterin üstündeki dumanları ve alevleri göreceklerdi... Bir saat içinde Golden Mount'un eteklerine varmış olacaklardı; ya Forty Miles Creek'teki eski komşularının burada kamp kurduklarını gördüklerinde neler olacaktı?</p>

  <p>“Hunter'ın adamları çok mu kalabalıklar?...” diye sordu mühendis Summy Skim'e.</p>

  <p>Elli kadar silahlı adam,” diye cevap verdi Summy Skim, “Klondike'ta pek az bulunan dürüst insanlardan da değiller sanırım!...”</p>

  <p>Eminim öyledir; bütün bunlardan çıkartılacak sonuç, durumumuzun ciddi olduğu!” dedi İzci.</p>

  <p>Toplantıları, Bill Stell'in bu sözüyle sona erdi Geceleyin kampın güvenliği için tedbir alınmıştı, gün ağarana kadar hiçbir olay olmadı</p>
</body>
</html>
