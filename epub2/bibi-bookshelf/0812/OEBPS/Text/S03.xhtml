<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h3>MONTREAL'DEN VANCOUVER'A</h3>

  <p>Auristler, tüccarlar, göçmenler, altın arayıcıları, Canadian Pacific Raihvay ile hat değiştirmeden, Dominion'dan ya da İngiliz Kolombiyası'ndan hiç ayrılmadan, Montreal'den Vancouver'a doğrudan gidebiliyorlardı. İngiliz Kolombiyası'nın metropolünde trenden inince, deniz ya da nehir yolları arasında, gemi, at, araba gibi taşıma araçları ve hatta yolun büyük bir kısmını yürümek arasında seçim yapmaktan başka bir şey kalmıyordu.</p>

  <p>Yola çıkmaya karar verilince Summy Skim'in, malzemelerin edinilmesi, güzergâh seçimi gibi bütün ayrıntıları Ben Raddle'a bırakmaktan başka yapacak bir şeyi yoktu: Büyük ihtimalle bütün bunlar, bütün sorumluluğu üstlenen hırslı fakat zeki mühendisin işi olacaktı.</p>

  <p>Öncelikle Ben Raddle yola çıkışın on beş günden fazla geciktirilemeyeceğini anlamıştı ki bu da çok doğruydu. Josias Lacoste'un vârislerinin, kuzey kutup dairesinin sınırında yer alan bu uzak kuzey bölgesinde sadece dört ay süren yazın başlangıcından önce Klondike'a gelmeleri şarttı.</p>

  <p>Gerçekten de Yukon bölgesinde geçerli olan Kanada madenleri ile ilgili kanunun 9. maddesinde şöyle denilmekteydi:</p>

  <p>“İdare tarafından belirlenecek olan elverişli mevsimde, yetkili kurumların özel izni olmaksızın, yetmiş iki saat boyunca işletilmeyen her maden ocağı, kamulaştırılır.”</p>

  <p>Oysa ki elverişli mevsim, erken gelmediği takdirde, Mayıs ayının ikinci yarısında başlıyordu. Öyleyse bu dönemde eğer 129'un işletilmesi üç günden fazla aksarsa, Josias Lacoste'un mülkü Dominion'a ait olacaktı ve çok büyük ihtimalle Amerikan sendikası, iki vârise teklif ettiğinden daha uygun bir fiyata satın alabilecekti.</p>

  <p>“Artık geç kalmamamız gerektiğini ve yola çıkmak için acelemiz olduğunu anlıyorsundur Summy...” dedi Ben Raddle.</p>

  <p>“Benim anlamamı istediğin her şeyi anlıyorum, sevgili arkadaşım,” diye cevap verdi Summy Skim.</p>

  <p>“Zaten bu da en mantıklı olan,” diye ekledi mühendis.</p>

  <p>“Bundan hiç şüphem yok Ben, eğer en kısa zamanda geri dönmemize yarayacaksa, Montreal'i en kısa zamanda terk etmeyi tercih ederim.” “Klondike'ta gerektiğinden fazla kalmayacağız, Summy...”</p>

  <p>“Anlaşıldı Ben. Ne zaman yola çıkıyoruz?..” “Bu ayın ikisinde,” diye cevap verdi Ben Raddle, “on beş gün içinde!”</p>

  <p>Kollarını kavuşturmuş, başını önüne eğmiş olan Summy Skim “Ne?.. O kadar çabuk mu?..” diye haykırmak istedi. Fakat bu hiçbir işe yaramayacağı için sustu. Kabul ederek, başlarına her ne gelirse gelsin, yolculuk boyunca ağzından tek bir şikâyet sözü çıkmayacağına yemin etmişti.</p>

  <p>Zaten Ben Raddle, yola çıkış tarihleri olarak ayın ikisini belirlemekle çok akıllıca davranmıştı; izlenecek yolu göz önünde bulundurarak, kuşku götürmez bir beceriyle kullandığı sayılarla donatılmış bir dizi plan yaptı.</p>

  <p>“Şimdilik Klondike'a giderken iki yol arasında seçim yapmayacağız Summy,” dedi, “çünkü tek seçenek var zaten. Belki bir gün Yukon'a gitmek için, Cassiar bölgesini geçerek İngiliz Kolombiyası'nın kuzeydoğusunu kateden Edmonton, Fort Saint-John, Peace River yolunu kullanacağız...”</p>

  <p>“Duyduğuma göre avı bol bir bölgeymiş,” dedi Summy Skim avla ilgili hayallere dalarak. “Aslında neden o yolu takip etmiyoruz?..”</p>

  <p>“Çünkü Vancouver'dan çıkınca denizde sekiz yüz kilometre katettikten sonra bin dört yüz kilometre de karadan gitmek zorunda kalırız,” diye cevap verdi Ben Raddle.</p>

  <p>“Öyleyse hangi yönü seçmeyi düşünüyorsun Ben?..”</p>

  <p>“Vancouver'a varır varmaz, karşımıza çıkan imkânlara göre orada karar vereceğiz. İşte sana, yolumuzun uzunluğunu belirleyecek çok kesin sayılar: Montreal'den Vancouver'a dört bin altı yüz yetmiş beş kilometre ve Vancouver'dan Dawson-City'ye de iki bin dört yüz seksen dokuz kilometre var.”</p>

  <p>“Toplam,” dedi Summy Skim işlem yaparak: “beş dokuz daha, on dört, elde var bir; yedi dört daha, on bir, elde var bir; beş iki daha, yedi, yedi bin yüz altmış dört kilometre ediyor.”</p>

  <p>“Doğru Summy!”</p>

  <p>“Bir de katettiğimiz yol kadar altın elde edersek...”</p>

  <p>“Altının kilosu iki bin üç yüz kırk frank olduğuna göre, on altı milyon yedi yüz altmış üç bin yedi yüz altmış frank edecek...”</p>

  <p>“Mükemmel,” diye karşılık verdi Summy Skim, “böylece masraflarımızı gayet güzel çıkartmış olacağız!”</p>

  <p>“Neden olmasın,” diye cevap verdi Ben Raddle, “madem ki coğrafyacı John Muir, Alaska'nın, sadece 1861 yılında dört yüz beş milyonluk verim elde edilen Kaliforniya'dan daha fazla altın üreteceğini ilan ettiğine göre, niçin yerküremizin yirmi beş milyon franlık altın servetine, Klondike da kendi payını eklemesin?..”</p>

  <p>“Her şeye bir cevabın var Ben...”</p>

  <p>“Ve gelecek de benim cevaplarımı haklı çıkaracak.”</p>

  <p>Summy Skim de bundan şüphe etmek istemiyordu.</p>

  <p>“Üzerinde bir karara varılmış şeyleri tekrar konuşmaya gerek yok...” diye ekledi.</p>

  <p>“Gerçekten de,” diye cevap verdi Ben Raddle, “sanki şimdiden yola çıkmış gibiyiz...”</p>

  <p>“Geri dönmüş gibi olmamızı tercih ederdim Ben...”</p>

  <p>“Geri dönmeden önce,” diye cevabı yapıştırdı Ben Raddle, “gitmek gerekir...”</p>

  <p>“Mükemmel bir mantık Ben. Biraz da yapılacak hazırlıkları düşünelim... O tuhaf ülkeye bir yedek gömlek ve iki çift çorapla gidilmez...” “Hiçbir şey için endişelenme Summy. Ben her şeyi üstleniyorum; sen sadece Montreal'den trene binecek ve Vancouver'da ineceksin. Hazırlıklarımıza gelince, amaçsızca uzaklara giden ve yanında bir sürü eşya götüren bir göçmeninkiler gibi olmayacak! Bize gerekenlerin hepsi zaten orada, Josias Dayının madeninde; Forty Miles Creek 129'u işletirken kullandıkları. Yani sadece kişisel eşyalarımızla ilgilenmemiz gerekiyor...”</p>

  <p>“Fakat o da önemli,” diye cevap verdi Summy Skim, “bazı önlemler alma zahmetine girmemize değer herhalde... Özellikle de soğuğa karşı!... Brrr! Şimdiden iliklerime kadar donmuş hissediyorum kendimi...”</p>

  <p>“Hadi ama Summy, Dawson-City'ye vardığımızda güzel havalar hüküm sürüyor olacak...” “Ah, bir de kıştan önce geri dönebilsek...” “Sakin ol!...” diye cevap verdi Ben Raddle. “Kışın bile hiçbir şeyin eksik olmayacak. İyi giysiler, iyi yiyecekler. Dönerken, geldiğinden daha şişman olacaksın.”</p>

  <p>“Yo hayır! O kadarını da istemiyorum,” diye cevap verdi her şeyi kabullenmeye hazır olan Summy Skim, “seni şimdiden uyarıyorum, beş kilo bile alacaksam, gelmiyorum!”</p>

  <p>“Sen dalganı geç, Summy, geç bakalım dalganı istediğin kadar... Fakat bana güven...”</p>

  <p>“Evet... Tamam, güven zorunlu! 2 Nisan'da, değil mi, eldoradores olarak yola koyuluyoruz...” “Evet 2 Nisan, bu da bütün hazırlıklar için bana yetiyor.”</p>

  <p>“Pekâlâ Ben, madem ki önümde on beş günüm var, bu süreyi kırda geçireceğim...”</p>

  <p>“Dediğin gibi olsun,” diye cevap verdi Ben Raddle, “fakat Green Valleyde havalar henüz düzelmemiştir.”</p>

  <p>Summy Skim, her halükârda havanın Klondike'takinden daha iyi olduğunu söyleyebilirdi. Zaten, her ne kadar kış henüz bitmemiş olsa da, birkaç gün için kendini iyi kalpli çiftçilerinin arasında bulmaktan, tarlalarını kardan bembeyaz, güzel koruları kırağı dolu, civar dereleri buzla kaplı ve Saint Laurent'ın iki kıyısının arasını da buz tabakalarıyla örtülü görmekten, yine de büyük zevk alacaktı. Dahası, etrafta dolanan vahşi hayvanları, ayıları, pumaları ve diğerlerini bir kenara bırakırsak, büyük soğuklarla birlikte, bir avcının birkaç iyi parça yakalama şansı hep vardı. Sanki Summy Skim bölgedeki herkese veda etmeye gidiyordu... Belki de uzun sürecek bir yolculuğa çıkıyordu!.. Ne zaman döneceğini kim bilebilirdi?..</p>

  <p>“Sen de benimle gelmelisin Ben,” dedi.</p>

  <p>“Öyle mi düşünüyorsun?” diye cevap verdi mühendis. “Yol hazırlıklarıyla kim ilgilenecek?..”</p>

  <p>Bunun üzerine hemen ertesi gün Summy Skim trene bindi, Green Valley garında atları koşulmuş, hazır bir araba onu bekliyordu ve öğleden sonra çiftliğe varmıştı.</p>

  <p>Tahmin edileceği gibi çiftçiler Summy Skim'in gelişine oldukça şaşırdılar, şaşırdıkları kadar da sevindiler. Her zamanki gibi Summy</p>

  <p>Skim sevgi dolu karşılamalarından çok duygulandı. Fakat bu erken ziyaretin nedenini öğrendiklerinde, efendileri olmadan yazı geçireceklerini işittiklerinde, bu haberden duydukları üzüntüyü hiç saklamadılar.</p>

  <p>“Evet dostlarım,” dedi Summy Skim, “ben ve Ben Raddle cehennemin dibi kadar uzak bir yere, Klondike'a gidiyoruz; şeytanın hüküm sürdüğü bu ülke öyle uzak ki sadece gitmek için bile dört ay ve geri dönmek için de bir o kadar gerekiyor...”</p>

  <p>“Üstelik de bütün bunlar sadece altın külçeleri toplamak için!..” dedi çiftçilerden biri omuz silkerek.</p>

  <p>“Tabii toplanabilirse,” diye ekledi yaşlı bilge bir çiftçi, pek de cesaret vermeyen bir ifadeyle başını sallayarak.</p>

  <p>“Bir de başarısız olamamaya dikkat etmek gerekiyor,” dedi Summy Skim, “çünkü tekrar toparlanmak her zaman mümkün olmayabilir. Ne yaparsınız dostlarım, bu bir humma gibi, daha doğrusu zaman zaman dünyayı kasıp kavuran ve pek çok kurban alan bir salgın gibi!”</p>

  <p>“Peki niçin oraya efendim?” diye sordu çiftliğin kâhyası.</p>

  <p>O zaman Summy Skim, kuzeni ve kendisine, Josias Dayılarının ölümünden sonra nasıl bir madenin miras kaldığını ve hangi nedenlerle</p>

  <p>Ben Raddle'ın Klondike'ta bulunmalarının gerekli olduğunu düşündüğünü anlattı.</p>

  <p>“Evet,” diye devam etti ihtiyar, “Dominion sınırlarında neler olup bittiğini duyduk, özellikle de birçok zavallı insanın canına mal olan felâketleri. Bay Skim, o ülkede kalmanız söz konusu bile olamaz; çamur yığınınızı sattığınız zaman geri döneceksiniz...”</p>

  <p>“Bundan emin olun, dostlarım, her şeyin kendi başına hallolacağını düşünürsek, ben geri dönene kadar beş ya da altı ay geçecek ve yaz sonu gelmiş olacak!.. Bütün bir yaz ziyan olacak benim için!..”</p>

  <p>“Kayıp bir yaz, daha da hüzünlü bir kış!” diye ekledi yaşlı bir kadın haç çıkararak ve “Tanrı sizi korusun, efendimiz!” dedi.</p>

  <p>Green Valley'de bir hafta kalan Summy Skim, Ben Raddle'a katılmanın zamanının geldiğini düşündü. Onun da yapması gereken bazı kişisel hazırlıklar vardı. Bu iyi yürekli insanların yanından ayrılırken hepsi çok duygulandı. Birkaç hafta içinde Nisan güneşinin Green Valley'nin ufkunda yükseleceğini, karlarda ilkbaharın ilk yeşilliklerinin çıkacağını, şu uğursuz yolculuk olmasaydı her yıl yaptığı gibi kışın ilk soğuklarına kadar geri gelip buradaki eve yerleşeceğini düşününce üzülüyordu! Green Valley'ye Ben Raddle'dan bir mektup gelmesini ve ona projelerine son vereceklerini bildirmesini umut etmişti. Fakat o mektup hiç gelmedi... Hiçbir şey değişmemişti... Önceden belirlenen tarihte yola çıkacaklardı... Bu yüzden Summy Skim gara gitmek zorundaydı ve 31 Mart günü sabahı Montreal'de kendisini, kuzeninin karşısında buldu. Karşısına bir soru işareti gibi dikildi: “Yeni bir şeyler yok mu?..” diye sordu. “Hiçbir şey yok, Summy, ama hazırlıklarımız tamamlandı...”</p>

  <p>“Her şeyi yanma aldın demek ki...” “Vancouver'da edineceğimiz erzak dışında her şeyi,” diye cevap verdi Ben Raddle. “Sadece giysilerle ilgilendim. Silahlara gelince, sende seninkiler, bende de benimkiler var. Mükemmel durumdalar, hem biz de onlara alışkınız... İki iyi tüfek ve tam bir av takımı... Fakat orada gardrobunu yenilemek mümkün olmayacağı ve Klondike'ta çarşı kurulmadığı için tedbirli davranarak yanımızda işte şunları götüreceğiz: Dört tane yün gömlek, iki tane içlik ve yün iç don, bir tane kalın yün kazak, bir tane kadife takım, kaba kumaştan iki tane pantolon, iki tane ince kumaştan pantolon, bir tane mavi kumaştan takım elbise, içinde ve kapüşonunda kürk olan bir deri ceket, aynı biçimde şapkası olan su geçirmez bir denizci giysisi, bir kauçuk manto, altı çift ayak numaramıza uygun, altı çift de bir numara büyük çorap, kürklü bir çift ceket ve deri eldivenler, altı kalın çivili bir çift av botu, iki çift mokasen, bir çift kar ayakkabısı bir düzine mendil, havlu...”</p>

  <p>“Eh!” diye haykırdı Summy Skim, ellerini havaya kaldırarak, “işte on yıllık eşya...”</p>

  <p>“Hayır... sadece iki yıl için!”</p>

  <p>“Sadece mi Ben!.. ‘Sadece dehşet verici bir söz!.. Hani Dawson-City'ye gidip 129 numaralı, madeni elden çıkarıp Montreal'e geri dönecektik...”</p>

  <p>“Kesinlikle öyle Summy, eğer 129 numaralı madenin değerini verirlerse bize...”</p>

  <p>“Ya vermezlerse?..”</p>

  <p>“Göreceğiz Summy!”</p>

  <p>Bir cevap elde etmek mümkün olmadığı için Summy Skim ısrar etmedi ve yola çıkmadan önceki iki günde Jacques-Cartier sokağındaki ev ile Bay Snubbin'in yazıhanesi arasında acı çeken bir ruh gibi dolanıp durdu.</p>

  <p>Uzun sözün kısası, 2 Nisan sabah erkenden iki kuzen, bagajlarının çoktan taşınmış olduğu Montreal garına gittiler. Eşyalar çok fazla değildi ve ancak Vancouver'da tamamlandıktan sonra gerçekten rahatsızlık veren bir yük haline geleceklerdi.</p>

  <p>Yolcular, eğer Montreal'den ayrılmadan önce Canadian Pacific Şirketine başvururlarsa, Skagway için buharlı gemiye bilet alabilirlerdi. Fakat Ben Raddle Dawson-City'ye gidiş yolu konusunda henüz kararını vermemişti, ya Yukon Nehri'ni ağzından Klondike'ın merkezine kadar takip edecekler, ya da Skagway'in ardında, İngiliz Kolombiyası'nın dağları, ovaları ve gölleri arasından kıvrılarak giden yolu izleyeceklerdi.</p>

  <p>Böylece iki kuzen sonunda yola çıkmışlardı, biri güven dolu, diğerini sürüklüyor, diğer kuzense boyun eğiyordu. Zaten en iyi şartlarda yolculuk edeceklerdi. Birinci sınıf vagonun en konforlu kompartımanlarından birindeydiler ve Montreal ile Vancouver arasında altı gün süren, dört bin yedi yüz kilometrelik bir yolculuk söz konusu olunca, bundan azı da olmazdı zaten.</p>

  <p>Yolun ilk bölümünde tren Dominion'un, birbirinden çok farklı yöreleri olan orta ve doğu bölümünü aştı. Ancak Büyük Göller bölgesini geçtikten sonra, özellikle İngiliz Kolombiyası yakınlarında daha az nüfuslu ve kimi zaman ıssız yörelere girecekti. Summy Skim ve Ben Raddle Kuzey Amerika'nın bu köşesini ilk kez ziyaret ediyorlardı.</p>

  <p>Hava güzeldi, serin ve temizdi, gökyüzü hafif bir sisle kaplıydı. Termometredeki civa sütunu sıfır civarlarında dolaşıyordu, civa sıfırın üstündeyken hava kuru ve sert olur, altındayken kısa sureli kar yağışı görülüyordu.</p>

  <p>Önlerinde, göz alabildiğine uzanıp giden bembeyaz düzlükler vardı. Bunlar birkaç hafta içinde tekrar yeşillenecek ve birçok derenin buzları çözülecekti. Çok sayıda kuş sürüsü treni geçerek batıya yöneliyor ve büyük kanat darbeleriyle uzaklaşıp gidiyorlardı. Yolun iki tarafında, kar tabakasının üstünde ufuktaki ormanlara doğru vahşi ve evcil hayvanların izleri seçiliyordu. İşte insanın kolaylıkla takip edebileceği ve birkaç el de ateş edebileceği patikalar! Vagonda hapsolan ve av içgüdüsünü tatmin edemeyen Summy Skim'in sabırsızlığını ve özlemini varın siz düşünün!</p>

  <p>Gerçekten de bir av söz konusuydu! Vancouver'a doğru ilerleyen bu trendeki avcılar, ancak ve ancak altın avcılarıydı ve yarılarındaki köpekleri keklik ya da tilki yakalamak, alageyikleri ya da ayıları takip etmek için eğitilmemişlerdi! Hayır! Onları Montreal'de satın almış olan efendilerinin, İngiliz Kolombiyası'nın Skagway ile Klondike bölgesi arasında kalan bu bölümünde buz tutmuş gölleri ya da nehirleri geçmek gerektiğinde onları kızakların çekilmesinde kullanmaktan başka niyetleri yoktu.</p>

  <p>Montreal'de binen ya da Canadian Pacific Railroad'un çeşitli istasyonlarından toplanan yolcular arasında, en korkunç sefalete, soğuğa, hastalıklara göğüs gererek Yukon'daki altın yataklarının çamurunda servet aramaya giden göçmenler, köylüler, şehirliler yok muydu?..</p>

  <p>Evet, altın ateşi daha yeni başlıyordu. Eldorado, Bonanza, Hunter, Bear, Gold Bottom'da, uzunluğu iki yüz kırk kilometreden kısa olmayan Klondike River'ın bütün bu kollarında sayısız maden yataklarının bulunduğu haberleri geliyordu sürekli; maden arayıcılarının her bir elekte on beş bin franklık altın yıkadıkları madenlerden bahsediliyordu. Dolayısıyla göçmen akını da artarak sürüyordu; Avustralya'ya, Kaliforniya'ya, Transvaal'e koştukları gibi, Klondike'a da koşup geliyorlardı ve ulaşım şirketleri yetersiz kalıyordu. Zaten bu trenlerin taşıdıkları, malzemeleri tam, gelecekle ilgili hiçbir endişeleri olmayan, sürekli olarak erzak ve giyecek ikmalleri yapılan, Amerika ya da Avrupa'nın büyük bankalarının desteği ile örgütlenmiş o sendikaların, şirketlerin temsilcileri değildi. Hayır, kaderin her türlü cilvesine karşı korunmasız, memleketlerinden sefalet yüzünden ayrılan zavallı insanlardı ve talihlerinin yaver gideceğini umuyorlardı. Zaten kendi hesaplarına çalışma imkânları olmasa da, kol güçlerini işçisizlikten çalışması durmuş olan madenlerin sahiplerine kiralayabilirlerdi. Şüphesiz, ücretler çok yüksekti, günlük yetmiş seksen frangı buluyordu. Fakat durum böyle olsa da, Klondike topraklarında yaşam çok pahalıydı ve zorunlu ihtiyaç maddeleri her yerdekinden yirmi kat daha pahalıydı! Gerçekten de talih işin içine girmezse, çabuk zengin olmanın imkânı yoktu.</p>

  <p>Bu arada Transcontinental Route'un treni son hızla ilerliyordu. Summy Skim ve Ben Raddle bu uzun yolculuk boyunca konfor eksikliğinden şikâyet edemezlerdi, gündüzleri emirlerinde bir oturma odası, geceleri geçirmek için bir yatak odaları, Montreal'in en iyi kafelerinde olduğu gibi, gönüllerince sigara içebilecekleri bir tütün odası, servisin ve güzel yemeklerin eksik olmadığı bir yemek odası, yolculuk sırasında banyo yapabilecekleri bir banyoları vardı. Ama bütün bunlar Summy Skim'in Green Valley'deki evlerinin eksikliğini duymasını engellemiyordu.</p>

  <p>Dört saat içinde tren, bir tepenin üstünden etrafa hâkim olan, buraların en önemli kereste kaynağı kente, dünyanın merkezinde olma iddiası aşağı yukarı kanıtlanmış olan, Dominion'un başkenti Ottawa'ya vardı.</p>

  <p>İleride, Carlton Jonction yakınlarında Ottawa'nın rakibi, eskiden Dominion'un başkenti olan Toronto görülebilirdi. Herhalde bütün Kanada metropolleri sırayla başkent olacaktı!</p>

  <p>Hızla batıya yönelen tren, nikel madenlerinin işletilmesiyle zengin olan bir bölgeye, hattın ikiye ayrıldığı, Sudbury istasyonuna vardı. Superior Gölü nü dolanarak, Fort William yakınlarındaki Port-Arthur'a bağlanan kuzey hattını takip etti. Bu geniş gölün bütün istasyonlarında, Heronbay'de, Schreiber'deki uzun molalar sırasında iki kuzen buraların denizcilik bakımından önemini keşfettiler; Bonheur, Ignace, Eagle River, Rab Portage'dan, maden kaynaklarının bir servet olduğu yerlerden geçerek büyük bir şehir olan Winnipeg'e geldiler.</p>

  <p>Bu yolculukla ilgili en az birkaç anısının olmasını isteyen Summy Skim'e birkaç saatlik duraklama özellikle bu kentte az geldi. Evet, kırk bin nüfuslu ve Western Canada'nın en güzel çiftliklerine sahip olan bu şehri gezmeye seve seve bir iki gün ayırabilirdi... Fakat demiryolu tarifeleri konusunda gevşek davranılmaz. Trendekilerin çoğu yolculuk etmek değil, kısa zamanda ve hızla belirli bir yere varmak istiyordu. Tren, Portage la Prairie, Brandon, Ebrehorn, Broadview gibi çok sayıda kasabaya uğruyordu; ama etrafta işlenmiş topraklar, bufaloların binlercesinin dolandığı geniş av sahaları olması yolcuların umurunda değildi. Summy Skim, Klondike'ta altı hafta yerine, burada altı ay geçirmeyi tercih ederdi.</p>

  <p>“Ne yapalım, Dawson-City civarlarında bufalolar yoksa,” diyordu Ben Raddle, “sen de Kanada geyiği avlarsın.”</p>

  <p>Zaten tren, Regina-City'yi geçtikten sonra Kayalık Dağlardaki Crow New Pass'a yöneldi, birkaç saat Calgary-City'de durakladıktan sonra, bu sefer de kömür yatakları bakımından zengin bir bölge olan İngiliz Kolombiyası'nın sınırlarına dayanınca başka hayvanlar göründü.</p>

  <p>Klondike'a varmak için göçmenlerin bazen kullandıkları bir diğer yol da buradan ayrılıyordu. Avcıların tercih ettiği bu yoldan Summy Skim seve seve gidebilirdi. Yol, av bakımından zenginliği ile ünlü olan Cassiar yöresinin içinden geçiyordu. Edmonton, Fort Saint John, Peace Ri-. ver, Dease, Francis, Pelly'den geçerek İngiliz Kolombiyası'nın kuzeydoğusunu Yukon'a bağlıyordu. Fakat uzun ve zor olan bu yol, iki bin kilometreyi aşan bir güzergâhta yolcuların sık sık ikmal yapmalarını gerektiriyordu. Gerçekten de bu bölge altın bakımından zengindi; hemen hemen bütün nehirlerde altın.bulunuyordu; fakat kaynak bakımından fakirdi ve ancak Kanada Hükümeti her on beş fersahta bir han kurduğu zaman kullanılabilir hale gelecekti.</p>

  <p>Kayalık Dağlar'ı geçerken yolcular, yükselen yol dönemeçlerinde Stephen doruğunu, Cathedral Peak'i, bütün bu büyüleyici manzaraları ve özellikle de erimeyen karlardan şapkalarıyla dev Selkirk tepelerini, göz alabildiğine uzanan buzulları görebilirlerdi. Lokomotifin kişnemeleriyle bozulan bu ıssızlıkların ortasında “silence of ali life” hüküm sürüyordu.</p>

  <p>Montreal'den ayrılmadan önce, Summy Skim, Canadian Pacific Railway tarafından büyük bir özenle yayınlanmış Short adında bir gezi rehberi edinmişti. Her ne kadar kitapta adı geçen ünlü yerlerin hepsini gezemeyecek olsa da, en azından onlarla ilgili yazılanları okuyordu. Trenin durakladığı çeşitli istasyonlarda otel seçimi için de kitaba başvurdu. Field istasyonundaki Skyte-house ve Selkirk Dağları'nın olağanüstü manzarasına sahip Glarierhouse'daki gibi, yemek vagonunun monotonluğundan onu biraz kurtaran, dikkat çekici bir konfora ve mükemmel bir mutfağa sahip, birinci sınıf oteller vardı.</p>

  <p>Tren batıya doğru ilerledikçe yeni yöreler önlerinde uzanıyordu, verimliliği hâlâ tükenmemiş, çalışmanın büyük bir mahsulü garantilediği zengin verimli topraklar değildi. Hayır! Buralarda altına rastlanmıştı ve hâlâ çok fazla miktarda altın çıkan, değerli madenleri kumla karışık olarak taşıyan bütün bir akarsu ağı, Kootaway toprakları ve Cariboo'nun Gold Fields yöreleriydi önlerinde uzanan. Klondike'a kadar uzun ve zorlu bir yolculuğa ve onca masrafa katlanan maden arayıcılarının kolayca ulaşabilecekleri bu topraklara neden daha sık gelmediğini insan merak ediyordu.</p>

  <p>Tren Summy Skim'i Montreal'den ve Green Valley'den daha da uzaklara taşıdıkça avcı kuzen söyleniyordu:</p>

  <p>“Gerçekte işte bu Cariboo'da şansını denemeliydi Josias Dayı!... Biz de şimdi varmış olurduk!... Madeni işletmek gerekip gerekmediğini çoktan bilirdik!... Yirmi dört saat içinde para yapardık ve yokluğumuz bir haftayı aşmazdı!...” Evet gerçekten de öyleydi, fakat Summy Skim'in kaderinde o korkutucu Klondike'a kadar maceranın peşinden gitmek ve Forty Miles Creek'in çamurlarına batmak yazılıydı.</p>

  <p>Böylece tren İngiliz Kolombiyası'nın kıyı sınırına doğru, güneybatıya kıvrılarak ilerledi. Yolculuğun dört bin altı yüz yetmiş beş kilometrelik bu son bölümünde dikkat çekici hiçbir olay olmadı ve altı gün sonra iki kuzen Canadian Pacific Railroad'un vagonunu terk ederek Vancouver'a ayak bastılar.</p>
</body>
</html>
