<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h3>SAVUNMA</h3>

  <p>İzci'nin dediği gibi durum ciddiydi.</p>

  <p>Hunter ormanın doğusundaki açıklığı aşar aşmaz Golden Mount'u fark edeceğine göre, burasının Teksaslı çete tarafından keşfedilmemesi mümkün olabilir miydi?.. Zaten Summy Skim'in adını duyduğu şu Krasak onlara rehberlik etmiyor muydu?... Porcupine'ın kaynağını geçtikten sonra bu tarafa yöneldiklerine göre okyanus kıyılarını dolaşmaları gerekmeyecekti. Eğer İzci'nin Dawson-City'den Mackenzie'nin ağzına kadar izlediği yoldan gitselerdi, yirmi dört saat önce uzaktan görülmüş olacaklardı ve doğrudan doğruya Golden Mount'a geleceklerdi. Demek ki büyük nehrin sağ kıyısındaki Fort Yukon'dan, batı yönünden gelmişlerdi.</p>

  <p>Çete elli kişiden oluşuyordu, oysa Ben Raddle ile arkadaşları sadece yirmi kişiydiler. Fakat ölene dek çarpışmaya kararlı olsalar da cesaretlerinin telafi edemeyeceği sayısal bir zayıflık söz konusuydu.</p>

  <p>Öyleyse olayların gelişmesini beklemekten başka yapacak bir şey yoktu ve uzun süre beklemeleri de gerekmeyecekti. En fazla kırk sekiz saat içinde, belki de hemen o gün Hunter Golden Mount'a varacaktı. Mackenzie kampını terk etmeyi, Klondike yoluna koyulmayı, Teksaslılar karşısında geri adım atmayı akıllarına bile getirmiyorlardı. İzci bunu arkadaşlarına teklif edemezdi: Kabul etmezlerdi. Bu volkanik altın yatağının ilk işgal edenleri olarak yasal sahipleri değiller miydi?.. Direnmeden burayı o haydutlara bırakmayacaklardı. Summy Skim bile, bilge Summy Skim bile geri çekilmeyi kabul etmezdi... Önce Vancouver gemisindeki, daha sonra Forty Miles Creek madenlerindeki kabalıklarını unutmadığı Hunter karşısında geri çekilmeyi kabul etmezdi. Aralarında halledilmesi gereken bir mesele vardı ve madem ki karşısına bir fırsat çıkmıştı, bunu kendisi halledecekti.</p>

  <p>Teksaslılar dağın eteklerine geldiklerinde neler olacaktı? Bill Stell'in aklından geçenler ve bir gün önceki konuşmaya devam ederken Ben Raddle'a söyledikleri şunlardı:</p>

  <p>“Sanının birkaç saat içinde çetenin Golden Mount'a yöneldiğini göreceğiz. Vardıklarında Hunter ya orada duracak, ya da dağın eteklerinden geçerek Mackenzie kıyısında kamp kuracak, tıpkı bizim yaptığımız gibi...”</p>

  <p>“Sanırım Teksaslılar önce Golden Mount'a tırmanmayı isteyecekler...” dedi mühendis. “Tıpkı bizim gibi, tepede altın külçeleri ve altınlı kuvars olup olmadığını öğrenmek isteyecekler!”</p>

  <p>“Kesinlikle,” diye cevap verdi İzci. “Fakat krateri inceledikten, buharlar ve alevler arasında içeri imlemeyeceğini gördükten sonra geri dönecekler ve işte sorun da bu: Ya yakındaki püskürmenin gerçekleşmesini, ya da bitmesini bekleyecekler. Her durumda kamp kurmak zorunda kalacaklar.” “Geldikleri gibi ve geldikleri yere gitseler!” diye haykırdı konuşmaya katılan Summy Skim. “Onların yapacağı en akıllıca şey bu olur...”</p>

  <p>“Akıllıca düşünemezler,” diye açıkladı Ben Raddle, “bundan emin olabilirsin...”</p>

  <p>“Zaten ben de eminim Ben. Fakat bizim yaptığımız gibi volkanı püskürmeye zorlamak bu serserilerin aklına gelmez...”</p>

  <p>“Olsun Summy, beklerler...”</p>

  <p>“Ve beklerken de yakınlarda kamp kurarlar,” diye ekledi İzci, “hem zaten unutmayalım ki, ormandaki köpeğin varlığından şüphelenmişlerdi... Mackenzie Deltası'ndan onlardan önce madencilerin geçip geçmediğini öğrenmek isteyecekler ve halice kadar giderek izlerini arayacaklar...”</p>

  <p>“Kısa sürede de bizim kampımızı keşfederler ve bizi buralardan kovmaya çalışırlar, ben de Hunter'ın suratını tekrar görürüm!...” diye cevap verdi</p>

  <p>Summy Skim. “Tamam, eğer Amerikan ya da Fransız usulü iyi bir düello -seçimi ona bırakacağım- bu işi bitirirse şeflerinden sonra çeteden de kurtulmuş oluruz!...”</p>

  <p>Bu söyledikleri tabii ki gerçekleşmeyecekti, çünkü Teksaslılar oldukça kalabalıktılar ve bundan yararlanmasını bilecekler; böylece İzci'nin adamlarını dağıtacaklar ya da onları kaçırarak Golden Mount'un tek sahipleri olmak için çabalayacaklardı.</p>

  <p>Demek ki saldırılan geri püskürtmeye hazır olmak gerekiyordu ve muhtemel bir saldmya karşı her türlü önlem alındı.</p>

  <p>İlk önce, Bill Stell yük arabalarını Rubber Creek ile dağ arasındaki dirseğe çektirdi. Hayvanlar ise açıktaki otlaklardan toplandılar ve otların birkaç günlük beslenmelerine yeteceği, kanalın yüz elli adım ötesindeki ağaçların altına götürüldüler. Her ne pahasına olursa olsun, onları korumak ve kışın ilk soğuklarından önce Klondike'a geri dönüşü garanti altına almak gerekiyordu. Gece kanalın ötesinde tekrar kurulmak üzere çadırlar söküldü. Zaten bu kanal aralarındaki savunma hattı olacaktı. Derenin sulan burayı ağzına kadar doldurduğunda, ateş edilirken saldırganların geçmeleri zor olacaktı.</p>

  <p>Kampın istila edilmesini engellemek gerekirse, Ben Raddle Rubber Creek kıyısına son kazma darbesini vurduracaktı. Yine de Hunter Golden Mount civarlarında olduğu sürece püskürmeyi tetiklemek iyi bir fikir olmadığından, bekleyeceklerdi.</p>

  <p>Silahlar savunma için hazırlandı. Ben Raddle, Summy Skim, Lorique, Bill Stell ve Neluto'nun karabinalarını saymazsak, kafiledeki yirmi adamın on ikisi tüfek, tabanca ve bıçakla silahlanmıştı.</p>

  <p>Doğal olarak avcılar avlanmaktan vazgeçecekti, fakat balıkçılar erzaktan tasarruf etmek için derede ya da kıyıdaki koylarda avlanmaya devam ettiler.</p>

  <p>Kanal çalışmalarının da hiç kesintiye uğramadığını söylemeye gerek yok. Dağın eteklerine doğru ilerleniyordu. Dere ile dağın yamacına açılan tünelin ağzı arasındaki bütün mesafe bonuca kanalın dolması gerekiyordu. Fakat mühendis duyulma ihtimaline karşı artık dinamit kullanmayacaktı. Fişekler, kraterin bacasını hâlâ tünelden ayıran çeperin delinmesi için kullanılacaktı.</p>

  <p>Bu arada püskürme yaklaşıyor gibi gözükmüyordu. Dipten gelen gürültüler artmıyordu. Alevlerle buharlar yükseklik ya da yoğunluk kazanmıyordu. Golden Mount'un tam anlamıyla püskürmesinden önce haftalar, aylar geçebilirdi.</p>

  <p>İzci ve adamları bütün gün tetikte beklediler. Kampın en iç kısımlarındaydılar. Onları görebilmek için Rubber Creek'in sol kıyısına ve hatta Mackenzie Deltası'nın sınırı olan batı koluna kadar yaklaşmak gerekirdi.</p>

  <p>Yine de pek çok kereler Ben Raddle ve Summy Skim, Bill Stell ve Lorique geniş ovayı gözlemeye gittiler. Şüpheli hiç kimse görmediklerinden, dağın eteğinin ucuna, iyice doğuya kadar ilerlediler.</p>

  <p>Bir buçuk fersah ötede ormanın ilk ağaç sırası ufku kaplıyordu.</p>

  <p>Ova ıssızdı. Ne bir insan, ne de hayvan vardı etrafta. Deniz kıyısında da hiç kimse gözükmüyordu, oysa haydut çetesi kıyıyı izleyerek ilerliyor olabilirdi.</p>

  <p>“Demek ki Teksaslılar henüz ormandan çıkmadılar...” dedi İzci.</p>

  <p>“Evet, batıya yöneldiler...” diye devam etti Summy Skim.</p>

  <p>“Buna inanamıyorum,” diye cevap verdi mühendis. “Rehberleri Golden Mount'un yerini biliyor, ormanın kıyısından dağı fark etmiş olmalıydılar. Hâlâ senin gördüğün yerde kamp yapıyor olabilirler Summy...”</p>

  <p>“O zaman hiç aceleleri yok demektir Ben!...” “Belki de onlardan önce başka madencilerin geldiğini tahmin ettiklerinden işe koyulmadan durumu anlamak istiyor olabilirler ve yarın gece Golden Mount'a kadar ilerleyebilirler...”</p>

  <p>“Mümkün,” dedi Ben Raddle, “çünkü fark etmemiş olmaları imkânsız...”</p>

  <p>“Yine de her türlü sürprize karşı hazırlıklı olacağız!” dedi Bill Stell.</p>

  <p>Ben Raddle, Summy Skim, İzci ve Lorique son bir kez ovanın ıssız olduğunu gördükten sonra kampa geri döndüler ve akşam olduğunda Bill Stell gece için bütün önlemleri almıştı.</p>

  <p>Gece sakin geçti. Fakat Summy Skim her zamanki alışkanlığıyla deliksiz bir uyku çekmiş olsa da, Ben Raddle ancak birkaç saat kestirebildi. Endişe ve öfke arasında gidip geliyordu. Öfke, çünkü tam hedefine ulaşmak üzereyken şans ona sırtını dönmüştü. Endişe, çünkü Golden Mount için çarpışmak gerekecekti, fakat Hunter'ın çetesiyle başa çıkabilecekler miydi? Omuzlarında hissettiği bu sorumluluğu kaldırabilecek miydi?...</p>

  <p>Mackenzie Nehri'nin ağzına yapılan bu keşif gezisine sadece o istediği için kalkışılmamış mıydı?... Sonu pek de parlak olmayan bu işin başını o çekmiyor muydu?... Summy Skim'i Dominion'un bu bilinmeyen topraklarında bir yıl daha geçirmek zorunda bırakmamış mıydı?... Josias Dayı'nın ölümünden sonra Klondike'a gelip mirası almak istemişti, tamam. Summy Skim'in de ona katılması doğaldı, bu da tamam. Forty Miles Creek'e gelince, 129 numaralı madeni işletme ve buradan kazanç elde etme isteğine engel olamamıştı, evet, bu da bir ölçüde anlaşılabilirdi, Summy Skim'in mantıklı öğütlerini de dinlememişti, bu da bir yere kadar kabul edilebilirdi!... Fakat depremden ve sel baskınından sonra, Klondikeün sınır bölgesindeki bütün madenlerin yok olmasından sonra mantık neyi emrediyordu? Maden işletmeciliği işinden sonsuza kadar vazgeçmeyi ve kış bitip tamamen iyileştikten sonra Dawson-City'yi hemen terk etmeyi, kutup denizlerine kadar gitmeyip, Montreal yoluna koyulmayı!...</p>

  <p>Ben Raddle'ın, Jacques Laurier ile karşılaşması, Fransız'ın ona Golden Mount'un yerini söylemesi ne büyük bir şanssızlıktı! Fakat sadece ona ait olduğunu sandığı bu sırrı kullanmak istemesi de kötü bir şanstı, şimdi ise başkaları da biliyordu ve bir grup maceracı bunu elinden zorla alacaktı!</p>

  <p>İşte Ben Raddle nöbetçilerin sesini bekleyerek uykusuz geçen saatler boyunca kendi kendine bunları söylüyordu, iki üç kez kampın etrafını kontrol etmeye gitti.</p>

  <p>Kafile, ciddi bir tehlike ile karşı karşıyaydı. Hunter'ın saldırısına karşı koyabilmeleri çok zordu, ikiye karşı birdiler. Öyleyse kovulmadan buraları onlara bırakıp gitmek daha akıllıca olmaz mıydı?... Teksaslılar henüz gözükmediğine göre bu gece kampı toplamak, arabaları Dawson-City'ye sürmek kolay olurdu ve böylece gün doğduğunda kafile görüş alanlarından çıkmış olurdu!... Fakat bu keşfin getirisinden vazgeçmek, bu kadar çaba, bu kadar yorgunluğun boşa gitmesi ve üstelikte de başarıdan bir gün önce... Hayır! Ben Raddle asla gitme emrini veremezdi ve adamları da zaten o emre boyun eğmezdi!</p>

  <p>Sabahın beşinden itibaren Golden Mount'un batı yamacına gitmeden, Ben Raddle ve İzci kanalın yüz kulaç kadar ötesine gittiler. Fakat yeni bir şey göremeden geri döndüler.</p>

  <p>Hava güzel olacak gibi gözüküyordu, barometre de normalin üstündeydi. Sıcaklık hayli yüksekti, açıklardan gelen serin bir rüzgâr şiddetini yitirmişti. Rüzgârda kraterin dumanları güneye doğru uçuşuyordu. Fakat mühendis ve Bill Stell bir gün önceki kadar yoğun olmadığını gördüler, o kadar siyah da değillerdi.</p>

  <p>“Acaba volkanik hareketler yavaşlıyor mu?...” diye sordu Ben Raddle.</p>

  <p>“Krater sönerse, bu işimizi ne kadar da kolaylaştırır... ” diye cevap verdi İzci.</p>

  <p>“Tabii Hunter'ınkini de,” diye karşılık verdi mühendis. “Yine de işimize hiç ara vermeyelim ve kanalı tamamlayalım.”</p>

  <p>“Bugün biter Bay Raddle.”</p>

  <p>“Evet Bill, derenin girişini ve tünelin dibindeki duvarı delmekten başka bir iş kalmaz. Zamanı geldiğinde de bunu yaparız, uygun koşullara bağlı.” Böylece işçiler işe koyuldu; son kazma darbesini vurmak ve son kürek toprağı atmak birkaç saat aldı. Kanal üç yüz ayak, tünel de altmış ayak olmuştu, artık derenin sulan Golden Mount'un bacasına verilebilirdi.</p>

  <p>Yemekten sonra, kampın etrafında nöbet tutmayı ihmal etmeyerek bir süre dinlenebilirlerdi.</p>

  <p>Öğleden sonra Neluto ovada biraz dolandı. Yarası neredeyse tamamen iyileşmiş olan Stop da ona eşlik etti. Eğer Hunter'ın adamlarından biri, tek başına dağın eteklerine kadar gelirse, bu zeki hayvan onu izini sürebilirdi.</p>

  <p>Saat üçe doğru, Ben Raddle ve Summy Skim derenin kıyısını, suların akıtılacağı yeri gözlemleyerek vakit geçirirken birden dikkat kesildiler.</p>

  <p>Neluto ve Stop'un uzaklaştıkları yönden havlamalar duyuldu.</p>

  <p>“Ne var?” diye haykırdı İzci.</p>

  <p>“Herhalde köpeğimizin yakaladığı bir av hayvanı,” dedi Ben Raddle.</p>

  <p>“Hayır,” diye cevap verdi Summy Skim, “böyle havlamazdı...”</p>

  <p>“Gel!” diye karşılık verdi mühendis.</p>

  <p>Daha yüz adım atmamışlardı ki, Neluto'yu büyük bir telaşla geri dönerken gördüler.</p>

  <p>Birkaç dakika sonra Kızılderili yüksek sesle bağırıyordu:</p>

  <p>“Dikkat... Tehlike!”</p>

  <p>Ben Raddle, İzci ve Summy Skim'in yanma geldiğinde:</p>

  <p>“İşte geliyorlar,” dedi.</p>

  <p>“Hepsi mi?...” diye sordu Bill Stell.</p>

  <p>“Hepsi,” diye cevap verdi Kızılderili.</p>

  <p>“Ne kadar uzaktalar?” diye sordu mühendis.</p>

  <p>“Volkandan yedi sekiz yüz adım ötedeler Bay Ben.”</p>

  <p>“Seni gördüler mi?...” diye sordu Summy Skim.</p>

  <p>“Sanmıyorum,” diye cevap verdi Neluto, “fakat ben onları iyice gördüm... Atlarıyla ve arabalarıyla birlikte grup halinde ilerliyorlardı...”</p>

  <p>“Nereye doğru?...” diye devam etti İzci.</p>

  <p>“Dereye doğru...”</p>

  <p>“Havlamaları duydular mı?” diye sordu Summy.</p>

  <p>“Hayır... bu imkânsız... çok uzaktaydılar...”</p>

  <p>“Kampa dönelim,” diye emir verdi Ben Raddle, “savunmaya geçelim.”</p>

  <p>Birkaç dakika sonra dördü birlikte kanala ulaşmışlardı, dereyi aşarak ağaçların altına saklandılar.</p>

  <p>Hunter, Malone ve çeteleri, Golden Mount'a varınca duracaklar mıydı?... Buraya yerleşecekler miydi, yoksa Mackenzie Halici'ne kadar ilerlemeye devam mı edeceklerdi?...</p>

  <p>Bu ikinci ihtimalin gerçekleşmesi kesinlikle daha mümkündü. Onlar da ihtiyaç duydukları birkaç günlük kamp için tatlı suyu olan bir yer arayacaklardı. Golden Mount'un batısındaki düzlükte hiç dere yoktu ve Hunter büyük nehrin kısa bir mesafe sonra okyanusa döküldüğünü bilmiyor olamazdı. Öyleyse halice yönelecek demekti. O zaman kanal dikkatini çekecek ve ağaçların altındaki kampı keşfedeceklerdi...</p>

  <p>Ben Raddle ve arkadaşları çok yakındaki bir saldırının tehdidi altındaydılar ve savunma için yerlerini aldılar.</p>

  <p>Öğleden sonra sakin geçti. Ne Teksaslılar, ne de adamlarından biri Rubber Creek civarlarında gözüktü.</p>

  <p>Bundan çıkartılacak sonuç Hunter'ın, Golden Mount'un eteklerinde bir mola yeri seçtiği miydi?... Oysa bu alan uzun süre konaklamak için uygun değildi.</p>

  <p>“Dağın eteklerine yerleşmeden önce Hunter volkana tırmanmak istemiş olabilir...” dedi İzci.</p>

  <p>“Bu gerçekten de mümkün,” diye cevap verdi Summy Skim. “Krateri incelemesi gerekmez mi?... İçinde altın külçesi olup olmadığını, püskürmenin ne durumda olduğunu görmek istemez mi?...”</p>

  <p>Öne sürülen fikir doğruydu ve Ben Raddle da başını sallayarak onayladı.</p>

  <p>O gün, Teksaslılar kampa ulaşmadan tamamlandı. Öyleyse ertesi gün Mackenzie'nin yakınlarına yerleşecekler miydi, yoksa Golden Mount'a tırmandıktan sonra mı geleceklerdi? Böyle düşünmek için haklı nedenleri vardı.</p>

  <p>Yine de her türlü ihtimale karşı hazır olmak için İzci ve arkadaşları bütün gece savunma durumunda, uyanık kalmaya karar verdiler. Dönüşümlü olarak kanalı derenin kıyısından geçtiler ve eteklerini görebilecek biçimde dağın eteğinde nöbet tuttular.</p>

  <p>Saat on bir buçuğa kadar hava, dereye yönelecek olan kişileri görebilecek kadar aydınlıktı ve saat ikide şafağın ilk ışıkları belirecekti.</p>

  <p>Bu kısa süren gece boyunca hiçbir şey olmadı ve güneş doğduğunda durum bir gün önceki ile aynıydı.</p>

  <p>Gündüz Hunter ve Malone'un volkanın tepesine çıkıp çıkmayacağını öğrenmek önemliydi. Onlara gözükmeden onları görmek mümkün olacak mıydı?...</p>

  <p>Güneye inilemezdi. Bu yönde ovada, altına saklanılabilecek ağaç yoktu. Rubber Creek'in ana akarsudan ayrıldığı yere kadar geri giderek de herhangi bir sığınak bulmaları ve böylece Hunter ve Malone Golden Mount'un tepesine çıktıklarında onlardan saklanabilmeleri imkânsızdı.</p>

  <p>Adamlar kratere çıktıklarında İzci ve arkadaşlarının fark edilmeden onları gözetleyebilecekleri bir tek yer vardı. Burası, kamptan iki yüz adım kadar ötede, derenin sol kıyısında ve kanalın ağzının aşağısında, yaşlı bir kayın kümesiydi. Kampla ağaçlar arasında çalıların arkasından sürünmek şartıyla gidilip gelinebilirdi.</p>

  <p>Sabahın erken saatlerinde Ben Raddle ve Bill Stell, platonun ucuna yaklaşan herhangi birinin kolayca izlenip izlenemeyeceğine baktılar. İlk tırmanışlarında fark ettikleri gibi burası üzerine çıkılabilecek kadar sağlam kuvars blokları ve sertleşmiş lavlardan oluşmuştu. Altındaki yamaç sanki bir kale duvarıymış gibi dimdik iniyordu, dağın açık denize bakan yüzü de böyleydi.</p>

  <p>“Burası iyi,” dedi İzci. “Ne gelirken, ne de giderken fark ediliriz. Eğer Hunter platoya çıkarsa, kesinlikle Mackenzie Halici'ni bu uçtan gözlemek isteyecektir...”</p>

  <p>“Biz de burada hep bir nöbetçi bulundururuz,” diye cevap verdi Ben Raddle.</p>

  <p>“Aynca tepeden kamp da fark edilemez, Bay Ben... Ağaçlar altında saklanmış durumda... Bütün ateşlerin sönmesine ve hiç duman çıkmamasına da dikkat ederiz... Böylece sanki Hunter'ın çetesi bizi keşfedemezmiş gibi geliyor...”</p>

  <p>“Bizim de istediğimiz,” diye cevap verdi mühendis, “Teksaslıların, kraterin içine inmenin imkânsız olduğunu gördükten sonra planlarından vazgeçmeleri ve geldikleri yere geri dönmeleri...”</p>

  <p>“Cehenneme kadar yolları var!” diye haykırdı İzci.</p>

  <p>Ardından ekledi:</p>

  <p>“Eğer isterseniz Bay Ben, siz kampa geri dönerseniz, ben çok bitkin olduğum için burada kalabilirim...”</p>

  <p>“Hayır Bill, ben nöbetçi kalmayı tercih ederim. Gidip bütün tedbirler alınmış mı bakın ve hayvanların uzaklaşmamasına dikkat edin...”</p>

  <p>“Tamamdır,” diye cevap verdi İzci, “Bay Skim'e iki saat sonra gelip yerinizi almasını söylerim...” “Evet... iki saat sonra,” diye cevap verdi Ben Raddle, volkanik platonun ucunu gözden kaçırmadan bir kayın ağacının altına uzanırken.</p>

  <p>Bill Stell, küçük koruluğa, arkadaşlarının yanına geri döndü. Çadırlar sabahtan toplanmıştı ve Rubber Creek'in Golden Mount'un yamacıyla yaptığı açının köşesinde bir kafile bulunduğuna dair hiçbir işaret yoktu.</p>

  <p>Dokuza doğru İzci'nin daveti üzerine Summy Skim, kayalar arasından sürünerek, sanki ava gidermiş gibi tüfeğini omzuna asmış bir halde mühendisin yanma gitti. Hemen onun yanma uzandı ve doğal olarak ilk sorusu şu oldu:</p>

  <p>“Yeni bir şey var mı Ben?...”</p>

  <p>“Hiçbir şey yok Summy...”</p>

  <p>“Teksaslı serserilerden hiçbiri şu kayaların üzerine tırmanmadı mı?...”</p>

  <p>“Hiç kimse görünmedi.”</p>

  <p>“Halbuki bir iki tanesini aşağı indirmek hoşuma giderdi,” diye karşılık verdi Summy Skim, içinde iki kurşun bulunan karabinasını göstererek...</p>

  <p>“Bu mesafeden mi Summy?...” diye sordu mühendis.</p>

  <p>“Gerçekten de... haklısın... biraz fazla uzakta ve fazla yukarıda.”</p>

  <p>“Zaten Summy, ustalık değil temkinlilik gerekiyor. Çeteden bir adamın eksilmesi, onları bizim için daha az tehlikeli hale getirmez ve eğer fark edilmezsek, Hunter ve adamları yapacak bir şeyleri olmadığını anladıktan sonra kendi kendilerine giderler.”</p>

  <p>Bu, Ben Raddle'ın umuduydu, fakat gerçekleşmesi pek de mümkün değildi!</p>

  <p>Birkaç dakika sohbet ettikten sonra -o sırada saat dokuzdu- Ben Raddle kampa geri dönmek için kalktı.</p>

  <p>“Dikkat et Summy,” dedi, “eğer Teksaslıları görürsen, fark edilmemeye çalışarak hemen gelip bize haber ver...”</p>

  <p>“Tamam Ben.”</p>

  <p>“Senin yemek yiyebilmen için İzci yerini almaya gelecek...”</p>

  <p>“Bill Stell olmazsa Neluto gelebilir,” diye karşılık verdi Summy Skim, “çünkü bu cesur arkadaşımıza sonuna kadar güvenebiliriz. Kartal gibi gözleri var... eee ne de olsa Kızılderili gözleri!”</p>

  <p>Ben Raddle, kampa açılan kayaların arasına varmıştı ki, Summy Skim aniden kolunu kavradı: “Bekle,” dedi.</p>

  <p>“Ne var?...”</p>

  <p>“Bak... yukarıya bak!”</p>

  <p>Mühendis gözlerini Golden Mount'un platosuna çevirdi.</p>

  <p>Önce bir adam, ardından İkincisi belirdi.</p>

  <p>“Onlar... onlar!...” diye tekrarladı Summy Skim kolunu uzatarak.</p>

  <p>“Evet... Hunter ve Malone!” diye cevap verdi Ben Raddle ağaçların arasına hızla dalarak.</p>

  <p>Gerçekten de Teksaslılardı, herhalde birkaç adamları daha platonun üzerindeydi. Büyük ihtimalle kraterin durumunu gördükten sonra doğu tarafını, özellikle de Mackenzie Deltası'ın oluşturan o dev akarsu ağını gözlemek için dolaşıyorlardı. Eğer kışın ilk soğuklarıyla buraları terk etmek zorunda kalana kadar volkanın püskürmesini beklemeye karar verirlerse, kampı buraya taşımayı akıl edeceklerdi.</p>

  <p>“Ah şu serseriler!” diye mırıldandı Summy Skim. “Onlar için sakladığım iki kurşunum var, keşke bu mesafeden yetiştirebilseydim! Hunter ile aramızdaki mesele artık onur meselesi... Evet! Forty Miles Creek felaketi olmasaydı, bu iş çoktan, hem de lehime kapanmış olacaktı!”</p>

  <p>Fakat Summy Skim'in şimdi ilgilenmesi gereken şey bu değildi ve Ben Raddle bir sene önce 127 ve 129 numaralı madenlerde neler olduğunu aklına bile getirmiyordu. Tek ilgilendiği, bu iki adamın Golden Mount'u elinden almaya gelmiş olmalarıydı. Ve sonuçta başka bir nedenle olsa da Hunter ve Malone için duyduğu nefret, Summy Skim'inkiyle aynıydı.</p>

  <p>Yaklaşık yanın saat boyunca, Teksaslıların platonun üzerinde gidip gelmesini seyrettiler. Etrafı büyük bir dikkatle inceledikleri belliydi, bazen volkanın haliç tarafındaki eteğini görmek için eğiliyorlardı.</p>

  <p>Dağın eteğindeki kampı keşfettiklerini ve onlardan önce bililerinin Mackenzie'nin ağzına geldiğini anladıklarını gösteren hiçbir belirti yoktu. Yine de Hunter ve Malone gözlerini dikmiş, dağın eteklerinde akan dereye bakıyorlardı ve birkaç haftadır kamp kurulduğu belli olan yeri kesinlikle fark etmişlerdi.</p>

  <p>Bu sırada yarılarına iki adam geldi. Bunlardan biri, Ben Raddle ile Summy Skim'in çok iyi tanıdıkları 127'nin ustabaşısıydı. Diğeri ise daha önce hiç görmedikleri bir Kızılderiliydi.</p>

  <p>“Şüphesiz, onları buraya getiren rehberdir şu yerli...” dedi mühendis.</p>

  <p>“Benim ormandaki açıklıkta gördüğüm de oydu!” diye cevap verdi Summy Skim.</p>

  <p>Onları tepede görünce, dengelerini kaybettiklerini, sekiz dokuz yüz ayak düştüklerini hayal etti, böylece her şey kolaylaşmış, belki de kendiliğinden çözülmüş olacaktı. Şeflerinin ölümünden sonra çete buralardan gidebilirdi...</p>

  <p>Teksaslılar volkanın tepesinden aşağı düşmediler, fakat bir kuvars bloku uçtan koptu. Onunla birlikte düşmemek için hemen geri çekildiler.</p>

  <p>Kaya düşerken yamaçtaki bir çıkıntıya çarparak parçalandı ve parçalar da kampı gizleyen ağaçların arasına düştü.</p>

  <p>Summy Skim'in tutamadığı çığlığına, Ben Raddle elini ağzına kapatarak engel oldu.</p>

  <p>“Kapa çeneni Summy, sus!”</p>

  <p>“Arkadaşlarımızdan biri ezilmiş olmasa bari!...”</p>

  <p>Hiçbir şey olmadığım.umuyordu. Fakat kayanın düşmesi atlardan birini ürkütmüştü. Hayvan yularını kopardıktan sonra küçük koruluğun dışına fırladı, kanala yöneldi, bir sıçrayışta aşıp ovaya doğru koşmaya başladı.</p>

  <p>Golden Mount'un tepesinden bağırışlar geliyordu.</p>

  <p>Hunter ve Malone arkadaşlarını çağırıyorlardı.</p>

  <p>Beş altı tanesi hemen tepede beliriverdi ve hareketlerinden artık Hunter'ın Mackenzie'nin ağzına kendilerinden önce bililerinin gelmiş olduğunu bildiği anlaşılıyordu. At ancak bir kamp yerinden kaçıyor olabilirdi ve kamp da ayaklarının dibindeydi.</p>

  <p>“Gel,” dedi Ben Raddle, Summy Skim'e.</p>

  <p>İkisi birlikte ağaçların arasından çıkarak, kayaların arasından sürünerek, İzci, Neluto, Lorique ve arkadaşlarının kendilerini endişe içinde bekledikleri koruluğa yöneldiler.</p>
</body>
</html>
