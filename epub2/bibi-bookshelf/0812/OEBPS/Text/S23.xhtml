<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h3>GOLDEN MOUNT</h3>

  <p>İzci ve arkadaşları, Golden Mount ile aralarındaki mesafeyi iki saatten az bir sürede aştılar. Sanki bu dag dev bir mıknatısmış, kendileri de demirden yapılmışlar gibi ona doğru çekiliyorlardı.</p>

  <p>“Şimdiye kadar katlandıklarımıza bakılırsa öyle olmamız gerek, öyleyiz.”</p>

  <p>Summy Skim, daha önce Lorique tarafından dile getirilen karşılaştırmayı tamamlama ihtiyacıyla bu cevabı vermişti.</p>

  <p>Volkanın batı kesimi, Jacques Laurier'nin söylediği gibi, okyanusa dökülen bir dereyi yani Rubber Creek'i takip ediyordu. Kafile volkanın eteğinde durduğunda, saat henüz beş değildi. Kuzeyde Golden Mount'un eteklerini Kuzey Buz Denizi'nin suları yıkıyordu.</p>

  <p>Yöre tamamen ıssızdı. Ne dagların ötesinde, ne de Mackenzie Deltası tarafında herhangi bir Kızılderili köyü vardı, etrafta kıyılarda gezen Kızılderililer de yoktu. Açıklarda bir tek tekne, bir tek balina gemisi, bir tek buharlı gemi dumanı bile yoktu. Oysa yılın bu vakitleri balina ve fok avlayan balıkçılar kuzey denizlerine açılırlardı. Hayır, bu uzak topraklarda hiç kimse Ben Raddle ve arkadaşlarını geçememişti. Belki de Jacques Laurier ve Harry Brown aramalarını Mackenzie'nin ağzına kadar sürdüren ve Golden Mount'u fark eden tek insanlardı... izci kampı, dağın, Rubber Creek'ten bir kavak ve kayın ormanıyla ayrılan doğu yamacının eteğinde, kıyıya yarım fersah ötede kurdu. Ne tatlı su eksikti, ne de kafilenin ihtiyaç duyabileceği yakacak. Uzaklarda, batıda ve güneyde, Summy Skim'e göre bol bol av hayvanı barındıran yer yer ağaçlı, geniş ovalar uzanıyordu. Yoldayken de av hayvanlarının epeyce bol olduğunu görmüş, erzağa av hayvanları ve balıkları da ekleyebileceklerini düşünmüştü. Bu altın yatağı ilk sahibi olacak olan mühendise aitti. Şimdiye kadar hiç kimseye ait değildi, kimsenin müdahale etme hakkı yoktu. Altın yatağının sınırlarını hiçbir sınır direği belirlemiyordu, buradan Kanada yönetiminin kasalarına hiçbir vergi gitmeyecekti.</p>

  <p>Bill Stell'in talimatlarıyla kısa süre içinde yerleşildi. Küçük ormanın kıyısında iki çadır kuruldu. Yolcu arabasıyla yük arabaları dere kıyısındaki açıklıkta bırakıldılar. Çözülmüş katırlar yakınlardaki çayırlarda özgürce otlayabiliyorlardı. Her ne kadar buraların gerçek sahipleri olan ayılar dışında tehlike yoksa da, tedbiri elden bırakmamak için, gece gündüz kamp çevresinde nöbet tutulacaktı.</p>

  <p>Golden Mount'taki işlerin kısa süreceğinden hiç kimsenin şüphesi yoktu. Gereken sadece hâzineyi kraterden toplayıp arabalara yüklemek için yeterli zamandı. Ne kazma kürek ne de elek kullanılacaktı. Jacques Laurier'nin verdiği bilgilere göre, altın ya toz ya da külçe şeklindeydi. Bu iş, uzun süredir volkanik güçler tarafından halledilmekteydi.</p>

  <p>Ben Raddle, ancak dağa tırmanıp kraterin konumunu saptadıktan sonra bu konuda kesin bir şey söyleyebilecekti. Jacques Laurier'ye göre kratere inmek kolaydı. Ama bazı güçlüklere yol açabilecek bir durum ortaya çıktı ve ustabaşı Lorique de o akşam mühendis ile bu konuda konuştu:</p>

  <p>“Bay Raddle,” dedi ona, “Fransız size Golden Mount'un varlığını açıkladığında, sönmüş bir volkandan mı bahsetti?...”</p>

  <p>“Sönmüş... evet... ya da en azından o geldiği sıralarda ne duman, ne de ateş çıkıyormuş.”</p>

  <p>“Yanılmıyorsam tepesine kadar tırmanmıştı, değil mi?...”</p>

  <p>“Hatta kraterin içine bile girmişti,” diye ekledi Ben Raddle.</p>

  <p>“Jacques Laurier yakında bir püskürme tehlikesinden bahsetmedi mi?...”</p>

  <p>“Hayır... Kraterden hiç duman çıkmıyormuş. Fakat yaklaşık altı ay önce olmuştu bunlar ve o zamandan beri volkanik güçler harekete geçmiş olabilir.”</p>

  <p>“Bundan şüphe etmeye gerek yok bile,” diye cevap verdi ustabaşı, “dağın tepesinden dumanlar yükseliyor ve kraterin içine nasıl inebileceğimizi merak ediyorum...”</p>

  <p>Doğal olarak Ben Raddle da geçen moladan beri bunu düşünüyordu. Söz konusu olan sönmüş, uyuyan değil uyanmakta olan bir volkandı. Fakat kratere giremedikleri takdirde düşündüklerini mühendis, Lorique'e de söyledi:</p>

  <p>“Bir püskürme bizi zahmetten kurtarır; Golden Mount'un içindeki külçeler kendiliğinden boşalmaz mı? Bize de sadece dağın eteklerinden onları toplamak kalır ve bu da bizi büyük bir işten kurtarmış olur... Bekleyelim, yarın volkana tırmandığımızda duruma göre hareket ederiz.” Akşam çok iyi hava koşulları altında sona erdi. Rüzgâr, güneşin batmasından hayli önce kesilmişti. Çok berrak olan gökyüzü yıldızlarla aydınlanmıştı ve kutup yıldızı kuzey ufkunun neredeyse tepesinde parlıyordu.</p>

  <p>Kampın korunması ile İzci ilgilendi ve Golden Mount'a kadar gelmeyen birkaç ayının uzaktan gelen homurtuları dışında gecenin sakinliğin hiçbir şey bozmadı.</p>

  <p>Sabah beşte herkes ayaktaydı.</p>

  <p>Hayal gücünün harekete geçirdiği Summy Skim de şu ünlü Golden Mount hakkında hayal kurmadan edemedi. Kim bilir, belki o da bu muhteşem hâzineyi avuçlamak istiyordu...</p>

  <p>“Tamam,” dedi kendi kendine, “eğer Josias Dayı'mız böyle bir keşif yapsaydı, milyonlar kazanması için herhalde birkaç hafta yeterdi ve Klondike'ta ölmek yerine Yeni Dünya'nın milyarderleriyle arkadaşlık etmek üzere kendi ülkesine geri gelirdi!... Kaderi öyle değilmiş, bu şans yeğenlerinin kısmetiymiş, aslında yeğenlerinden biri hiçbir zaman... rüyasında bile böyle bir hırsa kapılmamıştı! Her neyse, madem ki Kuzey Buz Denizi'ne kadar geldik, bari kesemiz dolu olarak dönelim, yani arabalarımızı altınla tıka basa dolduralım! Doğrusu bu dağı ne kadar incelersem inceleyeyim, Avustralya, Kaliforniya ve Afrika'yı utandıracak kadar altın içerdiğini kendime ne kadar tekrar edersem edeyim, yine de gözüme pek de altın kasası gibi gözükmüyor!”</p>

  <p>Fakat bunun için Golden Mount'un İngiltere ya da Amerika'daki banka kasalarına benzemesi gerekirdi. Kocaman bir dikdörtgenler prizması, ana cephesinde de bir kapı, Ben Raddle şifreyi bilmediğine göre nasıl kapıyı açabilirdi?...</p>

  <p>Hayır, Golden Mount sadece ateş kusan bir dağ, kıyıda yükselen yamuk bir koniydi. Yüksekliği dokuz yüz bin ayaktı ve taban çapı ise tahminen beş bin ayaktan az değildi. Demek ki koni, daha doğrusu tepesi kesik bir koni olarak bir platoyla son buluyordu.</p>

  <p>Her şeyden önce dikkat edilmesi gereken şey yamacın çok dik olan açısıydı, düşeyle en azından yetmiş derecelik açı yapıyorlardı ve bu şartlar altında tırmanmak.zor olacak demekti. Ama Jacques Laurier ve arkadaşı volkanın kraterine kadar çıkabildiklerine göre demek ki imkânsız değildi.</p>

  <p>Kuzey yamacı en dik olan taraftı, neredeyse düşey olarak açık denize bakıyordu. Bu taraftan tırmanmaya kalkışmamak gerekiyordu, zaten söz konusu tarafta dağın etekleri suyun içindeydi. Eteklerinde bir tek kayâ bile suyun üzerinde gözükmüyordu ve püskürtü kayaların kara rengi yerine, tebeşirimsi beyaz bir maddeden olsaydı, bir falez olduğu bile söylenebilirdi.</p>

  <p>Böylece Ben Raddle ve Lorique Golden Mount'un hangi tarafından tepeye kadar tırmanılabileceğini araştırmaya başladılar, Jacques Laurier nereden tırmandığını belirtmemişti.</p>

  <p>Kamp tam olarak doğu yamacı ile Rubber Creek'in yaptığı açı arasında kurulu olduğundan, dağın eteğine ulaşmak için yüz adım yürümeleri yetecekti.</p>

  <p>Yamaçlarda kısa otlar, tımananlara yardımcı olabilecek ağaççıklar vardı. Fakat yamaçların üst kısımları bir tür koyu renkli humustan, belki de donmuş lav ve kül tabakasından oluşuyordu. Zaten yakın zamanda püskürme olmamış gibi gözüküyordu. Bu da, Jacques Laurier'nin Golden Mount'u uzun süre önce sönmüş sanmasını açıklıyordu.</p>

  <p>Ben Raddle ve Lorique kampa geri döndüklerinde gördüklerini anlattılar. Eğimin daha az olduğu batı yamacından tırmanılacaktı.</p>

  <p>“Tamam,” diye cevap verdi İzci, “öyleyse gücümüzü toplamak için yemek yiyelim.”</p>

  <p>“Haklısın,” dedi Summy Skim, “çünkü kratere ulaşmak için dolu dolu iki ya da üç saat gerekecek ve yukarıda da bir o kadar zaman geçirirsek, ancak öğleden sonra geri dönebiliriz.” Yemek hemen hazırlandı. Bir gün önce yol boyunca avlananlar saklandı. Ben Raddle,</p>

  <p>Summy Skim ve adamları konserve et, jambon, peksimet ve çay ile yetindiler, kırk dakika sonra doymuşlardı.</p>

  <p>Zaten Bill Stell'in tavsiyesi üzerine yarılarında erzak götürmeye karar verdiler, tırmananların bunlara ihtiyacı olabilirdi; mataralar da cin ve yeteri kadar suyla kanştırılmış viski ile dolduruldu. Belki dik rampalarda kullanmak gerekir diye kazma, kazık ve ip de aldılar.</p>

  <p>Hava da bu iş için uygun gözüküyordu. Güzel bir gün olacaktı ve kuzeyden esen hafif rüzgârın sürüklediği bulutların arkasındaki güneş de çok kuvvetli olmayacaktı.</p>

  <p>Neluto'nun bu ilk tırmanışa katılmaması gerekiyordu. işçilerle birlikte kampı koruyacak ve ne olursa olsun uzaklaşmayacaktı. Etraf tamamen ıssız olduğundan, endişelenecek bir şey yoktu. Ama sıkı bir gözetimi elden bırakmamak gerekiyordu.</p>

  <p>Böylece Ben Raddle, Summy Skim, Lorique ve İzci saat sekize doğru yola çıktılar ve batı yamacına varmak için dağın güney tarafından dolaştılar.</p>

  <p>Oldukça tuhaf gözüken, bu tabanda, hatta bitkilerin altında bile volkanik madde izlerinin bulunmamasıydı. En son patlamadan -ne kadar önce olmuştu?- hiçbir iz yoktu, altın tozu da görünmüyordu. Bundan çıkartılacak sonuç, bu maddelerin denize döküldüğü ve sahildeki derin suların dibinde yattığı mıydı?...</p>

  <p>“Her ne olduysa oldu, hiç önemli değil!” diye cevap verdi Ben Raddle ustabaşına. “Jacques Laurier'nin volkana gelişinden beri, neredeyse sekiz aydır patlama olmadığı muhtemel, hatta kesin ve onun kraterin içinde gördüğü külçeleri biz de göreceğiz!”</p>

  <p>Arkadaşları ve o, dağın kıyıya kadar uzanan doğu yamacının eteklerine varıp durduklarında saat sekiz buçuktu.</p>

  <p>Dikkatli bir incelemenin sonucunda, bu yamacın kuzeye yinelen tarafındaki eğimin daha az olduğuna karar verdiler. Bu yüzden, daha sonra gerekirse değiştirmek üzere, öncelikle bu yönden başlayacaklardı.</p>

  <p>İzci önden gidiyordu, diğerleri de onu takip ediyordu. Başlangıçta rampa çok dik değildi, yaklaşık kırk derecelik bir açı yapıyordu. Otlar da yeterince sağlam bir destek oluşturuyordu, böylece kazıkları ve ipi kullanmak gerekmedi. Zaten Bill Stell, Kayalık Dağlar'da pek çok gezi yapmış olan pratik bir rehberdi. İçgüdüleri sağlamdı ve o kadar kuvetli, bu tür hareketlere o kadar alışkındı ki, arkadaşları ondan geride kalmamak için zorlandılar.</p>

  <p>“işte bu,” diyordu Summy Skim, “Chilkoot Geçidi'ni yirmi kez aşmaya bedel!... insanın dağ keçisi gibi bacakları olur!”</p>

  <p>Gerçekten de tırmanışın üçte birinden sonra belki de bir dağ keçisi bile biraz olsun zorlanabilirdi. Akbaba ya da kartal kanatları gerekiyordu insana.</p>

  <p>Eğim o kadar dikti ki, cılız ağaççıklara yapışarak dizlerden, ayaklardan ve ellerden destek almak gerekiyordu. Kısa bir süre sonra kazıklarla ipleri kullanmak zorunda kaldılar, İzci önde ilerliyor, otların arasına bir kazık saplıyor, oraya taktığı ipi açıyor ve diğerleri de kendilerini yukarı çekiyorlardı. Çok büyük bir dikkatle hareket ediliyordu, çünkü dağın eteklerine düşen ölebilirdi.</p>

  <p>Saat dokuza doğru Ben Raddle, Summy Skim ve ustabaşı yamacın yansında Bill Stell'e katılmışlardı. Hepsi birlikte biraz soluklanmak için mola verdiler. Mataralardan birer yudum içildi ve tekrar yürüyüşe, daha doğrusu bayır boyunca sürünmeye devam edildi.</p>

  <p>Volkanın tepesindeki dumanlar yeraltı güçlerinin etkinliğinin işaretiydiler, fakat derinlerden hiçbir gürültü, hiçbir sarsılma gelmiyordu. Bu tarafta zemin çok kalın olduğundan, kraterin bacası ya kuzeye, ya da batıya açılıyordu.</p>

  <p>Tırmanış gitgide daha da zor ve daha da tehlikeli hale gelerek sürüyordu, fakat koninin platosuna ulaşamamaktan endişe etmelerine gerek yoktu. O iki Fransız'ın birkaç ay önce yaptıklarını İzci ve arkadaşlarının başaramaması mümkün müydü?...</p>

  <p>Buna rağmen Summy Skim bir an büyük bir tehlike ile karşı karşıya kaldı. İzci'nin peşinden, en zor rampalardan birinde, kendini yukarı doğru çekiyordu ki, halat bağlı olduğu kazıktan kurtuldu.</p>

  <p>Ben Raddle öyle bir dehşet çığlığı attı ki! Kuzeninin bayırdan aşağı yuvarlandığını gördü, dağın eteklerine kadar yuvarlanabilirdi ve orada da ancak cesedini bulabilirlerdi.</p>

  <p>Neyse ki en arkadan ilerleyen Lorique sağlam bir ağaççığa tutundu ve yuvarlanan Summy Skim yanından geçerken güçlü koluyla onu yakaladı. Ağaççık da neyse ki sarsıntıya dayandı ve kaza atlatıldı.</p>

  <p>“Ah! Zavallı dostum,” diye haykırdı Ben Raddle ona doğru sürünerek.</p>

  <p>“Evet Ben, ucuz atlattım!”</p>

  <p>“Yaralandın mı?...”</p>

  <p>“Hayır... Birkaç sıyrık sadece, Doktor Pilcox ve Rahibe Marthe ile Rahibe Madeleine'in bakımına ihtiyaç duymayacak cinsten!... Yuvarlanırken kendi kendime ne dedim biliyor musun?...” “Ne dedin?...”</p>

  <p>“Volkanın basit bir altın külçesi gibi beni de fırlattığını!”</p>

  <p>Yarım saat daha,” dedi Bill Stell, “yakında yukarıda olacağız...”</p>

  <p>“Öyleyse haydi yola devam edelim!” diye cevap verdi Summy Skim.</p>

  <p>Golden Mount'un tepesine sadece iki yüz ayak kalmıştı, fakat tırmanmak zordu. Otlar seyrekti; bu yükseklikte ağaççık da yetişmiyordu, kayalık zeminde hiç dayanak noktası yoktu, çok dikkatli olmak gerekiyordu. Yine de kazıklar çakıldıkları yerde sağlam duruyorlardı ve İzci ile arkadaşları ara sıra soluklanmak için mola vererek, iple tırmanmaya devam ettiler. Kraterin aksi istikamete çökmüş olan dumanı onları rahatsız etmiyordu.</p>

  <p>Tırmanıcılar, dağın tepesindeki platoda toplandıklarında, Ben Raddle'ın saati onu on üç geçiyordu.</p>

  <p>Yorgunluktan bitmiş bir halde, Çevresi aşağı yukarı üç dört yüz ayak olan bu düzlüğün etrafındaki devasa kuvars kayalarının üzerine oturdular. Tam ortadaki kraterden kara dumanlar ve sarımtırak fümeroller çıkıyordu.</p>

  <p>Curuf ya da kül fırlatmayan, hiç lav dökülmeyen bu bacaya yönelmeden önce Ben Raddle ve arkadaşları soluklanarak önlerinde uzanan uçsuz bucaksız manzarayı seyrettiler. Bu yükseklikten ufka kadar beş altı fersah çapında bir alan görülebiliyordu.</p>

  <p>Güneye dönünce, kafilenin Peel River'ın nehirle birleştiği yerden geçip sol kıyı boyunca ilerleyerek katettiği yeşil çayırlar görülüyordu. Bakışlarını durduran engebeli arazinin ardında Fort Macpherson'un hâkim olduğu topraklar uzanıyordu.</p>

  <p>Batıya doğru Kuzey Buz Denizi'nin kıyıları, Alaska ile Dominion sınırını oluşturan yüzkırkbirinci meridyenin kuzey ucuyla kesişerek çakıllı ve kumlu bir arazi olarak kuzeybatıya uzanıyordu. Yaklaşık bir buçuk fersah geride büyük bir orman görülüyordu.</p>

  <p>Doğuda, Golden Mount'un eteklerinde Mackenzie Deltası'nın akarsu ağı, çorak takımadalar ve kör kayalıklarla çevrili geniş bir körfeze dökülüyordu.</p>

  <p>Kıyı dimdik kuzeye uzanıyor, ufku kaplayan dev bir burunla son buluyordu.</p>

  <p>Deltanın ötesinde uzanan toprakları ise küçük derelerle sulanan geniş çayırlar kaplıyordu, fakat burası daha engebeliydi. Ağaç topluluklarının arasında zemin inişli çıkışlıydı ve ilerilerde</p>

  <p>Kayalık Dağlar yükseliyordu.</p>

  <p>Golden Mount'un kuzeyinde, dibi suyun içinde kaybolan falezden itibaren, denizin, ufuk çizgisinden başka sınırı yoktu.</p>

  <p>Rüzgârın temizlediği gökyüzü pırıl pırıldı; güneş ışınları pusu dağıtmıştı. Güneş yükseldikçe, deniz yer yer parıldıyordu. (...) fersah uzanan bu bölgede görüşü engelleyecek hiçbir şey yoktu. Zaten bir kıtanın kıyılarıyla karşılaşmadan on kat daha uzun mesafeye bakılabilirdi.</p>

  <p>Görüş mesafesini sınırlayan yalnızca kutup sularındaki bankiz olabilirdi.</p>

  <p>Yaz boyunca bu uçsuz bucaksız okyanus, balina avcılarının uğrak yeri oluyordu; o sırada mors ve fok avcıları da kıyılara ve adalara gidiyorlardı.</p>

  <p>Ben Raddle ve arkadaşları hiçbir avcıya rastlamadılar, göz alabildiğine uzanan körfezler, koylar ve adaların hepsi ıssız gözüküyordu. Ne bir yabancı, ne de bir yerli vardı, oysa Mackenzie Deltası deniz memelileri ve hem suda hem karada yaşayan türlü hayvanlar bakımından zengindi.</p>

  <p>Fakat açık denizde aynı şey geçerli değildi ve dürbün kullanan İzci, kuzey ufkundan yükselen birkaç duman ve birkaç yelkeni fark etti.</p>

  <p>“Bunlar balina avcıları, Bering Boğazı'nı geçerek Kuzey Buz Denizi'nin bu kesimine vardılar. İki ay içinde boğaza dönecekler. Bazıları Saint-Michel'de Yukon'un ağzında, diğerleri Asya kıyılarında Kanıtçatka'daki Petropolawsk'ta mola verecekler, daha sonra da avladıklarını Pasifik limanlarında satmaya gidecekler.”</p>

  <p>“Vancouver'a da geldikleri doğru mu?... diye sordu Summy Skim.</p>

  <p>“Evet,” diye cevap verdi Bill Stell, “fakat çok yanlış bir iş yapıyorlar, çünkü mürettebatlarını bir arada tutmaları çok zordur ve miçoların çoğu Klondike'a gitmek için kaçarlar.”</p>

  <p>Bu çok doğruydu; altın ateşi onları da sarıyordu, oysa bu miçolar uzaklardan, zor yolculuklardan geliyorlardı. Dolayısıyla altın salgınından onları koruyabilmek için, kaptanları İngiliz Kolombiyası limanlarına uğramak yerine, Asya kıtasındakileri tercih ediyorlardı.</p>

  <p>Çok ihtiyaç duydukları yanın saatlik bir moladan sonra, Ben Raddle ve diğerleri Golden Mount platosunu dolaşmak için ayağa kalktılar.</p>

  <p>Krater tam tepede değil, yan taraftaydı. Bacanın ağzı yetmiş beş seksen ayak genişliğindeydi. Dumanlar ve fümeroller hızla yükseliyordu. Fakat Ben Raddle ve Lorique, Jacques Laurier'nin söylediklerine dayanarak ve mümkün olduğu kadar yaklaşarak baktıklarında, içeriye inilebileceğini gördüler. Püskürme olmadığı için Fransız da aynen bunu yapmıştı. Hatta volkanın tamamen sönmüş olduğunu bile sanmıştı. Altınlı kuvarsları, külçeleri ve altın tozunu işte bu kraterin içinde görmüştü. Fakat Ben Raddle'ın bundan vazgeçmesi gerekiyordu, çünkü içeride volkanik gazlardan boğulma tehlikesi vardı.</p>

  <p>Altın tozu, lav küllerine kanşmış olarak kraterin çevresine yayılmıştı. Lorique'in de dediği gibi, Golden Mount'un içindeki muhteşem altın külçeleri ile karşılaştırdığında, şu altın tozunun ne önemi olabilirdi ki?</p>

  <p>Ben Raddle ekledi:</p>

  <p>“Altını kraterden toplayacağız. Eğer bu volkanik hareketlilik durulursa, eğer duman dağılırsa, Jacques Laurier gibi biz de içine ineriz...”</p>

  <p>“Ya dağılmazsa,” diye sordu Summy Skim, ya aşağı inmek tamamen imkânsız hale gelirse?...”</p>

  <p>“O zaman bekleriz Summy...”</p>

  <p>“Neyi bekleriz Ben?...”</p>

  <p>“Bizim yapamadığımızı volkanik patlamanın yapıp Golden Mount'un içindekileri dışarı fırlatmasını.”</p>

  <p>Yapılabilecek tek şeyin bu olduğu açıktı. Gün ve saat hesabı yapamayan, Davvson-City'ye yerleşen pek çokları gibi Mackenzie ağzına kamp kurarak bu yüksek enlemlerde korkunç kış mevsimlerine katlanabilecek insanlar için, evet, bu mümkündü. Fakat, volkanın püskürmesi gecikirse, volkan hâzinesini iki aydan önce kendi kendine boşaltınazsa, Ben Raddle ve Summy Skim'in kamplarını terk ederek Dawson-City yoluna koyulmaları, Montreal'e gitmek için harekete geçmedikleri takdirde de, Klondike'ın başkentinde altı yedi ay daha geçirmeleri gerekmeyecek miydi?...</p>

  <p>Hepsinin kafasında olanı dile getiren Summy Skim şunları söyleyerek kesin bir cevap verdi: “Ya bu püskürme gecikirse Ben... ya kıştan önce volkan lav püskürtmezse?...”</p>

  <p>Ben Raddle kafasını çevirdi, Summy Skim de ısrar etmek istemedi. Karşılaştıkları şartların, Ben Raddle'ın iradesinden, inadından daha güçlü olacağını hissediyordu!</p>

  <p>Koninin platosundaki iki saatlik bir moladan sonra, Golden Mount'tan inişe geçtiler. Düşme tehlikesi olsa da, ciddi önlemler alınmasını gerektirse de, iniş tırmanışın yarısı kadar zaman almıştı.</p>

  <p>Bir saat sonra İzci ve arkadaşları yorgun, fakat sağ salim kampa dönmüşlerdi.</p>
</body>
</html>
