<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h3>KLONDİKE</h3>

  <p>Aynı anda iki okyanusa, Pasifik Okyanusu ve Kuzey Buz Denizi'ne kıyısı olan bu geniş bölgenin, Kuzey Amerika'nın bu bölümünün * adı Alaska'ydı. On beş bin kilometrekareden küçük olmadığı düşünülen bu topraklar, denildiğine göre Rus Çarlığı tarafından Birlik'e duydukları sempati ve Büyük Britanya'ya duydukları nefretten ötürü Amerikalılara bırakılmıştı. Zaten her durumda, bu yörenin Amerikalılara ait olmaması zordu ve Dominion ile İngiliz Kolombiyası'nın genişlemesini sağlamıştı. Zaten, gelecek Monroe'nun ünlü doktrinini doğrulamayacak mıydı?: Bütün Amerika Amerikalılarındır.</p>

  <p>Sahip olduğu altın yataklarının dışında Yukon'un suladığı bu yarı-Kanadalı yarı-Amerikalı topraklardan, bir bölümü kutup dairesinin ötesine uzanan ve hiçbir tarımsal endüstriye uygun olmayan bu topraklardan büyük bir yarar sağlanabilir miydi? Bu pek mümkün değildi.</p>

  <p>Yine de unutmamak gerekir ki, Alaska'ya ait olan Baranof, Saltspring Prince-of-Wales adalarını ve Aleut Takımadaları'nı içeren bu bölgede bin üç yüz kilometrelik bir kıyı vardır. Alaska'nın başkenti Sitka'dan, Yeni Dünya'nın en büyük nehirlerinden biri olan Yukon'un ağzında kurulmuş olan Saint-Michel'e kadar bu fırtınalı iklimde pek çok geminin sığınabileceği limanlar vardır.</p>

  <p>Ruslar tarafından 1730'da bulunan ve 1741'de iyice keşfedilen bu bölgede çoğunluğu Kızılderili olan toplam nüfus otuz üç bini geçmiyordu. Alaska, birkaç yıldır, Klondike'ta altın madenlerinin bulunmasından beri gelen göçmenler ve madencilerin istilasına uğramıştı.</p>

  <p>Alaska ile Dominion sınırı için, beş bin sekiz yüz yirmi metre yüksekliğindeki Saint Elias Dağı'ndan başlayıp Kuzey Buz Denizi'ne giden yüzkırkbirinci meridyen seçilmişti. Ama meridyene göre, kıvrılıp bükülen daha esnek bir sınır söz konusuydu.</p>

  <p>Bir Alaska haritasına göz atıldığında, büyük bir kısmında toprağın düz olduğu görülebilir. Dağ sistemleri ancak güneyde yer almaktadır. Kolombiya'da ve Kaliforniya'da Cascade Range adıyla devam eden dağ zinciri burada başlar.</p>

  <p>En çok dikkat çeken Yukon'dur. Fort Cudahy'ye dek kuzeye yönelerek Dominion'u sulayan, kolları ve alt kollarıyla bölgeye yayılan Yukon, bu muazzam akarsu agı, Pelly, Big Salmon, Hootalinga, Stewart, Sixty Miles River, Forty Miles Creek, İndian River, Klondike River'ın birbirleriyle kesiştikleri bu muhteşem nehir, Fort güneydoğuya inerek Saint-Michel'de sularını Bering Denizi'ne döker.</p>

  <p>Sonuçta Yukon, tam anlamıyla bir altın nehriydi. Kollarıyla Alaska'nın ve Dominion'un en zengin maden yataklarını ağ gibi kaplıyordu; yüzebilselerdi, ne kadar çok külçe yüzerdi üzerinde!</p>

  <p>Yukon “Nehirlerin Babası” olan Mississippi'den bile büyüktü. Debisi saniyede yirmi üç bin metreküp, uzunluğu iki bin iki yüz doksan kilometre ve havzasının yüzölçümü ise bir milyon kilometrekareydi.<a href="../Text/DiPNOTLAR.xhtml#a7" id="k7"><sup>[→]</sup></a></p>

  <p>Geçtiği topraklar tarıma uygun değilse de, son derece büyük bir orman alanı vardı. Eğer dünyadaki ormanların tamamı yok olsaydı, bütün dünyaya yetecek kadar sık sarı sedir ormanları vardı. Hayvanlara gelince, kara ayı, büyük mus, Kanada rengeyiği, dağ koyunu, uzun beyaz tüylü dağkeçisi ve çok sayıda av kuşu vardı; dağtavugu, su çulluğu, ardıç kuşu, kar kekliği, ördek</p>

  <p>O kadar fazlaydı ki, kıta keşfedildiği zamanlarda yerli halkı beslemeye yetiyordu.</p>

  <p>Bu muazzam kıyılardaki memeli deniz hayvanları ve türlü balıklar bakımından da oldukça zengindi. Bunlardan biri olan harlatan balığından söz etmek yerinde olur. O kadar yağlıdır ki, kandille aydınlanır gibi aydınlanabilmek için onu yakmak yeterlidir, bu yüzden Amerikalılar ona kandil balığı derler.</p>

  <p>Bu yörenin altın zenginlikleri hepsinden üstündür ve verimlilikleri Avustralya, Kaliforniya ve hatta Güney Afrika madenlerinden belki de daha yüksektir.</p>

  <p>Klondike'taki altın yataklarının varlığı ilk olarak 1864 yılında dile getirildi.</p>

  <p>Bu dönemde Rahip Mac Donald, Fort Yukon'un yakınındaki küçük bir nehirde altınları toplanılabilir halde bulmuştu.</p>

  <p>1882'de Kaliforniya'nın eski madencilerinden bir grup, aralarında Boswell kardeşlerle birlikte Chilkoot'tan geçip geldiler ve ilk maden ocaklarını işlemeye başladılar.</p>

  <p>1885'te Lewis-Yukon'un ilk maden işçileri, daha sonra Dawson-City'nin kurulacağı yerin biraz aşağısında, Alaska ile Dominion'u birbirinden ayıran hat üzerinde, Forty Miles Creek yataklarını keşfettiler. İki yıl sonra, altı yüz bin franklık altın çıkartmışlardı, hemen o yıl Kanada Hükümeti sınır sorununun halledilmesi için harekete geçti.</p>

  <p>1892'de Chicago'daki North American Trading and Transportation Co., Forty Miles Creek'in Yukon'a bağlandığı yerin yakınında, Fort Cudahy kasabasını kurdu, iki yıl sonra inşa edilen Conotantine kalesi bu kasabayı koruyordu. Kalede görevli on üç polis memuru, dört çavuş ve üç subay Dawson-City'nin biraz ilerisindeki Sixty Miles River'dan bin beş yüz franklık altın elde ettiler.</p>

  <p>İlk adım atılmıştı, dört bir taraftan madenciler akın edecekti. 1895'te çoğu Fransız olan bini aşkın Kanadalı Chilkoot'u aştı ve nehrin geçtiği bölgelere dağıldı.</p>

  <p>Fakat asıl yankı uyandıran haber 1896'da duyuldu: Yukon'un kolu Klondike River'ın kolu olan Bonanza'nın kolu Eldorado keşfedilmişti. Altın arayıcıları bu topraklara yığınlar halinde yöneldiler. Dawson-City'de yirmi beş franga satılan maden ocağı hisseleri kısa süre sonra yüz elli bin frank değerine ulaştı ve Ottawa yönetimi burayı Haziran 1898'de başkent olarak tanıdı.</p>

  <p>Klondike adını taşıyan bölge, aslında Dominion'un bir eyaletidir. Britanya Kolombiyası'nın bir parçası olarak, Kanada'nın İngiliz kesiminde yer almaktadır. Amerikalılara verilmiş Alaska ile Büyük Britanya'nın mülkü arasındaki sınırı çizen yüzkırkbirinci meridyen bölgenin batı sınırını oluşturur.</p>

  <p>Kuzeyde, Yukon'un yüz kırk kilometrelik kolu olan ve doğudan gelen Klondike River sınırı belirler; Dawson-City'ye yönelerek kenti birbirine eşit olmayan iki parçaya ayırır.</p>

  <p>Batıda, başkentin biraz kuzeybatısında, (...) kilometre ileride Yukon'un kestiği meridyen vardır. Yukon, önce, sağ kıyısında Stewart River, Indian River, Baker Creek ve Eldorado'nun içinde kaybolduğu şu ünlü Bonanza'yla birleşir.</p>

  <p>Doğuda, Mackenzie'nin güneyden kuzeye doğru geçtiği topraklarda, Kayalık Dağlar'ın ilk tepelerinin belirdiği Dominion yöresine komşudur.</p>

  <p>Bölgenin merkezinde yüksek tepeler bulunur. Bu tepelerin en önemlisi, Haziran 1897'de keşfedilmiş olan Dome'dur. Yukon havzasına bağlanan akarsu ağının yayıldığı, genellikle düz olan toprağın tek yükseltileri bu tepelerdir. Yukon'un büyüklüğü sadece kollarına bakılarak bile anlaşılabilir: Doğrudan kolları, Too Much Gold'un beslediği Klondike River, kaynağını Dome'un derinliklerinden alan Hunker, Bear, Awigley, Bonanza, Bryant, Swadish, Montana, Baker Creek, Westfield, Geneenee, Montecristo, Insley, Sixty Miles River, Indian River, altın taşıyan ve her birinde yüzlerce madenin işletildiği nehirlerdir.</p>

  <p>Fakat en değerli altın madenleri, Cormack's'tan çıkan Bonanza ve onun sayısız kolları Eldorado, Queen, Boulder, American, Pure Gold,</p>

  <p>Cripple, Tail, vs.'nin suladığı topraklardır.</p>

  <p>Böylece, güzel mevsimin üç dört ayı boyunca tamamen buzlardan arınmış çayların ve derelerin bu kadar çok olduğu, sayılan çok ve işletmesi göreceli olarak kolay maden ocaklarının bulunduğu yere madencilerin böyle kitleler halinde akın etmesini anlamak kolaydır. Skagway ile Klondike'ın başkenti arasındaki yolculuğun yol açtığı yorgunluklara, sefalete, hayal kırıklıklarma rağmen her geçen yıl sayılarının arttığını da belirtmek gerekir.</p>

  <p>Klondike adını taşıyan nehrin Yukon'a döküldüğü yerde, birkaç yıl önce, suların yükseldiği mevsimde sular altında kalan bir bataklıktan başka bir şey yoktu. Birkaç Kızılderili kulübesi, yerli ailelerinin sefalet içinde yaşadığı, Rus tarzında inşa edilmiş ahşap evler vardı.</p>

  <p>Daha şimdiden on sekiz bin nüfusu olan Dawson-City tam olarak buraya kurulmuştu.</p>

  <p>Kanada kökenli olan, kentin kurucusu Leduc önce, her birine en çok yirmi beş frank istediği, şimdi ise elli iki yüz bin franktan alıcı bulan tapular çıkardı.</p>

  <p>Eğer Klondike'ın ilk altın yatakları yakın zamanda tükenmeyecekse, eğer bu büyük nehrin havzasında başka madenler de keşfedilirse, eğer buradaki madenler günün birinde binlerle sayılmaya başlanırsa, Dawson-City'nin de, İngiliz Kolombiyası'nın Vancouver'ı ya da Amerikan Kaliforniya'sınırı Sacramento'su gibi bir metropole dönüşeceği beklenemez miydi?...</p>

  <p>Şehir, ilk zamanlardan itibaren, yerini kapladığı bataklık gibi sular altında kalma tehlikesiyle karşı karşıya kaldı. Klondike, şehri, Yukon'un sağ kıyısında yer alan iki mahalleye aymr; bu mahalleler, buzların çözüldüğü dönemlerde büyük su baskını tehdidi altındadır.</p>

  <p>Bu durumda, yalnızca kısa bir dönemde meydana gelen sel baskınlarına karşı güvence sağlamak için sağlam bentler inşa etmek gerekirdi. Gerçekte yaz boyunca Klondike suları öyle alçalıyordu ki, yayalar bir mahalleden diğerine kuru yerlerden geçebiliyorlardı.</p>

  <p>Görüldüğü gibi, yeni kentin ilk zamanları zor geçmişti, fakat bu durum nüfusunun anmasını engellememişti.</p>

  <p>Ben Raddle bu bölgenin tarihini derinlemesine biliyordu; birkaç yıldan beri her türlü keşiften haberdardı. Maden ocaklarının verimliliklerini ve bir anda nasıl servet sahibi olunduğunu biliyordu. Klondike'a Forty Miles Creek'teki madeni almak, değerini öğrenmek, onu en iyi fiyata satmak için geldiğine hiç şüphe yoktu. Fakat Summy Skim, Ben Raddle'ın, Dawson-City'ye yaklaştıkça madencilerin işleriyle istediğinden de fazla ilgilenmeye başladığını hissediyordu ve onların içinde yer almak istemesinden çok endişeleniyordu. Elbette Summy Skim kuzenine karşı koyardı, onun böyle işlere girmesine izin vermezdi, bu altın ve sefalet ülkesine yerleşmesine engel olurdu!</p>

  <p>Bu dönemde bölgede, Yukon'un kolları ve alt kollarından kaynaklarına kadar numaralandırılmış en az sekiz bin maden vardı. Madenlerin parselleri, 1896 yasasının getirdiği değişikliğe göre beş yüz ya da iki yüz elli ayak olarak düzenlenmişti.</p>

  <p>Belirtmek gerekir ki, madencilerin ilgisi, sendikaların tercihi hep Bonanza'daki ve kollarındaki altın yatakları ve sol kıyıdaki orta yükseklikteki dağlar üzerindeydi. Georgie Mac Cormack'ın o ayrıcalıklı topraklarda sattığı seksen ayak uzunluğa on dört ayak genişliğindeki pek çok madenden üç aydan kısa bir süre içinde sekiz bin dolar yani kırk bin frank değerinde külçe çıkartılmamış mıydı?</p>

  <p>Eldorado'daki yataklar öyle zengindi ki, kadastrocu Ogilvie'ye göre bir elek ortalama yirmi beş otuz beş frank getiriyordu! Bu mantıkla şu sonuca varılıyordu, eğer göründüğü gibi, damar otuz ayak genişliğinde, beş yüz ayak uzunluğunda, beş ayak kalınlığında ise, en az yirmi milyon franklık altın verirdi.</p>

  <p>Nitekim daha o zamanlar, şirketler, sendikalar bu madenleri elde etmeye çalıştılar ve yüksek fiyatlarla birbirleriyle kapıştılar. Dawson-City pazarında bir onsu on beş on altı dolar eden, son derece saf altından," bir elekte bin beş yüz dört bin frank elde edilebilen yataklar söz konusu olunca, açık arttırmada fiyatların ne kadara çıkacağını tahmin etmek zordu.</p>

  <p>Josias Dayı'nın bıraktığı mirasın, Yukon'un öte yanındaki Forty Miles Creek bölgesi yerine Bonanza'daki madenlerden biri olmaması gerçekten üzücüydü. Her ne kadar Summy Skim aklına getirmese de, en azından Ben Raddle böyle düşünüyor olmalıydı. İşletmeye karar verilse de, satmak istense de kazanç daha fazla olurdu. Hatta vârislere sunulan teklifler öyle yüksek olurdu ki, Ben Raddle buraya kadar yolculuk yapmayabilirdi. O zaman Summy Skim, belki de yığınla değerli maden saklayan çamurlar arasında, bu kentin sokaklarında dolaşacağına, Green Valley'deki çiftliğinde yazlığa çıkmış olurdu.</p>

  <p>Neyse ki ellerinde, sendikanın Forty Miles Creek'teki 129 numaralı maden için yaptığı teklif vardı, tabii o da cevap gönderilmediği için geçerliliğini yitirmemişse.</p>

  <p>Hem zaten Ben Raddle görmeye gelmişti, görecekti de. Her ne kadar 129 hiçbir zaman üç bin franklık külçe vermemiş olsa da -Klondike'ta bulunan en büyük külçe bu değerdeydi- satış teklifi yapıldığına göre tükenmiş de olamazdı. Amerikan ya da İngiliz sendikaları bu tür işleri gözleri kapalı halletmezlerdi. Her halükârda, en kötü olasılıkla bile, iki kuzen yolculuk masraflarım çıkartabileceklerdi.</p>

  <p>Kaldı ki Ben Raddle bunu biliyordu, Klondike River'ın bir kolu olan Hunker'da yeni keşfedilen yerlerden bahsediliyordu. Ağzı Dawson-City'ye yirmi üç kilometre ötede bulunan, bin beş yüz ayak yüksekliğindeki dağlar arasından akan yedi fersahlık akarsuda Eldorado'nunkinden daha saf altın yatakları vardı. Ogilvie'nin raporuna göre Bold Bottom'ın bir kolunda tonu bin dolar kadar edecek, altınlı bir kuartz damarı söz konusuydu.</p>

  <p>Gazeteler bir de, Dawson-City'den sadece dört fersah ötedeki, Klondike'ın bir kolu olan Bear'a dikkatleri çekiyorlardı. On bir kilometrelik bir mesafe içinde altmış parsele bölünmüştü ve yataklar çok verimliydi. Hatta söylentilere göre Bonanza'dakilerden bile iyiydiler, çünkü daha düzenli yer aldıkları için daha kolaylıkla çalışılabiliyordu.</p>

  <p>Şüphesiz Ben Raddle kendi kendine, eğer 129'la ilgili işleri olmasaydı, belki de o tarafa yönelmenin daha iyi olacağını söylüyordu...</p>

  <p>Summy Skim'e gelince, kimi zaman kendi kendine şöyle söyleyip duruyordu:</p>

  <p>“Bütün bunlar mükemmel! Bonanza, Eldorado, Bear, Hunker, Gold Bottom, pek güzel! Fakat bizim için söz konusu olan Forty Miles Creek, ama sanki yokmuş gibi ondan hiç söz edilmiyor!”</p>

  <p>Oysa Forty Miles Creek vardı ve Bill StelFin haritası onu, Dawson-City'nin aşağısında Yukon'un bir kolu olarak net bir biçimde gösteriyordu.</p>

  <p>Mac Donald'ın raporuna göre 1898 yılında Mayıs ile Eylül arasındaki çalışmalarda neredeyse yüz milyon frank gelir getirmiş olan Klondike madenlerinin verimliliğinden Forty Miles Creek'in nasibini almamış olması gerçekten büyük talihsizlik olurdu..</p>

  <p>Şöhreti abartılmış olmayan ve yolculuğun zahmetlerine rağmen dünyanın dört bir tarafından, haklı olarak madencileri çeken bu bölgenin zenginliğinden, Summy Skim olmasa da Ben Raddle nasıl şüphe edebilirdi? Buradan 1896'da yedi milyon beş yüz bin franklık, 1897'de ise on iki milyon beş yüz bin franklık külçe çıkartılmamış mıydı? 1898'in verimliliği otuz milyonu bulmayacak mıydı? Özetlemek gerekirse, göçmenler ne kadar fazla sayıda olurlarsa olsunlar, Ogilvie'nin Klondike'a biçtiği değer olan iki yüz elli milyon frangı paylaşmayacaklar mıydı? Kesinlikle az, çok az sayıda milyoner olacaktı, ama toprağın derinliklerinden de sel gibi altın çıkacaktı!</p>

  <p>Şunu belirtmeli ki, bu Klondike arazisi, bölgede altın damarları ağıyla kaplanmış tek toprak değildi. Sadece Dominion'da değil, Yukon'un öbür tarafında, bazı bölgeleri hâlâ yeterince keşfedilmemiş olan uçsuz bucaksız Alaska'da da başka altın damarları vardı. Hatta bu büyük nehrin sağ kıyısında, Kanada tarafında, Klondike'ın güney sınırında, maden yatakları bölgedekilerle rekabet edebilecek olan Indian River'dan söz edilmiyor muydu? Bu nehri oluşturan Sulphor ve Dominion çaylarının birleştiği yerde madenciler şimdiden üç yüz madeni işletmekle meşgul değiller mi? Üç yüz dört yüz franklık elekleri yıkayan iki bin beş yüzü aşkın madenci yok mu orada?</p>

  <p>Son olarak, altın tozlarını taşıyan ve külçeleri sürükleyen sadece Yukon'un sağ kıyısındaki kolları değildi. Şimdi madenciler sol kıyıdakilere akın ediyorlardı. Altı yüz seksen parselden aşağı olmayan Sixty Miles River, Geneenee, Westfield, Svvadish ve son olarak Forty Miles Creek madenlerinin numaralandınlması yapılıyordu, Josias Dayı'nın madeninin numarası 129'du, tıpkı Montreal'deki noter Bay Snubbin'e gelen telgrafta belirtildiği gibi!</p>

  <p>Ayrıca Klondike'ın Indian River ile Insley (Yukon'un bir başka kolu) arasında yer alan bölümünde bile madencilerin çok geçmeden zenginliklerini fark edecekleri, henüz keşfedilmemiş bir alan vardı.</p>

  <p>Üstüne üstlük Klondike dışında altın çıkarılan diğer bölgelerin işaretli olduğunu görmek için Dominion haritasına şöyle bir göz atmak yetiyordu. Bunlar Chilkoot Sıradagları'na yakın olan ve Pelly akarsuyunun Yukon'a dökülmeden önce suladığı yerlerdi -Telegraph Creek'in kuzeyindeki Cassiar Tepesi ve Centreville madenci kampının güneyindeki yer gibi.</p>

  <p>Fakat bu bölgelerin Alaska topraklarında daha fazla olduğunu belirtmek de gerekir; Alaska'nın yeni sahipleri olan Amerikalıların buraları işlemeden bırakmayacakları da kesindi: Büyük nehrin güneyinde, Circle-City'deki, Rampart-City'deki, Tanana Dağları'ndaki yerler ve kuzeyde Fort Yukon'daki yataklar ve son olarak da kutup dairesinin ötesinde, Nootok, Colville tarafından sulanan, Hope Burnu'yla Kuzey Buz Denizi'ne uzanan geniş bir yöre.</p>

  <p>Ben Raddle, Summy Skim'in gözlerinin önünde, müstakbel hâzineleri allayıp pullarken Summy Skim gülümseyerek cevap vermekle yetiniyordu:</p>

  <p>“Yukon'un geçtiği bölge kuşkusuz Tanrıların kayırdığı bir bölge. Biz de buralardan küçücük bir parçaya sahibiz!.. Benim tek derdim, Josias Dayı'nın mirasını en sonunda elimizden çıkartmak!”...</p>
</body>
</html>
