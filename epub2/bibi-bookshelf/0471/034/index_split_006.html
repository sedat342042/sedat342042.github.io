<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>Taht Oyunları</title>
    <meta name="generator" content="pdftohtml 0.36"/>
    <meta name="author" content="George R. R. Martin"/>
    <meta name="keywords" content="Fantastik"/>
    <meta name="date" content="2015-06-16T15:18:09+00:00"/>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1">koridora kadar götürdü. </p>
<p class="calibre1">"Teşekkürler lordum," dedi Sansa ürkekçe. </p>
<p class="calibre1">Tazı  onu  kolundan  yakaladı  ve  iyice  üstüne  eğildi.  "Sana  bu  gece  anlattıklarım,"  diye  başladı</p>
<p class="calibre1">cümlesine. Sesi her zamankinden daha korkutucuydu. "Eğer sana söylediklerimin bir kelimesini bile</p>
<p class="calibre1">Joffrey'ye anlatırsan... ya da babana, kız kardeşine... herhangi birine..." </p>
<p class="calibre1">"Anlatmam, yemin ediyorum," diye fısıldadı Sansa. </p>
<p class="calibre1">Ama  yeterli  değildi.  "Eğer  herhangi  birine  anlatacak  olursan,"  cümlesini  tamamladı,  "seni</p>
<p class="calibre1">öldürürüm." </p>
<p class="calibre1"><a id="p203"></a>Eddard</p>
<p class="calibre1">"Son duasını ben yaptım," dedi Sör Barristan Selmy arabanın arkasındaki cansız bedene bakarak. </p>
<p class="calibre1">"Burada kimsesi yokmuş. Vadi'de annesi olduğunu söylediler." </p>
<p class="calibre1">Soluk  şafak  aydınlığında  uyuyor  gibi  görünüyordu  genç  şövalye.  Yakışıklı  bir  delikanlı  değildi</p>
<p class="calibre1">ama  ölüm  sert  yüz  hatlarını  yumuşatmıştı.  Sessiz  rahibeler  ona  en  güzel  kıyafetlerini  giydirmişti. </p>
<p class="calibre1">Boğazındaki  mızrak  deliğini  kapatması  için  uzun  boyunlu  kadife  bir  tunik.  Eddard  Stark  delikanlıya</p>
<p class="calibre1">baktı  ve  kendisi  yüzünden  ölüp  ölmediğini  merak  etti.  Henüz  Ned  onunla  konuşmaya  fırsat</p>
<p class="calibre1">bulamadan,  bir  Lannister  sancak  beyi  boğazını  delmişti.  Bu  bir  tesadüf  olabilir  miydi?  Bunu  asla</p>
<p class="calibre1">öğrenemeyeceğini düşündü. </p>
<p class="calibre1">"Hugh dört yıl boyunca Lord Arryn'ın yaverliğini yapmıştı," diye devam etti Selmy. "Kral kuzeye</p>
<p class="calibre1">yola  çıkmadan  önce,  Jon'un  anısına  çocuğu  şövalye  ilan  etmişti.  Delikanlı  çok  hevesliydi  ama</p>
<p class="calibre1">korkarım ki hazır değildi." </p>
<p class="calibre1">"Şövalyelik için mi?" </p>
<p class="calibre1">"Ölüm için." </p>
<p class="calibre1">Delikanlının  kana  bulanmış  hilalli  mavi  peleriniyle  üzerini  örttü  Ned.  Annesi  oğlunun  neden</p>
<p class="calibre1">öldüğünü  sorduğunda,  Kral  Eli  Turnuvası'nda  Lord  Eddard  Stark  için  dövüşürken  öldüğünü</p>
<p class="calibre1">söyleyeceklerdi.  Bu  düşünce  Ned'e  acı  veriyordu.  "Bu  çok  anlamsız.  Savaş  bir  oyuna</p>
<p class="calibre1">dönüştürülmemeli." Ned arabanın yanında duran, gözleri hariç her tarafını kapatan grilere bürünmüş</p>
<p class="calibre1">kadına döndü. Sessiz rahibeler delikanlıyı defin için hazırlamıştı. Ölünün yüzüne bakmak şanssızlık</p>
<p class="calibre1">getirirdi. "Zırhını Vadi'ye yollayın. Anneciği onu saklamak isteyecektir." </p>
<p class="calibre1">"Zırh  epey  gümüş  eder,"  dedi  Sör  Barristan.  "Çocuk  bu  turnuva  için  özel  olarak  yaptırmış.  Sade</p>
<p class="calibre1">ama iyi bir işçilik. Demir ustasına olan borcunu ödeyebildi mi bilmiyorum." </p>
<p class="calibre1">"Dün ödedi lordum, ederinden çok daha fazlasını ödedi," dedi Ned. Sessiz rahibeye döndü. "Zırhı</p>
<p class="calibre1">annesine gönderin, demir ustasıyla ben ilgilenirim." Rahibe başını indirdi. </p>
<p class="calibre1">Daha  sonra  Sör  Barristan'la  birlikte  kralın  çadırına  doğru  yürüdüler.  Kamp  alanı  canlanmaya</p>
<p class="calibre1">başlamıştı. Ateş çukurlarında kızartılan sosislerin baharatlı ve sarımsaklı kokusu havaya yayılıyordu. </p>
<p class="calibre1">Genç yaverler aldıkları emirleri yerine getirmek için koşuştururken, efendileri esneyip gerinerek güne</p>
<p class="calibre1">başlamaya  çalışıyordu.  Koltuk  altına  ördek  sıkıştırmış  olan  bir  hizmetkâr  onları  gördüğünde</p>
<p class="calibre1">dizlerinin  üzerine  çöktü,  "Lordlarım,"  dedi.  Kolunun  altındaki  ördek  kanatlarını  çırparak  kaçmaya</p>
<p class="calibre1">çalışıyordu.  Çadırların  dışına  asılmış  kalkanlar  sahiplerinin  kim  olduklarını  bağırıyor  gibiydi:</p>
<p class="calibre1">Denizgözcüsü'nün  gümüş  kartalı,  Bryce  Caron'ın  bülbülü,  Redwynelar'ın  salkım  üzümü,  benekli</p>
<p class="calibre1">domuz, kızıl öküz, yanan ağaç, beyaz koç, üç sarmal, tek boynuzlu mor at, dans eden kız, kara engerek, </p>
<p class="calibre1">ikiz kuleler, boynuzlu baykuş ve tabii ki Kral Muhafızları'nın gösterişli beyaz arması. </p>
<p class="calibre1">Sör  Meryn'in  kalkanının  önünden  geçerken,  "Kral  bugünkü  meydan  dövüşüne  katılmak  istiyor," </p>
<p class="calibre1">dedi Sör Barristan. Ned kalkana baktı. Loras Tyrell, Meryn'i attan düşürdüğü sırada mızrağıyla derin</p>
<p class="calibre1">bir yarık bırakmıştı ahşabın üstünde. </p>
<p class="calibre1">"Evet,"  dedi  Ned  huzursuzca.  Jory  gece  onu  uyandırmış  ve  haberleri  vermişti.  Sonrasında  iyi</p>
<p class="calibre1">uyuyamamasına şaşmamak gerekirdi. </p>
<p class="calibre1">Sör Barristan rahatsız görünüyordu. "Gecelerin güzelliği şafakla biter ve şaraptan doğan çocuklar</p>
<p class="calibre1">gün ışığında terk edilir, derler." </p>
<p class="calibre1"><a id="p204"></a>"Öyle  derler,"  diye  onayladı  Ned.  "Ama  Robert  bunu  yapmaz."  Diğer  adamlar  sarhoş  cesaretiyle ağızlarından  çıkan  şeyleri  tekrar  düşünebilirdi  ama  Robert  Baratheon  söylediği  her  şeyi  kelimesi</p>
<p class="calibre1">kelimesine hatırlar ve geri adım atmazdı. </p>
<p class="calibre1">Kralın  çadırı  nehrin  hemen  kıyısındaydı,  sabah  sisinin  içinde  boğulmuştu.  Altın  rengi  ipekten</p>
<p class="calibre1">yapılmış  çadır  bütün  kamptaki  en  büyük  ve  en  görkemli  yapıydı.  Girişin  hemen  dışında  Robert'ın</p>
<p class="calibre1">savaş baltası duruyordu. Baratheon Hanedanı'nın taçlı erkek geyiğiyle süslenmiş devasa çelik kalkan</p>
<p class="calibre1">hemen yanındaydı. </p>
<p class="calibre1">Ned,  Robert'ı  şarap  sarhoşluğundan  uyanamamış  halde  hâlâ  yatarken  bulmayı  ummuştu  ama  şans</p>
<p class="calibre1">ondan yana değildi. Robert elindeki parlak bira kupasıyla, zırhını bağlamaya çalışan iki genç yavere</p>
<p class="calibre1">küfür  edip  duruyordu. Yaver  çocuklardan  biri,  "Majesteleri,  bu  zırh  küçük  yapılmış  size  olmuyor," </p>
<p class="calibre1">dedi neredeyse ağlayarak. Robert'ın kalın boğazına bağlamaya çalıştığı boyun zırhı elinden düştü ve</p>
<p class="calibre1">yerde yuvarlandı. </p>
<p class="calibre1">"Yedi  cehennem!"  diye  küfretti  Robert.  "Bu  işi  de  kendim  yapmak  zorunda  mıyım?  İkinizin  de</p>
<p class="calibre1">üstüne  edeyim  ben.  Orada  öylece  durup  zırlama  Lancel. Al  şunu  yerden!"  Delikanlı  fırlayıp  boyun</p>
<p class="calibre1">zırhını  alırken,  Robert  gelen  konuklarını  gördü.  "Şu  sersemlere  bak  Ned.  Bu  iki  yaveri  bana  karım</p>
<p class="calibre1">buldu. İkisi de işe yaramazdan da beter. Bir zırhı doğru dürüst giydirmeyi bile beceremiyorlar. Bir de</p>
<p class="calibre1">yaver olacaklar. Bunlar olsa olsa ipek giyinmiş domuz." </p>
<p class="calibre1">Ned'in  çocukların  neden  iş  yapamaz  olduklarını  anlaması  için  sadece  bakması  yeterliydi. </p>
<p class="calibre1">"Çocukların bir suçu yok," dedi krala. "Zırhına sığamayacak kadar şişmansın Robert." </p>
<p class="calibre1">Robert Baratheon birasından uzun ve büyük bir yudum aldı, boş kupayı gecelik kürkünün üzerine</p>
<p class="calibre1">fırlattı, ağzını elini tersiyle sildi ve, "Şişman? Şişman öyle mi? Sen kralınla böyle mi konuşuyorsun?" </p>
<p class="calibre1">diye  sordu. Ardından  bir  kahkaha  koyverdi.  "Ah,  lanet  olası  Ned.  Her  zaman  haklı  olmak  zorunda</p>
<p class="calibre1">mısın?" </p>
<p class="calibre1">Kral kendilerine dönene kadar gergin bir şekilde gülümsüyordu yaverler. "Siz, evet siz ikiniz. El'i</p>
<p class="calibre1">duydunuz. Kral bu zırha giremeyecek kadar şişman. Gidip Sör Aron Santagar'ı bulun. Zırh için göğüs</p>
<p class="calibre1">genişletici bir parçaya ihtiyacım olduğunu söyleyin. Hadi! Ne bekliyorsunuz?" </p>
<p class="calibre1">Çocuklar  aceleyle  çadırdan  çıkmaya  çalışırken  çarpıştı.  Robert  onlar  gidene  kadar  ciddiyetini</p>
<p class="calibre1">korumayı başardı ama yalnız kaldıklarında kahkahalarla sarsılıyordu. </p>
<p class="calibre1">Sör  Barristan  Selmy  de  kralla  birlikte  gülüyordu.  Hatta  Eddard  Stark  bile  hafifçe  gülümsemişti. </p>
<p class="calibre1">Buna rağmen, kasvetli düşünceler içini oymaya devam ediyordu. Genç yaverleri incelemekten kendini</p>
<p class="calibre1">alamamıştı. Yakışıklı, zarif ve iyi yetiştirilmiş delikanlılardı. Altın renkli bukleleri olan çocuk ancak</p>
<p class="calibre1">Sansa'nın yaşındaydı. Diğeri on beş civarında olmalıydı. Kum rengi saçları vardı ve kraliçenin koyu</p>
<p class="calibre1">yeşil gözlerine sahipti. </p>
<p class="calibre1">"Ah, keşke Santagar'ın yüzünü görebilseydim. Umarım çocukları başka bir yere göndermek zorunda</p>
<p class="calibre1">kalır da o iki aptal bütün gün koşturur." </p>
<p class="calibre1">"Şu delikanlılar," dedi Ned, "Lannisterlar mı?" </p>
<p class="calibre1">Robert  gözlerinde  biriken  yaşları  silerken  başıyla  onayladı.  "Kuzenler.  Lord  Tywin'in  erkek</p>
<p class="calibre1">kardeşinin çocukları. Ölü kardeşlerinden birinin. Belki de sağ olanlarından birinindir, bilemiyorum. </p>
<p class="calibre1">Hatırlamıyorum. Karımın oldukça kalabalık bir sülalesi var." </p>
<p class="calibre1">Ve oldukça hırslı bir sülale, diye düşündü Ned. İki yaver çocukla bir alıp veremediği yoktu ama</p>
<p class="calibre1">kralın  gece  ve  gündüz  kraliçenin  akrabalarıyla  kuşatılmış  olması  onu  rahatsız  ediyordu. </p>
<p class="calibre1">Lannisterlar'ın  mevki  ve  itibara  düşkünlükleri  sınır  tanımıyordu.  "Dün  gece  kraliçeyle  aranda  tatsız</p>
<p class="calibre1"><a id="p205"></a>konuşmalar geçtiğini duydum." </p>
<p class="calibre1">Robert'ın  bütün  neşesi  bir  anda  kaçtı.  "Kadın  beni  meydan  dövüşüne  katılmaktan  men  etmeye</p>
<p class="calibre1">kalktı. Şu anda kalede somurtmakla meşgul. Kız kardeşin beni asla bu şekilde utandırmazdı." </p>
<p class="calibre1">"Sen  Lyanna'yı  benim  tanıdığım  gibi  tanımıyordun.  Sen  onun  güzelliğini  gördün  sadece  ama</p>
<p class="calibre1">güzelliğinin altındaki sert çelikle hiç karşılaşmadın. Sana o dövüşte hiç işin olmadığını söylerdi." </p>
<p class="calibre1">"Sen de mi?" diye kükredi kral. "Sen huysuz bir adamsın Stark. Kuzeyde fazla kaldın, kanın donmuş</p>
<p class="calibre1">senin. Benimki hâlâ akıyor." Söylediklerini kanıtlamak istermiş gibi göğsüne vurdu. </p>
<p class="calibre1">"Sen kralsın," diye hatırlattı Ned. </p>
<p class="calibre1">"O  Demir  Taht'ta  oturmam  gerektiğinde  oturuyorum  işte.  Sırf  orada  oturuyorum  diye  diğer</p>
<p class="calibre1">adamların  arzuladığı  şeyleri  isteyemez  miyim?  Ara  sıra  biraz  şarap,  yatakta  kıvranan  bir  kadın, </p>
<p class="calibre1">bacaklarımın arasında atımı hissetmek? Yedi cehennem Ned! Birilerine vurmak istiyorum." </p>
<p class="calibre1">Sör  Barristan  lafa  karıştı,  "Majesteleri,  bir  kralın  meydan  dövüşünde  yarışması  görülmüş  şey</p>
<p class="calibre1">değil. Diğer yarışmacılara büyük haksızlık olur. Size saldırmayı kim göze alabilir ki?" </p>
<p class="calibre1">Robert bu sefer geri adım atacakmış gibi görünüyordu. "Neden? Hepsi göze alabilir. Tabi güçleri</p>
<p class="calibre1">yeterse. Ve son dövüşe kadar gelen..." </p>
<p class="calibre1">"...sen  olursun,"  diye  kralın  cümlesini  tamamladı  Ned.  Selmy'nin  lafı  doğru  yere  getirdiğini</p>
<p class="calibre1">anlamıştı.  Meydan  dövüşünün  tehlikeleri  Robert  için  tatlı  bir  heyecandı  ama  az  önce  duydukları</p>
<p class="calibre1">gururuna dokunmuştu. "Sör Barristan haklı. Yedi Krallık'ta sana zarar vermeyi göze alabilecek tek bir</p>
<p class="calibre1">adam bile yoktur." </p>
<p class="calibre1">Kral  ayağa  kalktı,  yüzü  kıpkırmızı  olmuştu.  "Siz  bana  bu  beş  para  etmez  korkakların  kazanmama</p>
<p class="calibre1">izin vereceğini mi söylüyorsunuz?" </p>
<p class="calibre1">"Böyle olacağı muhakkak," dedi Ned ve Sör Barristan sessizce başını sallayarak onayladı. </p>
<p class="calibre1">Robert  bir  an  için  öyle  öfkelenmişti  ki  konuşamadı.  Çadırın  diğer  ucuna  yürüdü,  döndü,  tekrar</p>
<p class="calibre1">yürüdü, yanlarına geldi. Gözleri öfke doluydu. Zırhın göğüs plakasını yerden aldı ve Sör Barristan'a</p>
<p class="calibre1">attı. "Dışarı çık," dedi soğuk bir sesle. "Seni öldürmeden hemen dışarı çık." </p>
<p class="calibre1">Sör  Barristan  çadırdan  hemen  çıktı.  Kralın  sesini  duyduğunda  Ned  de  onun  arkasından  gitmek</p>
<p class="calibre1">üzereydi. "Sen kal, Ned." </p>
<p class="calibre1">Ned geri döndü. Robert tekrar bira kupasını aldı, köşedeki bira fıçısından doldurup Ned'e uzattı. </p>
<p class="calibre1">"İç," dedi kabaca. </p>
<p class="calibre1">"İstemiyorum..." </p>
<p class="calibre1">"İç. Kralın emrediyor." </p>
<p class="calibre1">Ned kupayı alarak içti. Siyah, koyu ve göz yaşartacak kadar sert bir biraydı. </p>
<p class="calibre1">Robert oturdu. "Lanet olsun Ned Stark. Sen ve Jon Arryn, ikinizi de çok sevdim. Bana neler ettiniz</p>
<p class="calibre1">böyle? Kral sen olmalıydın. Ya da Jon." </p>
<p class="calibre1">"Sizin daha iyi gerekçeleriniz vardı Majesteleri." </p>
<p class="calibre1">"Sana  içmeni  söyledim,  tartışmanı  değil.  Beni  sen  kral  yaptın,  en  azından  kralı  dinleyecek  kadar</p>
<p class="calibre1">nezaket  göster.  Bana  bir  bak  Ned.  Kral  olmanın  bana  yaptıklarına  bir  bak.  Tanrılar!  Zırhına</p>
<p class="calibre1">giremeyecek kadar şişmanlamış bir kral. Ben bu hale nasıl geldim?" </p>
<p class="calibre1">"Robert..." </p>
<p class="calibre1"><a id="p206"></a>"İç  ve  sessiz  kal,  kral  konuşuyor.  Bu  lanet  olası  tahtı  kazanırken  hiç  olmadığım  kadar  canlıydım ben  ve  şimdi  o  tahtta  otururken  hiç  olmadığım  kadar  ölüyüm.  Ve  Cersei...  Onun  için  Jon  Arryn'a</p>
<p class="calibre1">teşekkür  etmeliyim.  Lyanna  benden  alındıktan  sonra  evlenmeye  hiç  niyetim  yoktu  benim  ama  Jon</p>
<p class="calibre1">kraliyetin  bir  veliahta  ihtiyacı  olduğunu  söyledi.  Cersei  Lannister  iyi  bir  seçim  olur  dedi.  Viserys</p>
<p class="calibre1">Targaryen  bir  gün  babasının  tahtını  almaya  kalkışırsa,  bu  evlilik  Lord  Tywin'i  bana  bağlayacaktı." </p>
<p class="calibre1">Kral kafasını salladı. "O yaşlı adamı seviyordum, yemin ederim ki seviyordum ama şimdi düşününce, </p>
<p class="calibre1">o Ay  Oğlan'dan  bile  büyük  bir  aptaldı.  Cersei'ye  baktığında  güzel  bir  kadın  görürsün  ama  gerçekte</p>
<p class="calibre1">buz  gibidir.  Bacaklarının  arasını  açmak  o  kadar  zordur  ki,  Casterly  Kayası'nın  bütün  altınlarını</p>
<p class="calibre1">orasında  saklıyor  sanırsın.  Eğer  içmeyeceksen  birayı  bana  ver  de  ziyan  olmasın."  Kupayı  Ned'in</p>
<p class="calibre1">elinden aldı, bütün birayı bir dikişte içti ve geğirdi. "Kızın için üzgünüm Ned. Kurt için yani. Benim</p>
<p class="calibre1">oğlum yalan söylüyordu biliyorum. Ruhum üzerine bahse girerim ki yalan söylüyordu. Benim oğlum... </p>
<p class="calibre1">Çocuklarını seviyorsun değil mi?" </p>
<p class="calibre1">"Bütün kalbimle," dedi Ned. </p>
<p class="calibre1">"Sana  bir  sır  vereyim.  Tahttan  vazgeçmeyi  düşündüm  defalarca. Yanıma  savaş  baltamı  ve  atımı</p>
<p class="calibre1">alıp  Özgür  Şehirler'e  giden  gemilerden  birine  binmeyi  hayal  ettim.  Bir  şövalye  gibi  savaşmayı, </p>
<p class="calibre1">kadınlarla düşüp kalkmayı. Ben bunlar için yaratılmışım. Beni durduran nedir biliyor musun? Tahtta</p>
<p class="calibre1">oturan Joffrey ve hemen yanında durup kulağına ne yapacağını fısıldayan Cersei'nin gözlerimin önüne</p>
<p class="calibre1">gelişi. Benim oğlum. Bu çocuk nasıl benim oğlum olabilir Ned?" </p>
<p class="calibre1">"O daha küçük bir çocuk," dedi Ned kendini zorlayarak. Prens Joffrey'den hoşlandığı söylenemezdi</p>
<p class="calibre1">ama Robert'ın sesindeki acıyı duyuyordu. "Sen onun yaşındayken nasıl asiydin hatırlasana." </p>
<p class="calibre1">"Benim oğlum asi olsa bu kadar düşünmezdim. Sen onu hiç tanımıyorsun. Ah, belki de haklısın. Jon</p>
<p class="calibre1">benden  umudunu  kesiyordu  zaman  zaman  ama  ben  yine  de  iyi  bir  kral  oldum."  Robert  sessizce</p>
<p class="calibre1">dinleyen Ned'e baktı, "Şimdi konuşabilir ve benimle aynı fikirde olduğunu söyleyebilirsin." </p>
<p class="calibre1">"Majesteleri," diye dikkatlice konuşmaya başladı Ned. </p>
<p class="calibre1">Robert, Ned'in sırtına vurdu. "Benim Aerys'tan daha iyi bir kral olduğumu söyle de kurtul. Sen onur</p>
<p class="calibre1">ve  aşk  söz  konusu  olduğunda  asla  yalan  söylemezsin  Ned  Stark.  Hâlâ  gencim  ve  sen  burada  benim</p>
<p class="calibre1">yanımdasın. Artık  her  şey  farklı  olacak.  Bu  krallıkla  ilgili  şarkılar  söylenecek.  Lannisterlar'ın  canı</p>
<p class="calibre1">cehenneme. Burnuma jambon kokusu geliyor. Sence bugün kim şampiyon olur? Mace Tyrell'in oğlunu</p>
<p class="calibre1">gördün mü? Çiçek Şövalyesi diyorlar delikanlıya. İşte o çocuğun babası olmak her adama gurur verir. </p>
<p class="calibre1">Geçen  turnuvada  Kral  Katili'ni  altın  poposunun  üzerine  oturttu.  Cersei'nin  yüzündeki  ifadeyi</p>
<p class="calibre1">görmeliydin. Karnım ağrıyana kadar gülmüştüm. Çocuğun şafak vakti kadar güzel on dört yaşında bir</p>
<p class="calibre1">kız kardeşi varmış, Renly söyledi..." </p>
<p class="calibre1">Nehir kenarına kurulan sofrada siyah ekmek, kaynatılmış ördek  yumurtası,  soğanla  kızarmış  balık</p>
<p class="calibre1">ve  jambon  yiyerek  kahvaltı  ettiler.  Kralın  hüznü  sabah  sisiyle  birlikte  dağıldı.  Robert  portakal</p>
<p class="calibre1">yerken, çocukluklarında Kartal Yuvası'nda geçirdikleri bir sabahı hatırlayıp anlatmaya başladığında</p>
<p class="calibre1">neşesi  geri  gelmişti.  "...Jon'a  bir  fıçı  portakal  vermişti  hatırlıyor  musun? Ama  portakallar  çürüktü. </p>
<p class="calibre1">Ben  de  elimdekini  salonun  duvarına  fırlatayım  derken,  portakal  gidip  Dacks'in  burnuna  çarptı.  Onu</p>
<p class="calibre1">hatırlıyor  musun?  Redfort'un  yüzü  çiçek  bozuğu  yaveri.  O  da  bana  bir  portakal  fırlattı.  Daha  Jon</p>
<p class="calibre1">müdahale  edip  yüzümüze  etmeye  fırsat  bulamadan  Büyük  Salon'da  portakallar  uçuşmaya  başladı." </p>
<p class="calibre1">Robert gürültülü kahkahalar atıyordu. Ned bile gülümsüyordu. O günü hatırlamıştı. </p>
<p class="calibre1">Bu  konuşan  Ned'in  birlikte  büyüdüğü  çocuktu.  Bu  tanıdığı  ve  sevdiği  Robert  Baratheon'dı.  Eğer</p>
<p class="calibre1">Bran'a yapılan saldırının arkasında Lannisterlar'ın olduğunu kanıtlayabilirse, Jon Arryn'ı öldürenlerin</p>
<p class="calibre1">onlar  olduğunu  ispatlayabilirse  dinlerdi  bu  adam.  Cersei  ve  Kral  Katili  tarih  olurdu.  Eğer  Lord</p>
<p class="calibre1"><a id="p207"></a>Tywin batıyı ayaklandırmaya cesaret ederse, Üç Dişli Mızrak'ta Rhaegar'ı ezdiği gibi onu da ezerdi</p>
<p class="calibre1">Robert. Açıkça görebiliyordu artık. </p>
<p class="calibre1">Bu  kahvaltı,  Eddard  Stark'ın  uzun  zamandır  yediği  her  şeyden  daha  lezzetliydi.  Kahvaltı  boyunca</p>
<p class="calibre1">daha  kolay,  daha  sık  gülümsedi.  Turnuvanın  tekrar  başladığı  zamana  kadar.  Son  mızrak</p>
<p class="calibre1">müsabakalarını Sansa'yla birlikte izlemeye söz vermişti; Rahibe Mordane bugün rahatsızdı ve Sansa</p>
<p class="calibre1">mızrak  finalini  izlemeye  kararlıydı.  Ned,  Robert'ı  gördü,  kralın  yanındaki  koltuk  boştu.  Cersei</p>
<p class="calibre1">turnuvaya gelmemeyi tercih etmişti. Bu durum bile Ned'e umut veriyordu. </p>
<p class="calibre1">Kalabalığı yararak kızının oturduğu bölüme doğru yürüdü ve ilk karşılaşma için borular çalarken</p>
<p class="calibre1">Sansa'yı buldu. Sansa kendisini öyle bir kaptırmıştı ki Ned'in geldiğini fark etmedi bile. </p>
<p class="calibre1">Meydana  ilk  çıkan  Sandor  Clegane  oldu.  Gri  siyah  zırhının  üzerine  zeytin  yeşili  bir  pelerin</p>
<p class="calibre1">giymişti. Pelerin ve tazı başı miğferi süssüzlüğünün istisnalarıydı. </p>
<p class="calibre1">Jaime  Lannister,  kızıl  doru  savaş  atının  üzerinde  mızrak  meydanına  çıktığında,  "Kral  Katili'nin</p>
<p class="calibre1">üstüne yüz altın ejder," diye bağırdı Serçeparmak. Jaime'nin atına yaldızlı bir örme zırh giydirilmişti</p>
<p class="calibre1">ve  adamın  kendisi  de  tepeden  tırnağa  ışıldıyordu.  Mızrağı  bile  Yaz  Adaları'nın  altın  ağacından</p>
<p class="calibre1">yapılmıştı. </p>
<p class="calibre1">"Anlaştık," diye geri bağırdı Lord Renly. "Tazı bu sabah onu yemek istiyor gibi görünüyordu." </p>
<p class="calibre1">"Aç  köpekler  bile  kendilerini  besleyen  eli  ısırmamaları  gerektiğini  bilir,"  diye  cevap  verdi</p>
<p class="calibre1">Serçeparmak kuru bir sesle. </p>
<p class="calibre1">Miğferinin  siperini  ses  çıkacak  kadar  sert  kapatan  Sandor  Clegane  pozisyon  aldı.  Sör  Jaime</p>
<p class="calibre1">Lannister  seyircilerin  arasındaki  bir  kadına  öpücük  gönderdi,  miğferinin  siperini  zarifçe  kapattı  ve</p>
<p class="calibre1">mızrak meydanının bir ucunda o da yerini aldı. İki yarışmacı da mızraklarını aldı. </p>
<p class="calibre1">İki  adamın  da  kaybettiğini  görmek  Ned  Stark'ı  çok  mutlu  ederdi  ama  Sansa  neredeyse  nemli</p>
<p class="calibre1">gözlerle  ve  sabırsızca  izliyordu.  Atların  dörtnala  koşmasıyla  seyirciler  coştu  ve  derme  çatma  bir</p>
<p class="calibre1">şekilde  yapılmış  olan  izleyici  yerleri  sallanmaya  başladı.  Tazı  atının  üzerine  eğildi,  mızrağını  kaya</p>
<p class="calibre1">gibi sağlam tutuyordu ama Jaime Lannister tam darbe alacağı sırada eyerinin üzerinde yana kaymayı</p>
<p class="calibre1">başardı.  Clegane'in  vuruşu  aslan  armalı  altın  kalkanda  kaybolurken  kendi  kalkanı  da  sert  bir  darbe</p>
<p class="calibre1">aldı;  ahşap  parçalara  ayrılmıştı.  Sandor  Clegane  sendeledi  ve  eyerinden  düşmemek  için  çabaladı. </p>
<p class="calibre1">Sansa soluğunu tutmuştu. Kalabalıktan heyecan dolu sesler yükseldi. </p>
<p class="calibre1">"Paranı nasıl harcayacağımı düşünüyorum," dedi Serçeparmak, Lord Renly'ye. </p>
<p class="calibre1">Tazı zar zor da olsa eyerinin üstünde kalmayı başarmıştı. Atını sertçe durdurup döndürdü ve ikinci</p>
<p class="calibre1">geçiş için meydanın başına gitti. Jaime Lannister kırılan mızrağını attı, zarif bir hareketle yaverinden</p>
<p class="calibre1">yeni bir mızrak aldı. Tazı atını tekrar dörtnala koşturmaya başladı. Jaime de onu karşılamak için aynı</p>
<p class="calibre1">hızda sürüyordu atını. Jaime tam darbeden önce eyerinin üstünde kaydığında, bu defa Sandor da aynı</p>
<p class="calibre1">yöne  doğru  kaydı.  Buluşan  mızraklar  havada  paramparça  oldu.  Mızrak  kıymıkları  yere  düşerken</p>
<p class="calibre1">binicisiz  bir  kızıl  doru  savaş  atı  alanda  tek  başına  yürüyor  ve  yiyecek  ot  arıyordu.  Jaime  Lannister</p>
<p class="calibre1">toprak zeminde yuvarlanıyordu. Altınlar içinde ve çökmüş halde. </p>
<p class="calibre1">"Tazı'nın kazanacağını biliyordum," dedi Sansa. </p>
<p class="calibre1">Serçeparmak  onu  duymuştu,  "İkinci  karşılaşmayı  kimin  kazanacağını  da  biliyorsan,  Lord  Renly</p>
<p class="calibre1">ceplerimi tamamen boşaltmadan söyle," diye seslendi. Ned gülümsedi. </p>
<p class="calibre1">"İblis'in burada olmaması büyük talihsizlik, iki kat fazla altın kazanabilirdim," diye karşılık verdi</p>
<p class="calibre1">Renly. </p>
<p class="calibre1"><a id="p208"></a>Jaime Lannister sonunda ayağa kalkmıştı ama miğferi başında ters dönmüştü ve yere çarpan kısmı</p>
<p class="calibre1">ezilmişti.  Şimdi  kafasından  çıkmıyordu.  Seyirciler  parmaklarıyla  göstererek  Jaime'yi  yuhalıyordu. </p>
<p class="calibre1">Lordlar  ve  leydiler  gülüşmelerini  saklamaya  çalışıyor  olsalar  da  bunu  başaramıyorlardı.  Kral</p>
<p class="calibre1">Robert'ın  herkesten  daha  yüksek  sesle  kahkahalar  attığını  duyabiliyordu  Ned.  Sonunda,  Jaime</p>
<p class="calibre1">Lannister'ı  kolundan  tutup  bir  demir  ustasına  götürmek  zorunda  kaldılar.  Kör  ve  adımları  karışmış</p>
<p class="calibre1">halde. </p>
<p class="calibre1">Bütün  bunlar  olurken,  Sör  Gregor  Clegane  meydandaki  yerini  almıştı.  Dev  gibiydi.  Ned  Stark'ın</p>
<p class="calibre1">gördüğü  en  iri  adamdı.  Robert  Baratheon  ve  kardeşleri  de  iri  erkeklerdi.  Tazı  da  öyleydi. </p>
<p class="calibre1">Kışyarı'ndaki eksik akıllı seyis Hodor'un yanında bütün kale cüce gibi kalırdı ama Gregor Clegane, </p>
<p class="calibre1">nam-ı  diğer  Yürüyen  Dağ  bütün  bu  iri  adamlara  tepeden  bakacak  büyüklükteydi.  Boyu  iki  buçuk</p>
<p class="calibre1">metreye yakındı, aşırı geniş omuzları ve küçük bir ağacın gövdesine benzeyen kolları vardı. Bindiği</p>
<p class="calibre1">savaş atı zırhlı bacaklarının arasında bir midilli gibi görünüyordu ve uzun mızrağı elinde bir süpürge</p>
<p class="calibre1">sapı gibi kalmıştı. </p>
<p class="calibre1">Kardeşinin  aksine  Gregor  sarayda  yaşamıyordu.  Savaşlar  ve  turnuvalar  için  tek  başına  yolculuk</p>
<p class="calibre1">eden,  yalnızlığı  tercih  etmiş  bir  adamdı.  Kral  Toprakları  düştüğünde  Lord  Tywin'in  yanında  yer</p>
<p class="calibre1">almıştı. On yedi yaşında yeni şövalye ilan edilmiş genç bir delikanlıydı o zamanlar. O yaşında bile</p>
<p class="calibre1">gövdesi  ve  acımasızlığıyla  isim  yapmıştı.  Bebek  Prens Aegon  Targaryen'ı  duvara  fırlatıp  kafatasını</p>
<p class="calibre1">ezen  kişinin  Gregor  olduğu  söylenirdi.  Bebeği  öldürdükten  sonra  Dorne  Prensesi  Elia'ya  tecavüz</p>
<p class="calibre1">ettiği,  ardından  kılıçtan  geçirdiği  de  söylenenler  arasındaydı.  Bütün  bunlar  Gregor'un  duyabileceği</p>
<p class="calibre1">yerlerde söylenemezdi. </p>
<p class="calibre1">Ned Stark, Gregor'la konuştuğunu hatırlamıyordu. Gregor, Balon Greyjoy isyanı sırasında onlarla</p>
<p class="calibre1">birlikteydi  ama  bin  atlıdan  biriydi  sadece.  Ned  adamı  izledi.  Dedikodulara  kulak  asan  biri  değildi</p>
<p class="calibre1">ama  Gregor  Clegane  hakkında  söylenenler  dehşet  vericiden  de  öteydi.  Çok  yakında  üçüncü  kez</p>
<p class="calibre1">evlenecekti  ve  ilk  iki  karısının  ölümüyle  ilgili  korkunç  söylentiler  vardı.  Gregor'un  kalesindeki</p>
<p class="calibre1">hizmetkârların  şüpheli  şekilde  ortadan  kaybolduğu,  köpeklerin  bile  büyük  salona  girmekten</p>
<p class="calibre1">korktukları konuşulurdu. Kız kardeşini öldüren tuhaf olay, erkek kardeşinin yüzünü harabeye çeviren</p>
<p class="calibre1">yangın ve babasının hayatına mal olan açıklanamaz bir av kazası. Aile kalesi, bütün hazine ve mallar</p>
<p class="calibre1">Gregor'a  kalmıştı.  Küçük  kardeşi  Sandor  aynı  gün  kaleyi  terk  edip  yeminli  kılıççı  olarak</p>
<p class="calibre1">Lannisterlar'ın hizmetine girmiş ve bir ziyaret için dahi geri dönmemişti. </p>
<p class="calibre1">Çiçek  Şövalyesi  alana  girdiğinde  kalabalıktan  meraklı  mırıltılar  yükseldi.  Ned  kızının,  "Ah!  Çok</p>
<p class="calibre1">yakışıklı," diye fısıldadığını duydu. Sör Loras Tyrell bir fidan gibi inceydi. Göz kamaştıracak kadar</p>
<p class="calibre1">parlatılmış  gümüş  zırhına  siyah  sarmaşıklar  ve  ufak  beni  unutma  çiçekleri  işlenmişti.  Çiçeklerdeki</p>
<p class="calibre1">mavilerin  safirlerle  elde  edildiğini  seyircilerle  aynı  anda  fark  etti  Ned.  Binlerce  insan  aynı  anda</p>
<p class="calibre1">soluksuz kalmış gibiydi. Delikanlının omuzlarından ağır bir pelerin sarkıyordu. Yün pelerinine yeni</p>
<p class="calibre1">açmış yüzlerce beni unutma çiçeği dikilmişti. Gerçek çiçekler. </p>
<p class="calibre1">Şövalyenin  atı  da  kendisi  gibi  inceydi.  Süratle  koşmak  için  yaratılmış  gri  ve  güzel  bir  kısrak. </p>
<p class="calibre1">Gregor  Clegane'in  aygırı,  kısrağın  kokusunu  aldığında  kişnedi. Yüksek  Bahçe'den  gelen  çocuk  atına</p>
<p class="calibre1">dizleriyle  bir  komut  verdi  ve  at  bir  dansçı  zarafetiyle  kenara  kaydı.  Sansa,  Ned'in  koluna  yapıştı. </p>
<p class="calibre1">"Baba, Sör Gregor'un ona bir şey yapmasına izin verme," dedi. Sansa'nın, Sör Loras'ın dün verdiği</p>
<p class="calibre1">kırmızı gülü yakasına taktığını fark etti Ned. Jory bundan da bahsetmişti. </p>
<p class="calibre1">"Bunlar turnuva mızrakları. Uçları köreltilmiş, sadece darbe için kullanılıyor. Yani kimseye bir şey</p>
<p class="calibre1">olmayacak,"  dedi  Ned.  Ama  dün  boğazı  delinerek  can  veren  çocuğu  unutmamıştı  ve  kelimeler</p>
<p class="calibre1">boğazında takılıyordu. </p>
<p class="calibre1"><a id="p209"></a>Sör Gregor atını zaptetmekte zorlanıyordu. Aygır çığlık atar gibi kişniyor, kafasını sallıyor ve yeri</p>
<p class="calibre1">dövüyordu. Yürüyen Dağ ayağındaki zırhlı çizmelerle hayvanı sertçe tekmeledi. At şaha kalktığında</p>
<p class="calibre1">Gregor az kalsın yere düşüyordu. </p>
<p class="calibre1">Çiçek Şövalyesi, kralı selamladı, meydanın ucundaki yerini aldı ve mızrağını hazır etti. Sör Gregor</p>
<p class="calibre1">atının  dizginleriyle  savaşarak  pozisyon  aldı  ve  dövüş  aniden  başladı.  Dağ'ın  aygırı  dörtnala  koşup</p>
<p class="calibre1">rüzgâr  gibi  öne  fırladı.  Şövalyenin  kısrağı  ipek  gibi  akarak  koşmaya  başladı.  Sör  Gregor,  söz</p>
<p class="calibre1">dinlemeyen  atının  dizginleriyle  boğuşup  hayvanı  düz  bir  çizgide  koşturmaya  çalışırken  kalkanını</p>
<p class="calibre1">kaldırdı,  mızrağını  doğrulttu  ve  bir  an  sonra  Loras  Tyrell  tepesindeydi.  Mızrağının  ucu  tam  oraya</p>
<p class="calibre1">dayanmıştı.  Göz  açıp  kapatıncaya  kadar  Dağ  yere  yuvarlandı.  O  kadar  iriydi  ki,  bir  metal  ve  et</p>
<p class="calibre1">düğümü halinde atını da kendisiyle birlikte düşürdü. </p>
<p class="calibre1">Ned  alkışları,  tezahüratları,  ıslıkları,  hayret  dolu  mırıltıları  ve  heyecanlı  konuşmaları  duydu. </p>
<p class="calibre1">Dağ'ın  tuhaf  kahkahası  da  seslere  karışmıştı.  Çiçek  Şövalyesi  meydanın  başına  döndü.  Mızrağı  bile</p>
<p class="calibre1">kırılmamıştı. Halk delikanlı için deliye dönmüştü. </p>
<p class="calibre1">Meydanın tam ortasındaki Gregor düğümden kurtularak ayağa kalktı. Miğferini çıkarıp yere fırlattı. </p>
<p class="calibre1">Öfkeden  gözleri  kararmıştı,  saçları  yüzüne  düşüyordu.  "Kılıcım!"  diye  bağırdı  yaverine.  Çocuk</p>
<p class="calibre1">koşarak kılıcı efendisine getirdi. Aygır, Gregor'un yanında duruyordu. </p>
<p class="calibre1">Gregor  Clegane  kılıcını  öyle  bir  öfkeyle  savurdu  ki,  hayvanın  başı  gövdesinden  tek  hamlede</p>
<p class="calibre1">neredeyse tamamen ayrıldı. Kalabalığın tezahürat sesleri bir kalp atışı kadar kısa zamanda feryatlara</p>
<p class="calibre1">dönüştü. Aygır  dizlerinin  üzerine  düştüğü  sırada,  Gregor  elinde  kanlı  kılıcıyla  Çiçek  Şövalyesi'ne</p>
<p class="calibre1">doğru  yürümeye  başlamıştı  bile.  "Durdurun  onul"  diye  bağırdı  Ned  ama  sesi  gürültüde  kayboldu. </p>
<p class="calibre1">Herkes bağırıyordu. Sansa ağlıyordu. </p>
<p class="calibre1">Her  şey  bir  anda  oldu.  Çiçek  Şövalyesi  kendi  kılıcını  almak  için  bağırdığında,  Gregor  yaver</p>
<p class="calibre1">çocuğu  iterek  yere  savurdu  ve  genç  şövalyenin  atının  dizginlerini  yakaladı.  Kısrak  kan  kokusunu</p>
<p class="calibre1">almıştı,  şaha  kalktı.  Loras  güçlükle  eyerinin  üstünde  kalmayı  başardı.  Sör  Gregor  kılıcını  iki  eliyle</p>
<p class="calibre1">savurarak  delikanlının  göğsüne  indirdi  ve  genç  şövalye  atından  düştü.  Kısrak  panikle  koşmaya</p>
<p class="calibre1">başladı. Gregor kılıcını ölüm vuruşu için ikinci kez havaya kaldırdığında, "Çocuğu rahat bırak," dedi</p>
<p class="calibre1">sert bir ses. Pençe gibi eller Gregor'u çekip çocuktan uzaklaştırdı. </p>
<p class="calibre1">Dağ sessiz bir öfkeyle kendi etrafında döndü, kılıcını öldürücü bir açıyla ve bütün gücüyle indirdi</p>
<p class="calibre1">ama Tazı hamleyi kendi kılıcıyla karşıladı. Sonsuzluk kadar uzun gelen bir süre boyunca, iki kardeş</p>
<p class="calibre1">kılıçlarını birbirine sallayıp durdu. Loras Tyrell güvenli bir mesafeye götürülmüştü. Ned, Gregor'un</p>
<p class="calibre1">kılıcının vahşi darbelerle Tazı'nın miğferine indiğini üç kez görmüştü ama Tazı ağabeyinin miğfersiz</p>
<p class="calibre1">başına tek bir hamle bile yapmadı. </p>
<p class="calibre1">Sonunda  her  şeyi  bitiren  kralın  sesi  oldu...  kralın  sesi  ve  yirmi  kılıç.  Jon  Arryn  onlara,  bir</p>
<p class="calibre1">kumandanın  etkileyici  bir  savaş  sesine  ihtiyacı  olduğunu  söylemişti  ve  Robert,  Üç  Dişli  Mızrak'ta</p>
<p class="calibre1">bunun  doğruluğunu  kanıtlamıştı.  Şimdi  yine  o  sesiyle  bağırıyordu.  "BU  ÇILGINLIĞI  HEMEN</p>
<p class="calibre1">DURDURUN," diye kükredi. "KRALINIZ ADINA!" </p>
<p class="calibre1">Tazı  hemen  bir  dizinin  üstüne  çöktü.  Sör  Gregor'un  kılıcı  havayı  kesti  ve  sonunda  o  da  durdu. </p>
<p class="calibre1">Kılıcını  yere  atıp  Kral  Muhafızları  tarafından  çevrelenmiş  Robert'a  baktı.  Kral  Muhafızları'ndan</p>
<p class="calibre1">başka yirmi şövalye ve muhafız daha vardı. Gregor döndü ve Sör Barristan Selmy'yi iterek yürümeye</p>
<p class="calibre1">başladı. "Bırakın gitsin," dedi Robert. Ve her şey bitti. </p>
<p class="calibre1">"Tazı şimdi şampiyon mu oldu?" diye sordu Sansa. </p>
<p class="calibre1">"Hayır," dedi Ned. "Tazı ve Çiçek Şövalyesi arasında son bir karşılaşma olacak." </p>
<p class="calibre1"><a id="p210"></a>Ama sonuçta Sansa haklı çıktı. Birkaç dakika sonra Sör Loras Tyrell üzerinde basit yün bir takımla</p>
<p class="calibre1">sahaya geri geldi ve, "Size hayatımı borçluyum. Gün sizindir sör," dedi. </p>
<p class="calibre1">"Ben  sör  değilim,"  diye  yanıtladı  Sandor  ama  zaferi,  ödülü  ve  hayatında  ilk  kez  insanların</p>
<p class="calibre1">sevgisini kazandı. Sandor alandan ayrılıp çadırına giderken seyirciler onu çılgınca alkışlıyordu. </p>
<p class="calibre1">Sansa  ve  Ned  ok  meydanına  doğru  yürürken  Lord  Renly  ve  Serçeparmak  onlara  katıldı.  "Tyrell</p>
<p class="calibre1">kısrağının  kızgınlık  zamanında  olduğunu  biliyordu  bence,"  dedi  Serçeparmak.  "Yemin  ederim  ki</p>
<p class="calibre1">çocuk her şeyi baştan planlamış. Gregor iri, vahşi aygırları tercih eder. Çocuk bunu biliyor olmalı." </p>
<p class="calibre1">Bu fikir Serçeparmak'ı çok eğlendirmiş gibiydi. </p>
<p class="calibre1">Sör Barristan Selmy o kadar eğleniyormuş gibi görünmüyordu. "Hileli işlerde çok az onur vardır," </p>
<p class="calibre1">dedi sertçe. </p>
<p class="calibre1">"Çok az onur ve yirmi bin altın," diye karşılık verdi Serçeparmak. </p>
<p class="calibre1">Öğleden  sonra,  Dorne  Hudutları'ndan  Anguy  isimli  bir  genç,  kısa  mesafelerde  elenen  diğer</p>
<p class="calibre1">okçuların  ardından,  yüz  adım  mesafesinde  Sör  Balon  Swann  ve  Jalabhar  Xho'yu  eleyerek  okçuluk</p>
<p class="calibre1">müsabakasını  kazandı.  Ned, Alyn'ı  delikanlıya  göndererek  El  Muhafızları'nda  bir  görev  önerdi  ama</p>
<p class="calibre1">zafer,  şarap  ve  daha  önce  hiç  görmediği  kadar  fazla  altının  pırıltısıyla  kör  kütük  sarhoş  olan  çocuk</p>
<p class="calibre1">görevi reddetti. </p>
<p class="calibre1">Meydan  dövüşü  üç  saat  sürdü.  Hürsüvariler,  düşük  rütbeli  şövalyeler  ve  isim  yapmaya  çalışan</p>
<p class="calibre1">yeni  yaverlerden  oluşan  kırk  kişi  dövüşlere  katılmıştı.  Ellerindeki  kör  silahlarla,  kan  ve  çamura</p>
<p class="calibre1">bulanmış  halde,  önce  güç  birliği  yapan  küçük  gruplar  halinde  mücadele  verdiler.  Gruplardaki</p>
<p class="calibre1">adamlar teker teker devrildikten sonra, sahada tek adam kalana kadar birebir dövüşe devam ettiler. </p>
<p class="calibre1">Kafası kazınmış, alev kılıçlı deli adam Myrli Thoros meydan dövüşünün galibi oldu. Daha önce de</p>
<p class="calibre1">pek  çok  müsabaka  kazanmıştı.  Elindeki  alevli  kılıç  atları  korkutuyordu  ve  kendisi  hiçbir  şeyden</p>
<p class="calibre1">korkmuyordu.  Meydan  dövüşünün  final  çetelesi;  üç  kırık  bacak,  bir  kırık  kürek  kemiği,  bir  düzine</p>
<p class="calibre1">kırık  parmak,  öldürülmek  zorunda  kalınan  iki  at,  sayılamayacak  kadar  fazla  kesik,  çürük  ve</p>
<p class="calibre1">burkulmaydı. Ned, Robert dövüşe katılmadığı için şükrediyordu. </p>
<p class="calibre1">Ned  akşamki  ziyafette  uzun  zamandır  olmadığı  kadar  umut  doluydu.  Robert'ın  neşesi  yerindeydi, </p>
<p class="calibre1">Lannisterlar  ortada  yoktu,  hatta  kızları  bile  ağırbaşlı  davranıyordu.  Jory, Arya'yı  ziyafete  katılması</p>
<p class="calibre1">için  yanlarına  getirmişti  ve  Sansa  kız  kardeşiyle  nezaketle  konuşuyordu.  "Turnuva  olağanüstüydü," </p>
<p class="calibre1">dedi içini çekerek. "Sen de gelmeliydin. Dans dersin nasıl geçti?" </p>
<p class="calibre1">"Her tarafım ağrıyor," dedi Arya bacağındaki kocaman bir morluğu gururla göstererek. </p>
<p class="calibre1">"Çok kötü bir dansçı olmalısın," dedi Sansa şüphe dolu bir ifadeyle. </p>
<p class="calibre1">Daha sonra, Sansa bir grup şarkıcının söylediği "Ejderhaların Dansı" denen iç içe geçmiş karışık</p>
<p class="calibre1">baladları  dinlerken  Ned,  Arya'nın  bacağındaki  morluğu  inceledi.  "Umarım  Syrio  Forel  sana  fazla</p>
<p class="calibre1">yüklenmiyordur," dedi. </p>
<p class="calibre1">Arya tek ayağının üstünde durdu. Gün geçtikçe daha başarılı oluyordu bu işte. "Syrio her acının bir</p>
<p class="calibre1">ders olduğunu ve her dersin insanı daha güçlü kıldığını söylüyor," dedi. </p>
<p class="calibre1">Ned  kaşlarını  çattı.  Syrio  Forel  denen  adamın  çok  methini  duymuştu  ve  kusursuz  Braavos  stili</p>
<p class="calibre1">Arya'nın ince kılıcı için çok uygundu ama... birkaç gün önce Arya gözlerine siyah bir kumaş parçası</p>
<p class="calibre1">bağlamış  halde  ortalıkta  dolaşıyordu.  Syrio'nun  ona  kulaklarıyla  ve  teniyle  görmeyi  öğrettiğini</p>
<p class="calibre1">söyledi.  Bu  olaydan  önce  de  dönüşler  ve  ters  taklalar  çalışıyordu  kız.  "Arya,  bunu  yapmaya  devam</p>
<p class="calibre1">etmek istediğinden emin misin?" diye sordu Ned. </p>
<p class="calibre1">Arya başıyla onayladı. "Yarın kedi yakalayacağız." </p>
<p class="calibre1"><a id="p211"></a>"Kedi," diyerek iç geçirdi Ned. "Belki bir Braavoslu'yu tutmakla hata ettim. İstersen derslere Jory ile  devam  edebilirsin.  Ya  da  Sör  Barristan'a  gizlice  sorabilirim.  Yedi  Krallık'taki  en  iyi  kılıç</p>
<p class="calibre1">dövüşçüsüydü gençliğinde." </p>
<p class="calibre1">"Onları istemem. Ben Syrio'yu istiyorum," dedi Arya. </p>
<p class="calibre1">Ned  elini  saçlarına  götürdü.  İşinde  iyi  olan  her  silah  ustası,  göz  bağlamak,  tek  ayak  üstünde</p>
<p class="calibre1">durmak,  kedi  kovalamak,  atlı  arabaların  tepesinden  atlamak  gibi  saçmalıklara  hiç  bulaşmadan  kılıç</p>
<p class="calibre1">kullanmanın inceliklerini öğretebilirdi Arya'ya ama Ned kızını iyi tanıyordu ve onun inatçı çenesiyle</p>
<p class="calibre1">tartışmanın  hiçbir  faydası  olmayacaktı.  "Nasıl  istersen,"  dedi.  Eninde  sonunda  Arya  derslerden</p>
<p class="calibre1">sıkılacaktı nasılsa. "Ama lütfen dikkatli ol." </p>
<p class="calibre1">"Olurum," diye söz verdi Arya zıplayarak ayak değiştirirken. </p>
<p class="calibre1">İlerleyen  saatlerde,  kızlarıyla  şehirden  geçip  kaleye  döndükten  ve  Sansa'yı  rüyalarıyla,  Arya'yı</p>
<p class="calibre1">yaralarıyla  yataklarına  güven  içinde  yatırdıktan  sonra,  El  Kulesi'nin  tepesindeki  odasına  gitti.  Gün</p>
<p class="calibre1">çok  sıcak  geçmişti.  Odası  kapalı  kaldığı  için  havasızdı.  Ağır  pencereyi  açtı  ve  serin  gece  rüzgârı</p>
<p class="calibre1">odayı  doldurdu.  Büyük  Avlu'nun  diğer  tarafındaki  Serçeparmak'ın  odasında  titrek  bir  mum  ışığı</p>
<p class="calibre1">olduğunu  fark  etti.  Vakit  gece  yarısını  epey  geçmişti.  Nehir  kıyısındaki  eğlenceler  artık  bitiyor</p>
<p class="calibre1">olmalıydı. </p>
<p class="calibre1">Hançeri  eline  aldı  ve  incelemeye  başladı.  Tyrion'ın  turnuvada  ödül  olarak  kazandığı,  Bran'ı</p>
<p class="calibre1">öldürsün  diye  Kışyarı'na  yolladığı  hançer.  Neden?  Cüce  neden  Bran'ın  ölmesini  istiyordu?  Kim,  ne</p>
<p class="calibre1">sebeple Bran'ın ölmesini isteyebilirdi? </p>
<p class="calibre1">Hançer,  Bran'ın  düşmesi,  bunlar  bir  şekilde  Jon  Arryn'ın  ölümüyle  bağlantılıydı  ama  Jon'un</p>
<p class="calibre1">ölümündeki  sır  perdesi  hâlâ  ilk  günkü  gibi  kapalı  duruyordu.  Lord  Stannis  turnuva  için  Kral</p>
<p class="calibre1">Toprakları'na  dönmemişti.  Lysa  Arryn,  Kartal  Yuvası'nın  yüksek  duvarları  arasında  sessizliğini</p>
<p class="calibre1">koruyordu. Yaver  ölmüştü  ve  Jory  hâlâ  genelevleri  araştırıyordu.  Robert'ın  piç  oğlundan  başka  hiç</p>
<p class="calibre1">kimseye ulaşamamıştı. </p>
<p class="calibre1">Zırh ustasının aksi çırağı Robert'ın oğluydu. Ned'in bundan hiç şüphesi yoktu. Baratheon özellikleri</p>
<p class="calibre1">çocuğun  yüzüne,  gözlerine,  çenesine  ve  siyah  saçlarına  mühürlenmişti.  Renly  o  yaşta  bir  çocuğun</p>
<p class="calibre1">babası  olamayacak  kadar  gençti,  Stannis  bir  piç  peydahlayamayacak  kadar  soğuk  ve  onurluydu. </p>
<p class="calibre1">Gendry, Robert'ın oğluydu. </p>
<p class="calibre1">Ama bunu bilmek Ned'e ne kazandırıyordu? Yedi Krallık'ın dört bir yanında başka piç çocukları da</p>
<p class="calibre1">vardı kralın. Annesi soylu bir kadın olan, Bran yaşlarındaki piçini açıkça kabul etmişti. Çocuk, Lord</p>
<p class="calibre1">Renly'nin Fırtına Burnu'ndaki kale kumandanı himayesine verilmişti. </p>
<p class="calibre1">Ned,  Robert'ın  ilk  çocuğunu  da  hatırlıyordu.  Daha  kendisi  bile  bir  çocukken,  Vadi'de  bir  kızın</p>
<p class="calibre1">babası olmuştu. Tatlı küçük bir kızdı. Fırtına Burnu'nun genç lordu bebeğin üstüne titriyordu. Robert</p>
<p class="calibre1">bebeğin  annesine  olan  ilgisini  kaybettikten  sonra  bile,  ufaklıkla  oynamak  için  günlük  ziyaretlerine</p>
<p class="calibre1">devam  etmişti.  Ned  istese  de  istemese  de  bu  ziyaretler  sırasında  Robert'a  eşlik  etmek  zorunda</p>
<p class="calibre1">kalmıştı çoğu zaman. Kız şimdi on sekiz, on dokuz yaşlarında olmalıydı. Robert onun babası olduğu</p>
<p class="calibre1">gün çok daha küçüktü. Garip bir durum. </p>
<p class="calibre1">Cersei lord kocasının piçlerinden memnun değildi elbette ama yıllar geçtikçe kralın bir ya da yüz</p>
<p class="calibre1">piçi  olması  arasında  bir  fark  kalmamıştı  onun  için. Yasaların  ve  geleneklerin  gayrimeşru  çocuklara</p>
<p class="calibre1">tanıdığı  haklar  yok  denecek  gibiydi.  Gendry,  Fırtına  Burnu'ndaki  çocuk,  Vadi'deki  kız,  Robert'ın</p>
<p class="calibre1">meşru çocukları için tehlike değildi. </p>
<p class="calibre1">Düşünceleri  kapının  hafifçe  vurulmasıyla  kesildi.  "Bir  adam  sizi  görmek  istiyor  lordum,"  dedi</p>
<p class="calibre1"><a id="p212"></a>Harwin. "Adını vermek istemiyor." </p>
<p class="calibre1">"İçeri yolla," dedi Ned merakla. </p>
<p class="calibre1">Ziyaretçisi,  çizmeleri  kurumuş  çamurla  kaplı,  en  kaba  ipliklerden  dokunmuş  kahverengi  ağır  bir</p>
<p class="calibre1">cübbe  giymiş,  yüzü  başlığının  altında  gizlenmiş  ve  elleri  kat  kat  yenin  içinde  kaybolmuş  tıknaz  bir</p>
<p class="calibre1">adamdı. </p>
<p class="calibre1">"Kimsin?" diye sordu Ned. </p>
<p class="calibre1">"Bir  dost,"  diye  cevapladı  cübbeli  adam  garip  alçak  bir  ses  tonuyla.  "Yalnız  konuşmalıyız  Lord</p>
<p class="calibre1">Stark." </p>
<p class="calibre1">Merak  tedbirden  ağır  basmıştı.  "Harwin,  bizi  yalnız  bırak,"  diye  emretti.  Kapı  kapanıp  yalnız</p>
<p class="calibre1">kaldıklarından emin olana kadar adam başlığını çıkarmadı. </p>
<p class="calibre1">"Lord Varys?" dedi Ned hayretle. </p>
<p class="calibre1">"Lord Stark," dedi Varys nazik bir tonla, bir koltuğa otururken. "Sizinle bir şeyler içebilir miyiz?" </p>
<p class="calibre1">Ned iki kadehe yaz şarabı doldurdu ve birini Varys'e uzattı. "Bir adım yanınızda yürüsem de sizi</p>
<p class="calibre1">tanıyamazdım,"  dedi  şaşkınlıkla.  Hadımı  ipekler,  satenler,  kadifeler  içinde  görmeye  alışmıştı  ve</p>
<p class="calibre1">karşısında oturan adam leylak değil ter kokuyordu. </p>
<p class="calibre1">"Ben  de  tam  böyle  olmasını  umuyordum,"  dedi  Varys.  "Bazı  kişilerin  ikimizin  özel  olarak</p>
<p class="calibre1">konuştuğunu  bilmesi  iyi  olmaz.  Kraliçe  sizi  yakından  izliyor.  Bu  arada,  şarap  seçiminiz  kusursuz. </p>
<p class="calibre1">Teşekkür ederim." </p>
<p class="calibre1">"Diğer  muhafızlarımı  geçmeyi  nasıl  başardınız?"  diye  sordu  Ned.  Porther  ve  Cayn  kulenin</p>
<p class="calibre1">kapısında nöbet tutuyorlardı ve Alyn da merdivenlerin başındaydı. </p>
<p class="calibre1">"Kızıl  Kale'de  sadece  hayaletlerin  ve  örümceklerin  bildiği  yollar  vardır."  Özür  dilermiş  gibi</p>
<p class="calibre1">gülümsedi. "Çok vaktinizi almayacağım lordum. Bilmeniz gereken bazı şeyler var. Siz Kral Eli'siniz</p>
<p class="calibre1">ve kral bir aptal." Hadımın az önceki hafif ve tuhaf ses tonu kaybolmuştu. Şimdi kamçı gibi sert ve tiz</p>
<p class="calibre1">bir  sesle  konuşuyordu.  "Evet  biliyorum,  sizin  arkadaşınız  ama  buna  rağmen  bir  aptal...  ve  başına</p>
<p class="calibre1">gelecekler var. Eğer siz onu kurtarmazsanız. Bugün kıyısından döndü. Meydan dövüşü sırasında kralı</p>
<p class="calibre1">öldüreceklerdi." </p>
<p class="calibre1">Ned bir an şaşkınlık içinde sözsüz kaldı. "Kim?" </p>
<p class="calibre1">Varys  bir  yudum  şarap  içti.  "Bunu  bana  samimiyetle  soruyorsanız  Robert'tan  daha  büyük  bir</p>
<p class="calibre1">aptalsınız demektir ve ben yanlış safta duruyor olurum." </p>
<p class="calibre1">"Lannisterlar,"  dedi  Ned.  "Kraliçe...  hayır,  buna  inanamam.  Cersei  bile  bu  kadar  hain  olamaz. </p>
<p class="calibre1">Krala dövüşmemesini o söylemişti." </p>
<p class="calibre1">"Dövüşmesini  yasaklamıştı.  Hem  de  kardeşinin,  şövalyelerinin  ve  konsey  üyelerinin  yarısının</p>
<p class="calibre1">gözlerinin önünde. Bir düşünün, kralın meydan dövüşüne gireceğinden emin olmak için daha iyi bir</p>
<p class="calibre1">yöntem geliyor mu aklınıza?" </p>
<p class="calibre1">Ned'in  içinde  korkunç  bir  huzursuzluk  vardı.  Hadım  çok  doğru  bir  tespit  yapmıştı.  Robert</p>
<p class="calibre1">Baratheon'a,  yapamazsın,  edemezsin  gibi  şeyler  söyle  ve  yapacağından  emin  ol.  "Dövüşseydi  bile, </p>
<p class="calibre1">kim krala saldırmaya cesaret edebilirdi ki?" </p>
<p class="calibre1">Varys omuz silkti. "Meydan dövüşünde kırk atlı adam vardı. Lannisterlar'ın dostu çoktur. Bütün o</p>
<p class="calibre1">hengameyi  bir  düşünün.  Çığlık  atan  atlar,  kırılan  kemikler,  elinde  alevli  kılıcıyla  Myrli  Thoros. </p>
<p class="calibre1">Majestelerine kazayla denk gelen bir darbeye, o kargaşanın içinde kim cinayet diyebilirdi?" Sürahiye</p>
<p class="calibre1">uzanıp  kadehini  tekrar  doldurdu.  "Kralın  işini  bitirdikten  sonra  katili  başında  diz  çöküp  acı  içinde</p>
<p class="calibre1"><a id="p213"></a>ağlayabilirdi. Hıçkırıklarını duyabiliyorum. Soylu ve zarif dul üzüntü dolu adama acır, nazikçe ayağa</p>
<p class="calibre1">kaldırır  ve  affedildiğini  söylerdi.  İyi  Kral  Joffrey'nin,  adamı  bağışlamaktan  başka  seçeneği</p>
<p class="calibre1">kalmazdı."  Hadım  elini  yanağına  götürdü.  "Belki  de  Cersei,  Sör  İlyn'e  adamın  başını  vurmasını</p>
<p class="calibre1">emrederdi. Lannisterlar için daha az risk, küçük dostları için de kötü bir sürpriz olurdu bu." </p>
<p class="calibre1">Ned  öfkesinin  kabardığını  hissediyordu.  "Siz  bu  komployu  biliyordunuz  ve  hiç  ses  çıkarmadınız</p>
<p class="calibre1">mı?" </p>
<p class="calibre1">"Benim emrimde kuşlar var, savaşçılar değil." </p>
<p class="calibre1">"Bana çok daha önce haber verebilirdiniz." </p>
<p class="calibre1">"Ah  evet.  Gelip  anlatırdım.  Siz  ne  yapardınız?  Doğruca  Robert'a  giderdiniz.  Ve  Robert  bütün</p>
<p class="calibre1">bunları duyduğunda ne yapardı? Merak ediyorum." </p>
<p class="calibre1">Ned  düşündü.  "Hepsine  lanet  okur  ve  onlardan  korkmadığını  göstermek  için  yine  de  o  meydana</p>
<p class="calibre1">çıkardı." </p>
<p class="calibre1">Varys ellerini iki yana açtı. "Bir itirafım daha olacak Lord Eddard. Sizin ne tepki vereceğinizden</p>
<p class="calibre1">de  emin  değildim.  Neden  bana  gelmedin?  diye  soruyorsunuz.  Neden  olduğunu  söylemeliyim.  Çünkü</p>
<p class="calibre1">size güvenemedim lordum." </p>
<p class="calibre1">"Siz bana güvenemediniz?" Ned gerçek bir şaşkınlıkla sormuştu bunu. </p>
<p class="calibre1">"Kızıl  Kale'de  iki  çeşit  insan  yaşar  Lord  Eddard,"  dedi  Varys.  "Diyara  sadık  olanlar  ve  sadece</p>
<p class="calibre1">kendilerine  sadık  olanlar.  Bu  sabaha  kadar  sizin  hangi  gruba  ait  olduğunuzdan  emin  değildim... </p>
<p class="calibre1">anlamak için bekledim... ve şimdi kesin olarak biliyorum." Bir an için samimiyetle gülümsedi ve bir</p>
<p class="calibre1">an  için  gerçek  yüzüyle  kalabalıkta  taktığı  maske  bir  oldu.  "Kraliçenin  sizden  niye  bu  kadar  çok</p>
<p class="calibre1">korktuğunu anlamaya başladım. Evet lordum, anlıyorum." </p>
<p class="calibre1">"Onun korkması gereken kişi sizsiniz," dedi Ned. </p>
<p class="calibre1">"Hayır. Ben neysem oyum. Kral beni kullanıyor ama bundan utanç duyuyor. Robert'ımız en kudretli</p>
<p class="calibre1">savaşçı  ama  onun  gibi  bir  adamın  bile  yılanlara,  casuslara  ve  hadımlara  zaafı  var.  Gün  gelir  de</p>
<p class="calibre1">kraliçe kralın kulağına öldür şu adamı diye fısıldarsa, İlyn Payne göz açıp kapatıncaya kadar koparır</p>
<p class="calibre1">benim  kafamı.  Zavallı  Varys  için  kim  yas  tutar?  Kuzeyde  ya  da  güneyde,  örümceklerin  arkasından</p>
<p class="calibre1">ağıtlar  yakılmaz."  Uzanıp  hafifçe  Ned'in  koluna  dokundu.  "Ama  siz  Lord  Stark,  sanıyorum...  hayır</p>
<p class="calibre1">biliyorum ki... sizi öldürtemez, kraliçe istese bile. Ve bizim kurtuluşumuz bu olabilir." </p>
<p class="calibre1">Bütün  bunlar  çok  fazlaydı.  Eddard  Stark  Kışyarı'na  dönmeyi  istedi  bir  an.  Sade,  temiz,  Sur'un</p>
<p class="calibre1">ardındaki yabanıllardan ve soğuktan başka düşman olmayan kuzeye gitmek istedi. "Robert'ın pek çok</p>
<p class="calibre1">sadık dostu olduğundan eminim," dedi. "Kardeşleri ve..." </p>
<p class="calibre1">"...karısı  mı?"  diye  lafını  kesti  Varys.  "Robert'ın  kardeşleri  Lannisterlar'dan  nefret  ediyor  buna</p>
<p class="calibre1">şüphe yok. Ama kraliçeden nefret etmekle Robert'ı sevmek aynı şeyler değil. Sör Barristan onurunu</p>
<p class="calibre1">seviyor. Yüce Üstat Pycelle itibarını ve Serçeparmak Serçeparmak'ı seviyor." </p>
<p class="calibre1">"Kral Muhafızları..." </p>
<p class="calibre1">"Sadece  kâğıttan  bir  kalkan,"  dedi  hadım.  "Bu  kadar  şaşırmış  görünmeyin  Lord  Stark.  Jaime</p>
<p class="calibre1">Lannister  da  Beyaz  Kılıçlar'ın  Yeminli  Kardeşler'inden  biri  ve  onun  yemininin  ne  kadar  ettiğini</p>
<p class="calibre1">hepimiz  biliyoruz.  Ryam  Redwyne  ve  Ejderha  Şövalyesi  Prens  Aemon'ın  beyaz  pelerinler  giydiği</p>
<p class="calibre1">günler  artık  toza  döndü,  şarkılarda  kaldı.  O  yedi  şövalyenin  arasında  sadece  Sör  Barristan  Selmy</p>
<p class="calibre1">gerçek  çeliktendir  ve  o  da  artık  yaşlı.  Sör  Boros  ve  Sör  Meryn  kemiklerine  kadar  kraliçeye  ait  ve</p>
<p class="calibre1">diğerleriyle  de  ilgili  ciddi  şüphelerim  var.  Hayır  lordum,  kılıçlar  kınlarından  gerçekten</p>
<p class="calibre1"><a id="p214"></a>çıkarıldığında, Robert'ın yanındaki tek gerçek dost siz olacaksınız." </p>
<p class="calibre1">"Robert'ın bunlardan haberi olmalı," dedi Ned. "Bu anlattıkların doğruysa, bu anlattıklarının ufacık</p>
<p class="calibre1">bir bölümü bile doğruysa, kral bunları duymalı." </p>
<p class="calibre1">"Peki  önüne  hangi  kanıtlarla  gideceğiz?  Onların  lafına  karşılık  benim  lafım.  Küçük  kuşlarımın</p>
<p class="calibre1">laflarına karşı kraliçenin, Kral Katili'nin, erkek kardeşlerinin, konseyin, doğu ve batı muhafızlarının, </p>
<p class="calibre1">Casterly  Kayası'nın  tüm  kudreti.  Doğrudan  Sör  İlyn'i  çağırın  daha  iyi,  zaman  kazanmış  oluruz.  Ben</p>
<p class="calibre1">yolun nerede bittiğini biliyorum." </p>
<p class="calibre1">"Buna rağmen, söyledikleriniz doğruysa, zaman kollayıp tekrar deneyeceklerdir." </p>
<p class="calibre1">"Deneyecekler  doğrusu,"  dedi  Varys.  "Ve  korkarım  ki  fazla  beklemeden  deneyecekler.  Siz  onları</p>
<p class="calibre1">telaşlandırıyorsunuz  Lord  Eddard.  Küçük  kuşlarım  sürekli  dinleyecek.  Belki  biz,  siz  ve  ben  yani, </p>
<p class="calibre1">onları birlikte oyalayabiliriz." Kalktı ve cübbesinin başlığını kafasına geçirdi. Yüzü tekrar kayboldu. </p>
<p class="calibre1">"Şarap için teşekkür ederim. Tekrar konuşacağız. Bir dahaki konsey toplantısında bana her zamanki</p>
<p class="calibre1">gibi  aşağılama  dolu  tavrınızla  davrandığınızdan  emin  olun.  Bunu  yapmakta  zorlanmayacağınızdan</p>
<p class="calibre1">eminim." </p>
<p class="calibre1">Ned seslendiğinde hadım kapıya varmıştı. "Varys." Hadım döndü. "Jon Arryn nasıl öldü?" </p>
<p class="calibre1">"Bunu ne zaman soracağınızı merak ediyordum." </p>
<p class="calibre1">"Anlat." </p>
<p class="calibre1">"Adına  Lys'in  gözyaşları  diyorlar.  Çok  zor  bulunur  ve  çok  pahalı  bir  şey.  Su  tadında,  su  gibi</p>
<p class="calibre1">berrak.  Ardında  bir  iz  de  bırakmıyor.  Tam  bu  odada,  Lord  Arryn'a  çeşnici  kullanması  için</p>
<p class="calibre1">yalvarmıştım  ama  beni  dinlemedi.  Böyle  bir  şeyi,  ancak  insandan  aşağılık  bir  yaratığın</p>
<p class="calibre1">yapabileceğini söyledi bana." </p>
<p class="calibre1">Ned hikâyenin gerisini biliyordu. "Zehri kim içirdi ona?" </p>
<p class="calibre1">"Aynı masada şarabını ve etini paylaşan yakın bir dostu ama hangisi? Çok fazla dostu vardı. Lord</p>
<p class="calibre1">Arryn  zarif  ve  insanlara  güvenen  bir  adamdı."  Hadım  içini  çekti.  "Bir  çocuk  vardı.  Her  şeyini  Jon</p>
<p class="calibre1">Arryn'a  borçluydu.  Dul  leydi  bütün  maiyetiyle  birlikte  Kartal  Yuvası'na  gittiğinde  o  Kral</p>
<p class="calibre1">Toprakları'nda  kaldı.  Son  zamanlarda  işlerinin  iyi  gittiğini  duydum.  Beni,  genç  bir  adamın  hayatta</p>
<p class="calibre1">başarılı olduğunu görmekten fazla mutlu eden bir şey yok." Sesi yine kamçı gibiydi ve her kelimesiyle</p>
<p class="calibre1">bir kez daha vuruyordu. "Hilalli pelerini ve yepyeni zırhıyla turnuvadan iyi bir miktar kazanabilirdi, </p>
<p class="calibre1">zamansız ölmesi kötü oldu. Siz daha onunla konuşamadan hayatını kaybetti." </p>
<p class="calibre1">Ned  zehirlenmiş  gibi  hissediyordu.  "Yaver,"  dedi.  "Sör  Hugh."  Çarklar  içinde  dönen  çarklar; </p>
<p class="calibre1">onların içinde dönen başka çarklar. Ned'in kafası zonkluyordu. "Neden? Neden şimdi? Jon Arryn on</p>
<p class="calibre1">dört yıldır Kral Eli'ydi. Ne yapıyordu ki onu öldürmek zorunda kaldılar?" </p>
<p class="calibre1">"Soru soruyordu," dedi Varys kapıdan çıkarken. </p>
<p class="calibre1"><a id="p215"></a>Tyrion</p>
<p class="calibre1">Şafak  öncesi  serinliğinde  Chiggen'ın  atını  kesmesini  izleyen  Tyrion  Lannister,  Starklar'ın  borç</p>
<p class="calibre1">hanesine  bir  çizik  daha  attı.  Paralı  asker,  at  leşinin  gövdesini  deri  yüzme  bıçağıyla  deştiğinde</p>
<p class="calibre1">hayvanın  içinden  buharlar  çıktı.  Ustalıkla  hareket  eden  elleri  boşa  tek  kesik  bile  atmıyordu.  İşini</p>
<p class="calibre1">çabucak bitirmeliydi çünkü gölgekedileri kanın kokusunu alıp yükseklerden yanlarına inecekti. </p>
<p class="calibre1">"Bu gece hiçbirimiz aç kalmayacağız," dedi Bronn. Bir deri bir kemik hali, siyah gözleri ve siyah</p>
<p class="calibre1">fırça gibi sakalıyla kendisi de bir gölgeydi. </p>
<p class="calibre1">"Bazılarımız kalacak," dedi Tyrion. "At eti yemekten hiç hoşlanmam. Özellikle kendi atımın etini." </p>
<p class="calibre1">"Et ettir," dedi Bronn omuzlarını silkerek. "Dothraklar at etini domuz ya da dana etinden daha çok</p>
<p class="calibre1">seviyor." </p>
<p class="calibre1">"Beni  bir  Dothrakla  mı  karıştırıyorsun?"  dedi  Tyrion  yüzünü  ekşiterek.  Dothrakların  at  eti</p>
<p class="calibre1">sevdikleri doğruydu. Sakat doğan çocuklarını da khalasar'ı takip eden vahşi köpeklere yiyecek olarak</p>
<p class="calibre1">bırakıyorlardı. Dothrak adetlerinin kendisine cazip gelen bir yanı yoktu. </p>
<p class="calibre1">Chiggen hayvanın gövdesinden ince bir dilim et kesti ve incelemek için havaya kaldırdı. "Tadına</p>
<p class="calibre1">bakmak ister misin cüce?" </p>
<p class="calibre1">"Kardeşim Jaime, o atı yirmi üçüncü isim günümde hediye etmişti bana," dedi boğuk bir sesle. </p>
<p class="calibre1">"Ona bizim adımıza teşekkür et öyleyse. Bir daha görürsen tabi." Chiggen sarı dişlerini göstererek</p>
<p class="calibre1">sırıttı ve çiğ eti iki lokmada midesine indirdi. "Tadına bakılırsa safkan," dedi. </p>
<p class="calibre1">"Soğanla birlikte kızartırsan daha lezzetli olacak," dedi Bronn. </p>
<p class="calibre1">Tyrion  hiçbir  şey  söylemeden  topallayarak  uzaklaştı.  Soğuk  kemiklerine  kadar  işlemişti  ve</p>
<p class="calibre1">bacakları  yürümesine  engel  olacak  kadar  çok  ağrıyordu.  Belki  de  ölü  kısrağı  şanslıydı.  Tyrion'ın</p>
<p class="calibre1">önünde saatler sürecek uzun bir yol vardı. Sonra bir lokma ekmek yiyecek, sert ve soğuk bir zeminde</p>
<p class="calibre1">kısacık  rahatsız  bir  uyku  uyuyacak,  tekrar  yola  düşecekti.  Ertesi  gün  de  aynı  şeyler  olacaktı.  Ve</p>
<p class="calibre1">sonraki  gün  de  ve  ondan  sonrakinde  de.  Bu  eziyetin  ne  zaman  biteceğini  sadece  tanrılar  biliyordu. </p>
<p class="calibre1">"Lanet  olası  kadın!"  diye  mırıldandı.  Kendisini  tutsak  alanların  yanına  doğru  yürümek  için</p>
<p class="calibre1">debelenirken hatırladı. "Lanet olası Starklar!" </p>
<p class="calibre1">Anı  kafasında  hâlâ  canlı  ve  acıydı.  Bir  an  kendisine  yemek  ısmarlıyordu,  bir  sonraki  an  salon</p>
<p class="calibre1">dolusu  silahlı  adamla  karşı  karşıyaydı.  Jyck  kılıcına  davranırken  şişman  hancı  kişniyordu,  "Kılıç</p>
<p class="calibre1">olmaz, burada olmaz, lütfen lordlarım." </p>
<p class="calibre1">Kılıçlarını çekmiş adamlar onları paramparça etmeden önce Jyck'in kolunu tutup indirmişti Tyrion. </p>
<p class="calibre1">"Sen nezaket kurallarından habersiz misin Jyck? Sevgili hancı kılıç olmaz dedi. Onu dinle." Kendini</p>
<p class="calibre1">gülümsemeye  zorlamıştı  ama  gülümsemesi  mide  bulandırıcı  olmalıydı,  çünkü  tam  o  anda  midesi</p>
<p class="calibre1">bulanıyordu. "Çok kötü bir hata yapıyorsunuz Leydi Stark. Oğlunuza yapılan saldırıyla benim hiçbir</p>
<p class="calibre1">ilgim yok. Size şerefim üzerine..." </p>
<p class="calibre1">"Lannister şerefi," dedi kadın sadece. Bütün salonun görebileceği şekilde ellerini havaya kaldırdı</p>
<p class="calibre1">sonra. "Bu kesikler onun hançeriyle oldu. Oğlumun boğazını kesmek üzere gönderilmiş hançerle." </p>
<p class="calibre1">Tyrion  salondaki  öfkenin  Catelyn'in  ellerindeki  kesiklerle  beslenip  büyüdüğünü,  yoğunlaştığını</p>
<p class="calibre1">hissedebiliyordu.  Salonun  arka  tarafında  oturan  sarhoş  bir  hırpani,  "Öldürün  onu,"  diye  tısladı  ve</p>
<p class="calibre1">bütün salon, Tyrion'ın inanamayacağı kadar kısa bir an içinde bu lafı tekrar etmeye başladı. Birkaç</p>
<p class="calibre1"><a id="p216"></a>dakika önce dostça davranan yabancılar, ava çıkmış tazılar gibi Tyrion'ın kanını istiyordu şimdi. </p>
<p class="calibre1">Tyrion  yüksek  sesle  konuşmaya  başladı.  Sesindeki  endişeyi  gizlemeye  çalışıyordu.  "Eğer  Leydi</p>
<p class="calibre1">Stark bir suça karıştığıma inanıyorsa, ben kendi rızamla gidip sorgulanmaya razıyım," dedi. </p>
<p class="calibre1">Yapılacak  en  doğru  şey  buydu.  Direnmek  erkenden  mezara  girmek  anlamına  geliyordu.  Stark</p>
<p class="calibre1">kadınının yardım çağrısına on iki güçlü kılıç yanıt vermişti: Harrenhallar'ın adamı, Brackenlar'ın üç</p>
<p class="calibre1">adamı,  tükürmeye  cesaret  edecek  olsa  bile  canını  almaya  hazır  görünen  iki  paralı  asker  ve  ne</p>
<p class="calibre1">yaptıklarıyla  ilgili  en  ufak  fikirleri  olmayan  bir  grup  tarla  işçisi.  Bütün  o  adamlara  karşı  Tyrion'ın</p>
<p class="calibre1">neyi vardı? Kemerindeki hançeri ve iki adamı. Jyck iyi bir kılıç dövüşçüsüydü ama Morrec kılıç söz</p>
<p class="calibre1">konusu olduğunda adamdan bile sayılmazdı. O biraz seyis, biraz aşçı, biraz da hizmetkârdı ama bir</p>
<p class="calibre1">savaşçı  olmadığı  kesindi. Yoren  ne  hissederse  hissetsin  kılıcına  dokunamazdı  çünkü  kara  kardeşler</p>
<p class="calibre1">diyarın kavgalarına karışmayacaklarına dair yemin etmişlerdi. Yoren hiçbir şey yapamazdı. </p>
<p class="calibre1">Nitekim  Leydi  Stark'ın  yanındaki  yaşlı  şövalye,  "Silahlarını  alın,"  diye  emir  verdiğinde  Yoren</p>
<p class="calibre1">sessizce  kenara  çekildi  ve  paralı  asker  Bronn  öne  çıkarak  Jyck'in  elindeki  kılıca  ve  üzerlerindeki</p>
<p class="calibre1">hançerlere el koydu. Salondaki gerilim gözle görünür şekilde azalmaya başladığında, "Güzel," dedi</p>
<p class="calibre1">yaşlı  adam,  "Harika."  Tyrion  adamın  huysuz  ve  boğuk  sesini  tanımıştı.  Kışyarı'nın  silah  ustası</p>
<p class="calibre1">sakalsızdı. </p>
<p class="calibre1">Şişman  hancı,  Catelyn  Stark'a  yalvarırken  ağzından  kızıl  tükürükler  saçılıyordu.  "Onu  burada</p>
<p class="calibre1">öldürmeyin leydim!" </p>
<p class="calibre1">"Onu hiçbir yerde öldürmeyin," dedi Tyrion. </p>
<p class="calibre1">"Başka  bir  yere  götürün,  burada  kan  akmasın  leydim.  Beni  büyük  lordların  meselelerine</p>
<p class="calibre1">karıştırmayın." </p>
<p class="calibre1">"Onu  Kışyarı'na  götürüyoruz,"  dedi  Catelyn  ve  Tyrion  düşündü.  Güzel,  belki...  ama  durumu  daha</p>
<p class="calibre1">iyi  idrak  edebilmesi  için  salona  bir  an  göz  gezdirmesi  yeterli  oldu.  Gördüğü  her  şeyin  onu  mutsuz</p>
<p class="calibre1">ettiği söylenemezdi. Ah, Stark kadını gerçekten çok akıllıca davranmıştı, buna şüphe yoktu. Adamları, </p>
<p class="calibre1">babası adına ettikleri yeminleri halk içinde kabul etmeye zorlamış ve ardından yardımlarını istemişti. </p>
<p class="calibre1">Bunu  yapanın  bir  kadın  olması  da  epey  işe  yaramıştı.  Buna  rağmen,  kazandığı  zafer  tam  anlamıyla</p>
<p class="calibre1">tatmin  edici  sayılmazdı.  Kabaca  sayabildiği  kadarıyla  salonda  elli  kadar  kılıçlı  adam  vardı  ama</p>
<p class="calibre1">Catelyn  Stark'ın  açık  yardım  çağrısına  ancak  bir  düzinesi  cevap  vermişti.  Diğerleri  korkmuş, </p>
<p class="calibre1">afallamış  ya  da  huzursuz  olmuştu.  Freyler'den  sadece  ikisi  ayağa  kalkmıştı  ama  kumandanları</p>
<p class="calibre1">hareketsiz kalınca onlar da hemen oturmuşlardı. Cesaret edebilse gülerdi Tyrion. </p>
<p class="calibre1">"O halde Kışyarı," dedi gülmek yerine. Çok uzun bir yoldu. Bunu ilk elden biliyordu. Geldiği onca</p>
<p class="calibre1">mesafeyi  şimdi  geri  dönecekti.  Yolda  pek  çok  şey  olabilirdi.  "Babam  bana  ne  olduğunu  merak</p>
<p class="calibre1">edecektir,"  diyerek  konuşmaya  devam  etti,  odasını  ona  veren  kılıçlı  adama  bakarak.  "Bugün  burada</p>
<p class="calibre1">neler  olduğunun  haberini  getiren  kişiye  önemli  bir  miktar  ödül  verecektir."  Lord  Tywin  bunu  asla</p>
<p class="calibre1">yapmazdı elbette ama Tyrion serbest kaldığında borcunu seve seve öderdi. </p>
<p class="calibre1">Sör Rodrik leydisine baktı. Tam da olması gerektiği gibi endişeliydi. "Adamları da onunla birlikte</p>
<p class="calibre1">gelecek," diye duyurdu yaşlı adam. "Ve bizimle gelmeyenlere, bu gece burada olanlarla ilgili sessiz</p>
<p class="calibre1">kalacakları için teşekkür ediyorum." </p>
<p class="calibre1">Tyrion  kahkaha  atmamak  için  kendisiyle  savaşıyordu.  Sessiz  mı?  Yaşlı  aptal.  Bütün  hanı</p>
<p class="calibre1">beraberinde götürse bile, onlar oradan ayrılır ayrılmaz yayılacaktı haberler. Cebinde altın sikke olan</p>
<p class="calibre1">hürsüvarinin  şimşek  hızıyla  Casterly  Kayası'na  gideceğini  tahmin  ediyordu.  O  olmazsa  başka  biri. </p>
<p class="calibre1">Yoren  hikâyeyi  kuzeye  götürecekti.  Şu  aptal  şarkıcı  olayla  ilgili  şarkılar  söyleyecekti.  Freyler</p>
<p class="calibre1"><a id="p217"></a>kalelerine  döndükleri  anda  olanları  lordlarına  bildirecekti  ve  lordun  ne  yapacağını  sadece  tanrılar</p>
<p class="calibre1">bilebilirdi.  Lord  Walder  Frey,  Nehirova  için  yemin  etmişti  ama  her  zaman  kazanan  tarafın  yanında</p>
<p class="calibre1">yer  alacak  kadar  hesapçı  bir  adam  olduğu  için  bu  yaşına  kadar  sağ  kalmıştı.  Kral  Toprakları'na</p>
<p class="calibre1">mutlaka bir haberci kuş salacaktı; bundan çok daha fazlasını da yapabilirdi. </p>
<p class="calibre1">Catelyn  Stark  hiç  vakit  kaybetmedi.  "Hemen  yola  çıkmalıyız.  Dinlenmiş  atlara  ve  erzağa</p>
<p class="calibre1">ihtiyacımız olacak. Sizler, Stark Hanedanı'nın sonsuz minnettarlığı sizindir. Tutsaklarımızı Kışyarı'na</p>
<p class="calibre1">götürürken  onlara  gözcülük  etmeye  gönüllü  olanlar  varsa  en  iyi  şekilde  ödüllendirileceklerine  söz</p>
<p class="calibre1">veriyorum."  Bu  son  sözleri  işitmek  bir  salon  dolusu  aptal  için  yeterliydi.  Sürü  halinde  öne  çıktılar. </p>
<p class="calibre1">Tyrion yüzlerini inceledi, hepsi ödüllendirilmeliydi gerçekten. Tyrion, onları hayal ettikleri şekilde</p>
<p class="calibre1">olmasa da ödüllendireceğine yemin etti. </p>
<p class="calibre1">Adamlar onu bir bohça gibi dışarıya çıkarıp kalın bir iple ellerini bağlarken Tyrion'ın içinde korku</p>
<p class="calibre1">yoktu.  Onu  Kışyarı'na  götürmeyi  başaramayacaklardı.  Buna  bahse  girebilirdi.  Haberci  kuşların</p>
<p class="calibre1">salındığı  gün  içinde  süvariler  peşlerine  düşecekti.  Nehir  lordlarından  biri  babasına  yaranmak  için</p>
<p class="calibre1">mutlaka  bu  duruma  el  koymayı  düşünecekti.  Tyrion  kendisini  kurnazlığından  dolayı  kutlarken  biri</p>
<p class="calibre1">kafasına bir başlık geçirip onu bir eyerin üstüne oturttu. </p>
<p class="calibre1">Yağmur  altında  dörtnala  koşan  atlarla  yola  çıktılar.  Aradan  uzun  zaman  geçmeden  Tyrion'ın</p>
<p class="calibre1">baldırlarına  kramp  girmiş  ve  sağrısı  zonklamaya  başlamıştı.  Epey  yol  alıp  handan  iyice</p>
<p class="calibre1">uzaklaştıklarında  bile,  Catelyn  Stark  atların  temposunu  dörtnaldan  tırısa  düşürüp  yola  devam  etti. </p>
<p class="calibre1">Engebeli yollarda sefilce bir yolculuk yapıyorlardı ve Tyrion'ın kafasına geçirilmiş başlıkla körleşen</p>
<p class="calibre1">gözleri her şeyi daha beter ediyordu. Her dönemeçte ve engebede atından düşme tehlikesi yaşıyordu. </p>
<p class="calibre1">Başlık  sesleri  boğduğu  için  diğerlerinin  ne  konuştuğunu  tam  olarak  duyamıyordu.  Yağmurun</p>
<p class="calibre1">sırılsıklam ettiği başlık yüzüne yapışmıştı ve nefes alması bile bir mücadeleye dönüşmüştü. Ellerini</p>
<p class="calibre1">bağladıkları  ip  bileklerini  kesiyordu  ve  zaman  geçtikçe  daha  fazla  sıkıyordu  çünkü  bilekleri  iyice</p>
<p class="calibre1">şişmişti.  Bir  şöminenin  önünde  kızarmış  ördek  yemek  üzereydim  ve  lanet  olası  aptal  şarkıcı  ağzını</p>
<p class="calibre1">açtı,  diye  düşündü  keder  içinde.  Sefil  şarkıcı  da  onlarla  birlikte  gelmişti.  "Bu  hikâyeden  muhteşem</p>
<p class="calibre1">bir  şarkı  çıkacak  ve  o  şarkıyı  yazan  ben  olacağım,"  demişti  Catelyn'e.  Bu  muhteşem  maceranın  bir</p>
<p class="calibre1">parçası  olmak  ve  nasıl  sonlandığını  görmek  istiyordu.  Lannister  süvarileri  geldiğinde  şarkıcının  bu</p>
<p class="calibre1">macerayı muhteşem bulup bulmayacağını merak ediyordu Tyrion. </p>
<p class="calibre1">Yağmur  sonunda  dindi.  Şafak  güneşi  kafasındaki  başlıktan  içeri  sızdığı  sırada,  Catelyn  Stark'ın</p>
<p class="calibre1">durma  emri  verdiğini  duydu.  Kaba  eller  onu  atından  sertçe  aşağı  çekti,  bileklerini  çözdü  ve  başlığı</p>
<p class="calibre1">kafasından çıkardı. Dar ve kayalık yolu, yüksek tepeleri, çevredeki vahşi doğayı ve ufuk çizgisindeki</p>
<p class="calibre1">yüksek  karlı  dağları  gördüğünde  bütün  umudunu  kaybetti.  "Bu  yüksek  yol,"  dedi  nefesini  tutarak. </p>
<p class="calibre1">Suçlar gibi Leydi Stark'a dikti gözlerini. "Bu doğu yolu. Kışyarı'na gittiğimizi söylemiştiniz!" </p>
<p class="calibre1">Catelyn Stark acımasız bir gülümseme bahşetti. "Birkaç kere ve epey yüksek sesle söyledim hem</p>
<p class="calibre1">de,"  dedi.  "Sizi  aramaya  çıkan  arkadaşlarınızın  o  yöne  doğru  gideceğinden  şüphem  yok.  Onlara  iyi</p>
<p class="calibre1">yolculuklar dilerim." </p>
<p class="calibre1">Şimdi  bile,  aradan  günler  geçmesine  rağmen  o  anı  düşünmek  Tyrion'ı  öfkeyle  dolduruyordu.  O</p>
<p class="calibre1">bütün hayatı boyunca, tanrıların ona verdiği tek hediye olan zekâsıyla gurur duymuştu ve şimdi yedi</p>
<p class="calibre1">kere lanet olasıca, dişi kurt Catelyn Stark her dönemeçte ondan bir adım öndeydi. Bu durum, gururunu</p>
<p class="calibre1">kaçırılmış olmaktan daha fazla incitiyordu. </p>
<p class="calibre1">Sadece  atların  beslenmesi  ve  su  içmesi  için  mola  verip  aynı  hızla  yola  devam  ediyorlardı. Artık</p>
<p class="calibre1">kafasında  başlık  yoktu.  İkinci  geceden  sonra  ellerini  de  çözmüşlerdi.  Tepelere  çıktıkça  Tyrion'ı</p>
<p class="calibre1">gözetleme  gereği  bile  duymamaya  başlamışlardı.  Artık  kaçacağından  korkmuyor  gibiydiler  ve</p>
<p class="calibre1"><a id="p218"></a>haklıydılar.  Çok  yüksek  ve  yaban  bir  yerdeydiler.  Yol  taşlı  bir  patikadan  daha  geniş  değildi. </p>
<p class="calibre1">Kaçmaya  kalksa,  tek  başına  ve  erzaksız  nereye  kadar  gidebilirdi?  Gölgekedileri  onu  paramparça</p>
<p class="calibre1">ederdi ve dağlarda, ancak güçlü kılıçlara boyun eğecek kanun tanımaz katil haydutlar yaşıyordu. </p>
<p class="calibre1">Stark  kadını  bütün  tehlikelere  rağmen  korkusuzca  yol  almaya  devam  ediyordu.  Tyrion  nereye</p>
<p class="calibre1">gittiklerini  biliyordu.  Başlığı  kafasından  ilk  çıkardıkları  anda  istikametlerinin  neresi  olduğunu</p>
<p class="calibre1">anlamıştı. Bu dağlar Arryn Hanedanı'na aitti. Yani ölü Kral Eli Jon Arryn'ın Tullyli dul karısına, yani</p>
<p class="calibre1">Catelyn Stark'ın kız kardeşine... ve burada kimse Lannisterlar'ın dostu değildi. Tyrion, Leydi Arryn'ı</p>
<p class="calibre1">Kral Toprakları'nda geçirdiği yıllardan tanıyordu ve tanışıklıklarını yenilemeye hiç hevesi yoktu. </p>
<p class="calibre1">Kendisini tutsak alanlar yüksek yolun biraz altındaki dere kenarında toplanmıştı. Atlar derenin buz</p>
<p class="calibre1">gibi suyuyla midelerini doldurmuştu. Şimdi de kayaların aralarında biten kahverengi otları yiyorlardı. </p>
<p class="calibre1">Jyck ve Morrec, asık suratları ve perişan halleriyle yan yana duruyordu. Mohor mızrağına yaslanmış</p>
<p class="calibre1">halde  tepelerine  dikilmişti.  Kafasındaki  yuvarlak  demir  başlık  bir  kâseye  benziyordu.  Hemen</p>
<p class="calibre1">yanlarındaki  şarkıcı  Marillion  yere  oturmuş  ahşap  arpını  yağlıyor  ve  rutubetin  telleri  ne  hale</p>
<p class="calibre1">getirdiğiyle ilgili şikâyet edip duruyordu. </p>
<p class="calibre1">Tyrion  yanlarına  yaklaştığında,  düşük  rütbeli  şövalye  Sör  Willis  Wode,  "Biraz  dinlenmeliyiz</p>
<p class="calibre1">leydim,"  diyordu  Catelyn  Stark'a.  Leydi  Whent'in  adamıydı  ve  Catelyn  Stark  yardım  istediğinde  ilk</p>
<p class="calibre1">ayağa kalkan o olmuştu. </p>
<p class="calibre1">"Sör Willis doğru söylüyor leydim," dedi Sör Rodrik. "Bu kaybettiğimiz üçüncü at ve..." </p>
<p class="calibre1">"Lannisterlar  bizi  bulursa  çok  daha  fazla  at  kaybederiz,"  diye  hatırlattı  Catelyn.  Yüzü  rüzgâr</p>
<p class="calibre1">yanığıyla sertleşmişti ama kararlılığından hiçbir şey kaybetmemişti. </p>
<p class="calibre1">"Burada öyle bir ihtimal yok," diyerek lafa karıştı Tyrion. </p>
<p class="calibre1">"Leydi sana fikrini sormadı cüce," dedi, kısa diken diken saçları ve domuza benzeyen yüzüyle tam</p>
<p class="calibre1">bir  ahmak  olan  Kurleket.  Brackenlar'ın  adamlarındandı.  Lord  Jonos'un  hizmetindeki  süvarilerden</p>
<p class="calibre1">biriydi.  Tyrion  hepsinin  adını  ezberlemek  için  çaba  harcamıştı,  böylece  daha  ileriki  bir  zamanda, </p>
<p class="calibre1">kendisine gösterdikleri zarif muamele için teşekkürlerini sunabilecekti. Bir Lannister borcunu mutlaka</p>
<p class="calibre1">öderdi. Kurleket bunu öğrenecekti. Arkadaşları Lharys ve Mohor da öğrenecekti. Sevgili Sör Willis, </p>
<p class="calibre1">paralı askerler Bronn ve Chiggen'a da öğretecekti. Topal, iblis ve ipek sözcüklerine kafiyeler bulmak</p>
<p class="calibre1">için erkekçe mücadele veren tenor sesli ahşap arplı Marillion'a daha da özenle anlatacaktı dersi. </p>
<p class="calibre1">"Bırakın konuşsun," diye emretti Catelyn Stark. </p>
<p class="calibre1">Tyrion  Lannister  bir  kayanın  üstüne  oturdu.  "Peşimizdekiler  şu  anda  büyük  ihtimalle  Boğaz'ı</p>
<p class="calibre1">geçiyor.  Sizi  Kral  Yolu'nda  yakalayacaklarını  düşünüyor  olmalılar...  tabi  birilerinin  peşimizde</p>
<p class="calibre1">olduğunu  sadece  varsayıyoruz,  olmayabilirler.  Ah,  babam  mutlaka  haberleri  almıştır  ama...  beni</p>
<p class="calibre1">bütün kalbiyle sevdiğini söyleyemem." Söylediği yarım yalan sayılırdı. Lord Tywin şekilsiz oğluyla</p>
<p class="calibre1">zerre  kadar  ilgilenmezdi  ama  soyuna  yapılan  bir  hakareti  kabullenmesi  mümkün  değildi.  "Bunlar</p>
<p class="calibre1">zalim topraklar Leydi Stark. Vadi'ye varana kadar herhangi bir destek alamayacaksınız ve ölen her at</p>
<p class="calibre1">diğerlerinin daha fazla zorlanması demek. Daha beteri, beni kaybetmek riskine giriyorsunuz. Ufak bir</p>
<p class="calibre1">adamım  ve  güçlü  değilim.  Ben  ölecek  olursam  bütün  bu  yaptıklarınız  hangi  amaca  hizmet  edecek?" </p>
<p class="calibre1">Bu  söyledikleri  yalan  değildi.  Tyrion  atların  bu  temposuna  daha  ne  kadar  dayanabileceğini</p>
<p class="calibre1">bilmiyordu. </p>
<p class="calibre1">"Bütün bu yaptıklarımın amacı senin ölmen diyebiliriz Lannister," diye karşılık verdi Catelyn. </p>
<p class="calibre1">"Bence  değil,"  dedi  Tyrion.  "Eğer  ölmemi  istiyor  olsaydınız  tek  sözünüz  yeterdi.  Şu  sadık</p>
<p class="calibre1">dostlarınızdan biri memnuniyetle kırmızı bir gülücük kondururdu ağzıma." Kurleket'e baktı ama adam</p>
<p class="calibre1"><a id="p219"></a>sözlerindeki ince alayı anlayamayacak kadar sığdı. </p>
<p class="calibre1">"Starklar yatakta adam öldürmez." </p>
<p class="calibre1">"Ve bunu ben de yapmam," dedi Tyrion. "Size tekrar söylüyorum, oğlunuza yapılan saldırıyla hiç</p>
<p class="calibre1">ilgim yok benim. Size daha kaç kere yemin etmeliyim? Leydi Stark, bana inansanız da, inanmasanız</p>
<p class="calibre1">da,  o  hançer  benim  değil.  Ben  aptal  bir  adam  değilim.  Sadece  aptal  bir  adam  kendi  hançerini</p>
<p class="calibre1">kullanarak arkasında böyle bir iz bırakır." </p>
<p class="calibre1">Kısa bir an için Catelyn'in bakışlarında bir tereddüt görür gibi oldu ama kadın, "Petyr neden yalan</p>
<p class="calibre1">söylesin bana?" dedi. </p>
<p class="calibre1">"Bir  ayı  neden  ormanda  pisler?"  diye  karşılık  verdi  Tyrion.  "Çünkü  onun  tabiatı  bu.  Yalan</p>
<p class="calibre1">söylemek,  nefes  almak  kadar  doğaldır  Serçeparmak  gibi  bir  adam  için.  Bunu  anlamak  zorundasınız. </p>
<p class="calibre1">Gerçekleri anlamak zorundasınız, hepiniz." </p>
<p class="calibre1">Catelyn, Tyrion'a doğru bir adım attı. İfadesi sertti. "Ve bu ne demek oluyor Lannister?" </p>
<p class="calibre1">Tyrion  kafasını  yana  yatırdı.  "Neden  konseydeki  her  adama,  sizin  bekâretinizi  nasıl  aldığını</p>
<p class="calibre1">anlatıyor Leydi Stark?" </p>
<p class="calibre1">"Yalan söylüyorsun," dedi Catelyn Stark. </p>
<p class="calibre1">"Ah! Seni aşağılık iblis," dedi Marillion şaşkınlıkla. </p>
<p class="calibre1">Kurleket  deri  yüzme  bıçağını  çıkardı.  Zalim  ve  keskin  bir  siyah  demir  parçası.  "Sadece  söyleyin</p>
<p class="calibre1">leydim.  Bu  iblisin  yalancı  dilini  ayaklarınızı  dibine  atayım."  Bu  fikir  domuza  benzeyen  gözlerini</p>
<p class="calibre1">heyecanla doldurmuştu. </p>
<p class="calibre1">Catelyn Stark buz gibi yüzüyle Tyrion'a baktı. Daha önce hiç olmadığı kadar soğuktu üstelik. "Petyr</p>
<p class="calibre1">Baelish  bir  zamanlar  bana  âşıktı.  Bu  karşılıksız  aşkı  hepimiz  için  trajediydi  ama  saf,  temiz  ve</p>
<p class="calibre1">gerçekti. Alay edilecek bir yanı da yoktu. Benimle evlenmek istedi. İşin gerçeği budur. Siz gerçek bir</p>
<p class="calibre1">şeytansınız Tyrion Lannister." </p>
<p class="calibre1">"Ve  siz  gerçek  bir  aptalsınız  Leydi  Stark.  Serçeparmak'ın  gerçekten  sevdiği  tek  kişi</p>
<p class="calibre1">Serçeparmak'tır ve size yemin ederim ki sizden istediği şey evlenmek değildi. Dolgun göğüslerinizi, </p>
<p class="calibre1">tatlı dudaklarınızı ve sıcak bacak aranızı istemişti." </p>
<p class="calibre1">Kurleket,  Tyrion'ı  saçlarından  yakaladı  ve  sertçe  geri  çekti  kafasını.  Bıçağını  boğazına  dayadı, </p>
<p class="calibre1">"Kanını akıtayım mı leydim?" diye sordu. </p>
<p class="calibre1">"Beni öldür ve gerçek de benimle birlikte ölsün," dedi Tyrion nefes almaya çalışarak. </p>
<p class="calibre1">"Bırakın konuşsun," dedi Catelyn Stark. </p>
<p class="calibre1">Kurleket, Tyrion'ın saçını isteksizce bıraktı. </p>
<p class="calibre1">Tyrion derin bir nefes aldı. "Serçeparmak kendi hançerinin benim elime nasıl geçtiğini anlattı size? </p>
<p class="calibre1">Buna cevap verin." </p>
<p class="calibre1">"Prens Joffrey'nin isim gününde düzenlenen turnuvada bahis oynayarak kazanmışsınız." </p>
<p class="calibre1">"Kardeşim Jaime'nin, Çiçek Şövalyesi tarafından yenildiği gün. Hikâyesi bu muydu?" </p>
<p class="calibre1">"Buydu," diyerek onayladı Catelyn. Alnında bir çizgi belirdi. </p>
<p class="calibre1">"Süvariler!" </p>
<p class="calibre1">Tiz  uyarı  üstlerindeki  kayalık  tepeden  gelmişti.  Onlar  dinlenirken  yolu  gözlemesi  için  Lharys'i</p>
<p class="calibre1">tepeye tırmandırmıştı Sör Rodrik. </p>
<p class="calibre1"><a id="p220"></a>Uzunca gelen bir an boyunca kimse yerinden kıpırdamadı. İlk hareketlenen Catelyn Stark oldu. "Sör</p>
<p class="calibre1">Rodrik, Sör Willis, hemen atlara!" diye bağırdı. "Diğer hayvanları da alın. Mohor, tutsakları gözle..." </p>
<p class="calibre1">"Bizi silahlandırın," dedi Tyrion ayağa kalkıp kadının koluna asılmıştı. "Bütün kılıçlara ihtiyacınız</p>
<p class="calibre1">olacak." </p>
<p class="calibre1">Kadının  ona  hak  verdiğini  yüz  ifadesinden  anlayabiliyordu  Tyrion.  Dağ  haydutları  soylu  aileler</p>
<p class="calibre1">arasındaki  düşmanlıkları  umursamazdı.  Lannisterlar'ı  da,  Starklar'ı  da  aynı  iştahla  kılıçtan</p>
<p class="calibre1">geçirirlerdi.  Tıpkı  iki  ailenin  birbirini  kılıçtan  geçirmek  istediği  gibi.  Belki  sadece  Catelyn'e</p>
<p class="calibre1">dokunmazlardı. O hâlâ çocuk doğurabilecek kadar gençti. Ama kadın hâlâ tereddütlüydü. </p>
<p class="calibre1">"Onları duyabiliyorum!" diye seslendi Sör Rodrik. Tyrion durdu ve kulak kabarttı: Nal sesleri, bir</p>
<p class="calibre1">düzine,  belki  daha  fazla.  Ve  gittikçe  yaklaşıyorlardı.  Birden  herkes  silahını  kapıp  atlara  koşmaya</p>
<p class="calibre1">başladı. </p>
<p class="calibre1">Lharys  aceleyle  tepeden  inerken  çakıl  taşları  yağmur  gibi  üstlerine  yağdı.  Adam  nefes  nefese</p>
<p class="calibre1">Catelyn  Stark'ın  önüne  düştü.  "Yirmi  adam,  belki  daha  fazla.  Süt  Yılanları  ya  da  Ay  Kardeşleri</p>
<p class="calibre1">olduklarını tahmin ediyorum. Galiba gizli gözcüleri vardı leydim. Burada olduğumuzu biliyorlar." </p>
<p class="calibre1">Sör  Rodrik  Cassel  uzun  kılıcını  eline  alarak  atına  binmişti  bile.  Mohor  demir  uçlu  mızrağını  iki</p>
<p class="calibre1">eline  almış  ve  hançerini  dişlerinin  arasına  sıkıştırmış  halde  dev  bir  kayanın  arkasında  pusuya</p>
<p class="calibre1">yatmıştı. "Sen! Şarkıcı çocuk," diye seslendi Sör Willis Wode. "Şu göğüs zırhını takmama yardım et." </p>
<p class="calibre1">Marillion'ın  yüzü  süt  rengini  almıştı. Arpına  sıkı  sıkı  sarılmış  halde  donup  kalmıştı  ama  Tyrion'ın</p>
<p class="calibre1">adamı Morrec hemen ayağa kalkıp şövalyeye yardım etmeye koştu. </p>
<p class="calibre1">Tyrion hâlâ Catelyn Stark'ın kolunu tutuyordu. "Başka şansınız yok. Üç kişiyiz, bizi gözetlesin diye</p>
<p class="calibre1">bıraktığınız adamla dört kişi... Dört adam ölümle yaşam arasındaki fark demek burada." </p>
<p class="calibre1">"Kavga bittiğinde silahını teslim edeceğine dair bana söz ver." </p>
<p class="calibre1">"Söz  mü?" At  sesleri  iyice  yakından  geliyordu  artık.  Tyrion'ın  yüzünde  çarpık  bir  sırıtma  vardı. </p>
<p class="calibre1">"Sözüm sizindir leydim... size Lannister şerefim üzerine yemin ederim." </p>
<p class="calibre1">Bir an, kadın yüzüne tükürecek sandı Tyrion. "Onlara silah verin," diye bağırdı Catelyn Stark ve</p>
<p class="calibre1">hemen  uzaklaştı.  Sör  Rodrik,  Jyck'e  kılıcını  ve  kınını  atıp  düşmanla  karşılamak  için  atını  çevirdi. </p>
<p class="calibre1">Morrec  kendine  bir  yay  ve  ok  çantası  buldu,  yolun  kenarında  diz  çökerek  düşmanları  beklemeye</p>
<p class="calibre1">koyuldu. İyi kılıç kullanamıyordu ama fena bir okçu sayılmazdı. Bronn, Tyrion'a çift kenarlı bir balta</p>
<p class="calibre1">verdi. </p>
<p class="calibre1">"Daha  önce  hiç  baltayla  dövüşmedim."  Elindeki  silah  yabancı  ve  tuhaf  geliyordu.  Kısa  bir  sapı, </p>
<p class="calibre1">ağır bir başı ve ucunda tehlikeli görünen bir dikeni vardı. </p>
<p class="calibre1">"Kütük  kesiyormuşsun  gibi  düşün,"  dedi  Bronn.  Sırtında  asılı  duran  uzun  kılıcını  çekti.  Tükürdü, </p>
<p class="calibre1">atını döndürüp Chiggen ve Sör Rodrik'e katılmak için koşturdu. Sör Willis de atına bindi. Siyah uzun</p>
<p class="calibre1">kuş  tüyleriyle  süslenmiş,  incecik  bir  göz  aralığı  olan  miğferini  tek  eliyle  başına  geçirmeye</p>
<p class="calibre1">çalışıyordu. </p>
<p class="calibre1">"Kütükten  kan  gelmez,"  dedi  Tyrion,  belli  birine  hitap  etmeden.  Çevrede  iri  bir  kaya  aradı  ve</p>
<p class="calibre1">Marillion'ın arkasında saklandığı kayayı görüp koştu. "Kenara kay." </p>
<p class="calibre1">"Başka yere git!" diye çığlık attı çocuk. "Ben bir şarkıcıyım, bu kavgaya karışmak istemiyorum." </p>
<p class="calibre1">"Ne? Yoksa macera hevesin geçti mi?" dedi Tyrion. Şarkıcı çocuğu kenara kayması için tekmeledi</p>
<p class="calibre1">ve sadece tek kalp atışı sonra haydutlar oradaydı. </p>
<p class="calibre1">Ne  hanedan  arması,  ne  sancak,  ne  savaş  borusu,  ne  davullar  vardı.  Sadece  Morrec  ve  Lharys'in</p>
<p class="calibre1"><a id="p221"></a>attığı okların sesi duyuldu. Kaynatılmış deriler kuşanmış, birbirinden farklı zırhların içindeki kara ve</p>
<p class="calibre1">zayıf adamlar, alacakaranlığın içinden bir anda çıkıp geldi. Eldivenli ellerinde her türden silah vardı:</p>
<p class="calibre1">Uzun  kılıçlar,  mızraklar,  bileylenmiş  oraklar,  çivili  sopalar,  hançerler  ve  ağır  demir  tokmaklar.  İki</p>
<p class="calibre1">elle kullanılan büyük kılıcı olan, gölge postundan yapılmış bir cübbe giyen atlı iri bir adam grubun</p>
<p class="calibre1">başını çekiyordu. </p>
<p class="calibre1">Sör Rodrik bağırdı, "Kışyarı!" Savaş naraları atan Bronn ve Chiggen'la birlikte adamı karşılamaya</p>
<p class="calibre1">gitti. Başının üzerinde dikenli bir gürz sallayan Sör Willis onları takip etti. "Harrenhal! Harrenhal!" </p>
<p class="calibre1">diye çığırıyordu. Tyrion bir an öne fırlayıp baltasını sallamak ve Casterly Kayası! diye bağırmak için</p>
<p class="calibre1">dayanılmaz bir istek duydu ama çılgınlığı hemen geçti ve tekrar kayanın dibine oturdu. </p>
<p class="calibre1">Ürkmüş  atların  kişnemelerini  ve  birbirine  çarpan  metallerin  sesini  duyuyordu.  Chiggen'ın  kılıcı</p>
<p class="calibre1">miğfer takmamış zırhlı bir haydutun yüzüne indi. Bronn adamların içine kasırga gibi daldı ve sağdan</p>
<p class="calibre1">soldan  kesici  darbeler  savurmaya  başladı.  Sör  Rodrik  gölge  postu  giymiş  iri  adamla  dövüşüyordu. </p>
<p class="calibre1">Birbirlerine darbe üstüne darbe indirirlerken, atları da karşılıklı dans ediyordu. Jyck eyersiz bir ata</p>
<p class="calibre1">atladı  ve  üzerinde  zırh  olmadığı  halde  kavganın  tam  ortasına  doğru  ilerledi.  Tyrion,  gölge  postlu</p>
<p class="calibre1">adamın boğazına saplanmış bir ok gördü. Adam çığlık atmak için ağzını açtığında ağzından ses yerine</p>
<p class="calibre1">kan çıktı. O düşerken, Sör Rodrik başka biriyle dövüşmeye başlamıştı. </p>
<p class="calibre1">Marillion  tiz  bir  sesle  bağırdı.  Arkasında  saklandıkları  kayanın  üzerinden  bir  at  atlarken  başını</p>
<p class="calibre1">ahşap  arpıyla  korumaya  çalışıyordu.  Atlı  onlara  dönüp  üzerlerine  geldiği  sırada  Tyrion  kalktı  ve</p>
<p class="calibre1">dikenli baltasını iki eliyle savurdu. Balta tok bir sesle atın boğazına gömüldü. Hayvan acı bir çığlıkla</p>
<p class="calibre1">yere  devrilirken  Tyrion  az  kalsın  dengesini  kaybediyordu.  Baltayı  hayvanın  boğazından  çıkarmayı</p>
<p class="calibre1">başardı ve devrilen atın altında kalmaktan son anda kurtuldu. Marillion o kadar talihli değildi. At ve</p>
<p class="calibre1">binicisi  şarkıcının  üzerine  devrilip  düğüm  haline  geldi.  Haydut  atın  altında  kalan  ayağını</p>
<p class="calibre1">kurtaramadan Tyrion adamın boğazına baltasını indirdi. </p>
<p class="calibre1">Baltayı  adamın  boğazından  çıkarmaya  çalışırken  Marillion'ın  inleyen  sesini  duydu.  "Biri  bana</p>
<p class="calibre1">yardım etsin. Tanrılar bana merhamet gösterin. Kanım akıyor." </p>
<p class="calibre1">"Sanırım o atın kanı," dedi Tyrion. Marillion'ın eli ölü hayvanın altından sürünerek çıktı. Toprakta</p>
<p class="calibre1">yürüyen beş ayaklı bir örümcek gibi görünüyordu. Tyrion ayağını elin üzerine bastırdı ve tatmin edici</p>
<p class="calibre1">bir çatırtı sesi duydu. Baltasını omzuna alıp giderken, "Orada kal ve ölü taklidi yap," diye tavsiyede</p>
<p class="calibre1">bulundu şarkıcıya. </p>
<p class="calibre1">Her şey aynı anda oldu sonra. Ortalık bağrışlar, çığlıklar ve dökülen kanın ağır kokusuyla doldu. </p>
<p class="calibre1">Dünya oradaki keşmekeşten ibaret gibiydi. Kulağının yanından oklar geçti ve kayalara çarpıp dağıldı. </p>
<p class="calibre1">Bronn'un atsız kaldığını ve iki kılıçla birden dövüştüğünü gördü. Tyrion mücadelenin kıyısında kaldı. </p>
<p class="calibre1">Kayadan  kayaya  atlıyor  ve  geçen  atların  bacaklarına  baltasıyla  darbeler  indiriyordu.  Yerde  yatan</p>
<p class="calibre1">yaralı bir haydut gördü, adamı öldürdü ve yarım miğferini aldı. Miğfer başına tam oturmamıştı ama</p>
<p class="calibre1">hepten  korumasız  kalmayacağı  için  memnundu.  Jyck  karşısındaki  hayduta  bir  kılıç  kesiği  verirken</p>
<p class="calibre1">sırtından  öldürücü  bir  darbe  aldı.  Tyrion,  Kurleket'in  cesedine  takılıp  tökezledi.  Domuzun  yüzü  bir</p>
<p class="calibre1">gürz  darbesiyle  ezilmişti.  Tyrion  cesedin  elindeki  kamayı  almaya  çalışırken,  silahın  kabzasından</p>
<p class="calibre1">anlamıştı adamın Kurleket olduğunu. Tam kamayı kemerine sıkıştırırken kadının çığlığını duydu. </p>
<p class="calibre1">Catelyn  Stark  kayalık  dağın  dibinde  üç  adam  tarafından  kıstırılmıştı. Adamlardan  biri  hâlâ  atının</p>
<p class="calibre1">üstündeydi,  diğer  ikisi  kadının  tam  karşısındaydı.  Leydi  Stark  şekilsiz  parmaklarıyla  bir  hançer</p>
<p class="calibre1">tutuyordu  ama  sırtı  kayalara  dayalıydı  ve  üç  yanı  da  adamlarla  çevrilmişti.  Bırak  sürtüğün  işini</p>
<p class="calibre1">bitirsinler,  diye  düşünüyordu  Tyrion.  Ne  güzel  olur.  Buna  rağmen  hâlâ  onlara  doğru  ilerliyordu. </p>
<p class="calibre1">Adamlar  onun  geldiğini  fark  edemeden,  baltasını  birinin  dizlerinin  arkasına  indirdi.  Ağır  balta</p>
<p class="calibre1"><a id="p222"></a>adamın  bacağını  kemiğine  kadar  kopardı.  Çürümüş  ağaç  gövdesi  gibi  ikiye  ayrıldı  bacak.  Kanayan</p>
<p class="calibre1">kütükler,  diye  düşündü  anlamsızca.  İkinci  adam  üstüne  yürüdü  ve  kılıcını  kaldırdı.  Tyrion  savrulan</p>
<p class="calibre1">kılıcın  altında  çömeldi  ve  baltasını  savurdu.  Adam  geriye  doğru  düşerken  Catelyn  Stark  adamın</p>
<p class="calibre1">arkasından boynunu tutup hançeriyle boğazını kesti. Atlı adam önemli bir işi olduğunu hatırlamış gibi, </p>
<p class="calibre1">bir anda dörtnala koşup uzaklaştı. </p>
<p class="calibre1">Tyrion  etrafa  bakındı.  Bütün  düşmanları  ya  ölmüş  ya  da  kaybolmuştu.  Nasıl  olduysa,  o  farkına</p>
<p class="calibre1">yaramadan  sona  ermişti  mücadele.  Ölen  atlar  ve  can  çekişen  adamlar  inleyerek  yerde  yatıyordu  ve</p>
<p class="calibre1">kendisinin onlardan biri olmaması şaşkınlık vericiydi. Parmaklarını açtı, balta elinden düştü. Elleri</p>
<p class="calibre1">kanla yapış yapış olmuştu. Bütün bir gün dövüştüklerine yemin edebilirdi ama güneş bir parça bile</p>
<p class="calibre1">kıpırdamamıştı yerinden. </p>
<p class="calibre1">"İlk  dövüşün  müydü?"  diye  sordu  Bronn.  Jyck'in  ölü  bedenine  eğilmiş  adamın  çizmelerini</p>
<p class="calibre1">çıkarıyordu.  İyi  çizmelerdi  doğrusu.  Lord  Tywin'in  adamlarına  uygun,  ağır  deriden,  yağlanmış  ve</p>
<p class="calibre1">esnek. Bronn'un giydiği çizmelerden çok daha iyi. </p>
<p class="calibre1">Tyrion  başıyla  onayladı.  "Babam  benimle  gurur  duyacak,"  dedi.  Bacaklarına  korkunç  kramplar</p>
<p class="calibre1">giriyordu. Ayakta durmakta zorlanıyordu ama garip bir şekilde, dövüş sırasında en küçük bir ağrı bile</p>
<p class="calibre1">hissetmemişti. </p>
<p class="calibre1">"Şimdi sana bir kadın lazım," dedi Bronn siyah gözlerinde tuhaf bir pırıltıyla. Çizmeleri torbasına</p>
<p class="calibre1">attı. "Kan döktükten sonra bir kadınla yatmaktan iyisi yoktur, sözüme inan." </p>
<p class="calibre1">Chiggen,  homurdanıp  dudaklarını  yalayacak  kadar  bir  süre  için  haydutların  cesetlerini</p>
<p class="calibre1">yağmalamayı bıraktı. </p>
<p class="calibre1">Tyrion,  Sör  Rodrik'in  yaralarını  saran  Leydi  Catelyn'e  baktı.  "Onun  da  gönlü  varsa,  ben  dünden</p>
<p class="calibre1">razıyım,"  dedi.  Süvariler  kahkahaya  boğuldu.  Tyrion  gülümsedi  ve  düşündü,  İşte  buna  başlangıç</p>
<p class="calibre1">denir. </p>
<p class="calibre1">Daha  sonra  dere  kıyısına  gitti  ve  buz  gibi  suyla  yüzündeki  kanları  temizledi.  Diğerlerinin  yanına</p>
<p class="calibre1">dönerken etraftaki cesetlere baktı. Ölü haydutlar zayıf ve perişan adamlardı. Atları sefil, az gelişmiş, </p>
<p class="calibre1">kaburgaları sayılacak kadar zayıf hayvanlardı. Bronn ve Chiggen'ın bile almaya tenezzül etmediği, hiç</p>
<p class="calibre1">de  etkileyici  olmayan  silahları  vardı.  Tokmak,  dikenli  sopa,  orak...  Elindeki  uzun  kılıçla  Sör</p>
<p class="calibre1">Rodrik'in  karşısına  çıkan  gölge  postundan  cübbe  giymiş  adamı  hatırladı.  Adamın  bedenini</p>
<p class="calibre1">bulduğunda, aslında hiç de iri olmadığını fark etti. Cübbesi gitmişti ve kılıcı fena halde hasar görmüş, </p>
<p class="calibre1">paslanmış,  ucuz  çelikten  başka  bir  şey  değildi.  Haydutların  arkasında  dokuz  ölü  beden  kalmasına</p>
<p class="calibre1">şaşırmamak gerekirdi. </p>
<p class="calibre1">Kendilerinin  üç  ölüsü  vardı.  Lord  Bracken'ın  iki  adamı  Kurleket,  Mohor  ve  kendi  adamı  Jyck. </p>
<p class="calibre1">Eyersiz atıyla tam bir gösteri yapmıştı Jyck. Ölümüne aptal, diye düşündü Tyrion. </p>
<p class="calibre1">"Leydi  Stark,  bir  an  bile  kaybetmeden  bütün  hızımızla  yola  koyulmalıyız,"  dedi  Lord  Willis. </p>
<p class="calibre1">"Haydutları şimdilik savdık ama fazla uzakta değillerdir." </p>
<p class="calibre1">"Ölülerimizi  gömmeliyiz  Sör  Willis,"  diye  karşılık  verdi  leydi.  "Bunlar  cesur  adamlardı  ve  ben</p>
<p class="calibre1">onların gölgekedileriyle kargalara yem olmasını istemiyorum." </p>
<p class="calibre1">"Zemin mezar kazılamayacak kadar kayalık," dedi Sör Willis. </p>
<p class="calibre1">"Öyleyse mezar yapmak için taş toplarız," diye ısrar etti kadın. </p>
<p class="calibre1">"Siz  dilediğiniz  kadar  taş  toplayın,"  diyerek  lafa  karıştı  Bronn.  "Ama  bu  işi  ben  ve  Chiggen</p>
<p class="calibre1">olmadan  yapın.  Ölü  adamların  üzerine  taş  yığmaktan  daha  acil  işlerim  var...  nefes  almak  mesela." </p>
<p class="calibre1">Mücadeleden sağ kurtulanların yüzüne baktı. "Akşama sağ çıkmak isteyenler peşimizden gelsin." </p>
<p class="calibre1"><a id="p223"></a>"Leydim,  adam  doğru  söylüyor,"  dedi  Sör  Rodrik  yorgunluk  dolu  sesiyle.  Yaşlı  şövalye  kavga sırasında sol omzuna derin bir yara almıştı ve boynunda ciddi bir mızrak sıyrığı vardı. Sesi kendisi</p>
<p class="calibre1">kadar yaşlı çıkıyordu o an. "Burada oyalanırsak tekrar saldırmaları an meselesi. İkinci bir saldırıdan</p>
<p class="calibre1">sağ çıkamayız." </p>
<p class="calibre1">Catelyn'in  yüzünden  öfkesi  okunuyordu  ama  başka  seçeneği  yoktu.  "Tanrılar  bizi  affetsin.  Hemen</p>
<p class="calibre1">yola çıkıyoruz." </p>
<p class="calibre1">Artık binek açıkları kalmamıştı. Tyrion eyerini Jyck'in atına taşıdı. Atın halinden üç dört gün daha</p>
<p class="calibre1">dayanabileceği  anlaşılıyordu.  Lharys  gelip,  "Kamayı  bana  ver  cüce,"  dediğinde,  Tyrion  ata</p>
<p class="calibre1">tırmanmaya çalışıyordu. </p>
<p class="calibre1">Çoktan atına binmiş olan Catelyn Stark yukarıdan bakarak, "Bırak onda kalsın," dedi. "Baltası da</p>
<p class="calibre1">sırtında asılı olsun. Yeni bir saldırıyla karşılaşırsak işe yarayabilir." </p>
<p class="calibre1">Atına tırmanırken, "Teşekkür ederim leydim," dedi Tyrion. </p>
<p class="calibre1">"Gereksiz," diye cevapladı Catelyn sert bir şekilde. "Size eskisinden fazla güvenmiyorum." Tyrion</p>
<p class="calibre1">verecek bir cevap düşünemeden kadın uzaklaştı. </p>
<p class="calibre1">Tyrion çaldığı miğferi kafasına geçirdi ve Bronn'dan baltasını aldı. Bu yolculuğa nasıl başladığını</p>
<p class="calibre1">hatırladı. Elleri bağlı, kafasına bir başlık geçirilmiş olarak çıktığı yola bu halde devam ediyor olması</p>
<p class="calibre1">önemli  bir  gelişmeydi.  Catelyn  Stark'ın  ona  güvenmemesi  sorun  değildi.  Baltası  sırtında  olduğu</p>
<p class="calibre1">sürece yarışta bir adım öndeydi. </p>
<p class="calibre1">Sör  Willis  Wode  grubun  başında  ilerliyordu.  Bronn  en  geriden  geliyordu.  Leydi  Stark  ikisinin</p>
<p class="calibre1">arasında güvene alınmıştı ve yanında gölge gibi Sör Rodrik vardı. Marillion küskün gözlerle Tyrion'a</p>
<p class="calibre1">bakıyordu.  Şarkıcının  birkaç  kaburgası,  ahşap  arpı  ve  arp  için  lazım  olan  dört  parmağı  kırılmıştı. </p>
<p class="calibre1">Buna rağmen günü tamamen kayıpla geçirdiği söylenemezdi. Gölge postundan yapılmış, siyah üzerine</p>
<p class="calibre1">beyaz  çizgili  muhteşem  kürk  cübbe,  nasıl  olduysa  onun  sırtında  bulmuştu  kendisini.  Marillion</p>
<p class="calibre1">cübbenin kıvrımları arasında kaybolmuş halde bakıyordu ve ilk defa söyleyecek bir şey bulamıyordu. </p>
<p class="calibre1">Daha  yarım  mil  yol  almadan,  gölgekedilerinin  kükremelerini  duydular.  Kısa  bir  an  sonra  da, </p>
<p class="calibre1">arkalarında  bıraktıkları  cesetler  için  yapılan  kavganın  sesleri  ulaştı  kulaklarına.  Marillion'ın  suratı</p>
<p class="calibre1">bembeyaz  oldu.  Tyrion  atını  Marillion'ın  yanına  sürdü.  "Korkak  ve  tokat  gayet  iyi  kafiye  oluyor," </p>
<p class="calibre1">dedi. Atını tekmeleyerek hızlandı, Sör Rodrik ve Leydi Catelyn'in yanına doğru gitti. </p>
<p class="calibre1">"Daha  evvel  size  anlatıyordum  ki  konuşmamız  çok  kaba  bir  şekilde  bölündü,"  dedi. </p>
<p class="calibre1">"Serçeparmak'ın size anlattığı hikâyede önemli hatalar var. Buna inanır mısınız bilmem Leydi Stark</p>
<p class="calibre1">ama ben asla aileme karşı bahse girmem." </p>
<p class="calibre1"><a id="p224"></a>Arya</p>
<p class="calibre1">Tek kulaklı kara kedi sırtını kamburlaştırdı ve Arya'ya tısladı. </p>
<p class="calibre1">Arya binaların arasındaki dar geçide atladı. Çıplak ayaklarının üzerine ustaca ve hafifçe düşerek</p>
<p class="calibre1">hemen dengesini buldu. Kalp atışlarını dinledi, derin derin nefes alıp verdi. Gölge kadar sessiz, dedi</p>
<p class="calibre1">kendi kendine, tüy kadar hafif. Siyah erkek kedi tedbirli gözlerle Arya'nın gelişini izliyordu. </p>
<p class="calibre1">Kedileri yakalamak zor işti. Kolları henüz iyileşmemiş izlerle doluydu ve her iki dizi de taklalar</p>
<p class="calibre1">atıp  yerlerde  yuvarlanırken  kanayıp  yara  olmuştu.  En  başta  aşçının  tembel  ve  şişman  kedisi  bile</p>
<p class="calibre1">Arya'yı  alt  etmeyi  başarmıştı  ama  Syrio  onu  gece  gündüz  çalışmaya  zorlamıştı.  Elleri  kolları  kanar</p>
<p class="calibre1">halde  Syrio'ya  koştuğunda,  "O  kadar  yavaş  mısın?  Daha  hızlı  ol  kızım.  Düşmanların  sana  tırmık</p>
<p class="calibre1">atmakla  kalmayacak,"  demişti.  Tırmık  izlerinin  üstüne  Myr  ateşi  denen  bir  merhem  sürmüştü.  İlaç</p>
<p class="calibre1">öyle  kötü  yakıyordu  ki Arya  çığlık  atmamak  için  dudaklarını  ısırmak  zorunda  kalmıştı.  Sonra,  onu</p>
<p class="calibre1">yine kedilerin peşine düşmeye yollamıştı Syrio. </p>
<p class="calibre1">Kızıl  Kale  kedilerle  doluydu.  Güneşin  altında  yayılıp  yatan  tembel  yaşlı  kediler,  kuyruklarını</p>
<p class="calibre1">sallayan  soğuk  gözlü  fare  avcısı  kediler,  iğne  gibi  tırnakları  olan  küçük  kedi  yavruları,  bakımlı  ve</p>
<p class="calibre1">tüyleri taranmış leydi kedileri, çöp yığınlarını karıştıran kötü huylu sokak kedileri. Arya hepsini teker</p>
<p class="calibre1">teker kovalayıp yakalamış ve gururla Syrio'ya götürmüştü ama... bu hariç. Bu tek kulaklı siyah şeytanı</p>
<p class="calibre1">bir  türlü  yakalayamıyordu.  "Kalenin  gerçek  kralı  bu  işte,"  dedi  altın  pelerinli  adamlardan  biri. </p>
<p class="calibre1">"Günahtan  daha  yaşlı  ve  iki  kat  kötü.  Bir  keresinde  kral,  kalede  kraliçenin  babası  için  ziyafet</p>
<p class="calibre1">düzenliyordu.  Bu  siyah  piç  masanın  üstüne  atladı  ve  Lord  Tywin'in  parmakları  arasından  bütün  bir</p>
<p class="calibre1">bıldırcını  kapıp  götürdü.  Kral  öyle  bir  kahkaha  attı  ki  patlayacak  sandık.  Sen  bu  kediden  uzak  dur</p>
<p class="calibre1">çocuğum." </p>
<p class="calibre1">Arya  bu  kedinin  peşinden  kalenin  etrafında,  iki  kez  El  Kulesi'nin  çevresinde,  iç  kale  avlusu</p>
<p class="calibre1">etrafında,  ahırlarda,  dolambaçlı  merdivenlerde,  domuz  ağılında,  altın  pelerinli  muhafızların</p>
<p class="calibre1">kışlasında, nehir suru dibi boyunca, bir yukarı bir aşağı Hain Yolu'nda, bir kuyunun etrafında, tuhaf</p>
<p class="calibre1">tuhaf binaların arasında öyle çok koşmuştu ki, artık nerede olduğunu bile bilmiyordu. </p>
<p class="calibre1">İşte  şimdi  sıkıştırmıştı  onu.  İki  yandaki  yüksek  duvarların  arası  dardı  ve  kedinin  arkasında</p>
<p class="calibre1">penceresiz, uzun, yekpare bir duvar vardı. Gölge Kadar sessiz, diye tekrarladı, ileri kaydı, tüy kadar</p>
<p class="calibre1">hafif. </p>
<p class="calibre1">Kediden  üç  adım  uzaktayken  kara  şeytan  fırladı.  Sola,  sonra  sağa,  tekrar  sola,  sağa. Arya  önünü</p>
<p class="calibre1">kesiyordu. Erkek kedi bir kez daha tısladı ve Arya'nın bacaklarının arasından kaçmak için öne atıldı. </p>
<p class="calibre1">Yılan  kadar  kaygan,  diye  düşündü  Arya  ve  kedi  ellerinin  arasında  sıkıştı.  Kedinin  pençeleri  deri</p>
<p class="calibre1">yeleğini yolarken, Arya hayvanı iyice göğsüne bastırmış halde kendi etrafında dönüyor ve kahkahalar</p>
<p class="calibre1">atıyordu. Hayvanı iki gözünün arasından hızlıca öptü ve kedi, yüzüne tırmık atamadan kafasını geriye</p>
<p class="calibre1">çekti. Kedi miyavlayıp tükürdü. </p>
<p class="calibre1">"Bu oğlan, kediye ne yapıyor?" </p>
<p class="calibre1">Arya bir anda ürktü ve kediyi elinden düşürdü. Sesin geldiği tarafa döndü. Kara şeytan göz açıp</p>
<p class="calibre1">kapatıncaya  kadar  ortadan  kayboldu.  Dar  aralığın  başında  altın  lüleli,  mavi  saten  elbiseli,  porselen</p>
<p class="calibre1">bebekler  kadar  güzel  görünen  bir  kız  duruyordu.  Yeleğine  inciler  ve  zıplayan  bir  geyik  işlenmiş, </p>
<p class="calibre1">belinde minyatür bir kılıç asılı küçük tombul bir çocuk kızın yanındaydı. Prenses Myrcella ve Prens</p>
<p class="calibre1">Tommen. Bir yük atı kadar iri bir rahibe, arkasında kırmızı pelerinli iki Lannister muhafızıyla birlikte</p>
<p class="calibre1">çocukların yanına geldi. </p>
<p class="calibre1"><a id="p225"></a>"O kediye ne yapıyordun çocuk," diye sordu Prenses Myrcella. Kardeşine döndü ve kıkırdayarak, </p>
<p class="calibre1">"İşte sana sefil bir oğlan, şuna bir bak," dedi erkek kardeşine. </p>
<p class="calibre1">"Sefil ve pis kokulu bir oğlan," diye karşılık verdi Tommen. </p>
<p class="calibre1">Beni  tanımadılar,  diye  düşündü Arya.  Hatta  benim  bir  erkek  çocuğu  olduğumu  sanıyorlar.  Bunda</p>
<p class="calibre1">şaşılacak  bir  şey  yoktu  aslında.  Ayakları  çıplaktı  ve  yüzü  gözü  pislik  içindeydi.  Deri  yeleği  kedi</p>
<p class="calibre1">tırmıklarıyla paralanmıştı. Paçaları yaralı dizlerinin üstüne kadar sıyrılmış kaba kumaşlı kahverengi</p>
<p class="calibre1">bir  pantolon  giyiyordu.  Kedi  yakalamaya  çalışırken  ipek  elbiseler  giyilemezdi  elbette.  Çabucak</p>
<p class="calibre1">başını indirdi ve bir dizinin üstüne çöktü. Belki kim olduğunun farkına varmazlardı. Eğer varırlarsa</p>
<p class="calibre1">hikâyenin  sonu  gelmezdi.  Rahibe  Mordane'in  kanı  donardı  ve  Sansa  utancından  bir  daha  asla</p>
<p class="calibre1">konuşmazdı Arya'yla. </p>
<p class="calibre1">Şişman  ve  yaşlı  rahibe  bir  adım  öne  yürüdü.  "Oğlum  buraya  nasıl  geldin?  Kalenin  bu  kısmında</p>
<p class="calibre1">olman yasak," dedi. </p>
<p class="calibre1">"Bu tipleri dışarıda tutmak imkânsız, fareleri dışarıda tutmaya benziyor," dedi muhafızlardan biri. </p>
<p class="calibre1">"Kimin oğlusun? Cevap ver," diye ısrar etti rahibe. "Senin sorunun nedir? Sağır mısın?" </p>
<p class="calibre1">Arya'nın  sesi  boğazında  takılıp  kalmıştı.  Eğer  konuşursa  Myrcella  ve  Tommen  onu  mutlaka</p>
<p class="calibre1">tanıyacaktı. </p>
<p class="calibre1">"Godwyn, onu buraya getir," dedi rahibe. Uzun boylu muhafız Arya'ya doğru yürümeye başladı. </p>
<p class="calibre1">Korku, güçlü bir el gibi boğazını sıkmaya başlamıştı. Hayatı konuşmasına bağlı olsa bile ağzından</p>
<p class="calibre1">tek kelime çıkaracak durumda değildi. Durgun su kadar sakin, dedi kendi kendine. </p>
<p class="calibre1">Godwyn  yanına  geldiğinde Arya  hareket  etti. Yaz  ipeği  kadar  yumuşak.  Sol  tarafa  doğru  eğildi. </p>
<p class="calibre1">Muhafızın parmak uçları ancak omzuna değebilmişti. Sonra adamın etrafında yarım bir tur atıp önüne</p>
<p class="calibre1">geçti.  Muhafız  arkasına  döndüğünde Arya  dar  aralığın  başına  doğru  hızla  koşmaya  başlamıştı  bile. </p>
<p class="calibre1">Geyik kadar seri. Rahibe onu yakalamak için hamle yaptığında, kadının mermer sütunlar kadar kalın</p>
<p class="calibre1">ve beyaz bacaklarının arasından kaydı. Prens Tommen'a çarpıp yere düşürdü ve çocuk bir "Off!" sesi</p>
<p class="calibre1">çıkarırken  üstünden  atladı.  İkinci  muhafızın  yanından  kayarak  geçti  ve  bütün  gücüyle  koşmaya</p>
<p class="calibre1">başladı. </p>
<p class="calibre1">Arkasından bağrışmalar ve giderek yaklaşan ayak sesleri geliyordu. Kendini yere atıp yuvarlandı. </p>
<p class="calibre1">Kırmızı pelerinli muhafız tökezledi. Arya tekrar ayağa kalktı. Hemen başının üstünde yüksek ve dar</p>
<p class="calibre1">bir  pencere  gördü.  Zıpladı,  pervaza  tutundu  ve  kendisini  yukarı  çekti.  Pencereden  içeri  kayarken</p>
<p class="calibre1">soluğunu tuttu. Yılan balığı kadar kaygan. Odanın içine, şaşkın haldeki bir kadının önüne düştü. Kadın</p>
<p class="calibre1">kalktı, elbisesinin eteklerini tuttu ve Arya tekrar koşmaya başladı. Kapıdan uzun koridora, oradan bir</p>
<p class="calibre1">bahçe  avlusuna  çıktı. Avlunun  köşesinden  dönüp  bir  duvarın  üstünden  atladı  ve  dar  bir  pencereden</p>
<p class="calibre1">zifiri karanlık bir odaya girdi. Sesler iyice arkasında kalmıştı sonunda. </p>
<p class="calibre1">Arya  nefes  nefeseydi  ve  nerede  olduğunu  bilmiyordu.  Kaybolmuştu.  Onu  tanıyıp  tanımadıklarını</p>
<p class="calibre1">merak ediyordu ama tanımadıklarından hemen hemen emindi. Çok hızlı hareket etmişti. Geyik kadar</p>
<p class="calibre1">seri. </p>
<p class="calibre1">Sırtını duvara verip karanlıkta oturdu ve kovalamaca seslerini dinledi ama sadece kalbinin atışını</p>
<p class="calibre1">duyabiliyordu.  Gölge  kadar  sessiz,  dedi  kendine.  Nerede  olduğunu  merak  etti.  Kızıl  Kale'ye  ilk</p>
<p class="calibre1">geldiklerinde  kale  içinde  kaybolduğunu  görüyordu  kâbuslarında.  Kızıl  Kale,  Kışyarı'ndan  daha</p>
<p class="calibre1">küçüktü ama rüyalarında uçsuz bucaksız bir yer haline geliyordu. Hiç sonu yokmuş gibi görünen taş</p>
<p class="calibre1">labirentler  Arya  yürüdükçe  şekil  değiştiriyordu.  Duvarlarına  solmuş  goblenler  asılı  kasvetli</p>
<p class="calibre1">koridorlarda,  bir  türlü  sonu  gelmeyen  sarmal  merdivenlerde,  avlularda,  köprülerin  üzerinde</p>
<p class="calibre1"><a id="p226"></a>koşuyordu ve sesi boş kalede yankılanıp duruyordu. Bazı odaların kızıl duvarlarından kan damlıyordu</p>
<p class="calibre1">ve  odaların  hiçbirinde  pencere  olmuyordu.  Bazen  babasının  sesini  duyuyordu  ama  sese  doğru  ne</p>
<p class="calibre1">kadar hızlı koşarsa koşsun ses ondan uzaklaşıyor, sonunda tamamen yok oluyor ve Arya karanlıkta tek</p>
<p class="calibre1">başına kalıyordu. </p>
<p class="calibre1">Şu  anda  da  çok  karanlıktı.  Dizlerini  göğsüne  çekti  ve  titredi.  On  bine  kadar  sessizce  sayıp</p>
<p class="calibre1">bekleyebilirdi.  O  zamana  kadar  peşindekiler  vazgeçmiş  olurdu  ve Arya  da  sessizce  olduğu  yerden</p>
<p class="calibre1">çıkar, eve dönmenin bir yolunu bulurdu. </p>
<p class="calibre1">Gözleri karanlığa iyice alışmış halde seksen yediye kadar saydığında odanın hafifçe aydınlanmaya</p>
<p class="calibre1">başladığını  fark  etti. Yavaş  yavaş  çevresindeki  nesneler  şekillenmeye  başladı.  Kocaman  aç  gözler</p>
<p class="calibre1">karanlığın  içinden  Arya'ya  bakıyordu  ve  loş  ışıkta  uzun  keskin  dişli  bir  çene  belli  belirsiz</p>
<p class="calibre1">seçilebiliyordu.  Kaça  kadar  saydığını  unuttu.  Gözlerini  kapattı,  dudaklarını  ısırdı  ve  korkuyu</p>
<p class="calibre1">başından  savdı.  Gözlerini  tekrar  açtığında  canavarlar  gitmiş  olacaktı.  Syrio'nun  orada,  yanında</p>
<p class="calibre1">olduğunu ve kulağına fısıldadığını hayal etti. Durgun su kadar sakin. Ayı kadar güçlü. Dişi kurt kadar</p>
<p class="calibre1">gözü kara. Gözlerini açtı. </p>
<p class="calibre1">Canavarlar hâlâ oradaydı ama artık korkusu kalmamıştı. </p>
<p class="calibre1">Arya ağırca ayağa kalktı ve temkinli adımlarla yürümeye başladı. Canavar kafaları her taraftaydı. </p>
<p class="calibre1">Merakla birine dokundu, gerçek olup olmadıklarını anlamak istiyordu. Parmakları devasa bir çeneye</p>
<p class="calibre1">değdi.  Gayet  gerçekti.  Eline  değen  kemik  pürüzsüz,  soğuk  ve  sertti.  Parmağını  çenedeki  bir  dişin</p>
<p class="calibre1">üzerinde gezdirdi. Siyah ve keskin. Karanlıktan yapılmış bir hançer. Titredi. </p>
<p class="calibre1">"Bunlar ölü," dedi yüksek sesle. "Bunlar kafatası; bana zarar veremezler." Ama canavar Arya'nın</p>
<p class="calibre1">orada olduğunu biliyordu sanki. Boş göz çukurlarının loş odada kendisini izlediğini hissediyordu ve</p>
<p class="calibre1">bu  loş,  mağaraya  benzer  yerde Arya'dan  hiç  hoşlanmayan  bir  şeyler  var  gibiydi. Yavaşça  uzaklaştı</p>
<p class="calibre1">kafatasından  ve  daha  büyük  bir  başkasına  çarptı.  Bir  an,  kafatasının  keskin  dişinin  bir  parça  et</p>
<p class="calibre1">koparmak için omzunu ısırdığını düşündü. Arya döndü, keskin diş deri yeleğine takıldı ve kocaman</p>
<p class="calibre1">bir parçayı koparıp aldı. Koşmaya başladı. Önünde diğerlerinden de büyük bir kafatası daha belirdi</p>
<p class="calibre1">ama  Arya  yavaşlamadı  bile.  Bir  kılıç  uzunluğundaki  dişlerin  üstünden  atladı,  çenelerin  arasından</p>
<p class="calibre1">geçti ve kendini kapıya attı. </p>
<p class="calibre1">Ağır ahşap kapının üstünde bulduğu büyük demir halkayı çekti. Kapı sıkışmıştı, halkaya bir daha</p>
<p class="calibre1">asıldı. Kapı içeri doğru ağırca açılırken, korkunç bir gıcırdama sesi çıkıyordu. Ses o kadar yüksekti</p>
<p class="calibre1">ki,  Arya  bütün  şehrin  duyabileceğini  düşündü.  Kapı,  arasından  kayıp  geçilecek  kadar  açıldığında</p>
<p class="calibre1">kendini dışarı attı. </p>
<p class="calibre1">Eğer  az  önceki  oda  için  karanlık  deniyorsa,  çıktığı  yer  yedi  cehennemin  en  koyu  kara  çukuru</p>
<p class="calibre1">olmalıydı.  Durgun  su  kadar  sakin,  dedi  kendine.  Gözlerinin  karanlığa  alışması  için  uzunca  bir  süre</p>
<p class="calibre1">bekledi  ama  o  zaman  bile  görebildiği  tek  şey  az  önce  çıktığı  kapının  belli  belirsiz  gri  hatlarıydı. </p>
<p class="calibre1">Ellerini  yüzünün  önünde  salladı,  havayı  hissetti,  hiçbir  şey  göremiyordu.  Kördü.  Bir  su  dansçısı</p>
<p class="calibre1">bütün duyularıyla görür, diye hatırlattı kendine. Gözlerini kapattı, bir, iki, üç, nefesini düzenledi ve</p>
<p class="calibre1">ellerini kollarını karanlığa uzattı. </p>
<p class="calibre1">Parmakları  sol  tarafta  pürüzlü  bir  duvara  değdi.  Duvarı  takip  etti.  Karanlıkta  küçük  ve  tedbirli</p>
<p class="calibre1">adımlarla  ilerledi.  Bütün  koridorlar  bir  yere  çıkar.  İçeri  giren  bir  yol  varsa,  dışarı  da  çıkıyordur. </p>
<p class="calibre1">Korku,  kılıçtan  derin  keser. Arya  korkmayacaktı.  Duvar  birdenbire  bitti  ve  yüzüne  serin  bir  esinti</p>
<p class="calibre1">vurdu. Çok uzun bir yoldan gelmiş gibi hissediyordu. Saçları alnına yapışmıştı. </p>
<p class="calibre1">Epey aşağıdan geldiği belli olan sesler duydu. Çizmelerin toprağa sürtünmesi, uzaktan gelen insan</p>
<p class="calibre1">konuşmaları.  Bir  an  için,  bir  meşalenin  uzak  ve  titrek  ışığı  duvara  vurdu  ve Arya  nerede  olduğunu</p>
<p class="calibre1"><a id="p227"></a>anladı. Yerin  derinliklerine  inen,  yedi  metre  çapındaki  aksıyla  muazzam  büyüklükteki  kara  kuyunun</p>
<p class="calibre1">en  tepesindeydi.  Büyük  taşlar  merdiven  görevi  görsünler  diye  büyük  sarmal  duvara  sabitlenmişti. </p>
<p class="calibre1">Sonsuzmuşçasına  döne  döne  aşağı  iniyorlardı.  Yaşlı  Dadı'nın  anlattığı  cehennem  merdivenleri</p>
<p class="calibre1">gibiydi. Ve bir şey, dünyanın bağırsaklarından çıkıp yukarı tırmanıyordu... </p>
<p class="calibre1">Arya  kafasını  aşağı  uzattı  ve  yüzüne  çarpan  soğuk  ve  karanlık  nefesi  hissetti.  Aşağıda  yanan</p>
<p class="calibre1">meşaleyi  gördü,  o  kadar  yükseklikten  bir  mum  alevi  gibi  görünüyordu.  İki  adam  vardı,  devasa</p>
<p class="calibre1">gölgeleri duvardaydı. Kuyuda yankılanan seslerini duyabiliyordu. Ağır ağır yukarı çıkıyorlardı. </p>
<p class="calibre1">"...piçlerden birini buldu," dedi bir adam. "Diğerleri de yakında ortaya çıkar. Bir gün, iki gün, on</p>
<p class="calibre1">beş gün..." </p>
<p class="calibre1">"Peki gerçeği öğrendiğinde ne olacak? Ne yapacak?" diye sordu diğer ses Özgür Şehirler'in akıcı</p>
<p class="calibre1">aksanıyla. </p>
<p class="calibre1">"Bunu sadece tanrılar bilir," diye cevap verdi ilk ses. Meşaleden yükselen, yükseldikçe bir yılan</p>
<p class="calibre1">gibi  kıvrılan  gri  isi  görebiliyordu Arya.  "Aptallar,  oğlunu  öldürmeye  çalıştılar,  daha  kötüsü  bu  işi</p>
<p class="calibre1">yüzlerine gözlerine bulaştırdılar. O bütün bunların altında kalacak bir adam değil. Söylemedi deme, </p>
<p class="calibre1">aslanlar ve kurtların birbirlerinin boğazına saldırmasına az kaldı, biz istesek de istemesek de." </p>
<p class="calibre1">"Çok erken, çok erken," dedi aksanlı ses. "Savaş hiç iyi olmaz. Hazır değiliz. Ertele." </p>
<p class="calibre1">"İstersen zamanı da durdurayım. Sen beni büyücü mü sandın?" </p>
<p class="calibre1">Diğer  ses  kıkırdadı.  "Büyücüden  farkın  yok."  Meşale  serin  havayı  yaladı.  Gölgeler  neredeyse</p>
<p class="calibre1">Arya'nın  tepesine  gelmek  üzereydi.  Az  bir  zaman  sonra  meşaleyi  taşıyan  adam  Arya'nın  görüş</p>
<p class="calibre1">sahasına  girmişti.  Arkadaşı  hemen  arkasındaydı.  Arya  hızla  merdivenlerden  çekildi,  duvarın  iyice</p>
<p class="calibre1">dibine sokuldu ve yüzüstü yatıp zeminde kayboldu. </p>
<p class="calibre1">"Benden  ne  yapmamı  istiyorsun,"  diye  sordu  meşaleyi  taşıyan  deri  cübbeli  iri  adam. Ayağındaki</p>
<p class="calibre1">ağır çizmelere rağmen sessizce ve kayarak yürüyormuş gibi görünüyordu. Çelik başlığının altındaki</p>
<p class="calibre1">yaralı  yüzü  yuvarlaktı  ve  yeni  uzamış  koyu  sakalları  vardı.  Kaynatılmış  deri  üstüne  örgü  bir  zırh</p>
<p class="calibre1">giymişti.  Kemerinden  bir  kama  ve  bir  kısa  kılıç  sarkıyordu.  Adamdaki  bir  şey  Arya'ya  garip  bir</p>
<p class="calibre1">şekilde tanıdık gelmişti. </p>
<p class="calibre1">"Eğer  bir  El  öldüyse,  ikincisi  neden  ölmesin?"  dedi,  aksanlı  ve  sarı  çatal  sakallı  adam.  "Sen  bu</p>
<p class="calibre1">dansı  daha  önce  de  yaptın  dostum." Arya  aksanlı  sesin  sahibini  daha  önce  hiç  görmediğine  emindi. </p>
<p class="calibre1">İğrenç  şekilde  şişmandı  ama  buna  rağmen  tüy  gibi  yürüyordu.  Vücudundaki  yağları  ancak  bir  su</p>
<p class="calibre1">dansçısının  yapabileceği  şekilde  parmak  uçlarında  taşıyordu  sanki.  Meşalenin  ışığında  parıldayan, </p>
<p class="calibre1">parmaklarındaki  kırmızı  altın  ve  mat  gümüşten  yüzükler  yakut,  safir  ve  kesik  sarı  kaplan  gözleriyle</p>
<p class="calibre1">süslenmişti. Her parmağında bir yüzük vardı, hatta bazı parmaklarında iki. </p>
<p class="calibre1">"Mazi, şimdi değil. Bu El, önceki değil," dedi yaralı adam salona girerken. Taş kadar katı, gölge</p>
<p class="calibre1">kadar sessiz, dedi Arya kendine. Meşalenin parlak alevi tam gözlerinin önünde olduğu için, duvarın</p>
<p class="calibre1">dibine sinmiş halde duran Arya'yı göremiyorlardı. </p>
<p class="calibre1">"Evet, belki öyle," dedi çatal sakallı adam. Uzun tırmanıştan sonra soluklanmak için duraklamıştı. </p>
<p class="calibre1">"Her  halükarda  zamana  ihtiyacımız  var.  Prenses  hamile.  Khal  oğlunun  doğumunu  beklemeden</p>
<p class="calibre1">harekete geçmeyecektir. Şu vahşilerin nasıl adamlar olduğunu bilirsin." </p>
<p class="calibre1">Meşaleyi taşıyan adam durdu. Arya şiddetli bir gürültü duydu. Meşale alevinde kıpkırmızı görünen</p>
<p class="calibre1">kocaman bir kaya plakası, kendisine yakışır bir gümbürtüyle tavandan yere indi. Arya az kalsın çığlık</p>
<p class="calibre1">atacaktı. Kuyuya açılan giriş yekpare ve geçilmez bir duvarla kapatılmıştı şimdi. </p>
<p class="calibre1">"Eğer  çok  yakında  harekete  geçmezse  geç  kalmış  olur,"  dedi  çelik  başlıklı  adam.  "Bu  artık  iki</p>
<p class="calibre1"><a id="p228"></a>oyunculu  bir  oyun  değil.  Stannis  Baratheon  ve  Leydi Arryn  artık  uzanamayacağım  kadar  uzakta  ve</p>
<p class="calibre1">duyduğuma  göre  adam  topluyorlarmış.  Çiçek  Şövalyesi,  Yüksek  Bahçe'ye  bir  mektup  yolladı. </p>
<p class="calibre1">Babasından, kız kardeşini saraya göndermesini istiyor. Kız on dört yaşında, bir içim su ve yumuşak</p>
<p class="calibre1">başlı. Sör Renly ve Sör Loras, Robert'ın kızı yatağına almasını istiyor. Onunla evlenmesini, onu yeni</p>
<p class="calibre1">kraliçe  ilan  etmesini  istiyor.  Serçeparmak...  onun  ne  çeşit  bir  oyun  oynadığını  bir  tek  tanrılar  bilir. </p>
<p class="calibre1">Ama  asıl  uykumu  kaçıran  Lord  Stark.  Piçten  haberi  var  ve  kitap  onda.  Gerçeği  öğrenmesi  artık  an</p>
<p class="calibre1">meselesi. Şimdi de karısı, Tyrion Lannister'ı kaçırdı, Serçeparmak sağ olsun. Lord Tywin bu hakaret</p>
<p class="calibre1">karşısında  deliye  dönecek  ve  Jaime'nin  o  cüce  iblise  karşı  tuhaf  bir  şefkati  var.  Eğer  Lannisterlar</p>
<p class="calibre1">kuzeye girmeye kalkışırlarsa, Tullyler de hareketsiz kalmaz. Sen ertele diyorsun, bense acele et. En</p>
<p class="calibre1">iyi jonglörler bile aynı anda yüz labutu düşürmeden havada tutamaz." </p>
<p class="calibre1">"Sen kaç jonglöre bedelsin eski dostum. Sen gerçek bir sihirbazsın. Senden sadece bir süre daha</p>
<p class="calibre1">sihir yapmanı istiyorum." Salonda ilerleyerek canavarlı odaya doğru ilerlemeye başladılar. </p>
<p class="calibre1">"Elimden gelen her şeyi yapacağım," dedi usulca, meşaleyi taşıyan adam. "Altın lazım ve elli kuş</p>
<p class="calibre1">daha." </p>
<p class="calibre1">Arya adamların iyice uzaklaşmasını bekledi ve sürünerek arkalarından gitti. Gölge kadar sessiz. </p>
<p class="calibre1">"O  kadar  çok  mu?"  Meşalenin  ışığı  Arya'dan  uzaklaştıkça  sesler  belirsizleşiyordu.  "Senin</p>
<p class="calibre1">istediklerini bulmak zor... yazılanları anlamak için çok genç... belki daha büyükleri... o kadar kolay</p>
<p class="calibre1">ölmez..." </p>
<p class="calibre1">"Hayır... Genç olanlar daha güvenli... onlara nazik davran..." </p>
<p class="calibre1">"...çenelerini tutarlarsa..." </p>
<p class="calibre1">"...tehlikeli..." </p>
<p class="calibre1">Arya, sesler tamamen duyulmaz olduktan sonra bile, kendisini çağıran dumanlı bir yıldıza benzeyen</p>
<p class="calibre1">meşaleyi  hâlâ  görebiliyordu.  İki  kez  gözden  kaybolacak  gibi  oldu  ama  Arya  dümdüz  ilerlemeye</p>
<p class="calibre1">devam etti. Her iki seferde de kendini dik ve dar merdivenlerin başında buldu. Meşale onun olduğu</p>
<p class="calibre1">yerden  aşağıda  parlıyordu. Aceleyle  merdivenlerden  inerek  ışığın  olduğu  yere  gitmeye  çalıştı.  Bir</p>
<p class="calibre1">taşa  takılıp  tökezledi  ve  düştü.  Elinin  altında  ahşapla  desteklenmiş  toprak  bir  zemin  vardı.  Geldiği</p>
<p class="calibre1">yolun daha önceki bölümleri cilalı taştan yapılmıştı. </p>
<p class="calibre1">Peşlerinden  millerce  gitmiş  olmalıydı.  Sonunda  kaybolmuşlardı.  İleride  başka  gidecek  yer  yoktu. </p>
<p class="calibre1">Tekrar  duvarı  buldu  ve  takip  etti.  Kör  ve  kaybolmuş.  Karanlıkta  Nymeria'nın  da  onunla  birlikte</p>
<p class="calibre1">yürüdüğünü  hayal  ediyordu.  Sonunda,  dizlerine  kadar  gelen,  leş  gibi  kokan  bir  suyun  içinde  buldu</p>
<p class="calibre1">kendini.  Keşke  Syrio'nun  söylediği  gibi  su  üstünde  dans  edebilseydi.  Bir  daha  ışık  göremeyeceğini</p>
<p class="calibre1">düşünmeye başlamıştı. Yüzünde rüzgârı hissettiğinde hava tamamen kararmıştı. </p>
<p class="calibre1">Nehre  akan  bir  kanalizasyonun  ağzında  buldu  kendini.  Öyle  kötü  kokuyordu  ki  hemen  oracıkta</p>
<p class="calibre1">üstündekileri  çıkarıp  nehrin  karanlık  sularına  atladı.  Kendisini  temiz  hissedene  kadar  yüzdü  ve</p>
<p class="calibre1">titreyerek kıyıya çıktı. Nehrin kenarında kirli kıyafetlerini ovuşturarak yıkamaya çalışırken yanından</p>
<p class="calibre1">geçen atlı adamlar, ay ışığı altında iki büklüm çamaşır yıkayan çırılçıplak küçücük kızı ya görmediler</p>
<p class="calibre1">ya da umursamadılar. </p>
<p class="calibre1">Kaleden  millerce  uzaktaydı  ama  Aegon  Tepesi'ndeki  Kızıl  Kale'yi  görebilmek  için,  Kral</p>
<p class="calibre1">Toprakları'nın neresinde olursan ol kafanı kaldırıp yukarı bakman  yeterliydi.  Kalenin  giriş  kapısına</p>
<p class="calibre1">vardığında  kıyafetleri  hemen  hemen  kurumuştu. Yivli  kapı  indirilmiş,  kapı  parmaklıkları  takılmıştı. </p>
<p class="calibre1">Yan  kapılardan  birine  gitti.  İçeri  alınmasını  söylediği  muhafız  alaycı  gözlerle  ona  baktı.  "Haydi</p>
<p class="calibre1">uzaklaş buradan," dedi adam. "Mutfak artıkları bitti. Karanlık çöktükten sonra dilenmek yasak." </p>
<p class="calibre1"><a id="p229"></a>"Ben dilenci değilim," dedi Arya. "Burada yaşıyorum." </p>
<p class="calibre1">"Sana uzaklaş dedim. Duyman için kulağına bir boru dayamak mı lazım?" </p>
<p class="calibre1">"Babamı görmek istiyorum." </p>
<p class="calibre1">Muhafızlar bakıştı. "Ben de kraliçeyi becermek istiyorum ama bir şey olduğu yok," dedi genç olan</p>
<p class="calibre1">muhafız. </p>
<p class="calibre1">Yaşlı olan iyice sinirlenmişti. "Baban kim senin sefil oğlan? Şehrin fare avcısı mı?" </p>
<p class="calibre1">"Kral Eli," dedi Arya. </p>
<p class="calibre1">İki  muhafız  birden  gülmeye  başladı.  Yaşlı  muhafız  bir  köpeğe  vuracakmış  gibi  Arya'ya  doğru</p>
<p class="calibre1">hareketlendi  ama Arya  gelen  hareketi  daha  başlamadan  görmüştü.  Hemen  geri  çekildi  ve  adam  ona</p>
<p class="calibre1">dokunmadı  bile.  "Oğlan  değilim.  Kışyarı'ndan  Arya  Stark'ım.  Bana  parmağını  değdirecek  olursan</p>
<p class="calibre1">babam  kafanı  kazığa  geçirir.  Bana  inanmıyorsan  El  Kulesi'nden  Jory  Cassel'i  ya  da  Vayon  Poole'u</p>
<p class="calibre1">çağırabilirsin."  Ellerini  beline  koydu.  "Şimdi,  kapıyı  açacak  mısın,  yoksa  duyman  için  kulağına  bir</p>
<p class="calibre1">boru mu dayamak lazım?" </p>
<p class="calibre1">Harwin ve Şişman Tom'un nezaretinde girdiği salonda, dirseğinin yanında hafifçe yanan yağlı bir</p>
<p class="calibre1">lamba  duran  babası  tek  başınaydı.  Lord  Stark'ın  önünde  o  güne  kadar  gördüğü  en  kalın  kitap</p>
<p class="calibre1">duruyordu.  Okunaksız  yazılarla  dolu  sarı  sayfaları  kurumuş  dev  cilt,  rengi  solmuş  deriyle  kaplıydı. </p>
<p class="calibre1">Harwin'in  açıklamasını  dinledikten  sonra  kitabı  kapattı  babası. Adamları  teşekkür  ederek  gönderdi. </p>
<p class="calibre1">Yüzü kaya gibi sertti. </p>
<p class="calibre1">"Seni  bulmaları  için  adamlarımın  yarısını  seferber  ettiğimin  farkında  mısın?"  diye  sordu  Eddard</p>
<p class="calibre1">Stark  yalnız  kaldıklarında.  "Rahibe  Mordane  korkudan  kendini  kaybetti.  Saatlerdir  septte  sağ  salim</p>
<p class="calibre1">geri  dönmen  için  dualar  ediyor.  Arya,  benim  iznim  olmadan  kale  kapısının  dışına  kesinlikle</p>
<p class="calibre1">çıkamayacağını biliyorsun." </p>
<p class="calibre1">"Kale  kapısından  çıkmadım,"  diye  atıldı.  "Yani,  amacım  dışarı  çıkmak  değildi.  Aşağıdaki</p>
<p class="calibre1">mahzenlerdeydim  ve  yolum  bir  tünele  çıktı.  Gidilecek  başka  yol  yoktu.  Çok  karanlıktı.  Etrafı</p>
<p class="calibre1">görebileceğim bir meşale ya da mum bulamadığım için tünelin duvarını takip etmek zorunda kaldım. </p>
<p class="calibre1">Canavarlar  yüzünden  mahzene  geldiğim  yoldan  geri  dönemedim.  Baba,  seni  öldürmekten</p>
<p class="calibre1">bahsediyorlardı! Canavarlar değil, o iki adam. Beni görmediler çünkü gölge kadar sessiz ve taş kadar</p>
<p class="calibre1">sert duruyordum. Senin bir kitabın ve bir piçin olduğunu söylediler. Bir El öldüyse, diğeri de ölebilir</p>
<p class="calibre1">dediler. Bahsettikleri kitap bu mu? Piç derken Jon'dan bahsediyorlardı herhalde." </p>
<p class="calibre1">"Jon mu? Arya sen neden bahsediyorsun? Bunları kim söyledi?" </p>
<p class="calibre1">"Onlar söyledi. Parmakları yüzüklü, çatal sakalı sarı, şişman bir adam ve çelik başlıklı, örgü zırhlı</p>
<p class="calibre1">öteki  adam.  Şişman  olan,  ertelemek  zorundayız,  dedi  ama  diğeri  daha  fazla  jonglörlük  yapamam</p>
<p class="calibre1">çünkü kurtlarla aslanlar birbirlerinin boğazına sarılacak dedi." Gerisini hatırlamaya çalışıyordu ama</p>
<p class="calibre1">duyduğu  her  şeyi  tam  olarak  anlayamamıştı.  Ve  şimdi  bütün  duydukları  karmakarışık  olmuştu</p>
<p class="calibre1">kafasının  içinde.  "Şişman  olan  prenses  hamile  dedi.  Çelik  başlığı  olan  meşaleyi  taşıyordu.  İşin</p>
<p class="calibre1">maskaralığa döndüğünü de söyledi. Acele etmeleri gerektiğini söyledi. Sanırım sihirbazdı." </p>
<p class="calibre1">"Bir sihirbaz," dedi Ned gülümsemeden. "Uzun bir sakalı ve sivri uçlu yaldızlı bir şapkası da var</p>
<p class="calibre1">mıydı?" </p>
<p class="calibre1">"Hayır! Yaşlı  Dadı'nın  hikâyelerindeki  gibi  değil.  Sihirbaz  gibi  görünmüyordu. Arkadaşı  ona  bir</p>
<p class="calibre1">sihirbaz olduğunu söylüyordu." </p>
<p class="calibre1">"Seni uyarıyorum Arya. Bütün bunları uyduruyorsan..." </p>
<p class="calibre1"><a id="p230"></a>"Hayır!  Söylediğim  gibi!  Mahzendeki  gizli  kapılı  yerdeydi.  Ben  kedi  yakalıyordum  ve..."  Prens Tommen'ı  devirdiğini  anlatırsa  babası  gerçekten  sinirlenecekti,  "...sonra  o  pencereyi  buldum.  O</p>
<p class="calibre1">odada canavarlar vardı." </p>
<p class="calibre1">"Sihirbazlar  ve  canavarlar,"  dedi  babası.  "Çok  ilginç  bir  macera  yaşadığın  anlaşılıyor.  Şu</p>
<p class="calibre1">konuşmalarını duyduğun adamlar maskaralıktan ve jönglörlükten bahsediyorlardı değil mi?" </p>
<p class="calibre1">"Evet," dedi Arya. "Ama..." </p>
<p class="calibre1">"Arya,  onlar  oyunculardı  büyük  ihtimalle,"  dedi  babası.  "Turnuvadan  üç  beş  sikke  kazanmak</p>
<p class="calibre1">umuduyla Kral Toprakları'na gelen en az bir düzine kumpanya var. O iki ahmağın kale içinde ne işleri</p>
<p class="calibre1">vardı emin değilim ama belki kral özel bir gösteri için çağırtmıştır onları." </p>
<p class="calibre1">"Hayır," diyerek inatla kafasını salladı Arya. "Onlar oyuncu değil..." </p>
<p class="calibre1">"Hiçbir  durumda  insanları  gizlice  takip  etmemeli  ve  casusluk  yapmamalısın.  Ayrıca,  kızımın</p>
<p class="calibre1">başıboş  kedilerin  arkasından  koşup  duvarlardan  atlamasını,  garip  pencerelerden  içeri  girmesini  de</p>
<p class="calibre1">hoş karşılamıyorum. Şu haline bir bak tatlı kızım. Kolların tırmıklarla dolu. Bu iş fazla uzadı. Syrio</p>
<p class="calibre1">Forel'e onunla konuşmak istediğimi..." </p>
<p class="calibre1">Sözü kapının çalınmasıyla kesildi. "Lord Eddard, rahatsız ettiğim için bağışlayın," dedi Desmond</p>
<p class="calibre1">kapıyı açarken. "Kara kardeşlerden bir adam burada ve huzurunuza çıkmak için yalvarıyor." </p>
<p class="calibre1">"Benim kapım Gece Nöbetçileri'ne her zaman açıktır," dedi Lord Stark. </p>
<p class="calibre1">Desmond adamı odaya getirdi. Adam çirkin ve kamburdu. Uzun zamandır kesilmemiş bir sakalı ve</p>
<p class="calibre1">daha  uzun  zamandır  yıkanmamış  leş  gibi  giysileri  vardı.  Buna  rağmen  babası  adamı  nezaketle</p>
<p class="calibre1">karşıladı ve adını sordu. </p>
<p class="calibre1">"Adım Yoren lordum," dedi adam. "Bu saatte geldiğim için özür dilerim." Arya'nın önünde eğildi. </p>
<p class="calibre1">"Bu ufaklık oğlunuz olmalı. Sizin görünüşünüzü almış." </p>
<p class="calibre1">"Ben  kızım,"  dedi  Arya  bezginlikle.  Adam  Sur'dan  geliyorsa  Kışyarı'ndan  da  geçmiş  olmalıydı. </p>
<p class="calibre1">"Ağabeylerimi tanıyor musunuz?" diye sordu heyecanla. "Robb ve Bran, Kışyarı'ndalar. Jon, Sur'da. </p>
<p class="calibre1">Jon  Kar.  O  da  Gece  Nöbetçileri'ne  katıldı.  Onu  tanıyor  olmalısınız.  Kırmızı  gözlü,  beyaz  bir  ulu</p>
<p class="calibre1">kurdu var... Jon keşiflere çıkmaya başladı mı? Bu arada, ben Arya Stark." Kokan kıyafetler içindeki</p>
<p class="calibre1">adam  şaşırmış  halde  Arya'ya  bakıyordu  ama  Arya  bir  türlü  konuşmasına  engel  olamıyordu.  "Sur'a</p>
<p class="calibre1">geri  dönerken  bir  mektup  götürebilir  misiniz?  Bir  mektup  yazarsam  Jon'a  verebilir  misiniz?" Arya</p>
<p class="calibre1">ağabeyinin  yanında  olmasını  istiyordu  o  anda.  Jon  ona  inanırdı.  Karanlık  odaya,  canavarlara,  çatal</p>
<p class="calibre1">sakallı şişman adama, çelik başlıklı sihirbaza, Arya'nın anlattıklarına Jon inanırdı. </p>
<p class="calibre1">"Kızım  sık  sık  nezaket  kurallarını  unutuyor,"  dedi  Eddard  Stark  belli  belirsiz  bir  gülümsemeyle. </p>
<p class="calibre1">"Lütfen bağışlayın Yoren. Sizi kardeşim Benjen mi yolladı?" </p>
<p class="calibre1">"Beni  yaşlı  Mormont'tan  başka  kimse  yollamadı  lordum.  Sur'a  adam  toplamak  için  buradayım  ve</p>
<p class="calibre1">Robert'ın  bir  dahaki  konsey  toplantısında  dizimin  üstüne  çöküp  ihtiyaçlarımızı  haykıracağım.  Belki</p>
<p class="calibre1">kral  ve  El'in  zindanlarında  kurtulmak  istedikleri  birkaç  pislik  vardır.  Şimdi  burada  konuşma</p>
<p class="calibre1">sebebimiz  Benjen  Stark  elbette.  Onun  kanı  kara  akardı.  O  kan  onu  sizin  kardeşiniz  olduğu  kadar</p>
<p class="calibre1">benim  de  kardeşim  yapar.  Onun  uğruna  geldim.  Zor  yoldan  geldim.  Az  kalsın  atım  ölüyordu  ama</p>
<p class="calibre1">diğerlerini arkamda bırakmayı başardım." </p>
<p class="calibre1">"Diğerleri mi?" </p>
<p class="calibre1">Yoren  tükürdü.  "Paralı  askerler,  hürsüvariler  ve  öbür  çöplükler.  Han  onlarla  doluydu.  Hepsi</p>
<p class="calibre1">kokuyu aldı. Kan kokusunu, altın kokusunu. Sonuçta ikisi de aynı kokuyor. Hepsi Kral Toprakları'na</p>
<p class="calibre1"><a id="p231"></a>doğru  yola  çıkmadı.  Bazıları  Casterly  Kayası'na  gidiyor  ve  kaya  buradan  daha  yakın.  Lord  Tywin</p>
<p class="calibre1">şimdiye kadar haberleri almış olmalı. Buna emin olabilirsiniz." </p>
<p class="calibre1">"Hangi haberleri?" </p>
<p class="calibre1">Yoren, Arya'ya baktı. "Bunları yalnızken anlatsam daha iyi lordum," dedi. </p>
<p class="calibre1">"Dediğiniz gibi olsun. Desmond, kızımı odasına götür." Arya'yı alnından öptü. "Sohbetimize yarın</p>
<p class="calibre1">sabah devam edeceğiz," dedi. </p>
<p class="calibre1">Arya  kök  salmış  gibi  olduğu  yerde  duruyordu.  "Jon'a  kötü  bir  şey  olmadı  değil  mi?"  diye  sordu</p>
<p class="calibre1">Yoren'e. "Ya Benjen amcama?" </p>
<p class="calibre1">"Benjen Stark için bir şey diyemem. Kar'a gelince, son gördüğümde gayet iyiydi. Beni düşündüren</p>
<p class="calibre1">başka şeyler var." </p>
<p class="calibre1">Desmond, Arya'nın elini tuttu. "Gidelim küçük leydim. Babanızı duydunuz." </p>
<p class="calibre1">Arya'nın itaat etmekten başka seçeneği yoktu. Keşke yanında Desmond yerine Şişman Tom olsaydı. </p>
<p class="calibre1">O  zaman  kapının  önünde  oyalanmak  için  bir  bahane  bulur, Yoren'in  anlatacaklarını  duyabilirdi  ama</p>
<p class="calibre1">Desmond  kandırılamayacak  kadar  sabit  fikirliydi.  "Babamın  kaç  muhafızı  var?"  diye  sordu  odasına</p>
<p class="calibre1">doğru yürürlerken. </p>
<p class="calibre1">"Burada, Kral Toprakları'nda mı? Elli." </p>
<p class="calibre1">"Onu kimsenin öldürmesine izin vermezsiniz değil mi?" </p>
<p class="calibre1">Desmond  güldü.  "Bu  konuda  hiç  endişe  etmeyin  küçük  leydim.  Lord  Eddard'ı  gece  gündüz</p>
<p class="calibre1">kolluyoruz. Ona kimse zarar veremez." </p>
<p class="calibre1">"Lannisterlar'ın elliden fazla adamı var," dedi Arya. </p>
<p class="calibre1">"Evet bu doğru ama bir kuzeyli kılıç, on güneyli kılıç eder. Siz rahat rahat uyuyabilirsiniz." </p>
<p class="calibre1">"Ya bir sihirbaz onu öldürsün diye gönderildiyse?" </p>
<p class="calibre1">"O  durumda,"  dedi  Desmond  uzun  kılıcını  çekerek,  "sihirbazlar  da  diğer  insanlar  gibi  başını</p>
<p class="calibre1">kestiğinde ölüyor." </p>
<p class="calibre1"><a id="p232"></a>Eddard</p>
<p class="calibre1">"Robert,  sana  yalvarıyorum.  Ağzından  çıkanları  kulağın  duyuyor  mu?  Bir  çocuğu  öldürtmekten</p>
<p class="calibre1">bahsediyorsun." </p>
<p class="calibre1">"O  fahişe  hamile!"  Kralın  yumruğu  konsey  masasının  üstüne  indi  ve  odayı  gök  gürültüsü  gibi</p>
<p class="calibre1">inletti.  "Seni  bunun  olacağına  dair  uyarmıştım  Ned.  Hendek  mezarlarda  sana  bunun  olacağını</p>
<p class="calibre1">söylemiştim  ama  beni  dinlemedin.  Şimdi  dinleyeceksin.  Onları  ölü  istiyorum.  Hem  anneyi  hem</p>
<p class="calibre1">karnındaki  bebeği,  ikisini  de.  Ayrıca  Viserys  de  ölecek.  Yeterince  açık  mı?  Hepsinin  ölüsünü</p>
<p class="calibre1">istiyorum!" </p>
<p class="calibre1">Diğer konsey üyeleri orada değilmiş gibi yapmak için olağanüstü çaba harcıyordu. Ned'den daha</p>
<p class="calibre1">akıllı  olduklarına  şüphe  yoktu.  Eddard  Stark'ın  hayatındaki  en  yalnız  anlardan  biriydi.  "Eğer  bunu</p>
<p class="calibre1">yaparsan şerefin sonsuza kadar lekelenecek." </p>
<p class="calibre1">"Onlar  ölsün  de,  gerekirse  şerefim  lekeli  olsun.  Kendi  boğazımın  üstünde  sallanan  baltanın</p>
<p class="calibre1">gölgesini göremeyecek kadar kör değilim ben." </p>
<p class="calibre1">"Balta  yok,"  dedi  Ned,  kralına.  "Sadece  yirmi  yıl  önceki  bir  gölgenin  gölgesi  o  gördüğün.  Tabi</p>
<p class="calibre1">öyle bir gölge varsa..." </p>
<p class="calibre1">"Varsa mı?" dedi Varys hafif bir sesle. "Lordum beni tanımıyorsunuz. Ben krala ve konseye yalan</p>
<p class="calibre1">istihbarat getirmem." </p>
<p class="calibre1">Ned soğuk bakışlarla hadımı süzdü. "Siz bu masaya, dünyanın öbür ucundaki bir hainin fısıltılarını</p>
<p class="calibre1">getiriyorsunuz  lordum,"  diye  karşılık  verdi.  "Belki  Mormont  yanılıyor,  belki  Mormont  yalan</p>
<p class="calibre1">söylüyor." </p>
<p class="calibre1">"Sör  Jorah  bana  yalan  söylemeyi  göze  alamaz,"  dedi  Varys  gülümseyerek.  "Buna  inanın  lordum. </p>
<p class="calibre1">Prenses hamile." </p>
<p class="calibre1">"Öyle olsun. Eğer yanılıyorsanız korkmaya gerek yok. Eğer kız düşük yaparsa korkmaya gerek yok. </p>
<p class="calibre1">Eğer  oğlan  yerine  kız  doğurursa  korkmaya  gerek  yok,  eğer  bebek  doğum  sırasında  ölürse  korkmaya</p>
<p class="calibre1">gerek yok." </p>
<p class="calibre1">"Ya erkek doğurursa?" diye bağırdı Robert. "Ya o bebek yaşarsa?" </p>
<p class="calibre1">"Aramızda hâlâ Dar Deniz olacak. Dothraklar'ın atları yüzme öğrendiği gün korkarım." </p>
<p class="calibre1">Kral şarabından bir yudum aldı ve masanın karşı ucunda duran Ned'e doğru eğildi. "Yani sen bana, </p>
<p class="calibre1">ejderha dölü, kıyılarıma ordusuyla çıkana kadar hiçbir şey yapmamamı öneriyorsun. Bu doğru mu?" </p>
<p class="calibre1">"Bu  'ejderha  dölü'  hâlâ  annesinin  karnında,"  dedi  Ned.  "Aegon  bile  sütten  kesilmeden  önce  fethe</p>
<p class="calibre1">çıkamamıştı." </p>
<p class="calibre1">"Tanrılar! Bir boğa kadar inatçısın Stark." Kral, konsey masasına göz gezdirdi. "Sizler dilinizi mi</p>
<p class="calibre1">yuttunuz? Bu donmuş yüzlü ahmağın aklını başına getirecek bir sözünüz yok mu?" </p>
<p class="calibre1">Varys  kaypakça  gülümsedi  ve  elini  hafifçe  Ned'in  koluna  koydu.  "Vicdan  muhasebenizi</p>
<p class="calibre1">anlayabiliyorum  Lord  Stark,  emin  olun  ki  anlayabiliyorum.  Bu  kötü  haberleri  konsey  masasına</p>
<p class="calibre1">taşımaktan  da  büyük  üzüntü  duyuyorum.  Hakkında  konuştuğumuz  şey  korkunç  ve  utanç  verici,  evet. </p>
<p class="calibre1">Ama  biz  hükmedenler,  diyarın  iyiliği  için,  bizi  derinden  üzse  de  bazen  utanç  verici  şeyleri  yapmak</p>
<p class="calibre1">zorunda kalabiliyoruz." </p>
<p class="calibre1">Lord Renly omuz silkti. "Mesele bana gayet basit görünüyor. Viserys ve kız kardeşini yıllar önce</p>
<p class="calibre1"><a id="p233"></a>öldürmeliydik ama kardeşim Majesteleri Robert, Jon Arryn'ı dinleyerek büyük bir hata yaptı." </p>
<p class="calibre1">"Merhamet asla hata değildir Lord Renly," dedi Ned. "Üç Dişli Mızrak'ta, Sör Barristan bir düzine</p>
<p class="calibre1">iyi  adamımızı  kılıçtan  geçirdi.  Robert'la  benim  arkadaşlarımızı.  Sör  Barristan  yaralı  ve  ölmek</p>
<p class="calibre1">üzereyken bize getirildiğinde Roose Bolton onun boğazını kesmek için kollarını sıvadı hemen. Fakat</p>
<p class="calibre1">ağabeyiniz  Robert,  'Bir  şövalyeyi  sadık  ve  iyi  bir  dövüşçü  olduğu  için  öldürmeyeceğim,'  dedi. </p>
<p class="calibre1">Barristan'ın  yaralarını  iyileştirmek  için  kendi  üstadını  görevlendirdi."  Soğuk  gözlerle  krala  baktı, </p>
<p class="calibre1">"Keşke o merhametli adam bugün de burada olsaydı," dedi. </p>
<p class="calibre1">Robert  utanmış  ve  yüzü  kızarmıştı.  "İkisi  aynı  şey  değil,"  diyerek  itiraz  etti.  "Sör  Barristan  Kral</p>
<p class="calibre1">Muhafızları'nın şövalyesiydi." </p>
<p class="calibre1">"Oysa  Daenerys  daha  on  dört  yaşında  bir  kız  çocuğu,"  dedi  Ned.  Konuyu  mantık  sınırlarının</p>
<p class="calibre1">ötesinde  zorladığının  farkındaydı  ama  sessiz  kalamazdı.  "Sana  sorarım  Robert,  biz  neden</p>
<p class="calibre1">Targaryenlar'a karşı ayaklandık? Çocukların ölmesine engel olmak için değildiyse niye?" </p>
<p class="calibre1">"Targaryenlar'ın sonunu getirmek için," diye kükredi kral. </p>
<p class="calibre1">"Majesteleri, sizin Rhaegar'dan korktuğunuzu hiç düşünmedim." Sesindeki küçümsemeyi gizlemeye</p>
<p class="calibre1">çalıştı  ama  başarılı  olamadı.  "Yıllar,  doğmamış  bir  çocuğun  gölgesinden  korkup  titreyecek  kadar</p>
<p class="calibre1">zayıflattı mı sizi?" </p>
<p class="calibre1">Robert'ın rengi mora döndü. "Daha fazla ileri gitme Ned," diye uyardı parmağını El'e doğrultarak. </p>
<p class="calibre1">"Burada kralın kim olduğunu unuttun mu yoksa?" </p>
<p class="calibre1">"Hayır Majesteleri," dedi Ned. "Ya siz?" </p>
<p class="calibre1">"Yeter!" diye haykırdı kral. "Konuşmaktan sıkıldım. Ya bu işi bitiririm ya da lanetlenirim. Sizler</p>
<p class="calibre1">ne diyorsunuz?" </p>
<p class="calibre1">"Kız öldürülmeli," dedi Lord Renly. </p>
<p class="calibre1">"Başka seçeneğimiz yok," diye mırıldandı Varys. "Üzücü, çok üzücü." </p>
<p class="calibre1">Sör  Barristan  Selmy  soluk  mavi  gözleriyle  krala  baktı  ve,  "Majesteleri,  düşmanı  savaş  alanında</p>
<p class="calibre1">yenmek  onurlu  iştir  ama  doğmamış  bir  çocuğu  anne  karnında  öldürmenin  onurlu  hiçbir  yanı  yoktur. </p>
<p class="calibre1">Lütfen beni affedin ama bu konuda Lord Stark'ın yanında yer alacağım." </p>
<p class="calibre1">Yüce  Üstat  Pycelle  boğazını  temizledi.  Bu  işi  dakikalarca  uzatacak  gibi  göründü  bir  an.  "Benim</p>
<p class="calibre1">makamım hükmedene değil, diyara hizmet gerektirir. Bir zamanlar, şimdi Kral Robert'a tavsiyelerde</p>
<p class="calibre1">bulunduğum gibi. Kral Aerys'a da sadakatle tavsiyeler verdim, yani bu kızın doğacak çocuğuna karşı</p>
<p class="calibre1">kötü bir duygum yok. Buna rağmen size sormalıyım, eğer tekrar bir savaş çıkarsa kaç asker ölür? Kaç</p>
<p class="calibre1">köy küle döner? Kaç bebek anne koynundan alınıp mızrağa geçirilir?" Elini gösterişli beyaz sakalına</p>
<p class="calibre1">götürdü,  sonsuz  üzgün,  sonsuz  yorgun  şekilde.  "On  binlerce  insanın  sağ  kalması  için  Daenerys</p>
<p class="calibre1">Targaryen'ın bugün ölmesi daha mantıklı, hatta daha iyi niyetli bir şey olmaz mı?" </p>
<p class="calibre1">"İyi  niyetli,"  dedi  Varys.  "Ah,  çok  doğru  ve  çok  güzel  söylediniz Yüce  Üstat.  Tanrılar  Daenerys</p>
<p class="calibre1">Targaryen'a bir erkek evlat bahşederse diyar kana bulanır." </p>
<p class="calibre1">Serçeparmak sona kalmıştı. Ned baktığında adam esniyordu. "Çok çirkin bir kadınla yatağa girmek</p>
<p class="calibre1">zorunda  kalınca  yapılacak  en  iyi  şey  gözlerini  kapatıp  işini  görmektir,"  dedi.  "Beklemek  kadını</p>
<p class="calibre1">güzelleştirmez. Öp ve bitir." </p>
<p class="calibre1">"Öp?" diye tekrarladı Sör Barristan tiksintiyle. </p>
<p class="calibre1">"Çeliğin öpücüğü," diye karşılık verdi Serçeparmak. </p>
<p class="calibre1">Robert, Ned'e döndü. "Sonuç ortada Ned. Sen ve Selmy bu konuda çoğunluk sağlayamadınız. Şimdi</p>
<p class="calibre1"><a id="p234"></a>asıl önemli soru, kızı kim öldürecek?" </p>
<p class="calibre1">"Mormont bir kraliyet affı bekliyor," diye hatırlattı Lord Renly. </p>
<p class="calibre1">"Hem de umutsuzca," diye ekledi Varys. "Ama aynı zamanda hayatta kalmak da ister. Prenses, Vaes</p>
<p class="calibre1">Dothrak'a  yaklaştı.  Oralarda  onun  yanında  bıçak  çekmek  bile  ölüm  demektir.  Bir  khaleesi'ye  bıçak</p>
<p class="calibre1">göstermeye  kalkan  zavallı  bir  Dothraklı  adamın  başına  gelenleri  size  anlatırsam  bu  gece</p>
<p class="calibre1">uyuyamazsınız."  Elini  pudralı  yanağına  götürdü.  "Şimdi,  zehir...  diyelim  ki  Lys'in  gözyaşları.  Khal</p>
<p class="calibre1">Drogo karısının ölümünün doğal yollarla olmadığını asla anlayamaz." </p>
<p class="calibre1">Yüce Üstat Pycelle'in gözleri büyüdü. Şüphe dolu bakışlarını hadımın üstüne dikti. </p>
<p class="calibre1">"Zehir korkakların silahıdır," dedi kral. </p>
<p class="calibre1">Ned yeterince duymuştu. "On dört yaşında bir kızı öldürmek için kiralık katil gönderebiliyorsun ve</p>
<p class="calibre1">hâlâ  onurdan  mı  bahsediyorsun?"  Sandalyesini  geri  itip  kalktı.  "Kendin  yap  Robert.  Kılıcı,  hükmü</p>
<p class="calibre1">veren indirir. Onu öldürmeden önce gözyaşlarını gör, son sözlerini dinle. Ona en azından bu kadarını</p>
</body>
</html>
