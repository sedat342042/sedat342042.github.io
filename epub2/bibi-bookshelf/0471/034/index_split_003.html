<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>Taht Oyunları</title>
    <meta name="generator" content="pdftohtml 0.36"/>
    <meta name="author" content="George R. R. Martin"/>
    <meta name="keywords" content="Fantastik"/>
    <meta name="date" content="2015-06-16T15:18:09+00:00"/>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1">kişnedi ve Mycah'ın arkasından, dörtnala ormanın içine doğru koşmaya başladı. "Durun, durun artık" </p>
<p class="calibre1">diye  çığlıklar  atıyordu  Sansa.  Joffrey,  kılıcıyla  Arya'ya  doğru  bir  hamle  yaptı.  Bağırıyor,  korkunç</p>
<p class="calibre1">küfürler  ediyordu.  Arya  geri  kaçtı.  Artık  korkmuş  görünüyordu.  Joffrey  kızın  peşini  bırakmadı. </p>
<p class="calibre1">Sonunda  kızı  yakalayıp  bir  ağacın  gövdesine  bastırdı.  Sansa  ne  yapacağını  bilmiyordu.  Gözleri</p>
<p class="calibre1"><a id="p102"></a>ağlamaktan kör olmuş bir halde, çaresizce onlara bakıyordu. </p>
<p class="calibre1">Aniden  gri  bir  gölge  geçti  Sansa'nın  yanından.  Nymeria  gelmişti.  Joffrey'nin  üzerine  atladı.  Kılıç</p>
<p class="calibre1">tutan koluna dişlerini geçirdi. Kılıç Joffrey'nin elinden düştü. Ulu kurt, prensi yere yıktı ve çimenlerin</p>
<p class="calibre1">üzerinde yuvarlanmaya başladılar. Kurt hırıltılar çıkarıyor, prens acı içinde bağırıyordu. "Alın şunu</p>
<p class="calibre1">üzerimden, alın!" </p>
<p class="calibre1">Arya'nın sesi havada kamçı gibi yankılandı. "Nymeria!" </p>
<p class="calibre1">Ulu  kurt,  Joffrey'yi  bıraktı  ve  Arya'nın  yanına  gitti.  Prens  inleyerek,  yaralı  kolunu  tutmuş  halde</p>
<p class="calibre1">çimenlerin arasında yatıyordu. Elbiseleri kan içinde kalmıştı. "Sana zarar vermedi... fazla vermedi," </p>
<p class="calibre1">dedi Arya. Aslan Dişi'ni düştüğü yerden aldı. Elinde kılıçla Joffrey'nin başına dikildi. </p>
<p class="calibre1">Joffrey korku dolu bir çığlık attı. "Hayır," dedi. "Bana zarar verme, anneme söylerim." </p>
<p class="calibre1">"Onu rahat bırak!" diye bağırdı Sansa kız kardeşine. </p>
<p class="calibre1">Arya dönerek kılıcı bütün gücüyle havaya savurdu. Mavi çelik güneş ışığıyla parıldayarak nehrin</p>
<p class="calibre1">sularına gömüldü. Joffrey inledi. Arya, peşinde Nymeria'yla birlikte atına doğru koştu. </p>
<p class="calibre1">Onlar  gittikten  sonra  Sansa,  Joffrey'nin  yanına  geldi.  Prensin  gözleri  acıdan  kapanmıştı.  Yanına</p>
<p class="calibre1">oturdu.  "Joffrey,"  diyerek  ağladı.  "Ah!  Sana  ne  yaptılar  böyle,  sana  neler  yaptılar.  Zavallı  prensim. </p>
<p class="calibre1">Sakın korkma. Şimdi karakola gideceğim ve senin için yardım getireceğim." Elini prensin saçlarına</p>
<p class="calibre1">götürdü ve hafifçe okşadı. </p>
<p class="calibre1">Prensin gözleri açıldı. Gözlerinde tiksinti ve aşağılamadan başka hiçbir şey yoktu. "Git öyleyse," </p>
<p class="calibre1">dedi ve yüzüne tükürdü. "Sakın dokunma bana!" </p>
<p class="calibre1"><a id="p103"></a>Eddard</p>
<p class="calibre1">"Onu buldular lordum!" </p>
<p class="calibre1">Ned heyecanla ayağa kalktı. "Bizim adamlar mı, yoksa Lannisterlar mı?" </p>
<p class="calibre1">"Jory bulmuş," diye yanıtladı Kâhya Vayon Poole. "Zarar görmemiş." </p>
<p class="calibre1">"Tanrılara  şükür,"  dedi  Ned.  Bütün  adamları  tam  dört  gündür  Arya'yı  arıyordu.  Kraliçenin</p>
<p class="calibre1">adamları da avdaydı. "Nerede peki? Jory'ye onu hemen buraya getirmesini söyleyin." </p>
<p class="calibre1">"Üzgünüm  lordum,"  dedi  Poole.  "Kapıda  bekleyenler  Lannister  adamlarıydı  ve  Jory  kızı  getirir</p>
<p class="calibre1">getirmez kraliçeye haber verdiler. Kralın huzuruna götürüldü." </p>
<p class="calibre1">"Kahrolası  kadın!"  dedi  Ned  kapıya  doğru  yürürken.  "Sansa'yı  bulun  ve  kabul  salonuna  getirin. </p>
<p class="calibre1">Onun söyleyeceklerini de dinlememiz gerek." Kulenin merdivenlerini öfkeyle inmeye başladı. İlk üç</p>
<p class="calibre1">gün  aramaları  o  yönetmişti  ve  bir  saat  bile  uyumamıştı.  Bu  sabah  kalbi  öyle  büyük  bir  acıyla</p>
<p class="calibre1">dolmuştu  ki  adım  atmaya  mecali  kalmamıştı.  Ama  şimdi  duyduğu  öfke  bütün  gücünü  geri  getirmiş</p>
<p class="calibre1">gibiydi. </p>
<p class="calibre1">Kalenin avlusunu geçerken adamlar ona sesleniyordu ama Ned hepsini duymazdan geldi. Aceleyle</p>
<p class="calibre1">yürüyordu.  İçinden  koşmak  geliyordu  ama  o  Kral  Eli'ydi  ve  sakinliğini  korumak  zorundaydı.  Onu</p>
<p class="calibre1">izleyen gözlerin farkındaydı. Ne yapacağını merak eden insanların fısıltıları kulağına geliyordu. </p>
<p class="calibre1">Kale,  Üç  Dişli  Mızrak'ın  atla  yarım  gün  güneyinde,  kendi  halinde  bir  yapıydı.  Nehrin  her  iki</p>
<p class="calibre1">kıyısında Arya ve kasabın oğlunu arama çalışmaları sürerken, kraliyet kafilesi kale lordu Sör Raymun</p>
<p class="calibre1">Darry'nin  davetsiz  misafiri  olmuştu.  Hoş  karşılanan  konuklar  değillerdi.  Sör  Raymun  kralın  barışı</p>
<p class="calibre1">altında  yaşıyordu  ama  ailesi  Üç  Dişli  Mızrak'taki  mücadelede  Rhaegar'ın  ejderhalı  sancağı  altında</p>
<p class="calibre1">savaşmıştı. Sör Raymun'ın savaş sırasında ölen üç kardeşini ne kendisi ne de kral unutmuştu. Kralın, </p>
<p class="calibre1">Darry'nin, Lannisterlar'ın ve Starklar'ın adamları, o kadar kişi için çok küçük olan kaleye tıkışmıştı. </p>
<p class="calibre1">Gerilim her geçen gün artıyordu. </p>
<p class="calibre1">Kral, Sör Raymun'ın kabul salonunu kendisine tahsis etmişti. Ned herkesi orada buldu. Salon çok</p>
<p class="calibre1">kalabalıktı. Fazlasıyla kalabalık olduğunu düşündü. Robert ve ikisi baş başa kalsalar, sorunu dostça</p>
<p class="calibre1">çözebilirlerdi. </p>
<p class="calibre1">Robert odanın en dibinde, Darry'nin yüksek koltuğuna yayılmış oturuyordu. Yüzü sıkkındı. Cersei</p>
<p class="calibre1">Lannister ve oğlu yanındaydı. Kraliçe elini oğlunun omzuna koymuştu. Çocuğun kolu hâlâ kalın ipek</p>
<p class="calibre1">sargılar içindeydi. </p>
<p class="calibre1">Arya  tam  odanın  ortasında  ayakta  duruyordu.  Yanında  Jory  Cassel  vardı.  Odadaki  bütün  gözler</p>
<p class="calibre1">küçük  kızın  üzerindeydi.  "Arya!"  diye  bağırdı  Ned.  Kızına  koştu.  Çizmeleri  taş  zeminde  sesler</p>
<p class="calibre1">çıkarıyordu. Arya babasını gördüğünde bir çığlık attı ve ağlamaya başladı. </p>
<p class="calibre1">Ned  bir  dizinin  üzerine  çöktü  ve  kızını  kollarının  arasına  aldı. Arya  sarsılarak  titriyordu.  "Özür</p>
<p class="calibre1">dilerim," diye hıçkırdı. "Özür dilerim. Özür dilerim." </p>
<p class="calibre1">"Biliyorum,"  dedi  Ned.  Kollarının  arasında  kaybolmuş  küçük  kız  çok  zayıf  ve  kırılgandı.  Bunca</p>
<p class="calibre1">soruna yol açtığına inanmak mümkün değildi. "Bir yerine bir şey oldu mu?" </p>
<p class="calibre1">"Hayır,"  dedi. Yüzü  kir  içindeydi.  Gözyaşları  yanağında  izler  bırakıyordu.  "Biraz  açım.  Sadece</p>
<p class="calibre1">böğürtlen yedim, yiyecek başka bir şey yoktu." </p>
<p class="calibre1">"Seni en kısa zamanda doyururuz," dedi Ned. Kralın tam karşısında ayağa kalktı. "Bütün bunlar ne</p>
<p class="calibre1"><a id="p104"></a>anlama  geliyor?"  diye  sordu.  Gözlerini  salonda  gezdirdi.  Dost  bakışlar  arıyordu.  Kendi  adamları</p>
<p class="calibre1">dışında  arkadaşça  bakan  ancak  birkaç  insan  vardı  salonda.  Sör  Raymun  Darry  hislerini  ustalıkla</p>
<p class="calibre1">saklıyordu. Lord Renly'nin yüzünde her anlama gelebilecek yarım bir gülümseme vardı. Sör Barristan</p>
<p class="calibre1">sıkıntılıydı.  Geri  kalanlar  Lannister  adamlarıydı  ve  düşmanca  bakıyorlardı.  Jaime  Lannister  ve</p>
<p class="calibre1">Sandor Clegane'in hâlâ Üç Dişli Mızrak'ın kuzeyinde arama yapıyor olmaları iyiydi. "Neden kızımın</p>
<p class="calibre1">bulunduğu  bana  haber  verilmedi?  Neden  önce  bana  getirilmedi?"  diyerek  kükredi  Ned.  Sesi  taş</p>
<p class="calibre1">duvarlarda yankılanıyordu. </p>
<p class="calibre1">Ned,  Robert'a  hitaben  konuşmuştu  ama  cevap  veren  Cersei  Lannister  oldu.  "Kralınla  bu  tonda</p>
<p class="calibre1">konuşmaya nasıl cesaret edersin?" </p>
<p class="calibre1">Kral  bağırdı.  "Sessiz  ol  kadın!"  Koltuğunda  doğruldu.  "Üzgünüm  Ned.  Amacım  küçük  kızını</p>
<p class="calibre1">korkutmak değildi. Onu hemen buraya getirip şu işi çabucak çözmek akıllıca göründü." </p>
<p class="calibre1">"Hangi işmiş bu?" diye buz gibi bir sesle sordu Ned. </p>
<p class="calibre1">Kraliçe bir adım öne çıktı. "Sorduğun sorunun cevabını gayet iyi biliyorsun Stark," dedi. "Bu senin</p>
<p class="calibre1">kızın ve kasap arkadaşı oğluma saldırdı. Kızının hayvanı, oğlumun kolunu koparmaya çalıştı." </p>
<p class="calibre1">"Bu doğru değil," diye bağırdı Arya. "Sadece biraz ısırdı çünkü Joffrey Mycah'a zarar veriyordu." </p>
<p class="calibre1">"Joff  bize  olanları  anlattı,"  dedi  Kraliçe.  "Sen  ve  kasap  arkadaşın,  Joff'a  sopalarla  vururken, </p>
<p class="calibre1">kurdunu oğlumun üzerine salmışsın." </p>
<p class="calibre1">"Hayır böyle olmadı," dedi Arya. Tekrar ağlamak üzereydi. Ned elini kızının omzuna koydu. </p>
<p class="calibre1">"Evet  böyle  oldu.  Üçü  birden  bana  saldırdı.  Bu  kız  Aslan  Dişi'ni  nehre  attı,"  dedi  prens.  Ned, </p>
<p class="calibre1">çocuğun konuşurken Arya'ya bakamadığını fark etmişti. </p>
<p class="calibre1">"Yalancı!" diye bağırdı Arya. </p>
<p class="calibre1">"Kes sesini!" dedi Joffrey. </p>
<p class="calibre1">"Yeter!"  diye  gürledi  kral.  Koltuğundan  kalkmıştı,  sesi  öfkeliydi.  Salona  sessizlik  çöktü. Arya'ya</p>
<p class="calibre1">baktı.  "Şimdi  çocuğum,  bana  neler  olduğunu  anlatacaksın.  Hepsini.  Hiç  yalan  söylemeden.  Krala</p>
<p class="calibre1">yalan  söylemek  çok  büyük  bir  suçtur."  Dönüp  oğluna  baktı.  "Daha  sonra  da  senin  sıran  gelecek.  O</p>
<p class="calibre1">zaman kadar çeneni kapalı tutacaksın." </p>
<p class="calibre1">Arya  hikâyesini  anlatırken  Ned  kapının  açıldığını  duydu.  Vayon  Poole,  Sansa'yı  getirmişti. Arya</p>
<p class="calibre1">konuşurken  sessizce  salonun  kenarında  beklediler.  Arya,  Joffrey'nin  kılıcını  nehre  attığı  bölümü</p>
<p class="calibre1">anlatırken,  Renly  Baratheon  gülmeye  başladı.  Kral  kızmıştı.  "Sör  Barristan,  lütfen  sevgili  kardeşim</p>
<p class="calibre1">kendi kahkahasında boğulmadan önce onu dışarı çıkarın," dedi. </p>
<p class="calibre1">Lord  Renly  gülmekten  soluksuz  kalmış  halde,  "Ağabeyim  nezaket  gösteriyor,  kapıyı  kendim</p>
<p class="calibre1">bulabilirim,"  dedi.  Joffrey'nin  önünde  bir  reverans  yaptı.  "Belki  daha  sonra,  sıçan  büyüklüğündeki</p>
<p class="calibre1">dokuz  yaşında  bir  kızın,  elindeki  bir  sopayla  sizi  nasıl  alt  ettiğini  ve  kusursuz  kılıcınızı  nehre  nasıl</p>
<p class="calibre1">attığını  bana  anlatırsınız  prensim."  Salondan  çıktı.  Kapı  arkasından  kapanırken,  "Aslan  Dişi," </p>
<p class="calibre1">dediğini ve bir kahkaha daha attığını duydu Ned. </p>
<p class="calibre1">Prens  Joffrey  olanları  kendi  ağzından  anlatmaya  başladığında  yüzü  bembeyazdı. Anlattığı  hikâye</p>
<p class="calibre1">Arya'nın  anlattığından  çok  farklıydı.  Konuşması  bittiğinde  kral  koltuğundan  ağır  ağır  kalktı.  Orada</p>
<p class="calibre1">olmayı hiç istemediği belliydi. "Yedi Cehennem," dedi. "Ben bütün bunlardan ne sonuç çıkaracağım. </p>
<p class="calibre1">Biri başka bir hikâye anlatıyor, diğeri başka." </p>
<p class="calibre1">"O gün orada olan biri daha vardı," dedi Ned. "Sansa, buraya gel." Ned Arya'nın kaybolduğu gün, </p>
<p class="calibre1">Sansa'dan bütün hikâyeyi dinlemişti. Gerçeği biliyordu. "Bize neler olduğunu anlat." </p>
<p class="calibre1"><a id="p105"></a>Büyük  kızı  tereddütlü  adımlarla  salonun  ortasına  geldi.  Beyaz  dikişli,  mavi  kadifeden  bir  elbise</p>
<p class="calibre1">giymişti. Kızıl kahve saçları parlıyordu. Boynuna gümüş bir kolye takmıştı. Önce kız kardeşine, sonra</p>
<p class="calibre1">prense baktı. "Bilmiyorum," dedi gözünde yaşlarla. "Hatırlamıyorum. Her şey o kadar hızlı oldu ki, </p>
<p class="calibre1">göremedim..." </p>
<p class="calibre1">"Seni  rezil!"  diye  bağırdı Arya. Ablasının  üzerine  doğru  bir  ok  gibi  fırladı.  Sansa'yı  yere  yatırıp</p>
<p class="calibre1">yumruklamaya başladı. "Yalancı. Yalancı. Yalancı!" </p>
<p class="calibre1">"Arya,  dur!"  diye  bağırdı  Ned.  Jory, Arya'yı  Sansa'nın  üzerinden  aldı. Arya  hâlâ  tekme  atıyordu. </p>
<p class="calibre1">Sansa  korkmuştu  ve  titriyordu.  "Canın  yandı  mı?"  diye  sordu  Ned.  Sansa  gözlerini  Arya'dan</p>
<p class="calibre1">alamıyordu. Ned'i duymamıştı. </p>
<p class="calibre1">"Bu kız, o sefil kurt kadar yabani," dedi Cersei Lannister. "Robert, bu vahşinin cezalandırılmasını</p>
<p class="calibre1">istiyorum." </p>
<p class="calibre1">"Yedi  cehennem!"  diye  küfretti  Robert.  "Cersei  şu  kıza  bir  bakar  mısın?  Küçücük  bir  çocuk.  Ne</p>
<p class="calibre1">yapmamı  istiyorsun?  Sokaklarda  kırbaçlatarak  dolaştırayım  mı?  Kahretsin!  Çocuk  bunlar,  çocuklar</p>
<p class="calibre1">kavga eder. Bu mesele kapanmıştır. Kimsede kalıcı bir hasar yok." </p>
<p class="calibre1">Kraliçe öfkeden kudurmak üzereydi. "Joff ömrü boyunca bu yara izleriyle gezecek," dedi. </p>
<p class="calibre1">Robert Baratheon oğluna baktı. "Gezse ne olacak?" diye karşılık verdi. "Belki o izlerden kendine</p>
<p class="calibre1">bir ders çıkarır. Ned, kızını disiplin altına al. Ben de oğluma aynı şeyi yapacağım." </p>
<p class="calibre1">"Seve seve Majesteleri," dedi. Sonunda rahatlamıştı. </p>
<p class="calibre1">Robert  salondan  ayrılmak  için  yürümeye  başlamıştı  ama  kraliçenin  işi  henüz  bitmemişti.  "Peki</p>
<p class="calibre1">oğlumu paramparça etmeye kalkan o ulu kurda ne olacak?" diye sordu. </p>
<p class="calibre1">Kral durdu, arkasını döndü. "Lanet kurdu unutmuştum," dedi. </p>
<p class="calibre1">Ned,  Jory'nin  kollarındaki  Arya'nın  yüzündeki  endişeyi  görebiliyordu.  Jory  hemen  cevap  verdi, </p>
<p class="calibre1">"Ulu kurdun izine rastlayamadık Majesteleri." </p>
<p class="calibre1">Robert bundan memnun olmuş görünüyordu. "Rastlayamadınız mı? İyi o zaman." </p>
<p class="calibre1">Kraliçe sesini yükseltti. "Bana o hayvanın postunu getirene yüz altın ejderha vereceğim." </p>
<p class="calibre1">"Epey  pahalı  bir  postmuş,"  diye  homurdandı  Robert.  "Benim  bu  işle  hiç  ilgim  yok.  Kürkünü</p>
<p class="calibre1">Lannister altınlarıyla al kadın." </p>
<p class="calibre1">Kraliçe  küstah  gözlerle  krala  baktı.  "Böylesine  cimri  olduğunu  bilmiyordum,"  dedi.  "Benim</p>
<p class="calibre1">evlendiğim kral, daha güneş batmadan yatağımın önüne sererdi o kurdun postunu." </p>
<p class="calibre1">Robert'ın yüzü öfkeyle karardı. "Olmayan bir kurdun postunu ayaklarına sermek iyi numara olurdu</p>
<p class="calibre1">gerçekten," dedi. </p>
<p class="calibre1">"Ama  bir  kurt  var,"  dedi  Cersei.  Sesi  hafif  çıkmıştı  ama  yeşil  gözleri  zaferle  parlıyordu. </p>
<p class="calibre1">Salondakilerin  kraliçenin  söylediklerini  anlaması  için  kısa  bir  zaman  geçmesi  gerekti  ama</p>
<p class="calibre1">anladıklarında kral aksi bir şekilde omuz silkti. "Öyle olsun. Sör İlyn'i gönder, halletsin." </p>
<p class="calibre1">"Robert ciddi olamazsın," diyerek itiraz etti Ned. </p>
<p class="calibre1">Kral  daha  fazla  tartışma  istemiyordu.  "Bu  kadar  yeter  Ned.  Başka  laf  duymak  istemiyorum.  Ulu</p>
<p class="calibre1">kurtlar  son  derece  vahşi  yaratıklar.  Diğerinin  oğluma  saldırdığı  gibi,  bu  da  bir  gün  senin  kızına</p>
<p class="calibre1">saldıracak. Kıza bir köpek al. Çok daha mutlu olur," dedi. </p>
<p class="calibre1">Sansa  neden  bahsettiklerini  anlamıştı  sonunda.  Korku  dolu  gözlerle  babasına  baktı.  "Leydi'den</p>
<p class="calibre1">bahsetmiyorlar değil mi?" Babasının yüzünde gerçeği görüyordu. "Hayır!" dedi. "Hayır, Leydi değil. </p>
<p class="calibre1"><a id="p106"></a>Leydi kimseyi ısırmadı. O iyi bir..." </p>
<p class="calibre1">"Leydi orada değildi," diye bağırdı Arya. "Onu rahat bırakın!" </p>
<p class="calibre1">"Onları  durdur,"  diye  yalvardı  babasına  Sansa.  "Bunu  yapmalarına  izin  verme.  Lütfen,  lütfen! </p>
<p class="calibre1">Leydi  yapmadı.  Nymeria  yaptı.  Her  şeyi Arya  yaptı.  Leydi  değildi  diyorum.  Leydi'yi  öldürmelerine</p>
<p class="calibre1">izin verme. Leydi uslu bir hayvan." Ağlamaya başladı. </p>
<p class="calibre1">Ned'in  elinden  ağlayan  kızına  sarılmaktan  başka  bir  şey  gelmiyordu.  Salonun  diğer  ucundaki</p>
<p class="calibre1">Robert'a  baktı.  Eski  dostu,  kardeşinden  daha  yakını  olan  adama.  "Lütfen  Robert,"  dedi.  "Bana</p>
<p class="calibre1">duyduğun sevgi adına, kardeşime duyduğun aşk adına, lütfen." </p>
<p class="calibre1">Kral önce Ned'e, ardından karısına baktı. Tiksinti dolu bir sesle, "Tanrılar seni kahretsin kadın!" </p>
<p class="calibre1">dedi. </p>
<p class="calibre1">Ned yavaşça kızından ayrıldı. Son dört günde yaşadığı bütün yorgunluk bir anda üzerine çökmüştü. </p>
<p class="calibre1">Krala  baktı.  "Öyleyse  kendin  yap  Robert."  Sesi  çelik  kadar  sert  ve  keskin  çıkmıştı.  "En  azından</p>
<p class="calibre1">kendin yapacak kadar cesur ol." </p>
<p class="calibre1">Robert,  Ned'e  baktı.  Bakışları  ölü  bakışları  kadar  ifadesizdi.  Tek  söz  söylemeden  ağır  adımlarla</p>
<p class="calibre1">salondan çıktı. Salona sessizlik çökmüş gibiydi. </p>
<p class="calibre1">"Ulu kurt nerede?" diye sordu Cersei Lannister kocası salondan çıktığında. Yanındaki Prens Joffrey</p>
<p class="calibre1">sırıtıyordu. </p>
<p class="calibre1">"Hayvan kapıdaki kulübeye bağlı Majesteleri," diye yanıtladı Sör Barristan Selmy. </p>
<p class="calibre1">"İlyn Payne'e haber gönderin," dedi kraliçe. </p>
<p class="calibre1">"Hayır,"  dedi  Ned.  "Jory,  kızları  odalarına  götür  ve  bana  Buz'u  getir."  Kelimeler  boğazına  safra gibi takılmıştı ama konuşmayı başarmıştı yine de. "Eğer yapılması şartsa, ben yapacağım." </p>
<p class="calibre1">Cersei Lannister şüphe dolu gözlerle bakıyordu Ned'e. "Sen mi Stark? Neden böyle bir şey yapmak</p>
<p class="calibre1">isteyesin ki? Bir hile mi yoksa?" </p>
<p class="calibre1">Herkes Ned'e bakıyordu ama bıçak gibi kesen Sansa'nın gözleriydi. "O kurt kuzeyden. Bir kasaptan</p>
<p class="calibre1">daha fazlasını hak ediyor," dedi Ned. </p>
<p class="calibre1">Gözlerinde  acı,  kulağında  kızının  inlemeleri  olduğu  halde  dışarı  çıktı.  Ulu  kurt  bağlandığı  yerde</p>
<p class="calibre1">duruyordu.  Ned  bir  süre  durdu  hayvanın  yanında.  "Leydi,"  dedi.  Çocukların  yavrulara  taktıkları</p>
<p class="calibre1">isimlere dikkat etmemişti hiç. Nedense şimdi yavruya bakarken, hepsinin isimlerini hak ettiğini fark</p>
<p class="calibre1">ediyordu.  Leydi  en  küçük,  en  sevimli,  en  iyi  huylu  olanlarıydı. Altın  sarısı  gözleriyle  Ned'e  baktı. </p>
<p class="calibre1">Ned hayvanın sıkı, gri tüylerini okşadı. </p>
<p class="calibre1">Kısa bir zaman sonra Jory, Buz'u getirdi. </p>
<p class="calibre1">Her  şey  bittiğinde  Jory'ye  döndü.  "Dört  adam  seç.  Hayvanın  bedenini  alsınlar  ve  kuzeye</p>
<p class="calibre1">götürsünler. Kışyarı'na gömsünler," dedi. </p>
<p class="calibre1">"Onca yol?" dedi Jory hayretle. </p>
<p class="calibre1">"Evet, onca yol," diye onayladı Ned. "Lannister kadınının eli bu hayvanın postuna değmeyecek." </p>
<p class="calibre1">Sonunda biraz uyumak için kaleye doğru yürürken, aramadan dönen Sandor Clegane ve adamlarının</p>
<p class="calibre1">kale kapısından girdiklerini gördü. </p>
<p class="calibre1">Sandor'un  savaş  atının  arkasında,  ağır  görünen,  kanlı  bir  pelerine  sarılmış  bir  şey  olduğunu  fark</p>
<p class="calibre1">etti.  "Kızınızdan  bir  ize  rastlamadık  El,"  dedi  Sandor  atından  inerken.  "Fakat  aramanın  tamamıyla</p>
<p class="calibre1">boşa gittiğini söyleyemem. Kızınızın evcil hayvanını bulduk." Atının arkasındaki şeyi dürtüp yere attı. </p>
<p class="calibre1"><a id="p107"></a>Bohça Ned'in ayaklarının dibine düştü. </p>
<p class="calibre1">Ned yere eğilip pelerini açmaya başladı. Arya'ya söyleyeceği kelimeleri bulmaya çalışıyordu bir</p>
<p class="calibre1">yandan. Pelerini tamamen açtı. Kanlar içinde yatan Nymeria değildi. Kasabın oğlu Mycah'tı. Çocuğun</p>
<p class="calibre1">bütün  vücudu  kurumuş  kanla  kaplıydı.  Vücudu  acımasız  bir  kılıç  darbesiyle  neredeyse  ikiye</p>
<p class="calibre1">bölünmüştü. </p>
<p class="calibre1">"Onu kovaladın mı?" diye sordu Ned. </p>
<p class="calibre1">Tazı'nın  gözleri,  iğrenç  köpek  çenesi  görünümlü  miğferinin  altında  parıldıyordu.  "Kaçmaya</p>
<p class="calibre1">çalıştı," dedi. Ned'e baktı ve bir kahkaha attı. "Ama yeterince hızlı değildi." </p>
<p class="calibre1"><a id="p108"></a>Bran</p>
<p class="calibre1">Yıllardır düşüyormuş gibi hissediyordu. </p>
<p class="calibre1">Uç,  diye  fısıldadı  bir  ses  karanlığın  içinden  ama  Bran  uçmayı  bilmiyordu,  bütün  yapabildiği</p>
<p class="calibre1">düşmekti.  Üstat  Luwin  çömlek  çamurundan  bir  çocuk  yaptı.  İyice  sertleşip  kırılganlaşıncaya  kadar</p>
<p class="calibre1">fırında  pişirdi.  Bran'ın  kıyafetlerini  giydirdi  ve  çatıdan  aşağı  attı.  Bran  çocuğun  nasıl  kırıldığını</p>
<p class="calibre1">hatırladı. "Ama ben asla düşmem," dedi düşerken. </p>
<p class="calibre1">Zemin  kendisinden  o  kadar  uzaktaydı  ki,  etrafında  dönüp  duran  gri  sis  bulutunun  içinden  zar  zor</p>
<p class="calibre1">görünüyordu. Ama ne kadar hızlı düştüğünün farkındaydı ve aşağıda onu neyin beklediğini biliyordu. </p>
<p class="calibre1">Rüyalarında  bile  sonsuza  dek  düşemezdi  insan.  Tam  yere  çarpacağı  sırada  uyanacaktı.  Tam  yere</p>
<p class="calibre1">çarpacağı sırada herkes uyanırdı uykusundan. </p>
<p class="calibre1">Ya uyanmazsan? diye sordu ses. </p>
<p class="calibre1">Zemin şimdi daha yakındı. Hâlâ çok, çok uzakta, binlerce mil uzakta ama az önce olduğundan daha</p>
<p class="calibre1">yakında.  Karanlık  çok  soğuktu.  Güneş  yoktu,  yıldızlar  yoktu.  Sadece  ona  çarpmak  için  bekleyen</p>
<p class="calibre1">zemin, gri sis bulutları ve fısıldayan ses. Ağlamak istiyordu. </p>
<p class="calibre1">Ağlama. Uç. </p>
<p class="calibre1">"Yapamıyorum," dedi Bran. "Yapamıyorum. Yapam..." </p>
<p class="calibre1">Nasıl bilebilirsin ki? Hiç denedin mi? </p>
<p class="calibre1">Ses  yüksek  ve  tizdi.  Bran  nereden  geldiğini  anlayabilmek  için  etrafına  bakındı.  Elinin</p>
<p class="calibre1">uzanamayacağı bir mesafede, bir karga dönerek onunla birlikte yere yaklaşıyordu. "Bana yardım et," </p>
<p class="calibre1">dedi Bran. </p>
<p class="calibre1">Yardım etmeye çalışıyorum, diye cevapladı karga. Hiç mısırın var mı? </p>
<p class="calibre1">Bran elini cebine götürdü. Karanlığın, etrafında döndüğünü fark  ediyordu.  Başı  dönüyordu.  Elini</p>
<p class="calibre1">cebinden  çıkardığında  birkaç  altın  renkli  mısır  tanesi  havada  uçuşmaya  başladı.  Mısırlar  da  onunla</p>
<p class="calibre1">birlikte düşüyordu. </p>
<p class="calibre1">Karga avcuna kondu ve taneleri yemeye başladı. </p>
<p class="calibre1">"Sen gerçekten bir karga mısın?" diye sordu Bran. </p>
<p class="calibre1">Ya sen gerçekten dürüyor musun? diye sordu karga. </p>
<p class="calibre1">"Bu yalnızca bir rüya," dedi Bran. </p>
<p class="calibre1">Rüya mı? diye sordu karga. </p>
<p class="calibre1">"Yere çarpığımda uyanacağım," dedi Bran, kuşa. </p>
<p class="calibre1">Yere çarptığında öleceksin, dedi karga. Mısır tanelerini yemeye döndü. </p>
<p class="calibre1">Bran  aşağı  baktı.  Artık  dağların  kar  dolu  zirvelerini  görebiliyordu.  Ve  derin  ormanlar  içinde</p>
<p class="calibre1">gümüş ipliklere benzeyen nehirleri. Gözlerini kapattı ve ağlamaya başladı. </p>
<p class="calibre1">Bunun sana bir faydası yok, dedi karga. Sana söyledim. Tek çözüm uçmak, ağlamak değil. Hem ne</p>
<p class="calibre1">kadar zor olabilir ki? Ben yapabiliyorum. Karga, Bran'ın elinin etrafında uçmaya başladı. </p>
<p class="calibre1">"Senin kanatların var," dedi Bran. </p>
<p class="calibre1">Belki senin de vardır. </p>
<p class="calibre1"><a id="p109"></a>Bran tüy bulmak umuduyla omuzlarını yokladı. </p>
<p class="calibre1">Bazı kanatların farklı biçimleri vardır, dedi karga. </p>
<p class="calibre1">Bran kollarına ve bacaklarına bakıyordu. Çok zayıftı. Bir deri bir kemik denecek kadar zayıf. Her</p>
<p class="calibre1">zaman bu kadar zayıf mıydı? Hatırlamaya çalıştı. Sislerin arasında altın gibi parlayan bir yüz belirdi. </p>
<p class="calibre1">"Aşk uğruna yaptığım şeyler," dedi. </p>
<p class="calibre1">Bran çığlık attı. </p>
<p class="calibre1">Karga gaklayarak uçmaya başladı. Hayır bunu hatırlama, dedi çığlık kadar tiz sesiyle. Bunu unut. </p>
<p class="calibre1">İhtiyacın  olan  şey  bu  değil.  Geride  bırak. Arkanda  bırak.  Bran'ın  omuzlarına  kondu  ve  gagalamaya</p>
<p class="calibre1">başladı. Altın yüz kayboldu. </p>
<p class="calibre1">Bran  çok  daha  hızlı  düşüyordu  artık.  O  yeryüzüne  yaklaştıkça,  gri  sis  bulutu  uluyordu.  Gözleri</p>
<p class="calibre1">yaşlarla dolu, "Bana ne yapıyorsun?" diye sordu kargaya. </p>
<p class="calibre1">Uçmayı öğretiyorum. </p>
<p class="calibre1">"Ben uçamam!" </p>
<p class="calibre1">Şu anda uçuyorsun. </p>
<p class="calibre1">"Düşüyorum." </p>
<p class="calibre1">Her uçuş düşüşle ballar, dedi karga. Aşağı bak. </p>
<p class="calibre1">"Korkuyorum..." </p>
<p class="calibre1">AŞAĞI BAK. </p>
<p class="calibre1">Bran aşağı baktı. Bütün iç organları sıvılaşıyormuş gibi hissetti. Zemin ona doğru koşuyordu sanki. </p>
<p class="calibre1">Bütün dünya beyaz, kahverengi ve yeşillerden oluşmuş bir halı gibi önüne serilmişti. Her şey o kadar</p>
<p class="calibre1">net görünüyordu ki, Bran bir an için unuttu korkmayı. Bütün diyarı ve içindeki herkesi görebiliyordu. </p>
<p class="calibre1">Bir  kartalın  gözlerine  göründüğü  gibi  görünüyordu  Kışyarı.  Uzun  kuleler  bodur  ve  bastırılmıştı. </p>
<p class="calibre1">Duvarlar  toprağa  çizilmiş  gri  çizgiler  gibiydi.  Üstat  Luwin'i  gördü.  Bronz  bir  tüpün  ucundan</p>
<p class="calibre1">gökyüzünü  seyrediyor,  kaşlarını  çatıp  defterine  notlar  alıyordu  balkonunda.  Kardeşi  Robb,  elinde</p>
<p class="calibre1">gerçek  bir  kılıçla  avluda  talim  yapıyordu.  Bran'ın  hatırladığından  daha  uzun  ve  güçlü  görünüyordu. </p>
<p class="calibre1">İyi huylu dev Hodor'u gördü. Omzuna aldığı örsü Mikken'ın dökümhanesine götürüyordu. Ağır demir</p>
<p class="calibre1">parçasını  saman  balyası  kadar  hafifmiş  gibi  taşıyordu.  Tanrı  korusunun  ortasında,  kara  göle  düşen</p>
<p class="calibre1">gölgesinin üzerine eğilmiş büyük beyaz büvet ağacını gördü. Yaprakları rüzgârla titriyordu. Bran'ın</p>
<p class="calibre1">baktığını hissedince kanlı gözlerini gölden ayırıp, bilgece Bran'ı izlemeye başladı. </p>
<p class="calibre1">Bran  doğuya  çevirdi  gözlerini.  Bir  kadırga,  Isırık'ın  sularında  süratle  yol  alıyordu.  Küçük  bir</p>
<p class="calibre1">kamarada,  önündeki  masanın  üzerindeki  kanlı  hançere  bakarak  tek  başına  oturuyordu  annesi. </p>
<p class="calibre1">Kürekçiler  bütün  güçleriyle  kürek  çekiyordu.  Sör  Rodrik  küpeşteye  dayanmış,  küreklerin  yarattığı</p>
<p class="calibre1">sarsıntıyla titriyordu. Büyük bir fırtına yaklaşıyordu. Kara bulutların arasında şimşek parıltıları vardı</p>
<p class="calibre1">ama nedense kadırgadakiler yaklaşan fırtınayı göremiyordu. </p>
<p class="calibre1">Güneye  baktı.  Üç  Dişli  Mızrak'ın  ihtişamla  akan  mavi  yeşil  suları  oradaydı. Yüzü  kederle  dolu</p>
<p class="calibre1">babasının  krala  yalvarışını,  geceleri  ağlayarak  uykuya  dalan  Sansa'yı  ve  içi  sırlarla  dolu  Arya'nın</p>
<p class="calibre1">sessizce onu seyredişini gördü. Etrafları gölgelerle çevriliydi. Gölgelerden biri, kül kadar siyah bir</p>
<p class="calibre1">tazı  gölgesiydi.  Diğeri  güneş  gibi  sarı  ve  sıcak  bir  zırh  kuşanmıştı.  Taş  zırhlı  dev  bir  gölge  diğer</p>
<p class="calibre1">ikisinin  üzerine  eğilmiş  halde  duruyordu.  Miğferinin  siperini  açtığında  görünen  bir  surat  değildi. </p>
<p class="calibre1">Miğferin içinde karanlıktan ve yoğun siyah bir kan gölünden başka bir şey yoktu. </p>
<p class="calibre1">Gözlerini  kaldırdı.  Dar  Deniz'in  ötesi  kristal  kadar  net  görünüyordu.  Özgür  Şehirler,  Dothrak</p>
<p class="calibre1"><a id="p110"></a>denizi  ve  ötesi,  bir  dağın  eteğindeki  Vaes  Dothrak,  büyülü  toprakların  kıyısındaki  Yeşim  Denizi, </p>
<p class="calibre1">ejderhaların güneş ışığı altında uyandığı, Gölge'nin yanındaki Asshai. </p>
<p class="calibre1">Sonunda kuzeye baktı. Mavi bir kristal gibi parlayan Sur'u ve soğuk bir yatakta tek başına yatan piç</p>
<p class="calibre1">kardeşi  Jon'u  gördü.  Jon'un  yüzü  bembeyazdı.  Bedeninin  ısınabildiği  günlerin  anısı  onu  terk  etmiş</p>
<p class="calibre1">gibiydi.  Sonra  Sur'un  ötesine  baktı.  Karla  kaplı  uçsuz  bucaksız  ormanların,  Donuk  Kıyı'nın,  buz</p>
<p class="calibre1">tutmuş  beyaz  mavi  nehirlerin,  üzerinde  canlı  hiçbir  şeyin  olmadığı  ölümcül  toprakların  ötesine. </p>
<p class="calibre1">Kuzeye,  kuzeye  ve  daha  kuzeye.  Dünyanın  sonundaki  ışık  perdesine  baktı  ve  ardından  perdenin  de</p>
<p class="calibre1">ötesine.  Gözlerini  kışın  kalbine  dikti.  Bir  çığlık  attı.  Ölesiye  korkuyordu.  Gözyaşlarının  ısısı</p>
<p class="calibre1">yanaklarını yakıyordu. </p>
<p class="calibre1">Artık biliyorsun, dedi omzunda oturan karga. Neden yaşamak zorunda olduğunu artık biliyorsun. </p>
<p class="calibre1">Bran, "Neden?" dedi anlamayarak. Düşüyor, düşüyordu. </p>
<p class="calibre1">Çünkü kış geliyor. </p>
<p class="calibre1">Omzunda  duran  kargayla  bakıştılar.  Üç  gözü  vardı  karganın  ve  üçüncü  gözü  korkunç  bir  şeyler</p>
<p class="calibre1">biliyordu. Bran aşağı baktı. Artık aşağıda kardan, soğuktan, ölümden ve delici uçlarıyla ona sarılmayı</p>
<p class="calibre1">bekleyen buz kulelerinden başka bir şey yoktu. Ucu sivri mızraklar gibi bekliyorlardı onu. Kulelerin</p>
<p class="calibre1">tepesi binlerce rüyacının kemikleriyle doluydu. Bran çaresizdi, korkuyordu. </p>
<p class="calibre1">"Bir adam korkusuna rağmen cesur olamaz mı?" dediğini duydu kendi sesinin. </p>
<p class="calibre1">Ve babası cevap verdi. "Bir adamın gerçekten cesur olabileceği tek andır korktuğu an." </p>
<p class="calibre1">Şimdi Bran, dedi karga aceleyle. Seçimini yap. Uç ya da öl. </p>
<p class="calibre1">Ölüm çığlıklar atarak ona doğru geliyordu. </p>
<p class="calibre1">Bran kollarını açtı ve uçtu. </p>
<p class="calibre1">Görünmez kanatlar rüzgârı içti, havayla doldu ve Bran'ı yukarı çekti. Aşağıdaki buzdan iğneler geri</p>
<p class="calibre1">çekilmeye  başladı.  Başının  üzerindeki  gökyüzü  açıldı.  Bran  süzülüyordu.  Bu  tırmanmaktan  güzeldi. </p>
<p class="calibre1">Bu her şeyden güzeldi. Dünya tekrar küçülmeye başladı. </p>
<p class="calibre1">"Uçuyorum!" diye bağırdı mutluluktan sarhoş bir halde. </p>
<p class="calibre1">Fark  ettim,  dedi  üç  gözlü  karga.  Rüzgârı  kanatlarının  altına  aldı,  kanatlarını  tam  yüzünün  önünde</p>
<p class="calibre1">çırpmaya  başladı.  Bran'ı  yavaşlatıyor,  görmesini  engelliyordu.  Kanatları  yüzüne  çarpıyordu. </p>
<p class="calibre1">Acımasızca gagalamaya başladı. Bran alnında, tam gözlerinin arasında kör edici bir ağrı hissetti. </p>
<p class="calibre1">"Ne yapıyorsun?" diye bağırdı acıyla. </p>
<p class="calibre1">Karga gagasını açtı ve Bran'ın yüzüne gakladı. Tiz bir korku çığlığı. Gri sis bulutu bir duvak gibi</p>
<p class="calibre1">dönerek açılmaya başladı. Karganın aslında bir kadın olduğunu gördü. Siyah saçlı bir hizmetçi kadın. </p>
<p class="calibre1">Bran  kadını  bir  yerlerden  tanıyordu.  Evet,  Kışyarı'ndan  tanıyordu  kadını.  Hatırlamıştı.  Kışyarı'nda</p>
<p class="calibre1">olduğunu  fark  etti  sonra.  Serin  kulelerden  birindeki  yüksek  bir  yatakta  yatıyordu.  Kadın  elindeki  su</p>
<p class="calibre1">dolu çanağı yere düşürdü, koşmaya başladı. "Uyandı! Uyandı!" diye bağırıyordu. </p>
<p class="calibre1">Bran alnına, iki gözünün arasına dokundu. Karganın onu gagaladığı yer hâlâ acıyordu ama kan ya</p>
<p class="calibre1">da  yara  yoktu  gözlerinin  arasında.  Çok  güçsüz  hissediyordu,  başı  dönüyordu.  Yataktan  kalkmaya</p>
<p class="calibre1">çalıştı ama hiçbir şey olmadı. </p>
<p class="calibre1">Yatağın  kenarında  bir  hareket  hissetti  sonra  ve  bir  şey  bacaklarının  üzerine  oturdu. </p>
<p class="calibre1">Hissedemiyordu.  Güneş  gibi  parlayan  bir  çift  sarı  göz  ona  bakıyordu.  Odanın  penceresi  açıktı  ve</p>
<p class="calibre1">içerisi çok soğuktu ama kurdun tüyleri sıcacık bir banyo gibi ısıtıyordu Bran'ı. Yavru kurdu olduğunu</p>
<p class="calibre1"><a id="p111"></a>fark etti Bran, gerçekten öyle miydi? Çok büyümüştü. Yavruyu okşamak için elini uzattı. Eli yaprak</p>
<p class="calibre1">gibi titriyordu. </p>
<p class="calibre1">Robb  kule  merdivenlerini  koşarak  çıktığından  nefes  nefese  odaya  girdiğinde  ulu  kurt,  Bran'ın</p>
<p class="calibre1">yüzünü yalıyordu. Bran sakince baktı. "Onun adı Yaz," dedi. </p>
<p class="calibre1"><a id="p112"></a>Catelyn</p>
<p class="calibre1">"Bir saat içinde Kral Toprakları'na varmış olacağız." </p>
<p class="calibre1">Catelyn  küpeşteden  döndü  ve  gülümsemek  için  zorladı  kendini.  "Kürekçileriniz  var  güçleriyle</p>
<p class="calibre1">çalıştılar kaptan. Minnettarlığımın göstergesi olarak hepsine birer gümüş geyik vereceğim." </p>
<p class="calibre1">Kaptan Moreo Tumitis yarım bir reverans yaptı. "Çok cömertsiniz Leydi Stark. Sizin gibi soylu bir</p>
<p class="calibre1">leydiyi taşımak onlar için yeterli bir ödüldür," dedi. </p>
<p class="calibre1">"Yine de gümüşleri alacaklar." </p>
<p class="calibre1">Moreo  gülümsedi.  "Siz  nasıl  isterseniz,"  dedi. Adam  Ortak  Dil'i  çok  hafif  bir  Tyrosh  aksanıyla, </p>
<p class="calibre1">gayet  akıcı  bir  şekilde  konuşuyordu.  Otuz  yıldır  Dar  Deniz'in  üzerinde  yelken  açtığını  söylemişti</p>
<p class="calibre1">Catelyn'e.  Önce  kürekçi,  ardından  serdümen  ve  sonunda  kendi  ticari  kadırgalarının  kaptanı  olarak. </p>
<p class="calibre1">Fırtına  Dansçısı  adamın  dördüncü  gemisiydi  ve  en  hızlı  olanıydı.  Çift  direkli,  altmış  kürekçili  bir</p>
<p class="calibre1">gemiydi. </p>
<p class="calibre1">Catelyn  ve  Sör  Rodrik'in  nehir  kıyısı  boyunca  süren  dörtnala  yolculuklarının  sonunda  vardıkları</p>
<p class="calibre1">Beyaz  Liman'da  buldukları  en  hızlı  geminin  bu  olduğuna  şüphe  yoktu.  Tyroshlar  açgözlülükleriyle</p>
<p class="calibre1">nam salmıştı. Sör Rodrik, Üç Kız Kardeş'ten bir balıkçı teknesi kiralamaları konusunda ısrar etmişti</p>
<p class="calibre1">ama  Catelyn  kadırga  kiralamakta  kararlıydı.  Kararına  sadık  kalması  iyi  olmuştu.  Yolculukları</p>
<p class="calibre1">boyunca  rüzgâr  onların  lehine  esmemişti.  Kadırganın  kürekçileri  olmasaydı  hâlâ  Parmaklar'da</p>
<p class="calibre1">oyalanıyor olacaklardı. Şimdiyse Kral Toprakları'na ve yolculuklarının sonuna yaklaşmışlardı. </p>
<p class="calibre1">Çok yakın, diye düşündü Catelyn. Hançerin kemiklerine kadar kestiği elleri sargıların altında hâlâ</p>
<p class="calibre1">sızlıyordu. Acı unutmaması için kırbaçlıyordu onu. Sol elinin son iki parmağını bükemiyordu ve diğer</p>
<p class="calibre1">parmakları da asla eskisi kadar hareketli olamayacaktı ama bu Bran'ın hayatı için ödenmiş çok küçük</p>
<p class="calibre1">bir bedeldi. </p>
<p class="calibre1">Sör  Rodrik  güvertede  göründü.  Moreo  çatal  şekilli  yeşil  sakallarının  ardından,  "Sevgili  dostum, </p>
<p class="calibre1">daha iyi olmana sevindim," dedi. Tyroshlar parlak renkleri seviyordu. Sakallarında bile. </p>
<p class="calibre1">"Evet," dedi Sör Rodrik. "İki gündür ölmemek derdindeyim." Catelyn'e reverans yaptı. "Leydim." </p>
<p class="calibre1">Gerçekten de daha iyi görünüyordu. Beyaz Liman'da gemiye bindikleri günkü halinden biraz daha</p>
<p class="calibre1">zayıftı  ama  en  azından  kendisi  gibi  görünmeye  başlamıştı.  Isırık'taki  güçlü  rüzgârlarla  başı  hoş</p>
<p class="calibre1">olmamıştı  ve  Ejderha  Kayası'nın  açıklarında  beklenmedik  bir  fırtınaya  yakalandıklarında  az  kalsın</p>
<p class="calibre1">denizin sularına gömülüyordu. Her nasılsa, düştüğü sırada bir ipe tutunmayı başarmıştı ve Moreo'nun</p>
<p class="calibre1">üç adamı onu güçlükle güverteye çekmişti. </p>
<p class="calibre1">"Kaptan bana yolculuğumuzun bitmek üzere olduğunu anlatıyordu," dedi Catelyn. </p>
<p class="calibre1">Sör  Rodrik'in  yüzünde  alaycı  bir  gülümseme  belirdi.  "Bu  kadar  çabuk  mu?"  Meşhur  beyaz</p>
<p class="calibre1">sakalları  olmadan  bir  tuhaf  görünüyordu  suratı.  Daha  ufak  tefek  gibi  ve  en  az  on  yıl  daha  yaşlı. </p>
<p class="calibre1">Isırık'ın  sularında,  küpeştenin  üzerinden  eğilip  şiddetli  rüzgâra  karşı  kusarken  üçüncü  kez</p>
<p class="calibre1">kurtarılamaz  şekilde  mahvolmuştu  sakalları  ve  yapılacak  en  iyi  şey  mürettebattakilerden  birinin</p>
<p class="calibre1">usturasına teslim olmaktı. </p>
<p class="calibre1">"Ben sizi yalnız bırakayım," dedi Moreo. Eğilerek selam verdi ve gitti. </p>
<p class="calibre1">Kadırga suların üzerinde yağ gibi akıyordu. Kürekler mükemmel bir zamanlamayla aynı anda suları</p>
<p class="calibre1">dövüyordu.  Sör  Rodrik  küpeşteye  tutundu,  önlerinden  geçen  kıyıya  baktı.  "Muhafızların  en  cesuru</p>
<p class="calibre1"><a id="p113"></a>olamadım," dedi. </p>
<p class="calibre1">Catelyn adamın omzuna dokundu. "İşte buradayız Sör Rodrik. Sağ salim geldik ve önemli olan da</p>
<p class="calibre1">bu," dedi. Katı ve becerisiz parmaklarıyla pelerinin içindeki hançeri yokladı. Hançer hep yanındaydı</p>
<p class="calibre1">ve  kaybolmadığından  emin  olabilmek  için  sürekli  ona  dokunması  gerektiğini  hissediyordu.  "Şimdi</p>
<p class="calibre1">kralın silah ustasına ulaşmalıyız. Dua edelim de güvenilir bir adam olsun." </p>
<p class="calibre1">"Sör Aron  Santagar  kibirli  fakat  dürüst  bir  adamdır."  Sör  Rodrik'in  elleri  sakallarıyla  oynamak</p>
<p class="calibre1">için  yüzüne  gitti  ama  kim  bilir  kaçıncı  kez  oluyordu,  sakalları  yoktu.  Şaşkın  görünüyordu.  "Hançeri</p>
<p class="calibre1">tanıyabilir,  evet...  ama  leydim,  kıyıya  çıktığımız  an  itibarıyla  tehlikedeyiz.  Saray  sizi  bir  bakışta</p>
<p class="calibre1">tanıyacak adamlarla dolu." </p>
<p class="calibre1">Catelyn'in  dudakları  gerildi.  "Serçeparmak,"  diye  mırıldandı.  Yüzü  gözlerinin  önüne  geldi;  bir</p>
<p class="calibre1">çocuk  yüzü  ama  çocuk  değildi  artık.  Babası  yıllar  önce  ölmüştü  ve  o  Lord  Baelish'ti  şimdi.  Buna</p>
<p class="calibre1">rağmen  hâlâ  Serçeparmak  diyordu  insanlar  ona.  Bu  adı,  uzun  zaman  önce  Nehirova'da  Catelyn'in</p>
<p class="calibre1">kardeşi Edmure takmıştı ona. Baelish'in ailesi Parmaklar'ın en mütevazı arazilerine sahipti ve kendisi</p>
<p class="calibre1">yaşına göre çok kısa ve zayıftı. </p>
<p class="calibre1">Sör  Rodrik  boğazını  temizledi.  "Lord  Baelish  bir  zamanlar..."  Kullanacağı  nazik  bir  kelime</p>
<p class="calibre1">arıyordu. </p>
<p class="calibre1">Catelyn  nezaket  düşünecek  halde  değildi.  "Babamın  himayesi  altındaydı.  Nehirova'da  birlikte</p>
<p class="calibre1">büyüdük.  Onu  kardeşim  gibi  görürdüm  ama  onun  bana  karşı  olan  hisleri...  kardeşlikten  öteydi. </p>
<p class="calibre1">Brandon  Stark'la  evleneceğim  duyurulduğunda  Petyr,  Brandon'ı  düelloya  davet  etti.  Brandon  yirmi</p>
<p class="calibre1">yaşındaydı,  Petyr  on  beşine  yeni  basmıştı.  Çılgınlıktı.  Petyr'ın  canına  kıymaması  için  Brandon'a</p>
<p class="calibre1">yalvarmak zorunda kalmıştım. Brandon bir yara iziyle kurtulmasına izin verdi. Sonra babam uzaklara</p>
<p class="calibre1">gönderdi  onu.  Bir  daha  hiç  karşılaşmadık.  Brandon  öldüğünde  bana  bir  mektup  yollamıştı  ama</p>
<p class="calibre1">mektubu açmadan yaktım. Brandon yerine ağabeyiyle evlendirileceğimi biliyordum." </p>
<p class="calibre1">Sör Rodrik'in eli yine olmayan sakalına gitti. "Serçeparmak şimdi küçük konseyde," dedi. </p>
<p class="calibre1">"Yükseleceğini biliyordum," dedi Catelyn. "Her zaman çok zekiydi, küçük bir çocukken bile. Ama</p>
<p class="calibre1">zeki olmakla erdemli olmak arasında fark var. Yılların ona neler yaptığını merak ediyorum." </p>
<p class="calibre1">Asmadaki  halat  donanımlarının  üzerinden  bağıran  gözcünün  sesi  duyuldu.  Kaptan  Moreo</p>
<p class="calibre1">güvertenin karşı ucundan koşarak geldi. Sağa sola emirler yağdırıyordu. Karşıda Kral Toprakları'nın</p>
<p class="calibre1">ihtişamlı üç tepesi görünürken, Fırtına Dansçısı'nın güvertesinde hummalı bir hareket başladı. </p>
<p class="calibre1">Bu  tepelerin  üç  yüz  yıl  önce  ormanlarla  kaplı  olduğunu  biliyordu  Catelyn.  Şiddetli  akan  nehrin</p>
<p class="calibre1">denize döküldüğü Karasu'nun kuzey kıyılarında sadece bir avuç balıkçı yaşıyordu o zamanlar. Sonra</p>
<p class="calibre1">Fatih  Aegon,  Ejderha  Kayası'ndan  yelken  açtı.  Ordusunun  kıyıya  çıktığı  yer  burasıydı.  Toprak  ve</p>
<p class="calibre1">tahtadan ilk derme çatma tabyasını en yüksek tepenin üstüne kurmuştu. </p>
<p class="calibre1">Şimdiyse  şehir  bütün  kıyıya  yayılmıştı.  Catelyn'in  görebildiği  her  yer  binalarla  doluydu. </p>
<p class="calibre1">Malikâneler,  köşkler,  tahıl  ambarları,  tuğladan  depolar,  ahşap  hanlar,  esnaf  tezgâhları,  tavernalar, </p>
<p class="calibre1">mezarlıklar,  genelevler  hepsi  birbirinin  üzerine  yığılmıştı.  Bu  kadar  uzaktan  bile  balık  pazarının</p>
<p class="calibre1">gürültüsünü  duyabiliyordu.  Binaların  arasında  ağaçlı  geniş  yollar,  eğri  büğrü  caddeler,  iki  adamın</p>
<p class="calibre1">yan yana yürüyemeyeceği kadar dar ara sokaklar vardı. Visenya Tepesi, yedi kristal kuleli Baelor'un</p>
<p class="calibre1">Yüce Septi ile taçlanmıştı. Şehrin diğer yanında, Rhaenys  Tepesi'nde,  Ejderha  Çukuru'nun  kararmış</p>
<p class="calibre1">duvarları vardı. Büyük kubbesi çökmüş ve harabeye dönmüştü. Bronz kapıları neredeyse bir asırdır</p>
<p class="calibre1">kapalıydı. Rahibeler Caddesi iki tepe arasından bir ok kadar düz geçiyordu. İyice uzakta yüksek ve</p>
<p class="calibre1">sağlam şehir surları görünüyordu. </p>
<p class="calibre1"><a id="p114"></a>Deniz  kenarında  yüz  kadar  iskele  yan  yana  sıralanmıştı  ve  liman  gemilerle  doluydu. Açık  deniz</p>
<p class="calibre1">balıkçılarının  tekneleri  ve  nehir  kaçakçılarının  sandalları  gidip  geliyor;  yolcu  taşıyan  denizciler</p>
<p class="calibre1">Karasu'da seferler yapıyor; Braavos, Pentos ve Lys'ten yük dolu ticaret gemileri limana yaklaşıyordu. </p>
<p class="calibre1">Catelyn, kraliçenin şatafatlı saltanat kayığını gördü: İbben Limanı'ndan gelmiş, geniş gövdesi katran</p>
<p class="calibre1">kaplı  balina  avı  gemisinin  yanında  bağlıydı.  Nehrin  yukarı  kısmında  bir  düzine  kadar  altın  savaş</p>
<p class="calibre1">gemisi yelkenleri toplanmış, demir kürekleri suya batar çıkar halde duruyordu. </p>
<p class="calibre1">Hepsinden  yukarıda,  Aegon'ın  yüksek  tepesindeki  Kızıl  Kale  öfkeyle  aşağıdakilere  bakıyordu. </p>
<p class="calibre1">Demir  burçlarla  taçlanmış  yedi  büyük  davul  kulesi,  heybetli  ve  korkunç  gözetleme  kulesi,  kubbeli</p>
<p class="calibre1">geçitler  ve  kapalı  köprüler,  kışlalar,  zindanlar,  tahıl  ambarları,  okçu  yuvalarıyla  dolu  yekpare  sur. </p>
<p class="calibre1">Bütün  kale  soluk  kırmızı  taştan  inşa  edilmişti.  İnşa  emrini  Fatih Aegon  vermişti.  Kale,  oğlu  Zalim</p>
<p class="calibre1">Maegor  tarafından  tamamlanmıştı.  Kalenin  inşası  bittiğinde,  inşaatta  çalışan  her  taş  ustasının,  her</p>
<p class="calibre1">ahşap işçisinin ve her mimarın başı kesilmişti. Ejderha lordlarının yaptırdığı kalenin sırlarını sadece</p>
<p class="calibre1">ejderha kanından olanların bileceğine dair yemin etmişti Zalim Maegor. </p>
<p class="calibre1">Ama  şimdi,  kalenin  mazgallı  siperlerinde  uçuşan  sancaklar  siyah  değil  altın  rengiydi  ve  bir</p>
<p class="calibre1">zamanlar üç başlı ejderhanın ateş soluduğu yerde Baratheon Hanedanı'nın taçlı erkek geyiği vardı. </p>
<p class="calibre1">Yaz Adaları'ndan gelen uzun direkli bir kuğu gemisi limandan ayrılmış, beyaz yelkenleri rüzgârla</p>
<p class="calibre1">şişmiş halde yola çıkmıştı. Kıyıya doğru kürek çeken Fırtına Dansçısı'nın yanından geçti. </p>
<p class="calibre1">"Leydim," dedi Sör Rodrik. "Yatağımda uzanırken, yapabileceğimiz en iyi hareketin ne olabileceği</p>
<p class="calibre1">üzerine düşündüm. Siz kaleye girmemelisiniz. Ben sizin yerinize gider ve dışarıda güvenli bir yerde</p>
<p class="calibre1">buluşmak üzere Sör Aron'u getiririm." </p>
<p class="calibre1">Kadırga  limandaki  iskelelerden  birine  doğru  yanaşırken  Catelyn,  yaşlı  adamın  yüzünü  inceledi. </p>
<p class="calibre1">Moreo,  Özgür  Şehirler'de  konuşulan  kaba  Valyria  dilinde  bağırıyordu.  "Siz  de  en  az  benim  kadar</p>
<p class="calibre1">tehlikede olursunuz," dedi Catelyn. </p>
<p class="calibre1">Sör  Rodrik  gülümsedi.  "Hiç  sanmam.  Bu  sabah  sudaki  aksime  baktım  ve  ben  bile  kendimi</p>
<p class="calibre1">tanıyamadım.  Beni  sakallarım  olmadan  gören  son  kişi  annemdi,  o  da  öleli  kırk  yıl  oldu.  Güvende</p>
<p class="calibre1">olacağıma inanıyorum leydim," dedi. </p>
<p class="calibre1">Moreo kükreyerek bir emir verdi. Altmış kürek tekmiş gibi aynı anda sudan çıktı, geriye çevrildi</p>
<p class="calibre1">ve tekrar suya indi. Kadırga yavaşladı. Bir emir daha geldi. Kürekler gövdeye çekildi. Geminin burnu</p>
<p class="calibre1">rıhtıma  vurduğunda  Tyroshlu  denizciler  gemiyi  bağlamak  için  aşağı  atladı.  Moreo  heyecanla  ve</p>
<p class="calibre1">gülümseyerek  geldi.  "İşte  leydim,  emrettiğiniz  gibi  Kral  Toprakları'ndayız.  Bu  limana  daha  önce</p>
<p class="calibre1">hiçbir  geminin  bizim  kadar  hızlı  ve  güvenli  girmediğine  emin  olabilirsiniz.  Eşyalarınızı  kaleye</p>
<p class="calibre1">taşıtmak için yardıma ihtiyacınız olacak mı?" </p>
<p class="calibre1">"Kale'ye gitmeyeceğiz. Bize rahat, temiz ve nehirden uzak olmayan bir han önerebilirsiniz belki." </p>
<p class="calibre1">Tyroshlu  adam  yeşil  sakallarını  sıvazladı.  "Elbette.  Tavsiye  edebileceğim,  size  uygun  birkaç</p>
<p class="calibre1">müessese  biliyorum  ama  önce,  cesaretimin  bağışlanmasını  dileyerek,  ödemenin  diğer  yarısı</p>
<p class="calibre1">meselesini  konuşmak  isterim.  Yolculuk  sonunda  ödenecek  diye  anlaşmıştık.  Ve  bir  de,  cömertlik</p>
<p class="calibre1">göstererek söz verdiğiniz gümüşler var. Altmış geyik demiştiniz yanılmıyorsam." </p>
<p class="calibre1">"Kürekçiler için," diye hatırlattı Catelyn. </p>
<p class="calibre1">"Ah,  tabii  ki  öyle,"  dedi  Moreo.  "Ama  bununla  beraber,  Tyrosh'a  dönene  kadar  gümüşleri  benim</p>
<p class="calibre1">saklamam  daha  iyi  olur.  Gümüşleri  kürekçilere  burada  verirseniz  hepsini  eğlencede  harcarlar  ve</p>
<p class="calibre1">karılarıyla çocuklarına götürecek hiçbir şey kalmaz ceplerinde." </p>
<p class="calibre1">"Para  harcamanın  çok  daha  kötü  yolları  da  bulunabilir,"  diyerek  araya  girdi  Sör  Rodrik.  "Kış</p>
<p class="calibre1"><a id="p115"></a>geliyor." </p>
<p class="calibre1">"Bir  erkek  kendi  seçimini  kendi  yapmalıdır,"  dedi  Catelyn.  "Gümüşleri  onlar  kazandı  ve  nasıl</p>
<p class="calibre1">harcayacakları benim meselem değil." </p>
<p class="calibre1">"Nasıl isterseniz leydim," dedi Moreo reverans yaparak ve gülümseyerek. </p>
<p class="calibre1">Moreo'dan  emin  olamayan  Catelyn  kürekçilere  gümüşleri  kendi  elleriyle  verdi.  Her  adama  bir</p>
<p class="calibre1">gümüş ve eşyalarını Moreo'nun tavsiye ettiği, Visenya Tepesi'ndeki hana taşıyan iki adama bir bakır. </p>
<p class="calibre1">Han,  Yılanbalığı  Sokağı'nda  derme  çatma  eski  bir  binaydı.  Sahibi  şaşı,  suratsız  yaşlı  bir  kadındı. </p>
<p class="calibre1">Catelyn ve Sör Rodrik'e şüpheyle bakmış, Catelyn'in verdiği sikkenin gerçek olup olmadığını kontrol</p>
<p class="calibre1">etmek için dişiyle ısırmıştı. Binanın derme çatma haline rağmen odalar geniş ve havadardı. Moreo, </p>
<p class="calibre1">Kral  Toprakları'ndaki  en  iyi  balık  buğulamanın  bu  handa  yapıldığını  söylemişti  ama  her  şeyden</p>
<p class="calibre1">önemlisi, hanın sahibi kadın onların isimlerini hiç merak etmiyordu. </p>
<p class="calibre1">"Ortak salona inmemeniz iyi olur," dedi Sör Rodrik. Eşyalarını odalarına yerleştirmişlerdi. "Böyle</p>
<p class="calibre1">bir yerde bile casus gözler olabilir." Başlıklı koyu renk pelerinin altında bir örgü zırh, hançer ve kılıç</p>
<p class="calibre1">vardı. "Gece olmadan Sör Aron'la birlikte geleceğim," diye söz verdi. "Şimdi dinlenin siz leydim," </p>
<p class="calibre1">dedi. </p>
<p class="calibre1">Catelyn gerçekten yorgundu. Yolculuk uzun ve tüketiciydi. Catelyn de eskisi kadar genç sayılmazdı</p>
<p class="calibre1">artık. Odasının penceresi sokağı, diğer binaların çatılarını ve Karasu manzarasını görüyordu. Yolda</p>
<p class="calibre1">hızlı  adımlarla  yürüyen  Sör  Rodrik'i  izledi  bir  süre.  Rodrik  kalabalığın  arasında  kaybolunca  onun</p>
<p class="calibre1">tavsiyesini dinlemeye karar verdi. Yatak kuş tüyü yerine samanla doldurulmuştu ama Catelyn uykuya</p>
<p class="calibre1">dalmakta hiç zorluk çekmedi. </p>
<p class="calibre1">Kapısındaki yumruk sesiyle uyandı. </p>
<p class="calibre1">Yatağından  fırladı.  Penceresinden  görünen  Kral  Toprakları'nın  çatıları  batmaya  başlayan  güneşle</p>
<p class="calibre1">kızıla  boyanmıştı.  Düşündüğünden  daha  fazla  uyumuştu.  Kapı  tekrar  yumruklandı  ve  bir  ses,  "Kral</p>
<p class="calibre1">adına kapıyı açın," diye bağırdı. </p>
<p class="calibre1">"Bir  dakika,"  diye  seslendi  Catelyn.  Üzerine  pelerinini  aldı.  Hançer  masanın  üstündeydi.  Ağır</p>
<p class="calibre1">ahşap kapıyı açmadan önce hançeri kaptı. </p>
<p class="calibre1">Odaya  giren  adamlarının  üzerinde  Şehir  Muhafızları'nın  giydiği  siyah  örgü  zırh  ve  altın  renkli</p>
<p class="calibre1">pelerin  vardı.  Başlarındaki,  Catelyn'in  elindeki  hançeri  görüp  gülümsedi.  "Ona  ihtiyacınız  yok</p>
<p class="calibre1">leydim, biz size kaleye kadar eşlik edeceğiz sadece," dedi. </p>
<p class="calibre1">"Kimin emriyle?" diye sordu Catelyn. </p>
<p class="calibre1">Adam, Catelyn'e bir kurdele gösterdi. Catelyn'in nefesi boğazında sıkıştı. Kurdelenin üstündeki gri</p>
<p class="calibre1">mühürde  bir  alaykuşu  vardı.  "Petyr,"  dedi.  Bu  kadar  çabuk.  Sör  Rodrik'in  başına  bir  şey  gelmiş</p>
<p class="calibre1">olmalıydı. Muhafıza baktı. "Kim olduğumu biliyor musunuz?" diye sordu. </p>
<p class="calibre1">"Hayır leydim," diye yanıtladı adam. "Lord Serçeparmak sizi ona götürmemizi ve kesinlikle kötü</p>
<p class="calibre1">muamele görmemenizi emretti." </p>
<p class="calibre1">Catelyn başıyla onayladı. "Lütfen dışarıya, giyinmemi bekleyin," dedi. </p>
<p class="calibre1">Ellerini  odadaki  çanakta  temizledi  ve  yeni  sargılar  sardı.  Korsesini  giymeye,  kahverengi</p>
<p class="calibre1">pelerininin  düğmesini  kapatmaya  çalışırken  parmaklarının  ne  kadar  kalın  ve  garip  olduğunu  gördü. </p>
<p class="calibre1">Serçeparmak burada olduğunu nasıl öğrenmişti? Sör Rodrik asla söylemezdi. Sör yaşlı olabilirdi ama</p>
<p class="calibre1">son  derece  inatçı  ve  sadıktı.  Geç  mi  kalmışlardı  yoksa?  Lannisterlar  Kral  Toprakları'na  onlardan</p>
<p class="calibre1">önce mi varmışlardı? Hayır. Böyle olsaydı Ned de burada olurdu ve yanına gelirdi. Peki nasıl?.. </p>
<p class="calibre1"><a id="p116"></a>Sonra  Moreo  geldi  aklına.  Kahrolası  adam  kim  ve  nerede  olduklarını  biliyordu.  Verdiği  bilgi</p>
<p class="calibre1">karşılığında iyi para almış olmasını umdu. </p>
<p class="calibre1">Adamlar  Catelyn  için  bir  at  getirmişti. Yola  çıktıklarında  sokak  lambaları  yakılmaya  başlamıştı. </p>
<p class="calibre1">Bütün  gözler  altın  pelerinli  muhafızlar  arasında  at  süren  Catelyn'i  izliyor  gibiydi.  Kızıl  Kale'ye</p>
<p class="calibre1">vardıklarında kalenin yivli kapıları indirilmişti ve büyük kapılar hava karardığı için kapatılmıştı ama</p>
<p class="calibre1">kalenin pencereleri titreşen ışıklarla capcanlıydı. Muhafızlar duvarların dışında atlarından indiler ve</p>
<p class="calibre1">Catelyn'i dar bir arka kapıya götürdüler. Oradan da sonu gelmez kule merdivenlerine. </p>
<p class="calibre1">Petyr  odada  yalnızdı.  Ağır  ahşap  bir  masada  oturuyor,  bir  yağ  lambasının  ışığında  bir  şeyler</p>
<p class="calibre1">yazıyordu.  Muhafızlar  Catelyn'i  odaya  soktuklarında  kalemini  bıraktı  ve  baktı.  "Cat,"  dedi  hafif  bir</p>
<p class="calibre1">sesle. </p>
<p class="calibre1">"Buraya neden bu şekilde getirildim?" </p>
<p class="calibre1">Serçeparmak  masadan  kalktı  ve  muhafızlara  kaba  bir  el  işareti  yaptı.  "Bizi  yalnız  bırakın." </p>
<p class="calibre1">Adamlar  odadan  çıktı.  "Sana  nezaketsizlik  etmediklerine  eminim,"  dedi  adamlar  çıktıktan  sonra. </p>
<p class="calibre1">"Onlara  sana  nasıl  davranmaları  gerektiği  konusunda  çok  net  emirler  verdim."  Catelyn'in  ellerini</p>
<p class="calibre1">gördü. "Ellerin..." </p>
<p class="calibre1">Catelyn ima edilen soruyu duymazdan geldi. "Bir hizmetçi kadın gibi kolumdan çekilip bir yerlere</p>
<p class="calibre1">götürülmeye alışık değilim," dedi buz gibi sesiyle. "Sen küçük bir çocukken bile nezaket kurallarını</p>
<p class="calibre1">bilirdin." </p>
<p class="calibre1">"Seni  kızdırmışım  leydim,"  dedi.  "Amacım  asla  bu  değildi."  Pişman  görünüyordu.  Gözlerindeki</p>
<p class="calibre1">bakış  Catelyn'e  eski  günleri  anımsattı.  Muzip  bir  çocuktu  ama  yaramazlıkları  ortaya  çıktıktan  sonra</p>
<p class="calibre1">hep bu ifade olurdu yüzünde. Ona verilmiş bir hediye gibiydi bu hali. Yıllar onu çok değiştirmemişti. </p>
<p class="calibre1">Petyr ufak tefek bir çocuktu. Büyüyünce de ufak tefek bir adam olmuştu. Catelyn'den birkaç parmak</p>
<p class="calibre1">kısaydı.  İnce  ve  çevik. Yüzünün  keskin  hatları  ve  gülen  gri  yeşil  gözleri  aynı  Catelyn'in  hatırladığı</p>
<p class="calibre1">gibiydi.  Çenesinde  bir  keçisakalı  vardı  şimdi  ve  daha  otuz  yaşına  gelmemiş  olmasına  rağmen</p>
<p class="calibre1">saçlarında  gümüş  teller  saçılmıştı.  Pelerinine  işlenmiş  gümüş  alaykuşuyla  uyumluydu  saçları. </p>
<p class="calibre1">Çocukken de severdi gümüşü. </p>
<p class="calibre1">"Burada olduğumu nasıl öğrendin?" diye sordu Catelyn. </p>
<p class="calibre1">"Lord  Varys  her  şeyi  bilir,"  diye  cevapladı  muzipçe.  "Birazdan  bize  katılacak  ama  önce  ben</p>
<p class="calibre1">seninle yalnız görüşmek istedim. Uzun zaman oldu Cat. Kaç yıl?" </p>
<p class="calibre1">Catelyn  hukuklarından  dem  vuran  bu  soruyu  duymazdan  geldi.  Daha  önemli  sorular  vardı.  "Yani</p>
<p class="calibre1">beni, Kral Örümceği buldu," dedi. </p>
<p class="calibre1">Serçeparmak ürkmüş gibi, "Ona böyle hitap etme. Çok hassastır. Hadım olduğu için belki," dedi. </p>
<p class="calibre1">"Bu  şehirde  olup  biten  her  şeyi  bilir  Varys.  Bazen  olmadan  önce  bilir.  Her  yerde  muhbirleri  var. </p>
<p class="calibre1">Küçük kuşlarım diyor onlara. Kuşlarından biri senin geldiğini haber almış. Tanrılara şükür ki önce</p>
<p class="calibre1">bana söyledi." </p>
<p class="calibre1">"Neden sen?" </p>
<p class="calibre1">"Neden  ben  olmayayım?  Ben  hazine  başıyım.  Kralın  danışmanlarından  biriyim.  Selmy  ve  Lord</p>
<p class="calibre1">Renly, Robert'ı karşılamak üzere kuzeye gitti ve Lord Stannis de Ejderha Kayası'nda. Burada sadece</p>
<p class="calibre1">ben  ve  Üstat  Pycelle  kaldık.  Bana  gelmekle  en  doğru  şeyi  yaptı.  Ben  her  zaman  kardeşin  Lysa'nın</p>
<p class="calibre1">dostu oldum, bunu da gayet iyi biliyor." </p>
<p class="calibre1">"Varys olanları da bili..." </p>
<p class="calibre1"><a id="p117"></a>"Lord  Varys  her  şeyi  bilir...  senin  neden  burada  olduğun  dışında  her  şeyi."  Bir  kaşını  kaldırdı. </p>
<p class="calibre1">"Neden buradasın?" </p>
<p class="calibre1">"Bir  eşin  kocasının  yanında  olmayı  istemeye,  kızlarını  özlemeye  hakkı  var,  değil  mi?  Buna  kim</p>
<p class="calibre1">hayır diyebilir?" </p>
<p class="calibre1">Serçeparmak  güldü.  "Ah,  bu  güzeldi  leydim  ama  lütfen  bunlara  inanmamı  bekleme.  Seni  çok  iyi</p>
<p class="calibre1">tanıyorum. Tullyler ne der hep?" </p>
<p class="calibre1">Catelyn'in  boğazı  kurumuştu.  "Aile,  Görev,  Onur,"  diye  ezbere  söyledi  sertçe.  Serçeparmak  onu</p>
<p class="calibre1">gerçekten iyi tanıyordu. </p>
<p class="calibre1">"Aile,  Görev,  Onur,"  diye  tekrar  etti  Petyr.  "Bunlar  senin  Kışyarı'nda,  El'in  seni  bıraktığı  yerde</p>
<p class="calibre1">kalman  için  yeterli  sebepler.  Hayır  leydim,  bir  şey  olmuş.  Bu  ani  yolculuk  çok  acil  bir  durum</p>
<p class="calibre1">olduğunu  anlatıyor  zaten.  Yalvarırım  yardım  etmeme  izin  ver.  Eski  dostlar  birbirlerine  güvenmek</p>
<p class="calibre1">konusunda  tereddüt  etmemeli."  Kapıya  yumuşak  bir  şekilde  vuruldu.  "Girin,"  diye  seslendi</p>
<p class="calibre1">Serçeparmak. </p>
<p class="calibre1">Kapıdan,  parfüme  bulanmış,  pudralanmış,  bir  yumurta  kadar  kel  ve  toparlak  bir  adam  girdi.  Mor</p>
<p class="calibre1">ipek  bir  cübbenin  üstüne,  altın  ipliklerden  örülmüş  bir  yelek  giymişti.  Ayaklarında  sivri  burunlu</p>
<p class="calibre1">kadife terlikler vardı. "Leydi Stark," dedi kadının ellerini elleri arasına alırken, "Bunca yıldan sonra</p>
<p class="calibre1">sizi  tekrar  görmek  ne  büyük  bir  mutluluk."  Elleri  bakımlı  ve  yumuşacıktı.  Nefesi  leylak  gibi</p>
<p class="calibre1">kokuyordu. "Ah, zavallı elleriniz. Yoksa elleriniz yandı mı tatlı leydim? Parmaklar çok hassas olur... </p>
<p class="calibre1">Sevgili Üstat Pycelle olağanüstü merhemler hazırlar, size bir kavanoz gönderteyim mi?" </p>
<p class="calibre1">Catelyn ellerini çekti. "Teşekkürler lordum ama kendi üstadımız Luwin yaramla ilgilendi." </p>
<p class="calibre1">Varys  başını  kederle  salladı.  "Oğlunuzun  durumuyla  ilgili  haberleri  aldığımda  ölümüne  üzüldüm</p>
<p class="calibre1">leydim. O kadar küçük yaşında... Tanrılar çok zalim," dedi. </p>
<p class="calibre1">"İşte bu konuda sizinle hemfikiriz Lord Varys," diye karşılık verdi Catelyn. Lord unvanını konsey</p>
<p class="calibre1">üyesi  olduğu  için  almıştı.  Varys  sadece  örümcek  ağlarının  lordu  ve  küçük  kuşlarının  efendisiydi</p>
<p class="calibre1">aslında. </p>
<p class="calibre1">Hadım  yumuşak  ellerini  iki  yana  açtı.  "Eşinize,  yani  yeni  El'imize  de  fevkalade  saygı  duyarım</p>
<p class="calibre1">leydim. Her ikimizin de Kral Robert'ı sonsuz sevdiğini biliyorum." </p>
<p class="calibre1">"Evet," dedi Catelyn kendini zorlayarak. "Buna hiç şüphe yok." </p>
<p class="calibre1">"Hiçbir  kral,  Kral  Robert  kadar  sevilmedi,"  dedi  Serçeparmak.  "En  azından  Lord  Varys'in</p>
<p class="calibre1">kulaklarının olduğu yerlerde." Muzipçe sırıttı. </p>
<p class="calibre1">"Muhterem leydi," dedi Varys büyük saygıyla, "Özgür Şehirler'de olağanüstü şifacılar var. Sevgili</p>
<p class="calibre1">oğlunuz için birini göndermemi isterseniz tek sözünüz yeter." </p>
<p class="calibre1">"Üstat  Luwin,  Bran  için  yapılabilecek  her  şeyi  yapıyor,"  diye  karşılık  verdi  Catelyn.  Burada,  bu</p>
<p class="calibre1">adamlarla Bran'ı konuşmayacaktı. Serçeparmak'a çok az güveniyordu, Lord Varys'e zerre kadar güven</p>
<p class="calibre1">duymuyordu.  Onlara  kederini  göstermeyecekti.  "Lord  Baelish  buraya  getirildiğim  için  size  teşekkür</p>
<p class="calibre1">etmem gerektiğini söyledi." </p>
<p class="calibre1">Varys  küçük  bir  kız  gibi  kıkırdadı.  "Ah  evet.  Sanırım  suçluyum.  Umarım  beni  bağışlarsınız</p>
<p class="calibre1">leydim." Bir koltuğa oturdu ve ellerini kucağında birleştirdi. "Hançeri bize göstermenizin bir mahsuru</p>
<p class="calibre1">var mı diye meraklanıyorum," dedi. </p>
<p class="calibre1">Catelyn Stark inanamaz gözlerle baktı hadıma. Bu adam gerçekten bir örümcek, diye düşündü bir</p>
<p class="calibre1">an  için  düşündüğünün  gerçek  olduğuna  inanarak.  Kimsenin  bilmesinin  mümkün  olmadığı  şeyleri</p>
<p class="calibre1"><a id="p118"></a>biliyordu.  Hançerden  haberdar  olması  mümkün  değildi.  Eğer...  "Sör  Rodrik'e  ne  yaptınız?"  diye sordu sert bir ses tonuyla. </p>
<p class="calibre1">Serçeparmak'ın  kafası  karışmıştı.  "Kendimi  savaş  alanına  mızraksız  çıkmış  şövalye  gibi</p>
<p class="calibre1">hissediyorum. Hangi hançerden bahsediyorsunuz? Sör Rodrik kim?" </p>
<p class="calibre1">"Sör  Rodrik  Cassel,  Kışyarı'nın  silah  ustasıdır,"  diye  bilgi  verdi  Varys.  "Telaşlanmayın  leydim. </p>
<p class="calibre1">Kıymetli  şövalyeye  hiçbir  şey  olmadığına  dair  güvence  verebilirim  size.  Bugün  öğle  saatlerinde</p>
<p class="calibre1">kaleye  haber  gönderdi.  Cephanelikte  Sör  Aron  Santagar  ile  buluştu  ve  özel  bir  hançer  hakkında</p>
<p class="calibre1">konuştular. Kaleden birlikte ayrıldılar ve kaldığınız şu sefil hana gittiler. Hâlâ oradalar. İçiyorlar ve</p>
<p class="calibre1">sizin dönüşünüzü bekliyorlar. Sör Rodrik sizi handa bulamayınca oldukça telaşlandı." </p>
<p class="calibre1">"Bütün bunları nasıl biliyorsun?" </p>
<p class="calibre1">"Küçük  kuşlarım  fısıldıyor  leydim,"  dedi  gülümseyerek.  "Konular  bilgim  dâhilindedir  güzel</p>
<p class="calibre1">leydim. Benim hizmetimin doğası bu." Omuz silkti. "Hançer şu an yanınızda, öyle değil mi?" </p>
<p class="calibre1">Catelyn  hançeri  pelerininin  içinden  çıkardı  ve  adamın  önündeki  sehpaya  attı.  "İşte  burada.  Belki</p>
<p class="calibre1">küçük kuşlarınız bu hançerin kime ait olduğunu da fısıldar bize." </p>
<p class="calibre1">Varys  abartılı  bir  özenle  hançeri  aldı  ve  başparmağını  bıçağının  üzerinde  gezdirdi.  Parmağından</p>
<p class="calibre1">sızan kanı görünce bir çığlık attı ve hançeri masaya düşürdü. </p>
<p class="calibre1">"Dikkatli olun. Son derece keskin," dedi Catelyn. </p>
<p class="calibre1">"Hiçbir  şey  Valyria  çeliği  kadar  keskin  olamaz,"  dedi  Serçeparmak.  Varys  kan  akan  parmağını</p>
<p class="calibre1">emiyor,  küskün  ama  ikaz  dolu  gözlerle  Catelyn'e  bakıyordu.  Serçeparmak  hançeri  eline  alıp  sapını</p>
<p class="calibre1">inceledi.  Hançeri  havaya  attı  ve  düşerken  diğer  eliyle  yakaladı.  "Kusursuz  bir  denge,"  dedi.  "Bu</p>
<p class="calibre1">hançerin  sahibini  mi  bulmak  istiyorsun?  Bu  yüzden  mi  buralara  kadar  geldin?  Sör  Aron'a  gitmene</p>
<p class="calibre1">gerek yoktu ki leydim. Bana gelmeliydin." </p>
<p class="calibre1">"Ve gelseydim, bana ne söyleyecektin?" </p>
<p class="calibre1">"Sana Kral Topraklarında bu hançere sahip olabilecek yalnızca bir kişi var diyecektim." Hançerin</p>
<p class="calibre1">ucunu başparmağı ve işaret parmağının arasına aldı. Hançeri omzunun üstüne doğru kaldırdı ve ustaca</p>
<p class="calibre1">bir  bilek  hareketiyle  odanın  karşı  duvarına  fırlattı.  Hançer  bir  ok  gibi  yol  aldı  ve  meşe  kapıya</p>
<p class="calibre1">gömüldü. Saplandığı yerde titriyordu. "Bu benim." </p>
<p class="calibre1">"Senin mi?" Hiç anlam veremiyordu Catelyn. Petyr, Kışyarı'na gelmemişti. </p>
<p class="calibre1">"Prens Joffrey'nin isim gününde düzenlenen turnuvaya kadar benimdi." Hançeri saplandığı yerden</p>
<p class="calibre1">çıkarmak  için  meşe  kapıya  doğru  yürüdü.  "Mızrak  müsabakasında,  sarayın  yarısı  gibi  ben  de  Sör</p>
<p class="calibre1">Jaime  üzerine  bahse  girdim."  Petyr'ın  yüzündeki  mahçup  gülümseme,  onu  yine  bir  çocukmuş  gibi</p>
<p class="calibre1">gösteriyordu.  "Loras  Tyrell,  Sör  Jaime'yi  atından  düşürünce  hepimiz  biraz  fakirleştik  haliyle.  Sör</p>
<p class="calibre1">Jaime  yüz  altın  ejderha  kaybetti.  Kraliçe  zümrüt  bir  kolye  ucu  ve  ben  de  bu  hançeri.  Majesteleri</p>
<p class="calibre1">zümrüdünü geri aldı ama diğer her şey kazananda kaldı." </p>
<p class="calibre1">"Kim?" diye sordu Catelyn talepkâr şekilde. Ağzı korkudan kurumuştu. Parmakları yine sızlıyordu. </p>
<p class="calibre1">Lord Varys Catelyn'i izlerken, "İblis," dedi Serçeparmak. "Tyrion Lannister." </p>
<p class="calibre1"><a id="p119"></a>Jon</p>
<p class="calibre1">Avlu kılıçların şarkısıyla çınlıyordu. </p>
<p class="calibre1">Yün,  kaynatılmış  deri  ve  örgü  metalden  yapılmış  zırhının  altında  buz  gibi  terler  döken  Jon</p>
<p class="calibre1">baskısını arttırdı. Grenn acemice bir savunma yaparken geriye doğru tökezledi. Kılıcını tekrar havaya</p>
<p class="calibre1">kaldırdığında  Jon  eğilerek  kılıcın  altına  girdi  ve  çocuğun  bacağının  arkasına  bir  darbe  indirdi. </p>
<p class="calibre1">Hareketi  çocuğun  yalpalamasına  sebep  oldu.  Grenn'in  yukarıdan  savrulan  kılıcı,  miğferini  ezen  bir</p>
<p class="calibre1">başka darbeyle yanıtlandı. Grenn bir yan darbe denemeye kalkıştığında Jon çevik bir hareketle kılıcın</p>
<p class="calibre1">menzilinden  kaçtı  ve  çocuğun  koluna  bir  karşı  darbe  indirdi.  Grenn  dengesini  tamamen  kaybederek</p>
<p class="calibre1">yere düştü. Jon çocuğun bileğine vurarak kılıcını elinden düşürdü. Grenn acı dolu bir çığlık attı. </p>
<p class="calibre1">"Yeter!" diye bağırdı Sör Alliser Thorne, Valyria çeliği kadar keskin bir sesle. </p>
<p class="calibre1">Grenn kolunu tutuyordu. "Bu piç kolumu kırdı," dedi. </p>
<p class="calibre1">"Bu  piç  seni  sakatladı,  o  boş  kafatasını  ikiye  ayırdı  ve  elini  kesip  attı.  Daha  doğrusu  kılıçların</p>
<p class="calibre1">keskin  kenarları  olsaydı  bunlar  olacaktı.  Şanslısın  ki  Gece  Nöbetçileri'nde  süvari  kadar  seyis</p>
<p class="calibre1">yardımcısına da ihtiyacımız var," dedi Sör Alliser. Jeren ve Kurbağa'ya döndü. "Şu yaban öküzünü</p>
<p class="calibre1">yerden kaldırın, cenaze hazırlıkları yapması gerekiyor." </p>
<p class="calibre1">Diğer çocuklar Grenn'i yerden kaldırırken Jon miğferini çıkardı. Yüzüne çarpan dondurucu sabah</p>
<p class="calibre1">havası iyi gelmişti. Kılıcına doğru eğildi, derin bir nefes aldı ve kısa bir an zaferinin tadını çıkardı. </p>
<p class="calibre1">"Bu bir uzun kılıç, yaşlı bir adamın bastonu değil. Bacakların ağrımaya başladı mı Lord Kar?" diye</p>
<p class="calibre1">sordu Sör Alliser sert sesiyle. </p>
<p class="calibre1">Jon bu isimden nefret ediyordu. Talimlerin başladığı ilk gün, Sör Alliser alay etmek için bu şekilde</p>
<p class="calibre1">hitap  etmişti  Jon'a  ve  diğer  çocuklar  da  ona  böyle  seslenmeye  başlamıştı.  Uzun  kılıcı  kınına</p>
<p class="calibre1">yerleştirdi. "Hayır," dedi. </p>
<p class="calibre1">Thorne  ona  doğru  geldi. Adım  attıkça,  giydiği  siyah  deri  kıyafetten  gıcırdama  sesleri  geliyordu. </p>
<p class="calibre1">Elli  yaşlarında,  kısa,  çevik  ve  güçlü  bir  adamdı.  Siyah  saçlarına  aklar  düşmüştü  ve  gözleri  oniks</p>
<p class="calibre1">gibiydi. "Şimdi de gerçeği söyle," diye emretti. </p>
<p class="calibre1">"Yoruldum," diye itiraf etti Jon. Mücadeleden geri kalan morlukların sızısını hissetmeye başlamıştı</p>
<p class="calibre1">ve kılıcın ağırlığından dolayı kol kasları yanıyordu. </p>
<p class="calibre1">"Güçsüzsün." </p>
<p class="calibre1">"Kazandım." </p>
<p class="calibre1">"Hayır, o yaban öküzü kaybetti." </p>
<p class="calibre1">Diğer  çocuklardan  biri  kıs  kıs  güldü.  Jon  cevap  vermemesi  gerektiğini  biliyordu.  Sör Alliser'in</p>
<p class="calibre1">karşısına  çıkardığı  herkesi  yenmişti  ama  hiçbir  şey  kazanamamıştı.  Silah  ustasından  aldığı  tek  ödül</p>
<p class="calibre1">hor  görülmekti.  Thorne'un  kendisinden  nefret  ettiğine  inanmıştı  ama  diğer  çocuklardan  daha  fazla</p>
<p class="calibre1">nefret ediyordu. </p>
<p class="calibre1">"Bu kadar yeter," dedi. "Midem bugün daha fazla beceriksizliği kaldırmaz. Eğer Ötekiler karşımıza</p>
<p class="calibre1">çıkarsa dua edelim de okçuları olsun çünkü okçu yeminden başka bir halt olmaz sizden." </p>
<p class="calibre1">Jon  cephaneliğe  giden  diğer  çocukları  takip  etti,  yalnız  yürüyordu.  Burada  hep  yalnız  yürüyordu. </p>
<p class="calibre1">Eğitim aldığı grupta yirmi kadarlardı ama birine bile arkadaşım diyemiyordu. Çoğu ondan iki üç yaş</p>
<p class="calibre1">büyüktü  ama  biri  bile  on  dört  yaşındaki  Robb'un  yarısı  etmezdi  dövüşte.  Dareon  hızlıydı  ama</p>
<p class="calibre1"><a id="p120"></a>kendisine  vurulmasından  korkuyordu.  Pyp  kılıcını  hançermiş  gibi  kullanıyordu.  Jeren  bir  kız  kadar</p>
<p class="calibre1">güçsüzdü.  Grenn  ağır  ve  hantaldı.  Halder'in  darbeleri  zalim  ve  güçlüydü  ama  karşısındakinin</p>
<p class="calibre1">ataklarına bodoslama dalıyordu. Onlarla geçirdiği her dakika biraz daha tiksiniyordu Jon hepsinden. </p>
<p class="calibre1">İçeride, diğerlerini görmezden gelerek kılıcını ve kınını duvardaki kancaya astı. Sırasıyla zırhını, </p>
<p class="calibre1">derilerini  ve  terden  sırılsıklam  olmuş  yünlülerini  çıkardı.  Geniş  odanın  her  iki  ucunda  yanan  demir</p>
<p class="calibre1">kömür  sobalarına  rağmen  titredi.  Soğuk  her  vakit  yanındaydı  burada.  Birkaç  yıl  içinde  sıcak</p>
<p class="calibre1">hissetmenin nasıl bir şey olduğunu unutacaktı. </p>
<p class="calibre1">Kabaca  dokunmuş  günlük  siyah  elbiselerini  giyerken  aniden  yorgunluk  çöktü  üstüne.  Pelerininin</p>
<p class="calibre1">bağlarını beceriksiz parmaklarıyla bağlamaya çalışırken bir sıraya oturdu. Çok soğuk, diye düşündü. </p>
<p class="calibre1">Kışyarı'nın  sıcak  koridorlarını  hatırladı.  Bir  adamın  damarlarında  dolaşan  kan  gibi  sıcak  sular</p>
<p class="calibre1">dolaşırdı  Kışyarı'nın  duvarlarında.  Kara  Kale'de  neredeyse  hiç  sıcaklık  yoktu.  Buranın  duvarları</p>
<p class="calibre1">soğuktu, insanları daha da soğuk. </p>
<p class="calibre1">Gece  Nöbetçileri'nin  böyle  olacağını  Tyrion  Lannister  dışında  kimse  söylememişti  ona.  O  cüce</p>
<p class="calibre1">kuzeye yaptıkları yolculuk sırasında bütün gerçeği anlatmıştı ama çok geçti artık. Babası Sur'un böyle</p>
<p class="calibre1">bir  yer  olduğunu  biliyor  muydu  acaba?  Biliyor  olmalıydı.  Bunu  düşünmek  canının  daha  fazla</p>
<p class="calibre1">yanmasına sebep oluyordu. </p>
<p class="calibre1">Dünyanın  sonundaki  bu  buz  gibi  yerde  amcası  bile  terk  etmişti  onu.  Cana  yakın  Benjen  Stark</p>
<p class="calibre1">bambaşka  bir  adama  dönüşmüştü  burada.  O  Baş  Korucu'ydu.  Günlerini  gecelerini  Lord  Kumandan</p>
<p class="calibre1">Mormont,  Üstat Aemon  ve  diğer  üst  düzey  korucularla  birlikte  geçiriyordu.  Jon,  zalim  Sör Alliser</p>
<p class="calibre1">Thorne'un himayesine verilmişti. </p>
<p class="calibre1">Geldiklerinin  üçüncü  gününde,  Benjen  Stark'ın  önderliğindeki  altı  kişilik  bir  ekibin  Tekinsiz</p>
<p class="calibre1">Orman'a  keşfe  çıkacaklarını  duymuştu. Amcasını  büyük  ortak  salonda  bulmuş  ve  onunla  gitmek  için</p>
<p class="calibre1">yalvarmıştı. Benjen kaba ve net bir şekilde terslemişti Jon'u. "Burası Kışyarı değil," dedi yediği eti</p>
<p class="calibre1">çatal ve hançerle keserken. "Sur'da sadece hak ettiği şeye sahip olur insan. Sen korucu değilsin Jon. </p>
<p class="calibre1">Üzeri hâlâ yaz kokan yeşil bir çocuksun." </p>
<p class="calibre1">Jon  bir  aptal  gibi  devam  etmişti  tartışmaya.  "Bir  dahaki  isim  günümde  on  beş  yaşında  olacağım. </p>
<p class="calibre1">Yetişkin bir erkek sayılacağım." </p>
<p class="calibre1">Benjen  Stark  kükremişti.  "Sen  bir  çocuksun  ve  Sör Alliser,  Gece  Nöbetçileri'ne  uygun  bir  erkek</p>
<p class="calibre1">olduğunu  söyleyene  kadar  da  bir  çocuk  olarak  kalacaksın.  Eğer  buraya  gelirken,  taşıdığın  Stark</p>
<p class="calibre1">kanının sana kolaylıklar sağlayacağını düşündüysen yanılmışsın. Bütün aile bağlarımızı koparırız biz</p>
<p class="calibre1">burada.  Babanın  kalbimde  her  zaman  yeri  olacak  ama  benim  asıl  kardeşlerim  bu  adamlardır." </p>
<p class="calibre1">Elindeki hançerle salondaki soğuk, sert, karalara bürünmüş adamları işaret etmişti. </p>
<p class="calibre1">Ertesi  sabah,  amcasının  gidişini  görmek  için  erkenden  uyanmıştı  Jon.  Koruculardan  biri  neşeyle</p>
<p class="calibre1">şarkı söyleyerek aygırını eyerliyordu. Ben Stark adama gülümsedi ama yeğenine bir tebessümü yoktu. </p>
<p class="calibre1">"Sana daha kaç kere hayır demek zorundayım Jon? Döndüğümde konuşacağız." </p>
<p class="calibre1">Amcası atını bir tünele doğru sürerken, Tyrion Lannister'ın Kral Yolu'nda söylediklerini hatırladı</p>
<p class="calibre1">ve zihninde Benjen Stark'ın kanlar içinde karda yattığını canlandırdı. Bu düşünce midesini bulandırdı. </p>
<p class="calibre1">Ona  neler  oluyordu  böyle?  Sonra  hücresinin  yalnızlığında  Hayalet'i  buldu.  Yüzünü  hayvanın  kalın</p>
<p class="calibre1">beyaz tüylerine gömdü. </p>
<p class="calibre1">Eğer yalnız olmak zorundaysa, yalnızlığını kalkanı haline getirecekti. Kara Kale'de bir tanrı korusu</p>
<p class="calibre1">yoktu. Yalnızca küçük bir sept ve septin sarhoş rahibi. Jon, eski ya da yeni hiçbir tanrıya dua etme</p>
<p class="calibre1">isteği duymuyordu içinde. Eğer tanrılar gerçekten varsa, kış kadar acımasız ve zalimdiler. </p>
<p class="calibre1"><a id="p121"></a>Gerçek  kardeşlerini  özlüyordu.  Işıldayan  parlak  gözleriyle  bir  parça  şeker  için  yalvaran  bebek</p>
<p class="calibre1">Rickon'u;  en  yakın  arkadaşı  ve  bir  dakikalarının  ayrı  geçmediği  Robb'u;  inatçı,  meraklı  ve  Jon'la</p>
<p class="calibre1">Robb'un  peşinden  hiç  ayrılmak  istemeyen  sevgili  Bran'ı.  Kızları  da  özlüyordu.  Piç  kelimesinin  ne</p>
<p class="calibre1">anlama  geldiğini  öğrendiği  andan  itibaren,  Jon'a  sadece  "üvey  kardeşim"  diyen  Sansa'yı  bile</p>
<p class="calibre1">özlüyordu.  Ve  Arya...  Kabuk  tutmuş  dizleri,  karmakarışık  saçları,  sürekli  yırttığı  kıyafetleriyle, </p>
<p class="calibre1">korkusuz,  cana  yakın,  sıska,  tatlı  küçük Arya'yı,  Robb'dan  bile  çok  özlüyordu. Arya  da  kendisi  gibi</p>
<p class="calibre1">uyum  sağlayamayanlardandı.  Ama...  o,  Jon'u  gülümsetecek  bir  şeyler  bulurdu  hep.  Şu  an  Arya'nın</p>
<p class="calibre1">yanında  olmak,  saçlarını  bir  kez  daha  karıştırmak  ve  aynı  cümleyi  onunla  aynı  anda  söyleyebilmek</p>
<p class="calibre1">için her şeyini feda edebilirdi. </p>
<p class="calibre1">"Bileğimi kırdın piç." </p>
<p class="calibre1">Jon  gözlerini  kaldırdı.  Grenn  kalın  boynu  ve  kırmızı  yüzüyle  üzerine  eğilmişti.  Arkasında  üç</p>
<p class="calibre1">arkadaşı  vardı.  Todder'ı  tanıyordu.  Eğitimdeki  çocuklar  ona  Toad  yani  Kurbağa  diyorlardı.  Garip</p>
<p class="calibre1">sesli, kısa, çirkin bir çocuktu. Diğer ikisi, Yoren'in Parmaklar'dan getirdiği tecavüzcü çocuklardı. Jon</p>
<p class="calibre1">isimlerini  hatırlamıyordu.  Hemen  hemen  hiç  konuşmamıştı  onlarla.  Her  ikisi  de  içlerinde  onurdan</p>
<p class="calibre1">zerre bile taşımayan zorba hayvanlardı. </p>
<p class="calibre1">Jon  ayağa  kalktı.  "Nazikçe  sorarsan  diğerini  de  memnuniyetle  kırarım,"  dedi.  Grenn  on  altı</p>
<p class="calibre1">yaşındaydı  ve  Jon'dan  bir  baş  daha  uzundu.  Diğerleri  de  Jon'dan  daha  iriydi  ama  onu</p>
<p class="calibre1">korkutmuyorlardı. Avluda hepsini teker teker yenmişti daha önce. </p>
<p class="calibre1">"Belki de biz senin kemiklerini kırarız," dedi tecavüzcülerden biri. </p>
<p class="calibre1">"Deneyin," dedi Jon duvarda asılı kılıcına uzanırken. Çocuklardan biri Jon'un kolunu yakaladı ve</p>
<p class="calibre1">geriye doğru büktü. </p>
<p class="calibre1">"Bizim kötü görünmemize sebep oluyorsun," dedi Kurbağa. </p>
<p class="calibre1">"Siz benimle tanışmadan önce de kötü görünüyordunuz," diye cevap verdi Jon. </p>
<p class="calibre1">Kolunu biraz daha büktü çocuk. Canı yanıyordu ama hiç ses çıkarmadı. </p>
<p class="calibre1">Kurbağa  biraz  daha  yaklaştı.  "Küçük  lordun  bir  ağzı  da  varmış  meğer,"  dedi.  Küçük  ve  parlak</p>
<p class="calibre1">gözleri domuz gözlerine benziyordu. "Bu ağzı annenden mi aldın piç? Annen kim, bir fahişe mi yoksa? </p>
<p class="calibre1">Bana adını söyle. Belki benim altıma da yatmıştır birkaç kez." Güldü. </p>
<p class="calibre1">Jon  bir  yılan  gibi  kıvrılarak,  kolunu  tutan  çocuğun  ayağına  topuğuyla  vurdu.  Çocuktan  bir  çığlık</p>
<p class="calibre1">yükseldi  ve  Jon'un  kolunu  bıraktı.  Kurbağa'nın  üzerine  atlayıp  bir  sıranın  üstüne  devirdi.  İki  eliyle</p>
<p class="calibre1">boğazını sıkıp göğsüne oturdu. Kafasını yere vurmaya başladı. </p>
<p class="calibre1">Parmaklar'dan gelen iki çocuk, Jon'u Kurbağa'nın üzerinden çekip yere fırlattı. Grenn yerdeki Jon'u</p>
<p class="calibre1">tekmelemeye  başladı.  Gümbürdeyen  bir  ses  cephaneliğin  kasvetli  havasını  kestiğinde,  Jon</p>
<p class="calibre1">tekmelerden kurtulmak için yerde yuvarlanmaya başlamıştı. "HEMEN KESİN ŞUNU. HEMEN!" </p>
<p class="calibre1">Jon ayağa kalktı. Donal Noye öfkeyle çocuklara bakıyordu. "Dövüşler avluda yapılıyor," dedi zırh</p>
<p class="calibre1">ustası. "Cephaneliğimde kavga istemem. Burada benim kavgam olur ve bu hiç hoşunuza gitmez." </p>
<p class="calibre1">Kurbağa yere oturdu. Eliyle kafasına dokundu, parmakları kana bulandı. "Beni öldürmeye çalıştı," </p>
<p class="calibre1">dedi. </p>
<p class="calibre1">"Doğru söylüyor, ben şahidim," dedi tecavüzcülerden biri. </p>
<p class="calibre1">"Bileğimi kırdı," diyerek tekrar konuştu Grenn. Noye görebilsin diye kolunu yukarı kaldırdı. </p>
<p class="calibre1">Zırh  ustası  çocuğun  bileğine  göz  ucuyla  baktı.  "Sadece  bir  morluk,  basit  bir  burkulma.  Üstat</p>
<p class="calibre1">Aemon'a  git  sana  bir  merhem  versin.  Todder,  sen  de  gidip  şu  kafanı  göster.  Geri  kalanlar</p>
<p class="calibre1"><a id="p122"></a>hücrelerinize dönün," dedi. "Sen değil Kar. Sen burada kal." Diğerleri cephanelikten ayrılırken Jon uzun  tahta  sıraya  yığılır  gibi  oturdu.  Çocuklar  tehdit  eden  gözlerle  ve  gelecekte  başına  açacakları</p>
<p class="calibre1">dertleri söz veren bakışlarla dışarı çıktılar. Jon'un kolu zonkluyordu. </p>
<p class="calibre1">"Gece  Nöbetçileri'nin  bulabildiği  her  adama  ihtiyacı  var,"  dedi  Noye  yalnız  kaldıklarında. </p>
<p class="calibre1">"Todder gibi adamlara bile. Onu öldürmek sana onur kazandırmaz." </p>
<p class="calibre1">Jon'un gözleri öfkeyle parladı aniden. "Annemin bir..." </p>
<p class="calibre1">"...fahişe  olduğunu  söyledi,  duydum.  Söylese  ne  olur?"  diye  sordu  Noye.  "Lord  Eddard  Stark  bir</p>
<p class="calibre1">fahişeyle yatmaz. Onun onuru..." </p>
<p class="calibre1">"...bir piç peydahlamaktan alıkoymadı onu," dedi Jon soğuk bir şekilde. "Öyle değil mi?" </p>
<p class="calibre1">Jon öfkeden buz kesmişti. "Gidebilir miyim?" </p>
<p class="calibre1">"Ben git dediğim zaman gidebilirsin." </p>
<p class="calibre1">Jon üzerinden dumanlar tüten sobaya dikti gözlerini. Noye kalın parmağını Jon'un çenesine koyup</p>
<p class="calibre1">kafasını çevirdi. "Seninle konuştuğumda bana bak çocuk." </p>
<p class="calibre1">Jon baktı. Zırh ustasının göğsü bir bira fıçısı gibi genişti ve göğsüne uygun bir göbeği vardı. Burnu</p>
<p class="calibre1">düz ve kocamandı. Yüzü her zaman tıraş istiyormuş gibi görünüyordu. Siyah yün tuniğinin kolu, uzun</p>
<p class="calibre1">kılıç  şekilli  gümüş  bir  iğneyle  omzuna  tutturulmuştu.  "Kelimeler  anneni  bir  fahişe  yapmaz.  O  neyse</p>
<p class="calibre1">odur. Kurbağa'nın söylediği hiçbir şey gerçeği değiştirmez. Biliyor musun, anneleri gerçekten fahişe</p>
<p class="calibre1">olan pek çok adam var Sur'da." </p>
<p class="calibre1">Benim annem değil, diye düşündü Jon inatla. Annesi hakkında hiçbir şey bilmiyordu. Eddard Stark</p>
<p class="calibre1">ona  hiçbir  şey  anlatmamıştı  ama  bazen  rüyasında  görürdü  annesini.  Yüzünü  görecekmiş  gibi  bile</p>
<p class="calibre1">olurdu bazen. Rüyalarındaki annesi çok güzeldi, asil bir kandandı ve nazikti. </p>
<p class="calibre1">"Soylu bir lordun piçi olmanın zor olduğunu mu düşünüyorsun? Şu çocuk, Jeren, bir rahibin tohumu</p>
<p class="calibre1">ve  Cotter  Pyke  bir  taverna  fahişesinin  mahzende  doğurduğu  oğlu.  Şimdi  Kıyıdaki  Doğugözcüsü'nün</p>
<p class="calibre1">kumandanı." </p>
<p class="calibre1">"Umrumda değil," diye karşılık verdi Jon. "Onlar umrumda değil, sen, Thorne ve Benjen Stark da</p>
<p class="calibre1">umrumda değilsiniz. Hiç kimse umrumda değil. Buradan nefret ediyorum. Burası... çok soğuk." </p>
<p class="calibre1">"Evet. Soğuk, zor ve acımasız. Burası Sur. Bunlar da Sur'da yürüyen adamlar. Sütannenin anlattığı</p>
<p class="calibre1">hikâyelere benzemez. O hikâyelerin üstüne işe. Sütannenin üstüne işe. Gerçek burada ve sen hayatın</p>
<p class="calibre1">boyunca buradasın. Bizim gibi." </p>
<p class="calibre1">"Hayat," diye tekrarladı Jon acı dolu bir sesle. Zırh ustası hayattan bahsedebilirdi. Onun bir hayatı</p>
<p class="calibre1">olmuştu. Fırtına Burnu kuşatmasında bir kolunu kaybettikten sonra siyahları kuşanmıştı o. Ondan önce, </p>
<p class="calibre1">kralın kardeşi Stannis Baratheon'ın zırh ustasıydı. Yedi Krallık'ı bir ucundan diğerine gezip görmüştü. </p>
<p class="calibre1">Ziyafetlere  katılmış,  kadınlarla  yatmış,  yüz  kadar  çatışmada  savaşmıştı.  Kral  Robert'ın,  Üç  Dişli</p>
<p class="calibre1">Mızrak'ta Rhaegar Targaryen'ın göğsüne inen savaş baltasını Donal Noye'un dövdüğü söyleniyordu. </p>
<p class="calibre1">Jon'un asla yapamayacağı her şeyi yapmıştı ve otuzunu geçip yaşlandıktan sonra, omzuna aldığı balta</p>
<p class="calibre1">darbesinin yarası kapanmayıp, sonunda kolu omzundan ayrıldıktan sonra, bir sakata dönüştükten sonra</p>
<p class="calibre1">Sur'a gelmişti. Tam bir hayat yaşayıp, o hayatı bitirdikten sonra. </p>
<p class="calibre1">"Evet,  hayat,"  dedi  Noye.  "Uzun  ya  da  kısa  bir  hayat  olmasına  sen  karar  vereceksin.  Bu  şekilde</p>
<p class="calibre1">davranmaya devam edersen, bir gece kardeşlerinden biri keser boğazını." </p>
<p class="calibre1">"Onlar benim kardeşim filan değil. Benden nefret ediyorlar çünkü onlardan iyiyim." </p>
<p class="calibre1">"Hayır. Senden nefret ediyorlar çünkü sen onlardan iyiymişsin gibi davranıyorsun. Sana bakıyorlar</p>
<p class="calibre1"><a id="p123"></a>ve  kalede  büyümüş,  kendisini  lord  zanneden  bir  piç  görüyorlar.  Sen  bir  lord  değilsin.  Bunu  asla</p>
<p class="calibre1">unutma. Senin soyadın Kar, Stark değil. Sen bir piç ve bir zorbasın." </p>
<p class="calibre1">"Zorba mı?" Jon kelimeyi söylerken boğulacak gibi oldu. Bu öyle haksız bir suçlamaydı ki nefesi</p>
<p class="calibre1">kesilmişti. "Bana saldıran onlardı. Dört kişi birden üzerime geldiler." </p>
<p class="calibre1">"Avluda  küçük  düşürdüğün  dört  kişi  üzerine  geldi.  Muhtemelen  senden  korkan  dört  kişi.  Seni</p>
<p class="calibre1">dövüşürken izledim. Senin yaptığın şeye talim denemez. Elinde keskin kenarlı bir kılıç olsa hepsi ölü</p>
<p class="calibre1">etlerdi şimdi. Bunu biliyorum, sen de biliyorsun, onlar da biliyor. Onlara hiçbir şey bırakmıyorsun. </p>
<p class="calibre1">Onları utandırıyorsun. Kendinle gurur duymana neden oluyor mu bu?" </p>
<p class="calibre1">Jon  tereddüt  etti.  Kazandığında  gurur  duyuyordu  elbette.  Neden  duymasındı  ki?  Ama  zırh  ustası</p>
<p class="calibre1">sanki Jon yanlış bir şey yapıyormuş gibi konuşuyordu. "Hepsi benden büyük," dedi kendini savunur</p>
<p class="calibre1">bir sesle. </p>
<p class="calibre1">"Daha büyükler, daha iriler ve daha kuvvetliler, bu doğru. Ama Kışyarı'ndaki silah ustasının sana</p>
<p class="calibre1">kendinden büyüklerle savaşmayı öğrettiğine bahse girerim. Kimdi o? Yaşlı bir şövalye mi?" </p>
<p class="calibre1">"Sör Rodrik Cassel," dedi Jon tedirgin bir şekilde. Bu soruda bir tuzak vardı, hissediyordu. </p>
<p class="calibre1">Donal  Noye,  Jon'un  suratına  doğru  eğildi.  "Şimdi  şunu  düşün  çocuk.  Bu  çocukların  hiçbiri  Sör</p>
<p class="calibre1">Alliser'den başka silah ustası görmedi. Onların babaları çiftçi, arabacı, kaçak avcı, demirci, madenci</p>
<p class="calibre1">ya  da  bir  ticaret  gemisinde  kürekçi.  Güvertelerde,  Kral  Yolu'ndaki  genelevlerde  ve  tavernalarda, </p>
<p class="calibre1">Lannis  Limanı'nın  ve  Eski  Şehir'in  sokaklarında  dövüş  üzerine  ne  öğrenebilirlerdi  sence?  Buraya</p>
<p class="calibre1">gelmeden  önce  birkaç  kez  sopa  sallamışlardır  belki  ama  sana  yemin  ederim  ki  bu  yirmi  çocuktan</p>
<p class="calibre1">birinin  bile  cebine  gerçek  bir  kılıç  alacak  kadar  sikke  girmemiştir."  Bakışı  zalimceydi.  "Pekâlâ, </p>
<p class="calibre1">zaferlerinin tadı şimdi nasıl geliyor ağzına Lord Kar?" </p>
<p class="calibre1">"Bana  böyle  seslenme,"  diye  bağırdı  Jon.  Sesi  sert  çıkmıştı  ama  kızgınlığı  güç  kaybetmişti. </p>
<p class="calibre1">Birdenbire suçlu ve utanmış hissetmişti kendini. "Hiç böyle düşünmemiştim. Ben asla..." </p>
<p class="calibre1">"Düşünmeye başlasan iyi edersin," diye uyardı Noye. "Düşün ya da yastığının altında bir hançerle</p>
<p class="calibre1">uyu. Şimdi gidebilirsin." </p>
<p class="calibre1">Cephanelikten  çıktığında  gün  neredeyse  yarılanmıştı.  Bulutların  arasından  güneş  görünüyordu. </p>
<p class="calibre1">Sırtını güneşe verdi ve gözlerini güneş ışığıyla kristal gibi parıldayan alev mavisi Sur'a dikti. Bunca</p>
<p class="calibre1">haftadan  sonra  bile  Sur'un  görüntüsü  ürpertiyordu  Jon'u.  Yüzyıllardır  esen  rüzgârlarların  taşıdığı</p>
<p class="calibre1">toprak  Sur'u  aşındırmış,  kabarcıklar  oluşturmuş  ve  üzerini  zar  gibi  kaplamıştı.  Çoğu  zaman  bulutlu</p>
<p class="calibre1">havaların rengi gibi soluk griydi rengi... ama güneş çıktığında parlıyordu. Işıkla can buluyordu sanki. </p>
<p class="calibre1">Gökyüzünü yarısına kadar kaplayan mavi beyaz dev bir uçuruma dönüşüyordu. </p>
<p class="calibre1">Sur, Kral Yolu'ndan ilk kez göründüğünde, "İnsan eliyle yapılmış en büyük yapı," demişti Benjen</p>
<p class="calibre1">Stark,  Jon'a.  "Ve  hiç  şüphesiz  en  işe  yaramayanı,"  diye  eklemişti  Tyrion  Lannister  sırıtarak.  Sur'a</p>
<p class="calibre1">yaklaştıkça İblis'in sesi bile kesilmişti. Kuzey ufuk çizgisinde, doğuya ve batıya doğru uzanan, uçsuz</p>
<p class="calibre1">bucaksız  ve  kırılmaz,  soluk  mavi  Sur  hattı  millerce  öteden  bile  görülebiliyordu.  Burası,  dünyanın</p>
<p class="calibre1">sonu, diyordu sanki. </p>
<p class="calibre1">Sonunda Kara Kale'yi gördüklerinde, kalenin ahşap iç kaleleri ve taş kuleleri, buzdan bir duvarın</p>
<p class="calibre1">altındaki kar örtüsüne dağılmış siyah oyuncak bloklar gibi göründü gözlerine. Kara kardeşlerin tarihi</p>
<p class="calibre1">kalesi Kışyarı'na benzemiyordu, gerçek bir kale bile değildi. Kalenin surları yoktu. Doğusu, batısı ya</p>
<p class="calibre1">da  güneyi  savunulamaz  durumdaydı.  Gece  Nöbetçileri'nin  ilgilendiği  tek  yön  kuzeydi.  Kuzey  ve</p>
<p class="calibre1">Sur'un  arkasında  uzanan  daha  kuzey. Yüksekliği  iki  yüz  otuz  metreydi.  Barındırdığı  iç  kalelerin  en</p>
<p class="calibre1">yükseğinden üç kat daha uzun. Amcası, tepesinin bir düzine zırhlı atlının yan yana gidebileceği kadar</p>
<p class="calibre1"><a id="p124"></a>geniş olduğunu söylemişti. Dev mancınıkların belli belirsiz hatları ve devasa ahşap vinçler, kocaman</p>
<p class="calibre1">kuşların  iskeletleri  gibi  tepede  duruyordu.  Aralarında  yürüyen  siyahlara  bürünmüş  adamlar  birer</p>
<p class="calibre1">karınca gibi görünüyordu. </p>
<p class="calibre1">Cephaneliğin dışında durup öylece seyrederken, Sur'u ilk gördüğü günkü kadar kendinden geçmiş</p>
<p class="calibre1">haldeydi. Sur böyleydi. Bazen, gökyüzünün ve üzerine bastığı toprağın orada olduğunu unuttuğu gibi, </p>
<p class="calibre1">Sur'un da orada olduğunu unutuyordu ama bazı zamanlarda dünyada Sur'dan başka hiçbir şey yokmuş</p>
<p class="calibre1">gibi  geliyordu.  Sur,  Yedi  Krallık'tan  daha  yaşlıydı.  Altında  durup  Sur'u  izlemek  Jon'un  başını</p>
<p class="calibre1">döndürüyordu. Üzerine yığılmış karın ezici ağırlığını hissedebiliyordu. Kar bir çığ halinde üzerinden</p>
<p class="calibre1">inecek olsa, bütün dünya altında kalırdı, Jon biliyordu. </p>
<p class="calibre1">"Arkasında ne olduğunu merak ediyor insan," dedi tanıdık bir ses. </p>
<p class="calibre1">Jon arkasını döndü. "Lannister seni görmedim... yani, yalnız olduğumu sanıyordum," dedi. </p>
<p class="calibre1">Tyrion  Lannister  kat  kat  kürklere  öyle  bir  sarınmıştı  ki  küçük  bir  ayı  gibi  görünüyordu.  "Bir</p>
<p class="calibre1">adamın bilinçsizliği çok şey anlatabilir. Neler öğrenebileceğini tahmin bile edemezsin." </p>
<p class="calibre1">"Benden öğrenebileceğin bir şey yok," dedi Jon. Sur'a vardıklarından beri çok az görmüştü cüceyi. </p>
<p class="calibre1">Kraliçenin  kardeşi  olduğu  için  Sur'un  onur  konuğuydu.  Kumandan,  Kral  Kulesi'nde  bir  oda  tahsis</p>
<p class="calibre1">etmişti  kendisine;  gerçi  neredeyse  yüzyıldır  bir  kralın  Sur'u  ziyaret  ettiği  görülmemişti.  Lannister</p>
<p class="calibre1">yemeklerini Mormont'un masasında yiyor, günlerini Sur'un kenarlarında at sürerek, gecelerini de Sör</p>
<p class="calibre1">Alliser, Bowen Marsh ve diğer üst düzey askerlerle zar atıp içerek geçiriyordu. </p>
<p class="calibre1">"Ah, ben gittiğim her yerde bir şeyler öğrenebilirim," dedi Tyrion. Elindeki yamuk yumuk yürüme</p>
<p class="calibre1">sopasını  Sur'a  doğru  kaldırdı.  "Ne  diyordum...  sence  neden  bir  adam  böyle  bir  duvar  inşa  eder  ve</p>
<p class="calibre1">diğeri  arkasında  ne  olduğunu  bilme  ihtiyacı  duyar  hemen?"  Başını  yana  eğdi  ve  farklı  renklerdeki</p>
<p class="calibre1">meraklı gözleriyle Jon'a baktı. "Sen de arkasında ne olduğunu bilmek istiyorsun, değil mi?" </p>
<p class="calibre1">"Önemli  bir  şey  yok,"  dedi  Jon.  O,  Benjen  Stark'ın  korucularıyla  birlikte  at  sürmek,  Tekinsiz</p>
<p class="calibre1">Orman'ın  sırlarına  şahit  olmak,  Mance  Rayder'in  yabanıllarıyla  dövüşmek  ve  diyarı  Ötekiler'den</p>
<p class="calibre1">korumak  istiyordu  ama  neler  istediğinden  bahsetmemek  daha  iyiydi  bazen.  "Korucular  buz  ve  karla</p>
<p class="calibre1">kaplı ormanlar, donmuş göller ve dağlardan başka bir şey olmadığını söylüyor." </p>
<p class="calibre1">"Ve  canavarlarla  yaratıklar,"  dedi  Tyrion.  "Onları  unutmayalım,  yoksa  bu  kocaman  şeyi  neden</p>
<p class="calibre1">buraya dikmiş olsunlar. Öyle değil mi Lord Kar?" </p>
<p class="calibre1">"Bana Lord Kar deme." </p>
<p class="calibre1">Cüce bir kaşını kaldırdı. "Sana iblis denmesini mi tercih edersin? Sözleriyle seni incitebildiklerini</p>
<p class="calibre1">onlara hissettirirsen alaylarından asla kurtulamazsın. Eğer sana bir isim vermeye kalkıyorlarsa, ismi</p>
<p class="calibre1">al ve kendine mal et. Böylece, seni bir daha onunla yaralayamazlar." Elindeki sopayla yolu gösterdi. </p>
<p class="calibre1">"Gel biraz yürü benimle. Ortak salonda iğrenç bir haşlama servis edecekler. Elimde bir tas kaynayan</p>
<p class="calibre1">bir şey olması iyi gelebilir." </p>
<p class="calibre1">Jon  da  acıkmıştı,  cüceyle  yürümeye  başladı.  Adımlarını  cücenin  kısa  ve  garip  adımlarına</p>
<p class="calibre1">uydurmak  için  yavaşladı.  Rüzgâr  şiddetini  arttırıyordu  ve  eski  ahşap  yapıların  çıtırdama  seslerini</p>
<p class="calibre1">duyabiliyorlardı.  Uzaktan,  ağır  bir  kepengin  çarpma  sesi  geliyordu.  Tekrar  ve  tekrar,  unutulmuş. </p>
<p class="calibre1">Boğuk bir gümlemenin ardından çatılardan birinden bir kar yığını koptu ve ayaklarının dibine düştü. </p>
<p class="calibre1">"Kurdunu göremedim," dedi Lannister yürürken. </p>
<p class="calibre1">"Talime çıktığımda eski ahıra bağlıyorum. Bütün atları doğudaki ahırlara götürdüler, orada kimse</p>
<p class="calibre1">rahatsız etmiyor onu. Diğer vakitlerde benim yanımda. Hücrem Hardin Kulesi'nde." </p>
<p class="calibre1"><a id="p125"></a>"Siperleri yıkılmış olan kule o, değil mi? Avlusu parçalanmış taşlarla dolu ve içkinin su gibi aktığı</p>
<p class="calibre1">gecelerin sonunda Kral Robert'ın yamulduğu kadar eğilimli. Bütün bu binaların terk edilmiş olduğunu</p>
<p class="calibre1">sanıyordum." </p>
<p class="calibre1">Jon  omuz  silkti.  "Nerede  uyuduğun  kimsenin  umrunda  değil.  Eski  iç  kalelerin  çoğu  boş  ve  girip</p>
<p class="calibre1">istediğin  hücrede  uyuyabilirsin."  Bir  zamanlar  tam  beş  bin  savaşçı,  onların  hizmetkârları,  atları  ve</p>
<p class="calibre1">silahları vardı Kara Kale'de. Şimdiyse o sayının beşte biri kadar adam ancak vardı ve kalenin bazı</p>
<p class="calibre1">bölümleri harabeye dönmüştü. </p>
<p class="calibre1">Tyrion  Lannister  güldü,  nefesi  soğuk  havada  buharlaştı.  "Sevgili  babana  söyleyeyim  de  biraz  taş</p>
<p class="calibre1">ustası tutuklatsın, yoksa kalen tamamen çökecek." </p>
<p class="calibre1">Jon, Tyrion'ın alay ettiğini biliyordu ama gerçek ortadaydı. Sur boyunca sıralanmış on dokuz kale</p>
<p class="calibre1">vardı  ama  sadece  üç  tanesi  kullanılıyordu.  Rüzgârlı  gri  kıyıdaki  Doğugözcüsü,  Sur'un  bittiği  yerde</p>
<p class="calibre1">dağların dibinde Gölge Kule ve ikisinin arasında kalan, Kral Yolu'nun sonundaki Kara Kale. Diğer</p>
<p class="calibre1">kaleler uzun zamandır boştu. Sessiz, tekinsiz, siyah pencerelerinden içeri ıslık çalan soğuk rüzgârlar</p>
<p class="calibre1">giren, balkonları ölülerin ruhlarıyla dolu metruk binalardı. </p>
<p class="calibre1">"Tek başıma olmam daha iyi," dedi Jon inatla. "Diğerleri Hayalet'ten korkuyor." </p>
<p class="calibre1">"Akıllı  çocuklarmış,"  dedi  Tyrion  ve  konuyu  değiştirdi.  "Amcanın  çok  uzaklarda  olduğunu</p>
<p class="calibre1">söylüyorlar." </p>
<p class="calibre1">Jon, kızgınlık anında dilediği dileği hatırladı. Kanlar içinde karda yatan Benjen Stark'ın görüntüsü</p>
<p class="calibre1">geldi  aklına.  Cüce,  insanların  aklından  geçenleri  okuyabiliyordu  bazen,  bu  yüzden  hemen  kafasını</p>
<p class="calibre1">diğer  tarafa  çevirdi  Jon.  Cücenin,  gözlerindeki  suçluluğu  görmesini  istemiyordu.  "İsim  günümden</p>
<p class="calibre1">önce  döneceğini  söylemişti,"  dedi.  İsim  günü  gelip  geçmişti  oysa.  On  beş  gün  önceydi.  Kimsenin</p>
<p class="calibre1">umrunda olmamıştı. "Sör Waymar Royce'u arıyorlar, babası Lord Arryn'ın sancak beyi. Benjen amca, </p>
<p class="calibre1">Gölge  Kule'ye  kadar  gidebileceklerini  söylemişti.  Dağlara  kadar  gitmek  demek  bu,  epey  uzun  bir</p>
<p class="calibre1">yol." </p>
<p class="calibre1">"Son  zamanlarda  pek  çok  iyi  korucunun  kaybolduğunu  duydum,"  dedi  Tyrion  ortak  salonun</p>
<p class="calibre1">merdivenlerine vardıklarında. "Canavarlar ve yaratıklar bu yıl çok acıkmış belli ki." </p>
<p class="calibre1">Harıl  harıl  yanan  dev  şömineye  rağmen  geniş  salon  serindi. Yüksek  ahşap  tavanın  girintilerinde</p>
<p class="calibre1">karga yuvaları vardı. Jon kuşların sesini duyabiliyordu. Aşçı bir tas haşlama ve bir somun kara ekmek</p>
<p class="calibre1">getirdi. Grenn, Kurbağa ve diğer çocuklar şömineye yakın bir sıraya oturmuş, yüksek sesle konuşuyor, </p>
<p class="calibre1">küfürler  ediyor  ve  gülüyorlardı.  Jon  salona  girdiğinde  bir  an  düşünceli  gözlerle  onlara  bakmış  ve</p>
<p class="calibre1">sonra salonun diğer ucunda, çocuklardan epey uzakta bir köşe bulmuştu. </p>
<p class="calibre1">Tyrion Lannister karşısına oturdu. Önündeki haşlamayı şüpheyle kokluyordu. "Arpa, soğan, havuç," </p>
<p class="calibre1">diye mırıldandı. "Biri bu aşçılara, turp et değil demeli," dedi. </p>
<p class="calibre1">"Bu  kuzu  eti  haşlaması,"  dedi  Jon.  Eldivenleri  çıkarıp  tastan  yükselen  buhara  tuttu  ellerini. </p>
<p class="calibre1">Yemeğin kokusu ağzını sulandırmıştı. </p>
<p class="calibre1">"Kar." </p>
<p class="calibre1">Jon, Sör Alliser'in sesini tanıyordu ama bu sefer sesinde gizemli bir tını vardı. </p>
<p class="calibre1">"Lord Kumandan seni görmek istiyor. Hemen." </p>
<p class="calibre1">Jon  bir  an  hareket  etmekten  bile  korktu.  Lord  Kumandan  onu  neden  görmek  isteyebilirdi  ki? </p>
<p class="calibre1">Benjen'dan  haber  aldılar,  diye  düşündü  endişeyle.  Benjen  ölmüştü  işte,  dileği  gerçek  olmuştu. </p>
<p class="calibre1">"Amcam mı?" diye soruverdi telaşla. "Sağ salim döndü mü?" </p>
<p class="calibre1"><a id="p126"></a>"Lord Kumandan bekletilmeye alışık değildir," diye yanıtladı Alliser. "Ben de, emirlerimin bir piç tarafından sorgulanmasına alışık değilim," diye ekledi öfkeyle. </p>
<p class="calibre1">Tyrion Lannister sırayı itti ve ayağa kalktı. "Ağır ol Thorne, çocuğu korkutuyorsun," dedi. </p>
<p class="calibre1">"Seni ilgilendirmeyen konulara karışma Lannister. Senin burada yerin yok." </p>
<p class="calibre1">"Ama sarayda bir yerim var," dedi cüce gülümseyerek. "Doğru kulağa edilecek tek bir kelime, bir</p>
<p class="calibre1">daha  tek  bir  çocuğa  bile  eğitim  veremeden,  yaşlı  ve  huysuz  bir  adam  olarak  ölmene  yeter.  Şimdi</p>
<p class="calibre1">söyle, Yaşlı Ayı neden çocuğu görmek istiyor. Amcasından bir haber mi var?" </p>
<p class="calibre1">"Hayır,"  dedi  Sör Alliser.  "Bambaşka  bir  konu.  Bu  sabah  Kışyarı'ndan  haberci  kuş  geldi.  Kar'ın</p>
<p class="calibre1">kardeşiyle... üvey kardeşiyle," diyerek düzeltti, "ilgili bir mesaj getirdi." </p>
<p class="calibre1">"Bran," diye bağırdı Jon. Ayağa fırladı. "Bran'a bir şey oldu." </p>
<p class="calibre1">Tyrion Lannister elini Jon'un omzuna koydu. "Gerçekten çok üzgünüm Jon," dedi. </p>
<p class="calibre1">Jon adamı duymadı bile. Tyrion'ın elini omzundan itti ve salonun çıkışına doğru hızlıca yürümeye</p>
<p class="calibre1">başladı. Kapıya vardığında koşuyordu artık. Kar birikintilerini yara yara Kumandan Kulesi'ne doğru</p>
<p class="calibre1">koştu. Kapıdaki muhafızları geçip merdivenleri ikişer ikişer tırmanmaya başladı. Lord Kumandan'ın</p>
<p class="calibre1">huzuruna çıktığında, çizmeleri sırılsıklamdı, deli gibi bakıyordu ve kalbi göğsünü yaracakmışçasına</p>
<p class="calibre1">atıyordu. "Bran!" dedi. "Bran'la ilgili ne diyor mesaj?" </p>
<p class="calibre1">Jeor  Mormont,  Gece  Nöbetçileri'nin  Lord  Kumandan'ı,  yaşlı  ve  huysuz  bir  adamdı.  Kocaman  kel</p>
<p class="calibre1">bir  kafası  ve  kabarık  gri  bir  sakalı  vardı.  Omzunda  duran  kuzgunu  elindeki  mısır  taneleriyle</p>
<p class="calibre1">besliyordu.  "Okuma  bildiğini  söylemişlerdi,"  dedi.  Omzunu  silkeledi.  Kuzgun  kanatlanıp  pencereye</p>
<p class="calibre1">uçtu  ve  konduğu  yerden  Kumandan'ı  izlemeye  başladı.  Mormont  kemerinden  bir  kâğıt  çıkarıp  Jon'a</p>
<p class="calibre1">uzatırken, kuzgun nahoş sesiyle, "Mısır, mısır, mısır," diyordu. </p>
<p class="calibre1">Jon, üzerinde ulu kurt olan beyaz mum mührün kenarlarında dolaştırdı parmağını. Mührü kopardı. </p>
<p class="calibre1">Robb'un  el  yazısını  tanımıştı  ama  okudukça  bulanıklaşıyordu  harfler.  Ağladığını  fark  etti. </p>
<p class="calibre1">Gözyaşlarının arasından mana kazandı sonunda kelimeler. Başını kaldırdı, "Uyanmış," dedi. "Tanrılar</p>
<p class="calibre1">onu geri vermiş." </p>
<p class="calibre1">"Sakat," dedi Mormont. "Üzgünüm çocuğum, mesajın devamını oku." </p>
<p class="calibre1">Jon  geri  kalan  kelimelere  baktı  ama  önemi  yoktu.  Hiçbir  şeyin  önemi  yoktu.  Bran  yaşayacaktı. </p>
<p class="calibre1">"Kardeşim yaşayacak," dedi Mormont'a. Lord Kumandan başını iki yana salladı, bir avuç mısır alıp</p>
<p class="calibre1">kuzguna ıslık çaldı. Kuzgun omzuna uçtu. "Yaşayacak, yaşayacak," diye bağırıyordu. </p>
<p class="calibre1">Jon,  yüzünde  bir  gülümseme,  elinde  Robb'un  mektubu  merdivenlerden  aşağı  koştu.  "Kardeşim</p>
<p class="calibre1">yaşayacak,"  diye  bağırdı  muhafızlara.  Muhafızlar  bakıştı.  Ortak  salona  gitti.  Tyrion  Lannister</p>
<p class="calibre1">yemeğini bitirmek üzereydi. Küçük adamı kollarının altından tutup havaya kaldırdı, döndürdü, "Bran</p>
<p class="calibre1">yaşayacak,"  diye  bağırıyordu.  Lannister  şaşkındı.  Jon  adamı  yere  indirdi  ve  mektubu  uzattı.  "Oku," </p>
<p class="calibre1">dedi. </p>
<p class="calibre1">Salondakiler  etrafına  toplanmış  meraklı  gözlerle  onu  izliyordu.  Jon,  Grenn'in  birkaç  adım  geride</p>
<p class="calibre1">durduğunu fark etti. Eli kalın yün bir sargıyla sarılıydı. Rahatsız ve huzursuz görünüyordu. Jon yanına</p>
<p class="calibre1">gitti. Grenn bir adım geri kaçıp elini kaldırdı. "Benden uzak dur piç," dedi. </p>
<p class="calibre1">Jon  çocuğa  gülümsedi.  "Bileğin  için  gerçekten  üzgünüm.  Robb  bir  seferinde  aynı  hamleyi  bana</p>
<p class="calibre1">yapmıştı. Tahta bir kılıçla vurmasına rağmen cehennem gibi acımıştı. Seninki çok daha kötü olmalı. </p>
<p class="calibre1">Eğer istersen sana o hamleyi karşılamayı öğretirim," dedi. </p>
<p class="calibre1">Alliser  Thorne,  Jon'u  duymuştu.  "Lord  Kar  şimdi  de  benim  yerime  geçmek  istiyor,"  dedi. </p>
<p class="calibre1"><a id="p127"></a>Küçümseme  dolu  bir  kahkaha  attı.  "Bir  kurda  jönglörlük  öğretmek,  bu  yaban  öküzlerine  o  hamleyi karşılamayı öğretmekten daha kolaydır," dedi. </p>
<p class="calibre1">"Sizinle bu bahse girerim," diye yanıtladı Jon. "Hayalet'i jonglör olarak görmek hoşuma gider." </p>
<p class="calibre1">Jon, Grenn'in nefesinin kesildiğini fark etti. Salona sessizlik çöktü. </p>
<p class="calibre1">Sonra  Tyrion  Lannister  kıkırdamaya  başladı.  Yan  masada  oturan  üç  kara  kardeş  kahkaha  attı. </p>
<p class="calibre1">Kahkaha bütün salona, en uçtaki sıralara ve hatta aşçılara kadar sıçrayıp yayıldı. Sonunda Grenn bile</p>
<p class="calibre1">gülüyordu. </p>
<p class="calibre1">Sör Alliser gözlerini Jon'dan ayırmamıştı. Salon kahkahalarla inlerken yüzü karardı ve kılıç tuttuğu</p>
<p class="calibre1">eli bir yumruğa dönüştü. "Bu, hayatının hatasıydı Lord Kar," dedi. Ses tonu yakıcıydı ve düşmanlık</p>
<p class="calibre1">kokuyordu. </p>
<p class="calibre1"><a id="p128"></a>Eddard</p>
<p class="calibre1">Eddard Stark, Kızıl Kale'nin kule uzunluğundaki bronz kapılarından içeri girerken yorgun, ağrılı, aç</p>
<p class="calibre1">ve huzursuzdu. Kralın kâhyası, Yüce Üstat Pycelle'in küçük konseyi acil olarak toplantıya çağırdığını</p>
<p class="calibre1">söylediğinde  hâlâ  atının  üzerindeydi  ve  uzun  sıcak  bir  banyonun,  kızarmış  ördek  etinin  ve  kuş  tüyü</p>
<p class="calibre1">yatakların  hayalini  kuruyordu.  Uygun  olduğunda,  El'in  de  toplantıda  olması  rica  edilmişti.  "Yarın</p>
<p class="calibre1">sabah uygun olacak," diye terslendi Ned atından inerken. </p>
<p class="calibre1">Kâhya yerlere kadar eğildi. "Konsey üyelerine üzüntünüzü iletirim," dedi. </p>
<p class="calibre1">"Hayır. Kahretsin," dedi Ned. Daha göreve başlamadan konsey üyelerini gücendirmek istemiyordu. </p>
<p class="calibre1">"Onları göreceğim. Daha insan içine çıkılır bir şeyler giymem için birkaç dakika bekleyin." </p>
<p class="calibre1">"Elbette  lordum,"  dedi  kâhya.  "Size  Lord  Arryn'ın  El  Kulesi'ndeki  odalarını  tahsis  ettik. </p>
<p class="calibre1">Eşyalarınızın oraya götürülmesini sağlayacağım." </p>
<p class="calibre1">"Teşekkürler,"  dedi  Ned.  Binici  eldivenlerini  çıkarıp  kemerine  sıkıştırdı.  Maiyeti  arkasındaki</p>
<p class="calibre1">kapıdan  giriş  yapıyordu.  Kendi  kâhyası  Vayon  Poole'u  görüp  seslendi.  "Konseyin  acil  olarak  bana</p>
<p class="calibre1">ihtiyacı  varmış.  Kızlarımın  odalarını  bul  ve  yerleştir.  Odalarında  kalsınlar.  Arya'nın  keşif  için</p>
<p class="calibre1">odasından  çıkması  kesinlikle  yasak."  Poole  reverans  yaptı.  Ned  kraliyet  kâhyasına  döndü. </p>
<p class="calibre1">"Arabalarım hâlâ şehrin içinden geçip gelmeye çalışıyor. Uygun elbiselere ihtiyacım var," dedi. </p>
<p class="calibre1">"Benim için zevktir," dedi kâhya. </p>
<p class="calibre1">Böylece,  Ned  kemiklerine  kadar  yorgun  halde,  ödünç  alınmış  kıyafetler  içinde  konsey  odasına</p>
<p class="calibre1">girdi. Küçük konseyin dört üyesi kendisini bekliyordu. </p>
<p class="calibre1">Mekân  zengin  bir  şekilde  döşenmişti.  Yerlere  hasır  yerine  Myr  halıları  serilmişti.  Odanın  bir</p>
<p class="calibre1">köşesinde,  Yaz  Adaları'ndan  gelen,  geniş  ahşap  bir  panel  üzerine  oyulmuş,  parlak  renklerle</p>
<p class="calibre1">boyanmış,  yüz  farklı  harikulade  canavar  tasviri  vardı.  Duvarlar,  Norvos'tan,  Qohor'dan  ve  Lys'ten</p>
<p class="calibre1">getirilmiş  goblenlerle  süslüydü.  Kapının  her  iki  yanında,  gözleri  cilalı  siyah  mermerden  yapılmış</p>
<p class="calibre1">birer Valyria sfenksi duruyordu. </p>
<p class="calibre1">Konsey  üyelerinden  Ned'in  en  sevmediği  olan  hadım  Varys,  Ned  odaya  girer  girmez  abartılı</p>
<p class="calibre1">jestleriyle  konuşmaya  başladı.  "Lord  Stark,  Kral Yolu'nda  yaşadığınız  sıkıntıları  duyunca  ölümüne</p>
<p class="calibre1">üzüldüm.  Hepimiz  her  gün  septe  gittik  ve  Prens  Joffrey  için  mumlar  yaktık.  Bir  an  evvel  sağlığına</p>
<p class="calibre1">kavuşması için dualar ettim ben." Adamın ellerindeki pudra Ned'in kollarında izler bıraktı. Adamın</p>
<p class="calibre1">kendisi de mezarlıklara bırakılan çiçekler gibi kokuyordu. </p>
<p class="calibre1">"Tanrılarınız  sizi  duymuş  olmalı,"  dedi.  "Prens  her  geçen  gün  biraz  daha  güçleniyor."  Soğuk, </p>
<p class="calibre1">mesafeli fakat nazikçe konuşmuştu. Kendini adamın ellerinden kurtardı ve ahşap panelin altında duran</p>
<p class="calibre1">Lord Renly'ye yöneldi. Renly'nin yanındaki adam, boyundan anlaşıldığı üzere Serçeparmak olmalıydı. </p>
<p class="calibre1">Robert tahtı kazandığında Renly sekiz yaşında bir çocuktu ama büyüdükçe ağabeyinin bir eşi olmuştu. </p>
<p class="calibre1">Ned bu durumu rahatsız edici buluyordu. Renly'ye ne zaman baksa sanki yıllar geriye doğru akıyor, </p>
<p class="calibre1">Üç Dişli Mızrak'taki zaferin tadını çıkaran Robert tam yanında duruyormuş gibi hissediyordu. </p>
<p class="calibre1">"Görüyorum ki sağ salim gelmişsiniz Lord Stark," dedi Renly. </p>
<p class="calibre1">"Siz  de  öyle,"  diye  yanıtladı  Ned.  "Beni  bağışlamalısınız,  ne  zaman  size  baksam  ağabeyiniz</p>
<p class="calibre1">Robert'ı görmüş gibi oluyorum." </p>
<p class="calibre1">"Kötü bir kopyayım," dedi Renly omuzlarını silkerek. </p>
<p class="calibre1"><a id="p129"></a>"Buna  rağmen  çok  daha  iyi  giyineni,"  diyerek  lafa  karıştı  Serçeparmak.  "Lord  Renly  saraydaki hanımların hepsinden daha fazla para harcıyor üst baş için." </p>
<p class="calibre1">Doğruydu.  Lord  Renly'nin  elbisesi  koyu  yeşil  kadifeden  yapılmıştı.  Yeleğine  on  iki  altın  geyik</p>
<p class="calibre1">dikilmişti. Altın  dikişli  kısa  bir  pelerin  rahatça  omuzlarından  sarkıyordu,  yakası  zümrüt  bir  broşla</p>
<p class="calibre1">kapatılmıştı. "Bundan daha beter suçlar var," diyerek güldü Renly. "Mesela senin giyim tarzın." </p>
<p class="calibre1">Serçeparmak  imayı  duymazdan  geldi.  Dudağında  hürmetsiz  bir  gülümsemeyle  Ned'e  bakıyordu. </p>
<p class="calibre1">"Uzun  yıllardır  sizinle  tanışma  fırsatı  bulmak  istiyordum  Lord  Stark.  Leydi  Catelyn'in  benden</p>
<p class="calibre1">bahsettiğine eminim." </p>
<p class="calibre1">"Etti,"  diye  cevapladı  Ned  soğuk  bir  tonla.  Yorumdaki  belli  belirsiz  kibir  onu  kızdırmıştı. </p>
<p class="calibre1">"Anladığım kadarıyla kardeşim Brandon'ı da tanıyormuşsunuz." </p>
<p class="calibre1">Renly Baratheon güldü. Varys daha iyi duyabilmek için yanlarına geldi. </p>
<p class="calibre1">"Gayet  iyi  tanırdım,"  dedi  Serçeparmak.  "Hâlâ  bana  bıraktığı  bir  izi  taşıyorum.  Brandon  benden</p>
<p class="calibre1">bahseder miydi?" </p>
<p class="calibre1">"Sık  sık  ve  epey  hararetle,"  dedi  Ned  konuşmanın  son  bulmasını  umarak.  Oynadıkları  bu  oyunu</p>
<p class="calibre1">sevmiyordu. Sözlerle yapılan düellolara sabrı yoktu. </p>
<p class="calibre1">"Hararetin  siz  Starklar'ı  hasta  ettiğini  sanırdım,"  dedi  Serçeparmak.  "Burada,  güneyde,  sizlerin</p>
<p class="calibre1">buzdan yapıldığınız ve Boğaz'ın biraz altına indiğinizde eridiğiniz söylenir." </p>
<p class="calibre1">"Bu  yakınlarda  erimeyi  düşünmüyorum  Lord  Baelish.  Bundan  emin  olabilirsiniz,"  dedi  Ned. </p>
<p class="calibre1">Konsey masasına döndü ve, "Üstat Pycelle, iyi olduğunuzu umuyorum," dedi. </p>
<p class="calibre1">Masanın başındaki yüksek sandalyede oturan Yüce Üstat nazikçe gülümsedi ve, "Benim yaşımdaki</p>
<p class="calibre1">bir  adam  için  gayet  iyi  sayılırım  lordum  ama  eskisinden  çok  daha  çabuk  yoruluyorum,"  dedi.  Zarif</p>
<p class="calibre1">yüzündeki  geniş  alnına,  iyice  kelleşen  kafasının  tam  tepesinden  bir  tutam  beyaz  saç  dökülüyordu. </p>
<p class="calibre1">Üstat  zinciri,  Luwin'in  taktığı  boğucu  basit  metale  benzemiyordu.  İki  düzine  ağır  zincirin  birbirine</p>
<p class="calibre1">sarılarak oluşturduğu, boynundan göğsüne kadar her yerini kaplayan devasa bir gerdanlık takıyordu. </p>
<p class="calibre1">Gerdanlığın  her  bir  halkası  insan  evladının  bildiği  farklı  bir  metalden  dökülmüştü.  Siyah  demir, </p>
<p class="calibre1">kırmızı altın, parlak bakır, mat kurşun, çelik, kalay, soluk gümüş, pirinç, bronz ve platin. Lal taşları, </p>
<p class="calibre1">ametistler  ve  siyah  inciler  metal  zincirleri  süslüyordu.  Gerdanlığın  üzerine  gelişigüzel  yakutlar  ve</p>
<p class="calibre1">zümrütler  serpiştirilmişti.  "Belki  hemen  başlarız,"  dedi  Yüce  Üstat.  İki  elini  karnının  üzerinde</p>
<p class="calibre1">birleştirmişti. "Biraz daha oyalanırsak uyuyakalacağımdan endişe ediyorum." </p>
<p class="calibre1">"Başlayalım,"  dedi  Ned.  Masanın  başındaki  kral  koltuğu  boştu.  Koltuğun  yastıklarına  Baratheon</p>
<p class="calibre1">Hanedanı'nın  taçlı  erkek  geyiği  işlenmişti.  Ned,  kralın  sağ  kolu  olarak  hemen  yanındaki  koltuğa</p>
<p class="calibre1">oturdu. "Lordlarım, sizi beklettiğim için özür dilerim," dedi resmi bir tonla. </p>
<p class="calibre1">"Siz Kral Eli'siniz," dedi Varys. "Bizler, ne isterseniz hizmetinizdeyiz Lord Stark." </p>
<p class="calibre1">Diğer üyeler de koltuklarına otururken Eddard Stark oraya ait olmadığını bir kez daha anladı. Bu</p>
<p class="calibre1">oda,  bu  adamlar  ona  göre  değildi.  Robert'ın  Kışyarı'nda,  mahzen  mezarda  söylediklerini  hatırladı. </p>
<p class="calibre1">Etrafım yağcılarla ve aptallarla sarılı. Konsey masasına baktı, bu adamlardan hangisi yağcı, hangisi</p>
<p class="calibre1">aptal merak ediyordu ama şimdiden kimin kim olduğunu da biliyordu aslında. "Beş kişiyiz," dedi. </p>
<p class="calibre1">"Lord  Stannis,  kral  kuzeye  gittikten  kısa  bir  süre  sonra  Ejderha  Kayası'na  gitti.  Cesur</p>
<p class="calibre1">Barristan'ımız da Kral Muhafızları Kumandanı olarak kralımıza eşlik ediyor," dedi Varys. </p>
<p class="calibre1">"Belki Sör Barristan ve kralın bizlere katılmasını beklemeliyiz," diye teklif etti Ned. </p>
<p class="calibre1">Renly Baratheon yüksek sesle güldü. "Sevgili ağabeyimin bizleri soylu varlığıyla onurlandırmasını</p>
<p class="calibre1"><a id="p130"></a>beklersek, çok bekleriz." </p>
<p class="calibre1">"İyi  kralımız  Robert'ın  yapacak  çok  önemli  işleri  var.  Bazı  basit  meseleleri  onun  yükünü</p>
<p class="calibre1">hafifletmek amacıyla bizler karara bağlıyoruz," dedi Varys. </p>
<p class="calibre1">"Lord Varys'in asıl söylemek istediği, bütün bu para, adalet ve ekin işleri ağabeyimi gözyaşlarına</p>
<p class="calibre1">boğacak kadar fazla sıkıyor," dedi Renly. "Bu yüzden krallığı yönetme işi de bize kalıyor. Ara sıra</p>
<p class="calibre1">bize bazı emirler yollamıyor değil." Cebinden sıkıca katlanmış bir kâğıt çıkardı ve masanın üzerine</p>
<p class="calibre1">bıraktı.  "Bu  sabah  bana  süratle  önden  gitmemi  ve  Yüce  Üstat  Pycelle'e  acil  bir  konsey  toplantısı</p>
<p class="calibre1">düzenlemesini söylememi emretti. Bizim için çok acil bir görevi varmış." </p>
<p class="calibre1">Serçeparmak gülümsedi ve masadaki kâğıdı Ned'e uzattı. Ned kraliyet mührüyle kapatılmış kâğıdı</p>
<p class="calibre1">açtı ve düzeltti. Kralın acil emirlerinin ne olduğunu merak ediyordu. Giderek artan bir inanmazlıkla</p>
<p class="calibre1">yazılanları okudu. Robert'ın ahmaklıklarının bir sonu gelmeyecek miydi? Bu yazılan şeyi onun adına</p>
<p class="calibre1">Ned mi yapacaktı? Bu yaraya bastırılmış tuz gibiydi. "Tanrılar yardım etsin!" dedi. </p>
<p class="calibre1">"Lord Stark'ın bize söylemeye çalıştığı şey," diyerek duyurusuna başladı Renly. "Majesteleri, Kral</p>
<p class="calibre1">Eli'nin görevine başlaması şerefine bir turnuva düzenlememizi emretti." </p>
<p class="calibre1">"Ne kadar?" diye sordu Serçeparmak kibarca. </p>
<p class="calibre1">Ned  cevabı  mektuptan  okudu.  "Şampiyona  kırk  bin  altın  ejder,  ikinciye  yirmi  bin,  meydan</p>
<p class="calibre1">dövüşünün galibine yirmi bin ve ok müsabakasının kazananına on bin." </p>
<p class="calibre1">"Doksan  bin  altın,"  diyerek  içini  çekti  Serçeparmak.  "Diğer  giderleri  de  göz  ardı  etmemeliyiz. </p>
<p class="calibre1">Robert  olağanüstü  bir  ziyafet  isteyecektir.  Bu  aşçılar,  marangozlar,  hizmetçi  kızlar,  şarkıcılar, </p>
<p class="calibre1">dansçılar ve soytarılar demek..." </p>
<p class="calibre1">"Yeterinden fazla soytarımız var," dedi Lord Renly. </p>
<p class="calibre1">Yüce  Üstat  Pycelle,  Serçeparmak'a  döndü  ve  sordu.  "Hazine  bu  masrafları  karşılayabilecek</p>
<p class="calibre1">durumda mı?" </p>
<p class="calibre1">"Hangi  hazineden  bahsediyorsunuz?"  diyerek  yanıtladı  Serçeparmak  dudaklarını  bükerek.  "Aptal</p>
<p class="calibre1">rolü  yapmanın  gereği  yok  Üstat.  Siz  de  benim  kadar  iyi  biliyorsunuz  ki  hazine  yıllardır  boş.  Parayı</p>
<p class="calibre1">borç  almak  zorunda  kalacağım.  Lannisterlar'ın  eli  açık  davranacağından  şüphem  yok.  Lord  Tywin'e</p>
<p class="calibre1">hali hazırda üç milyon ejder borçluyuz. Bir yüz bin daha bir şey fark ettirmeyecektir." </p>
<p class="calibre1">Ned donmuş gibiydi. "Kraliyetin üç milyon altın borcu mu var?" </p>
<p class="calibre1">"Kraliyetin altı milyon altın borcu var Lord Stark. Büyük alacaklılar Lannisterlar. Lord Tyrell'den, </p>
<p class="calibre1">Braavos'un Demir Bankası'ndan ve bazı Tyroshlu ticaret birliklerinden de borç almak zorunda kaldık. </p>
<p class="calibre1">Son  zamanlarda  da  İnanç'ın  kapısını  çalmak  zorunda  kaldım.  Yüce  Rahip,  Dorne'lu  bir  balıkçıdan</p>
<p class="calibre1">bile beter pazarlık ediyor." </p>
<p class="calibre1">Ned dehşete düşmüştü. "Aerys Targaryen altınlarla dolup taşan bir hazine bırakmıştı. Hazinenin bu</p>
<p class="calibre1">hale gelmesine nasıl izin verdiniz?" </p>
<p class="calibre1">Serçeparmak omuz silkti. "Hazine başı parayı bulur, Kral ve El'i harcar," dedi. </p>
<p class="calibre1">Ned,  "Lord  Arryn'ın,  Robert'ın  diyara  dilenmesine  izin  verdiğine  inanmamı  beklemeyin,"  dedi</p>
<p class="calibre1">hararetle. </p>
<p class="calibre1">Yüce Üstat Pycelle kafasını iki yana salladı. Boynundaki zincirler şıngırdadı. "Lord Arrys tedbirli</p>
<p class="calibre1">bir adamdı ama Majesteleri'nin verilen akıllıca tavsiyeleri her zaman dinlediği söylenemez." </p>
<p class="calibre1">"Benim  soylu  ağabeyim  turnuvaları,  ziyafetleri  pek  sever  ama  kendi  deyimiyle  'sikke  saymak'tan</p>
<p class="calibre1">nefret eder," dedi Lord Renly. </p>
<p class="calibre1"><a id="p131"></a>"Majesteleriyle konuşacağım. Bu turnuva kraliyetin karşılayamayacağı bir aşırılık," dedi Ned. </p>
<p class="calibre1">"Elbette konuşun ama biz yine de hazırlıklara başlasak iyi olur," diye karşılık verdi Renly. </p>
<p class="calibre1">"Başka  bir  gün,"  dedi  Ned.  Masadakilerin  ona  bakışından,  sesinin  çok  sert  çıktığı  anlaşılıyordu. </p>
<p class="calibre1">Artık  Kışyarı'nda,  kendisinden  büyük  tek  adamın  kral  olduğu  yerde  olmadığını  unutmamalıydı. </p>
<p class="calibre1">Burada, kendi konumuna denk insanların önde geleniydi sadece. "Lütfen bağışlayın lordlarım," dedi</p>
<p class="calibre1">daha yumuşak bir sesle. "Yorgunum. Toplantıya bir ara verelim ve dinlenip kendimize geldiğimizde</p>
<p class="calibre1">kaldığımız yerden devam edelim." Diğerlerinin onayını beklemeden masadan kalktı. Hepsini başıyla</p>
<p class="calibre1">selamladı ve kapıya yöneldi. </p>
<p class="calibre1">Dışarı  çıktığında,  arabaların  ve  süvarilerin  hâlâ  kale  kapısından  içeri  aktığını  gördü.  Avlu</p>
<p class="calibre1">bağrışan adamlar, çamur ve atlardan ibaret bir karışıklık içindeydi. Kralın henüz gelmediği söylendi</p>
<p class="calibre1">kendisine. Üç Dişli Mızrak'taki tatsızlıktan sonra, Starklar ve maiyetleri, kralın kafilesinden epeyce</p>
<p class="calibre1">önde,  Lannisterlar'dan  ve  gerilimden  uzakta  yol  almışlardı.  Robert'ı  hemen  hemen  hiç  görmemişti. </p>
<p class="calibre1">Büyük  saray  arabasında  yolculuk  ettiği  ve  sürekli  sarhoş  olduğu  söyleniyordu.  Eğer  durum  buysa</p>
<p class="calibre1">varmasına daha saatler var demekti ama yine de Ned'in arzu ettiği kadar geç gelmeyecekti. İçini ezen</p>
<p class="calibre1">öfkeyi  hatırlaması  için  Sansa'nın  yüzüne  bakması  yeterliydi.  Yolculuklarının  son  on  beş  günü  tam</p>
<p class="calibre1">anlamıyla  bir  trajediydi.  Sansa  sürekli  Arya'yı  suçluyor,  ölmesi  gerekenin  Nymeria  olduğunu</p>
<p class="calibre1">söylüyordu.  Ve  Arya,  arkadaşı  kasabın  oğlunun  öldürüldüğünü  duyduğu  günden  beri  kendi</p>
<p class="calibre1">düşünceleri  içinde  kaybolmuş  gibiydi.  Sansa  her  gece  ağlayarak  uykuya  dalıyordu. Arya  ise  kendi</p>
<p class="calibre1">sessizliğine  gömülmüş  halde  gün  boyunca  dalıp  duruyordu.  Eddard  Stark,  Kışyarı'nın  Starkları  için</p>
<p class="calibre1">ayrılmış buzdan bir cehennemi düşünüyordu. </p>
<p class="calibre1">Dış  avluyu  geçip  yivli  kapıdan  iç  avluya  girdi.  El  Kulesi  olduğunu  tahmin  ettiği  kuleye  doğru</p>
<p class="calibre1">yürürken aniden Serçeparmak çıktı önüne. "Yanlış yoldan gidiyorsun Stark, benimle gel," dedi. </p>
<p class="calibre1">Ned tereddütle adamı takip etti. Serçeparmak onu bir kuleye, merdivenlerden aşağıya, gömme bir</p>
<p class="calibre1">iç  bahçeye  ve  duvarlarında  içi  boş  zırhların  nöbet  tuttuğu  bir  koridora  götürdü.  Bunlar</p>
<p class="calibre1">Targaryenlar'ın  kutsal  kalıntılarıydı.  Göğüslerine  ejderhalar  oyulmuş  siyah  çelikten  savaş  zırhları</p>
<p class="calibre1">şimdi tozlanmış ve unutulmuştu. "Odama giden yol bu değil," dedi Ned. </p>
<p class="calibre1">"Öyle olduğunu söylemedim zaten," diye cevap verdi Serçeparmak. "Seni, boğazını kesip cesedini</p>
<p class="calibre1">duvarların  arkasına  saklayacağım  bir  zindana  götürüyorum."  Sesinden  alay  akıyordu.  "Bunun  için</p>
<p class="calibre1">vaktimiz yok Stark," dedi. "Karın seni bekliyor." </p>
<p class="calibre1">"Sen  nasıl  bir  oyun  oynuyorsun  Serçeparmak?  Catelyn,  Kışyarı'nda,  buradan  yüzlerce  fersah</p>
<p class="calibre1">uzakta." </p>
<p class="calibre1">Serçeparmak'ın gri yeşil gözleri neşeyle parıldıyordu. "Eğer öyleyse, birilerinin kusursuz bir taklit</p>
<p class="calibre1">yeteneği  var  demektir.  Son  kez  söylüyorum,  benimle  gel  ya  da  onu  kendime  saklayayım."  Hızla</p>
<p class="calibre1">merdivenlerden aşağı inmeye başladı. </p>
<p class="calibre1">Ned  endişeyle  adamı  takip  etti.  Bugünün  sonu  gelecek  mi  diye  merak  ediyordu  artık.  Böyle</p>
<p class="calibre1">entrikalar Ned'e göre değildi ama Serçeparmak gibi adamlar için entrika, et ve şaraptı. </p>
<p class="calibre1">Merdivenlerin sonunda meşe ve demirden yapılmış ağır bir kapı vardı. Petyr kalın sürgüyü çekti</p>
<p class="calibre1">ve  Ned'e  kapıdan  girmesini  söyleyen  bir  baş  hareketi  yaptı.  Kızıl  pembe  gün  batımına,  nehirden</p>
<p class="calibre1">epeyce yüksekteki dik bir kayalığa çıkmışlardı. "Kalenin dışına çıktık," dedi Ned. </p>
<p class="calibre1">"Sen  kandırılması  güç  bir  adamsın  Ned,"  dedi  Serçeparmak  alaycı  gülüşüyle.  "Dışarıda</p>
<p class="calibre1">olduğumuzu gökyüzünden mi anladın, yoksa güneş mi ele verdi beni? Arkamdan yürü. Kayalıklarda</p>
<p class="calibre1">keskin oyuklar var. Düşüp ölmemeye çalış. Catelyn'e ölümünü açıklamam zor olabilir." Bütün bunları</p>
<p class="calibre1"><a id="p132"></a>söylerken  kayalığın  kenarına  gelmiş,  aşağı  inmeye  başlamıştı  bile.  Bir  maymun  kadar  seri  hareket</p>
<p class="calibre1">ediyordu. </p>
<p class="calibre1">Ned bir an dik kayalığı inceledi ve ağır ağır adamı takip etmeye başladı. Serçeparmak'ın bahsettiği</p>
<p class="calibre1">oyukları  görebiliyordu.  Bazı  oyuklar,  nereye  bakacağını  bilmeden  bakan  gözlerin  göremeyeceği</p>
<p class="calibre1">kertiklerdi. Aşağıdaki nehir baş döndürecek kadar uzakta görünüyordu. Ned kafasını kayalığa dayadı</p>
<p class="calibre1">ve mecbur kalmadıkça aşağı bakmamaya karar verdi. </p>
<p class="calibre1">Sonunda,  suyun  kıyısındaki  çamurlu  patikaya  indiğinde,  Serçeparmak'ı  bir  kayaya  dayanmış  elma</p>
<p class="calibre1">yerken  buldu.  Elinde  elmanın  çöpü  kalmak  üzereydi.  "Yaşlanıyorsun  ve  yavaşlıyorsun  Stark,"  dedi</p>
<p class="calibre1">elindeki  elma  çöpünü  nehrin  sularına  fırlatırken.  "Neyse,  yolun  kalanını  atla  gideceğiz."  İki  atın</p>
<p class="calibre1">beklediğini  gördü  Ned.  Ata  bindi  ve  adamın  arkasından,  şehre  doğru  giden  patikada  yol  almaya</p>
<p class="calibre1">başladı. </p>
<p class="calibre1">Bir zaman sonra üç katlı, ahşap, köhne bir binanın önünde dizginlerini çekti Serçeparmak. Binanın</p>
<p class="calibre1">pencereleri  yavaşça  çöken  akşam  karanlığında  lamba  ışıklarıyla  parlıyordu.  Müzik  sesi  ve  yüksek</p>
<p class="calibre1">kahkahalar pencerelerden taşıp nehir sularına kadar ulaşıyordu. Kapısının yanındaki ağır bir zincire, </p>
<p class="calibre1">kurşun kaplı kırmızı camdan yapılmış süslü bir yağ lambası asılmıştı. </p>
<p class="calibre1">Ned  aceleyle  atından  indi.  "Bir  genelev,"  dedi.  Serçeparmağı  omuzlarından  tuttu  ve  kendine</p>
<p class="calibre1">çevirdi. "Bu kadar yolu bir geneleve gelmek için mi teptik?" </p>
<p class="calibre1">"Karın içeride," dedi Serçeparmak. </p>
<p class="calibre1">Bu son hakaretti. "Brandan sana fazlasıyla nazik davranmış," dedi ve adamın göğsüne vurdu, sırtını</p>
<p class="calibre1">duvara yasladı. Kemerinden çıkardığı hançerini boynuna dayadı. </p>
<p class="calibre1">"Lordum,  hayır!"  diye  bağırdığını  duydu  telaşlı  bir  sesin.  "Doğruları  söylüyor." Arkasından  ayak</p>
<p class="calibre1">sesleri geliyordu. </p>
<p class="calibre1">Ned elinde hançeri döndü ve beyaz saçlı yaşlı bir adamın kendisine doğru geldiğini gördü. Adam</p>
<p class="calibre1">kabaca örülmüş kahverengi bir elbise giymişti ve koştukça çenesinin altındaki deri sallanıyordu. "Sen</p>
<p class="calibre1">bu işe karışma," diye bağırdı adama ve o anda gördüğü simayı hatırladı. Şaşkınlık içinde hançerini</p>
<p class="calibre1">indirdi. "Sör Rodrik?" </p>
<p class="calibre1">Rodrik Cassel başıyla onayladı. "Leydiniz yukarıda sizi bekliyor." </p>
<p class="calibre1">Ned'in  kafası  iyice  karışmıştı.  "Catelyn  gerçekten  burada  mı?  Bu  Serçeparmak'ın  tuhaf</p>
<p class="calibre1">şakalarından biri değil mi?" </p>
<p class="calibre1">"Değilmiş  gibi  görünüyor  Stark,"  dedi  Serçeparmak.  "Beni  takip  et  ve  biraz  daha  fazla  zampara, </p>
<p class="calibre1">biraz  daha  az  Kral  Eli  gibi  görünmeye  çalış.  Tanınman  hiç  işimize  gelmez. Yürürken  birkaç  meme</p>
<p class="calibre1">avuçlayabilirsin hatta." </p>
<p class="calibre1">Bir  salona  girdiler.  Şişman  bir  kadın  edepsiz  şarkılar  söylüyor,  keten  iç  çamaşırları  ve  renkli</p>
<p class="calibre1">ipeklerden  avuç  içi  kadar  elbiseler  giymiş  genç  ve  güzel  kızlar  bedenlerini  müşterilerine  dayıyor, </p>
<p class="calibre1">kucaklara  oturuyorlardı.  Kimsenin  Ned'e  dikkat  ettiği  yoktu.  Serçeparmak  onu  üçüncü  kata  çıkardı, </p>
<p class="calibre1">uzun bir koridorun sonundaki kapıya götürdü. Sör Rodrik aşağıda bekliyordu. </p>
<p class="calibre1">Catelyn odadaydı. Ned'i görünce ağlayarak koştu ve sıkıca boynuna sarıldı. </p>
<p class="calibre1">"Leydim," dedi Ned. Sesi merak ve endişe yüklüydü. </p>
<p class="calibre1">"Ah, işte bu harika. En azından onu tanıdın," dedi Serçeparmak kapıyı kapatırken. </p>
<p class="calibre1">"Hiç  gelmeyeceksin  diye  korktum,"  diye  fısıldadı  Catelyn  kafasını  Ned'in  göğsüne  yaslayarak. </p>
<p class="calibre1">"Petyr bana haberler getiriyordu. Arya ve genç prens arasında geçenleri de duydum. Kızlarım nasıl?" </p>
<p class="calibre1"><a id="p133"></a>"İkisi  de  yas  tutuyor,  ikisi  de  öfkeli,"  diye  yanıtladı  Ned.  "Cat,  anlayamıyorum.  Kral Toprakları'nda ne işin var? Neler oldu? Yoksa Bran..." Aklına gelen soru, öldü mü? idi ama soruyu</p>
<p class="calibre1">ağzından çıkaramadı. </p>
<p class="calibre1">"Evet Bran ama düşündüğün gibi değil," dedi Catelyn. </p>
<p class="calibre1">Artık kaybolmuştu Ned. "Peki ne? Neden buradasın sevgilim? Burası nasıl bir yer?" </p>
<p class="calibre1">"Tam da göründüğü gibi bir yer," dedi Serçeparmak pencerenin pervazına rahatça otururken. "Bir</p>
<p class="calibre1">genelev. Soylu bir leydiyi aramak için bakılacak son yer bile değil. Bu müessesenin sahibi benim, bu</p>
<p class="calibre1">yüzden  ayarlamaları  yapmak  zor  olmadı.  Cat'in  burada  olduğunu  Lannisterlar'ın  öğrenmemesi</p>
<p class="calibre1">gerekiyordu." </p>
<p class="calibre1">"Neden?"  diye  sordu  Ned.  Catelyn'in  ellerini  gördü  sonra.  Daha  yeni,  kırmızı  kesik  izlerini,  sol</p>
<p class="calibre1">elinin  son  iki  parmağındaki  bükülmeyi  ve  ellerinin  tuhaf  duruşunu.  "Yaralanmışsın."  Karısının</p>
<p class="calibre1">ellerini ellerine aldı ve avuçlarına baktı. "Tanrılar! Bunlar çok derin kesikler... bir kılıç darbesi ya</p>
<p class="calibre1">da... Bu kesikler nasıl oldu leydim?" </p>
<p class="calibre1">Catelyn pelerininin altından bir hançer çıkarıp Ned'in ellerine bıraktı. "Bu hançer, Bran'ın boğazını</p>
<p class="calibre1">kesip bütün kanını vücudundan boşaltmak üzere yollandı," dedi. </p>
<p class="calibre1">Ned sarsılmıştı. "Ama... Kim... Neden?" </p>
<p class="calibre1">Catelyn  parmağını  Ned'in  dudaklarına  koydu.  "İzin  ver  anlatayım  sevgilim.  Böyle  daha  çabuk</p>
<p class="calibre1">hallederiz. Dinle." </p>
<p class="calibre1">Ned  dinledi.  Catelyn,  kütüphanedeki  yangından  Varys'e,  muhafızlardan  Serçeparmak'a  kadar  olan</p>
<p class="calibre1">her şeyi anlattı. Eddard Stark elinde hançer, neredeyse şuurunu kaybetmiş şekilde yatağın kenarında</p>
<p class="calibre1">oturarak  dinledi.  Bran'ın  ulu  kurdu  çocuğun  canını  kurtarmıştı.  Yavruları  ilk  bulduklarında  Jon  ne</p>
<p class="calibre1">demişti?  Bu  yavrular,  sizin  çocuklarınız  tarafından  sahiplenilmek  için  doğmuş.  Ve  Ned,  Sansa'nın</p>
<p class="calibre1">yavrusunu bir hiç uğruna kendi elleriyle öldürmüştü. Hissettiği şey suçluluk muydu? Yoksa korku mu? </p>
<p class="calibre1">Eğer bu kurtlar çocuklarına tanrılar tarafından gönderildiyse, nasıl bir aptallık etmişti Ned? </p>
<p class="calibre1">Kendisini  zorlayarak  ve  acı  içinde  hançer  hakkında  düşünmeye  başladı.  "İblis'in  hançeri,"  diye</p>
<p class="calibre1">tekrar etti. Hiç manası yoktu. Hançerin ejderha kemiği kabzasını sıkıca tuttu ve ahşap masaya sapladı. </p>
<p class="calibre1">Hançer,  Ned'le  alay  ediyormuş  gibi,  ahşabın  içinde  dimdik  duruyordu.  "Tyrion  Lannister  neden</p>
<p class="calibre1">Bran'ın ölmesini istesin? Zavallı çocuk ona hiçbir şey yapmadı ki." </p>
<p class="calibre1">"Siz Starklar'ın kulağında kardan başka bir şey yok mu?" diye sordu Serçeparmak. "İblis asla tek</p>
<p class="calibre1">başına hareket etmez." </p>
<p class="calibre1">Ned  ayağa  kalktı  ve  odanın  içinde  volta  atmaya  başladı.  "Eğer  bu  işte  kraliçenin  ya  da  tanrılar</p>
<p class="calibre1">korusun,  Robert'ın  eli  varsa...  hayır,  buna  inanamam." Ama  kelimeler  ağzından  çıktığı  anda,  hendek</p>
<p class="calibre1">mezarlardaki  o  soğuk  sabahı,  Robert'ın  kiralık  katillerini  Targaryen  Prensesi'ne  göndereceğini</p>
<p class="calibre1">söylediği  konuşmayı,  Rhaegar'ın  daha  bebek  olan  oğlunu,  bebekten  geri  kalan  kana  bulanmış</p>
<p class="calibre1">kafatasını,  Darry'nin  kabul  salonunda  ona  sırtını  dönüp  uzaklaşmasını  hatırladı.  Ned,  Sansa'nın</p>
<p class="calibre1">yalvarışını kulaklarında duyuyordu hâlâ. Lyanna da öyle yalvarmıştı bir zamanlar. </p>
<p class="calibre1">"Kralın  bu  durumu  bilmiyor  olması  daha  yüksek  ihtimal,"  dedi  Serçeparmak.  "Bu  ilk  de  olmaz. </p>
<p class="calibre1">Robert görmek istemediği şeylere gözlerini kapatmak konusunda epey tecrübe sahibi oldu." </p>
<p class="calibre1">Ned'in buna verecek cevabı yoktu. Vücudu neredeyse ortasından ikiye ayrılmış kasap çocuğu geldi</p>
<p class="calibre1">gözlerinin önüne. Olay sonrasında tek kelime etmemişti kral. Ned'in başı zonkluyordu. </p>
<p class="calibre1">Serçeparmak masaya eğildi ve hançeri saplandığı yerden çıkardı. "Suçlama her halükarda hainlik</p>
<p class="calibre1"><a id="p134"></a>sayılacaktır.  Kralı  suçlayın  ve  daha  kelimeler  ağzınızdan  çıkamadan  İlyn  Payne'le  dans  edin. </p>
<p class="calibre1">Kraliçe... Eğer kanıt bulursanız ve eğer Robert'ı dinlemeye ikna edebilirseniz, belki..." </p>
<p class="calibre1">"Kanıtımız var," dedi Ned. "Hançer elimizde." </p>
<p class="calibre1">Serçeparmak hançeri havaya attı, tekrar tuttu ve, "Bu mu?" dedi. "Güzel bir çelik parçası ama bu</p>
<p class="calibre1">hançerin iki tarafı da keskin lordum. İblis hançerin Kışyarı'nda çalındığına ya da kaybolduğuna yemin</p>
<p class="calibre1">edecektir  ve  kiralık  katil  de  ölü  olduğuna  göre  onu  kim  yalancılıkla  suçlayabilir?"  Hançeri  Ned'e</p>
<p class="calibre1">uzattı.  "Benim  naçizane  tavsiyem,  hançeri  nehre  atıp,  dövüldüğünü  bile  unutmak  olacak  lordum," </p>
<p class="calibre1">dedi. </p>
<p class="calibre1">Ned soğuk gözlerle baktı. "Lord Baelish, ben Kışyarı'nın Stark'ıyım. Oğlum sakat halde ve belki de</p>
<p class="calibre1">ölmek  üzere  yatağında  yatıyor.  Karda  bulunmuş  bir  kurt  yavrusu  yardımına  koşmasaydı  hem  o,  hem</p>
<p class="calibre1">Catelyn şu anda ölü olacaktı. Eğer bütün bunları unutabileceğime inanıyorsanız, kardeşimin karşısına</p>
<p class="calibre1">kılıçla çıktığınız günkü kadar aptalsınız demektir." </p>
<p class="calibre1">"Bir aptal olabilirim Stark... ama kardeşin on dört yıldan fazladır donmuş mezarında çürürken ben</p>
<p class="calibre1">hâlâ buradayım. Onun yanında çürümeye niyetliysen seni kararından döndüren ben olmayayım ama bu</p>
<p class="calibre1">kafileye dâhil olmamayı tercih ederim, çok teşekkürler." </p>
<p class="calibre1">"Sen herhangi bir kafileye isteyerek dâhil edeceğim son adam bile değilsin, Lord Baelish." </p>
<p class="calibre1">Elini kalbinin üstüne koyup, "Beni derinden yaraladın Stark,"  dedi  Serçeparmak.  "Bana  sorsalar, </p>
<p class="calibre1">ben  siz  Starklar'ın  yorucu  insanlar  olduğunu  söylerim  ama  Cat  benim  anlayamadığım  nedenlerden</p>
<p class="calibre1">ötürü size bağlanmış. Onun hatırı için, aptallık olduğunu bile bile, seni hayatta tutmaya çalışacağım. </p>
<p class="calibre1">Evet aptallık ama Cat'in ricasına hayır demem mümkün değil." </p>
<p class="calibre1">"Petyr'a,  Lord Arryn'ın  ölümüyle  ilgili  şüphelerimizden  bahsettim.  Gerçeği  öğrenmemiz  için  bize</p>
<p class="calibre1">yardım edecek." </p>
<p class="calibre1">Eddard  Stark  aldığı  bu  haberden  hoşlanmamıştı  ama  yardıma  ihtiyaçları  olduğu  da  gerçekti. </p>
<p class="calibre1">Serçeparmak  bir  zamanlar  bir  kardeş  kadar  yakındı  Catelyn'e.  Tahammül  edemediği  bir  adamla</p>
<p class="calibre1">uzlaşmak  zorunda  kalacağı  ilk  durum  değildi  bu.  "Pekâlâ,"  dedi  hançeri  kemerine  sıkıştırırken. </p>
<p class="calibre1">"Varys'ten bahsettin, hadım her şeyi biliyor mu?" </p>
<p class="calibre1">"Benim  ağzımdan  bir  şey  çıkmadı,"  dedi  Catelyn.  "Bir  aptalla  evlenmedin  Lord  Stark.  Ama</p>
<p class="calibre1">Varys'in  her  şeyden  haberdar  olmak  için  kullandığı  kendi  yöntemleri  var.  Kimsenin  bilemeyeceği</p>
<p class="calibre1">şeyleri biliyor. Büyülü güçleri olduğuna inanıyorum Ned, yemin ederim." </p>
<p class="calibre1">"Sadece çok sayıda muhbiri var," dedi Ned. </p>
<p class="calibre1">"Sadece bu değil," diye ısrar etti Catelyn. "Sör Rodrik ve Sör Aron Santagar büyük gizlilik içinde</p>
<p class="calibre1">buluştular ama Örümcek, sohbetlerini bütün detaylarıyla biliyordu. Ben Varys'ten korkuyorum." </p>
<p class="calibre1">Serçeparmak  gülümsedi.  "Siz  Lord  Varys'i  bana  bırakın  tatlı  leydim.  Kullanacağım  kelimelerin</p>
<p class="calibre1">müstehcenliğini bağışlayın ama o adamın hayaları benim avcumda." Elini yuvarlak bir şey tutuyormuş</p>
<p class="calibre1">gibi kıvırdı. "Yani bir erkek olsaydı ve hayaları olsaydı. Biliyorsunuz, perde açılırsa kuşlar ötmeye</p>
<p class="calibre1">başlar ve Varys buna hiç memnun olmaz. Sizin yerinizde olsaydım, Varys'ten çok Lannisterlar'la ilgili</p>
<p class="calibre1">endişe duyardım." </p>
<p class="calibre1">Ned  endişelenmek  için  Serçeparmak'ın  uyarısına  ihtiyaç  duymuyordu.  Arya'nın  bulunduğu  günü</p>
<p class="calibre1">düşünüyordu.  Kraliçenin  bakışlarını  görmüş,  ama  bir  kurt  var  derken  çıkan  yumuşak  ve  hafif  sesini</p>
<p class="calibre1">duymuştu. Mycah isimli çocuğu, Lord Arryn'ın ani ölümünü, Bran'ın düşüşünü, damarlarındaki bütün</p>
<p class="calibre1">kanın  bir  kılıç  üzerinde  akıtıldığı,  kendi  taht  odasında  ölü  yatan  Aerys  Targaryen'i  düşünüyordu. </p>
<p class="calibre1">"Leydim,"  dedi  Catelyn'e  dönerek,  "Burada  yapabileceğin  bir  şey  kalmadı.  Bir  an  önce  Kışyarı'na</p>
<p class="calibre1"><a id="p135"></a>dönmeni istiyorum. Eğer bir kiralık katil geldiyse, başkaları da gelebilir. Bran'ın ölümünü emreden</p>
<p class="calibre1">kimse, çocuğun hâlâ yaşadığını haber alacaktır." </p>
<p class="calibre1">"Kızlarımı görmeyi umuyordum..." dedi Catelyn. </p>
<p class="calibre1">"Bu yapılacak en büyük hata olur," diye uyardı Serçeparmak. "Kızıl Kale meraklı gözlerle doludur</p>
<p class="calibre1">ve çocuklar konuşur." </p>
<p class="calibre1">"Doğru  söylüyor  sevgilim,"  dedi  Ned.  Karısına  sarıldı.  "Sör  Rodrik'le  birlikte  Kışyarı'na  dönün. </p>
<p class="calibre1">Ben kızlara göz kulak olacağım. Evimize, oğullarımıza dön ve onların güvende olmalarını sağla." </p>
<p class="calibre1">"Öyle olsun lordum." Catelyn yüzünü kaldırdı ve Ned onu öptü. Bükülmüş parmaklarını umutsuzca, </p>
<p class="calibre1">sonsuza kadar Ned'in kollarının arasında, güvende kalmak istiyormuşçasına sırtına saplamıştı. </p>
<p class="calibre1">"Lord  ve  leydi  kendileri  için  bir  oda  isterler  mi?"  diye  sordu  Serçeparmak.  "Seni  uyarmalıyım</p>
<p class="calibre1">Stark, genelde böyle şeyler için para alırız burada." </p>
<p class="calibre1">"Yalnız kalacağımız birkaç dakika yeterli," dedi Catelyn. </p>
<p class="calibre1">"Pekâlâ," dedi Serçeparmak kapıya doğru yürürken. "Uzun sürmesin. Yokluğumuz fark edilmeden</p>
<p class="calibre1">ben ve El, kaleye dönmeliyiz." </p>
<p class="calibre1">Catelyn,  Serçeparmak'ın  yanına  gitti,  ellerini  tuttu.  "Bana  olan  yardımlarını  asla  unutmayacağım</p>
<p class="calibre1">Petyr," dedi. "Adamların beni almaya geldiğinde bir dosta mı yoksa bir düşmana mı götürüldüğü mü</p>
<p class="calibre1">bilmiyordum  ama  şimdi  biliyorum  ki  bir  dosta  değil,  kaybettiğimi  sandığım  kardeşime</p>
<p class="calibre1">götürülmüşüm." </p>
<p class="calibre1">Petyr Baelish gülümsedi. "Ben uslanmaz bir duygusalım tatlı leydi ama bunu kimsenin bilmemesi</p>
<p class="calibre1">en  iyisi  olur.  Konseyi,  zalim  ve  günahkârın  teki  olduğuma  inandırmam  yıllarımı  aldı.  Bütün  o</p>
<p class="calibre1">emeklerin boşa gitmesini istemem." </p>
<p class="calibre1">Ned adamın söylediklerinin tek kelimesine inanmamıştı ama nezaketini bozmadan, "Ben de şükran</p>
<p class="calibre1">duyuyorum Lord Baelish," dedi. </p>
<p class="calibre1">"İşte şimdi bir hazinem var," dedi Serçeparmak odadan çıkarken. </p>
<p class="calibre1">Kapı  kapandığında  Ned  karısına  döndü.  "Eve  ulaştığında  Helman  Tallhart  ve  Galbart  Glover'a</p>
<p class="calibre1">benim mührümle kapatılmış buyruklarımı gönder. Her ikisi de yüzer okçu çıkarsın ve Moat Cailin'i</p>
<p class="calibre1">güçlendirsinler.  İki  yüz  azimli  okçu,  Boğaz'ı  bir  orduya  karşı  savunabilir.  Lord  Manderly'ye  Beyaz</p>
<p class="calibre1">Liman'daki  savunmayı  düzeltmesini,  güçlendirmesini  ve  yeterli  adamla  donatmasını  emret.  Bugün</p>
<p class="calibre1">itibarıyla Theon Greyjoy'un son derece iyi gözlenmesini istiyorum. Eğer bir savaş çıkarsa babasının</p>
<p class="calibre1">donanmasına şiddetle ihtiyacımız olacak." </p>
<p class="calibre1">"Savaş?" Catelyn'in yüzü korkuyla bembeyaz olmuştu. </p>
<p class="calibre1">"İş o noktaya gelmeyecek, sana söz veririm," dedi Ned söylediğinin doğru olması için dua ederek. </p>
<p class="calibre1">Karısını tekrar kollarına aldı. "Lannisterlar zayıf olanlara karşı merhametsiz. Aerys Targaryen bunu</p>
<p class="calibre1">en  acı  şekilde  öğrendi  ama  arkalarında  bütün  diyar  olmadan  kuzeye  gelmeye  cesaret  edemezler. </p>
<p class="calibre1">Arkalarında  bütün  diyar  yok.  Ben  her  şey  yolundaymış  gibi  aptalı  oynayacağım  bu  maskeli  baloda. </p>
<p class="calibre1">Buraya  neden  geldiğimi  unutma  sevgilim.  Eğer  Lannisterlar'ın  Jon  Arryn'ı  öldürdüğüne  dair  kanıt</p>
<p class="calibre1">bulursam..." </p>
<p class="calibre1">Catelyn'in,  kollarında  titrediğini  hissetti  Ned.  "Eğer  bulursan,  ne  olacak  aşkım,"  dedi  yaralı</p>
<p class="calibre1">elleriyle kocasına tutunan Catelyn. </p>
<p class="calibre1">Ned,  işin  tehlikeli  kısmının  bu  olduğunu  biliyordu.  "Bütün  adalet  kraldan  akar,"  dedi  Catelyn'e. </p>
<p class="calibre1">"Gerçeği  bulduğumda  Robert'a  gitmeliyim."  Ve  onun  düşündüğüm  adam  olması  için  dua  etmeliyim. </p>
<p class="calibre1"><a id="p136"></a>Ve yılların değiştirdiğinden korktuğum adam olmaması için dua etmeliyim. </p>
<p class="calibre1"><a id="p137"></a>Tyrion</p>
<p class="calibre1">"Gerçekten bu kadar erken ayrılmak zorunda mısınız?" diye sordu Lord Kumandan. </p>
<p class="calibre1">"Geç  bile  kaldım  Lord  Mormont,"  diye  cevapladı  Tyrion.  "Kardeşim  Jaime  bana  neler  olduğunu</p>
<p class="calibre1">merak etmeye başlamıştır. Beni siyahları giymeye ikna ettiğinizi zannedecek." </p>
<p class="calibre1">"Keşke edebilseydim." Mormont bir yengeç ayağı aldı ve yumruğuyla kırdı. Yaşlıydı ama bir ayı</p>
<p class="calibre1">kadar güçlüydü. "Çok zeki bir adamsınız Tyrion. Sur'da sizin gibi adamlara çok ihtiyacımız var." </p>
<p class="calibre1">Tyrion  sırıttı.  "Öyleyse  Yedi  Krallık'taki  bütün  cüceleri  toplayıp  size  yollamalıyım  Lord</p>
</body>
</html>
