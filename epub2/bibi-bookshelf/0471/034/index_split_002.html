<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>Taht Oyunları</title>
    <meta name="generator" content="pdftohtml 0.36"/>
    <meta name="author" content="George R. R. Martin"/>
    <meta name="keywords" content="Fantastik"/>
    <meta name="date" content="2015-06-16T15:18:09+00:00"/>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1">yapılmış elbiseler giyiyor olabilirlerdi ama bu açık arazide özlerine dönmüşlerdi. Hem kadınlar, hem</p>
<p class="calibre1">erkekler  çıplak  göğüslerinin  üstüne  boyalı  deri  yelekler  giymiş,  bacaklarına  at  kılından  yapılmış, </p>
<p class="calibre1">bronz  madalyonlarla  süslenmiş  tozluklar  geçirmişlerdi.  Savaşçılar  uzun  saç  örgülerini  tandır</p>
<p class="calibre1">çukurlarından aldıkları hayvan yağıyla yağlıyorlardı. Tıka basa bal ve biberle kızartılmış at eti yiyor, </p>
<p class="calibre1">mayalı  at  sütü  ve  İllyrio'nun  lezzetli  şaraplarıyla  sarhoş  oluyorlardı.  Yanan  ateşlerin  üzerinden</p>
<p class="calibre1">birbirlerinin  ellerine  vuruyor,  gürültüyle  kahkahalar  atıyorlardı.  Sesleri  kaba  ve  yabancı  geliyordu</p>
<p class="calibre1">Dany'nin kulağına. </p>
<p class="calibre1">Viserys hemen Dany'nin altında oturuyordu. Göğsüne kızıl bir ejderha işlenmiş yeni siyah tuniğinin</p>
<p class="calibre1">içinde  çok  ihtişamlı  görünüyordu.  İllyrio  ve  Sör  Jorah  onun  yanına  oturtulmuştu.  Khal'ın</p>
<p class="calibre1">kansüvarilerinin hemen altında, itibarlı bir yerde oturuyorlardı ama Dany erkek kardeşinin lila rengi</p>
<p class="calibre1">gözlerindeki korkunç öfkeyi görebiliyordu. Kız kardeşinden daha aşağı bir seviyede oturtulmaktan hiç</p>
<p class="calibre1">hoşlanmamıştı. Hizmetkârların önce khal ve geline sunduğu yiyeceklerle dolu tabaklar önüne geldiği</p>
<p class="calibre1">zaman öfkesinden ateş soluyordu. Kızgınlığını bastırmaktan başka çaresi yoktu ve öyle yaptı. Saatler</p>
<p class="calibre1">geçtikçe ve Viserys kendisine hakaret edildiğini düşündükçe daha karanlık oldu yüzü. </p>
<p class="calibre1">Dany  bu  uçsuz  bucaksız  kalabalığın  ortasında,  daha  önce  hiç  olmadığı  kadar  yalnızdı.  Erkek</p>
<p class="calibre1">kardeşi  ona  sürekli  gülümsemek  zorunda  olduğunu  söylemişti.  Yüz  kasları  ağrıyana  ve  gözyaşları</p>
<p class="calibre1">davetsizce  gözlerine  yerleşene  kadar  gülümsemişti  Dany.  Elinden  geldiğince  gizledi  gözyaşlarını. </p>
<p class="calibre1">Viserys ağladığını görürse neler olacağını biliyordu. Khal Drogo'nun vereceği tepkiden korkuyordu. </p>
<p class="calibre1">Önüne  envai  çeşit  yiyecek  getiriliyordu.  Dumanı  üzerinde  et  parçaları,  siyah  kalın  sosisler, </p>
<p class="calibre1">Dothraklar'a  özgü  kan  tartları,  çeşit  çeşit  sebze  haşlamaları,  Pentos'un  mutfaklarından  getirilmiş</p>
<p class="calibre1">lezzetli  hamur  işleri.  Dany  hepsini  geri  çeviriyordu.  Midesi  alt  üst  olmuştu  ve  bir  lokmayı  bile</p>
<p class="calibre1">midesinde tutamayacağını biliyordu. </p>
<p class="calibre1">Konuşabileceği  kimse  de  yoktu.  Khal  Drogo  bağırarak  emirler  yağdırıyor,  eğilip  alt  sırasında</p>
<p class="calibre1">oturan  kansüvarilerine  şakalar  yapıyor,  aldığı  cevaplara  yüksek  sesle  gülüyordu  ama  Dany'ye  hiç</p>
<p class="calibre1">bakmıyordu.  Konuştukları  ortak  bir  dil  de  yoktu.  Dothrak  dili  Dany'nin  kulağı  için  anlaşılmaz</p>
<p class="calibre1">seslerden  ibaretti.  Khal,  Pentos'ta  konuşulan  melez  Valyria  dilinden  birkaç  kelime  biliyordu; Yedi</p>
<p class="calibre1">Krallık'ın  Ortak  Dil'ini  ise  hiç  bilmiyordu.  İllyrio  ya  da  Viserys'le  konuşmaya  bile  razıydı  ama</p>
<p class="calibre1">oturdukları yerden onu duymaları mümkün değildi. </p>
<p class="calibre1"><a id="p70"></a>İpek  düğün  giysisinin  içinde  sessizce  oturdu.  Elindeki  ballı  şarap  kadehinden  küçük  yudumlar</p>
<p class="calibre1">alıyor,  kendi  kendine  konuşuyordu.  Ben  ejderha  kanındanım.  Ben  Daenerys  Fırtınadadoğan'ım.  Ben</p>
<p class="calibre1">Ejderha Kayası Prensesi'yim. Ben Fatih Aegon'ın kanı ve tohumuyum. </p>
<p class="calibre1">Öldürülen ilk adamı gördüğünde daha yeni öğlen oluyordu. Davullar Khal için dans eden kadınlara</p>
<p class="calibre1">eşlik  ediyordu.  Drogo  gösteriyi  ifadesiz  bir  yüzle  seyrediyordu  ama  kadınların  hareketlerini  takip</p>
<p class="calibre1">ediyor, kadınların kapmak için dövüşeceği bronz madalyaları araziye fırlatıyordu. </p>
<p class="calibre1">Savaşçılar  da  izliyordu  dans  eden  kadınları.  Sonunda  bir  savaşçı  dans  eden  kadınların  arasına</p>
<p class="calibre1">daldı,  kadınlardan  birini  kolundan  yakaladı  ve  yere  yatırdı.  Oracıkta,  bir  aygırın  bir  kısrağa</p>
<p class="calibre1">arkasından  yaklaşıp  yüklenmesi  gibi  kadının  üzerine  bindi.  İllyrio  bunun  olabileceğini  söylemişti. </p>
<p class="calibre1">"Dothraklar, khalasar'larında tıpkı hayvanlar gibi çiftleşir. Bir khalasar'da gizlilik diye bir şey yoktur</p>
<p class="calibre1">ve bizler gibi utanç da duymazlar," demişti. </p>
<p class="calibre1">Dany  gözlerini  çiftleşen  çiftten  kaçırdı  ancak  neler  olup  bittiğini  fark  ettiğinde  kanı  dondu. </p>
<p class="calibre1">Kadınların  arasına  ikinci  bir  savaşçı  karıştı,  sonra  bir  üçüncüsü.  Ardından  iki  adam  aynı  kadına</p>
<p class="calibre1">yaklaştı. Artık gözlerini kaçırması, görmemesi imkânsızdı. Bir çığlık duydu. İtiş kakış başlamıştı. O</p>
<p class="calibre1">anda, ustura keskinliğinde, yarı kılıç yarı tırpan gibi bir silah olan arakh'ların çekildiğini gördü. İki</p>
<p class="calibre1">savaşçı  birbiri  etrafında  dönüyor,  karşısındakinin  üzerine  atlıyor,  arakh'larını  başlarının  üzerinde</p>
<p class="calibre1">sallıyor,  bıçaklar  buluştuğu  anda  çığlık  atıyor,  küfür  ediyordu.  Bir  ölüm  dansı  başlamıştı.  Kimse</p>
<p class="calibre1">karışmıyordu. </p>
<p class="calibre1">Ölüm  dansı  başladığı  gibi  aniden  bitti.  Arakh'lar,  Dany'nin  takip  edemediği  bir  hızla  çarpışıp</p>
<p class="calibre1">titredi. Savaşçılardan biri adımını şaşırdı. Diğer adam elindeki silahla havada düzgün bir yay çizerek</p>
<p class="calibre1">Dothraklı'nın  tam  belinin  üzerine  indirdi  bıçağını. Adam  göbek  deliğinden  omurgasına  kadar  ikiye</p>
<p class="calibre1">ayrıldı  ve  bütün  iç  organları  yere  döküldü.  Ölen  kaybetmişti.  Sağ  kalan  savaşçı  en  yakın  kadını</p>
<p class="calibre1">kendine çekti. Az önce uğruna kavga ettikleri kadın bile değildi oracıkta üstüne çıktığı. Köleler ölü</p>
<p class="calibre1">savaşçının leşini alıp götürdü ve kadınların dansı kaldığı yerden devam etti. </p>
<p class="calibre1">Yargıç  İllyrio,  Dany'yi  bu  konuda  da  uyarmıştı.  "En  az  üç  ölünün  olmadığı  bir  Dothrak  düğünü</p>
<p class="calibre1">sıkıcı  sayılır,"  demişti.  Khal'ın  düğünü  daha  da  eğlenceli  olmak  zorundaydı.  Gün  bitmeden,  bir</p>
<p class="calibre1">düzine adam ölmüştü. </p>
<p class="calibre1">Saatler  geçtikçe  Dany'nin  korkusu  büyüyordu.  Artık  bütün  yapabildiği  çığlık  atmamak  için</p>
<p class="calibre1">kendisini  zorlamaktı.  Dothraklar'dan  korkuyordu.  Canavarlar,  korkunç  yaratıklar  gibilerdi.  Belki  de</p>
<p class="calibre1">gerçek insan değillerdi. İnsan görünümlü canavarlardı belki. Ağabeyinden de korkuyordu. Onu hayal</p>
<p class="calibre1">kırıklığına  uğratırsa  kendisine  yapabileceklerinden. Ama  en  çok,  gece  olduğunda,  ağabeyi,  onu  bir</p>
<p class="calibre1">bronz maske kadar ifadesiz ve zalim yüzüyle yanında oturan sarhoş dev adama verdiğinde, yıldızların</p>
<p class="calibre1">altında olacaklardan korkuyordu. </p>
<p class="calibre1">Ben ejderhanın kanıyım, dedi kendine tekrar. </p>
<p class="calibre1">Sonunda  güneş  batmaya  başladığında,  Khal  Drogo  ellerini  birbirine  vurdu  ve  davullar,  sesler, </p>
<p class="calibre1">ziyafet, her şey o anda durdu. Drogo ayağa kalktı, Dany'yi çekip ayağa kaldırdı. Sıra Dany'ye gelinlik</p>
<p class="calibre1">hediyelerini vermeye gelmişti. </p>
<p class="calibre1">Hediyeler  verildikten  ve  güneş  battıktan  sonra  ilk  kez  ata  binecekler  ve  ardından  gerdeğe</p>
<p class="calibre1">gireceklerdi.  Dany  bu  düşünceyi  kafasından  uzaklaştırmaya  çalışıyordu  ama  bu  imkânsızdı. </p>
<p class="calibre1">Titremesine engel olmak için kendi kendine sarıldı. </p>
<p class="calibre1">Ağabeyi  Viserys  üç  köle  kız  hediye  etmişti.  Dany  bu  hediyeler  için  Viserys'in  tek  sikke  bile</p>
<p class="calibre1">harcamadığını  biliyordu.  Hiç  şüphesiz  kızların  parasını  İllyrio  ödemişti.  İrri  ve  Jhiqui,  bakır  tenli, </p>
<p class="calibre1"><a id="p71"></a>siyah saçlı, badem gözlü Dothraklı kızlardı. Doreah ise sarı saçlı mavi gözlü bir Lys kızıydı. "Bunlar</p>
<p class="calibre1">sıradan hizmetçiler değil sevgili kız kardeşim," dedi Viserys. "İllyrio ve ben üçünü de titizlikle senin</p>
<p class="calibre1">için  seçtik.  İrri  sana  ata  binmeyi  öğretecek.  Jhiqui'den  Dothrak  dilini  öğreneceksin  ve  Doreah  sana</p>
<p class="calibre1">aşk  oyunlarını  ve  bir  kadın  olmayı  öğretecek."  Güldü,  "Doreah'ın  işindeki  ustalığına  hem  ben,  hem</p>
<p class="calibre1">İllyrio kefil olabiliriz," dedi. </p>
<p class="calibre1">Sör Jorah Mormont hediyesi için özür diledi. "Çok küçük bir şey prensesim ama sürgündeki fakir</p>
<p class="calibre1">bir  şövalyenin  gücü  ancak  bunlara  yetiyor,"  dedi.  Önüne  bazı  eski  kitaplar  bıraktı. Yedi  Krallık'ın</p>
<p class="calibre1">tarihi  ve  şarkıları  üzerine,  Ortak  Dil'de  yazılmış  kıymetli  kitaplardı.  Şövalyeye  bütün  kalbiyle</p>
<p class="calibre1">teşekkür etti. </p>
<p class="calibre1">Yargıç  İllyrio'nun  emriyle,  sedir  ağacından  yapılmış  bir  sandığı  taşıyan  iki  köle  aceleyle  geldi. </p>
<p class="calibre1">Dany  sandığı  açtığında  Özgür  Şehirler'de  üretilen  en  iyi  kadifelerin,  en  iyi  ipeklerin  olduğu  kumaş</p>
<p class="calibre1">yığınını  gördü.  Kumaşların  üstünde  üç  dev  yumurta  vardı.  Dany  nefesini  tuttu.  Bunlar  gördüğü  en</p>
<p class="calibre1">güzel  şeylerdi.  Her  biri  farklıydı.  Öyle  zengin  ve  parlak  renklerle  süslenmişlerdi  ki,  Dany  önce</p>
<p class="calibre1">mücevherlerle  kaplı  olduklarını  düşündü.  Çok  büyüklerdi,  Dany  iki  eliyle  ancak  bir  tanesini</p>
<p class="calibre1">kavrayabiliyordu.  Birini  dikkatlice  kaldırdı.  Bir  çeşit  seramikten,  porselenden  hatta  üfleme  camdan</p>
<p class="calibre1">yapılmış  olabileceğini  düşünmüştü  ama  yumurta  bunlardan  yapılmış  olamayacak  kadar  ağırdı.  İçi</p>
<p class="calibre1">dolu  taş  gibiydi.  Üzerinde  küçük,  çok  ince  parlak  pullar  vardı.  Yumurtayı  elinde  çevirdikçe,  ince</p>
<p class="calibre1">pulların batan güneş ışığında parlayan cilalanmış metal parçalarına benzediğini fark etti. Bir yumurta</p>
<p class="calibre1">koyu  yeşildi  ve  Dany  döndürdükçe  farklı  renklerde  parlayan  bronz  beneklerle  kaplıydı.  Diğeri  çok</p>
<p class="calibre1">açık bej rengiydi ve üzerinde altın damarlar görülüyordu. Sonuncusu siyahtı. Gece yarısı denizlerinin</p>
<p class="calibre1">olabileceği  kadar  siyah  ama  üzerindeki  kızıl  dalgalar  ve  girdaplarla  capcanlıydı.  "Bunlar  nedir?" </p>
<p class="calibre1">diye sordu. Sesi kısık ve merak doluydu. </p>
<p class="calibre1">"Asshai'nin ardındaki Gölge Topraklar'dan gelen ejderha yumurtaları," dedi Yargıç İllyrio. "Geçen</p>
<p class="calibre1">çağlar onları taşa çevirmiş ama güzellikleriyle göz alıyorlar." </p>
<p class="calibre1">"Onları sonsuza dek hazine gibi saklayacağım," dedi Dany. Daha önce pek çok hikâyesini duyduğu</p>
<p class="calibre1">bu  yumurtalardan  hiç  görmemişti.  Görebileceği  aklının  ucundan  bile  geçmemişti.  Gerçekten</p>
<p class="calibre1">olağanüstü hediyelerdi; Dany yargıcın böyle bonkör davranabileceğini de biliyordu. Kendisinin Khal</p>
<p class="calibre1">Drogo'yo satılmasında üstlendiği rol sayesinde atlar ve kölelerden oluşan bir servet kazanmıştı. </p>
<p class="calibre1">Khal'ın  kansüvarileri  Dany'ye  geleneksel  üç  silahı  hediye  olarak  sunmuşlardı  ve  silahlar  son</p>
<p class="calibre1">derece ihtişamlıydı. Haggo, gümüş tutacaklı deri bir kamçı verdi. Cohollo'nun hediyesi görkemli bir</p>
<p class="calibre1">arakh'tı  ve  Qotho  ejderha  kemiğinden  çift  kıvrımlı  bir  yay  hediye  etti.  Yay  Dany'nin  boyundan</p>
<p class="calibre1">büyüktü. Yargıç İllyrio ve Sör Jorah, bu hediyeleri nasıl reddedeceğini ona öğretmişti. "Bu hediyeler</p>
<p class="calibre1">büyük bir savaşçıya layık. Kanımın kanı, ben bir kadınım. Bu hediyeleri benim yerime soylu kocamın</p>
<p class="calibre1">kabul etmesine izin verin." Böylece Khal Drogo da "gelinlik hediyelerini" almıştı. </p>
<p class="calibre1">Diğer  Dothraklılar  da  hediye  yağdırmıştı.  Terlikler,  mücevherler,  saçları  için  gümüş  halkalar, </p>
<p class="calibre1">madalyonlu  kemerler,  boyalı  deri  yelekler,  yumuşak  kürkler,  kum  ipekleri,  esanslar,  iğneler,  tüyler, </p>
<p class="calibre1">mor camdan küçük şişeler ve hatta bin fare derisinden yapılmış bir elbise. "Çok güzel bir armağan bu</p>
<p class="calibre1">Khaleesi," dedi İllyrio hediye hakkında açıklama yaptıktan sonra. "Çok uğurludur." Hediyeler büyük</p>
<p class="calibre1">tepecikler  halinde  etrafında  yığılmıştı.  Hayal  edebileceğinden  fazla  hediye.  İsteyebileceğinden  ve</p>
<p class="calibre1">kullanabileceğinden çok daha fazla. </p>
<p class="calibre1">Son  olarak  Khal  Drogo  kendi  düğün  hediyesini  verdi  Dany'ye.  Hediyeyi  getirmek  için  yanından</p>
<p class="calibre1">ayrıldığında  sesler  azalmış  ve  sonunda  bütün  khalasar  sus  pus  olmuştu.  Drogo  döndüğünde,  daha</p>
<p class="calibre1">önce hediye verenler iki yana çekilerek Drogo'nun getirdiği ata yol açmışlardı. </p>
<p class="calibre1"><a id="p72"></a>Olağanüstü güzel, kusursuz genç bir dişiydi. Dany karşısındakinin sıradan bir at olmadığını bilecek</p>
<p class="calibre1">kadar anlıyordu atlardan. Bu hayvanda nefes kesen bir şeyler vardı. Kış denizi kadar griydi rengi ve</p>
<p class="calibre1">yelesi gümüş bir duman gibiydi. </p>
<p class="calibre1">Çekinerek  elini  uzattı,  hayvanın  boynunu  ve  gümüş  yelesini  okşadı.  Khal  Drogo,  Dothrak  dilinde</p>
<p class="calibre1">bir şeyler söyledi. İllyrio tercüme etti. "Khal, saçlarının gümüşü için gümüş, diyor," dedi. </p>
<p class="calibre1">"Çok güzel," diye mırıldandı Dany. </p>
<p class="calibre1">"Bu  at  khalasar'ın  gururudur,"  dedi  İllyrio.  "Adetlere  göre  khaleesi,  khal'ın  yanındaki  konumuna</p>
<p class="calibre1">uygun bir bineğe sahip olmalıdır." </p>
<p class="calibre1">Drogo  yanına  geldi  ve  elini  Dany'nin  beline  koydu.  Dany'yi  bir  çocuğu  kaldırırmış  gibi  kolayca</p>
<p class="calibre1">kaldırdı ve ince Dothrak eyerinin üzerine oturttu. Dany'nin alışık olduğu eyerlerden çok daha küçüktü. </p>
<p class="calibre1">Ne  yapacağını  bilmez  halde  atın  üstünde  kaldı,  ona  kimse  bununla  ilgili  bilgi  vermemişti.  "Ne</p>
<p class="calibre1">yapmalıyım?" diye sordu İllyrio'ya. </p>
<p class="calibre1">Sör Jorah cevap verdi. "Dizginleri elinize alın ve sürün. Çok uzağa gitmenize gerek yok." </p>
<p class="calibre1">Dany  dizginleri  tedirgince  eline  aldı,  ayaklarını  alçak  üzengilere  geçirdi.  Çok  iyi  bir  binici</p>
<p class="calibre1">sayılmazdı. Daha çok gemilerde, at arabalarında ve tahtırevanlarda yolculuk etmişti. Düşüp kendisini</p>
<p class="calibre1">rezil etmemek için dua ederek atın gövdesine diziyle hafifçe vurdu. </p>
<p class="calibre1">Ve saatlerdir ilk defa korkmayı unuttu. Belki de, hayatında ilk defa korkmuyordu. </p>
<p class="calibre1">Gümüşi  at  telaşsız,  ipek  gibi  adımlarla  yürümeye  başlarken,  kalabalık  önlerinden  çekilip  onlara</p>
<p class="calibre1">yol  açtı.  Dany  atın  düşündüğünden  daha  hızlı  hareket  etmeye  başladığını  fark  etti  ama  bu  korkutucu</p>
<p class="calibre1">değil  heyecan  vericiydi.  At  tırıs  koşmaya  başladı  ve  Dany  gülümsedi.  Dothraklar  dört  bir  yana</p>
<p class="calibre1">saçılıp  yolu  açıyordu.  Hayvan,  Dany'nin  bacaklarındaki  en  küçük  gerilimi,  dizginlerdeki  en  hafif</p>
<p class="calibre1">dokunuşu  hissediyor  ve  hemen  cevaplıyordu. Atı  dörtnala  koşturmaya  başladı.  Dothraklar  tezahürat</p>
<p class="calibre1">yapıyor,  gülüyor,  bağırıyor  ve  yoldan  kaçışıyordu.  Geri  dönmek  için  atı  çevirdiğinde,  yolunun</p>
<p class="calibre1">üstünde içinden alevler çıkan bir ateş çukuru olduğunu gördü. Yolun iki yanı da insanlarla doluydu ve</p>
<p class="calibre1">duracak yer yoktu. Daha önce hiç hissetmediği bir cesaret doldurdu içini ve atını ateşe doğru dörtnala</p>
<p class="calibre1">sürdü. </p>
<p class="calibre1">Gümüş at, kanatları varmış gibi alevlerin üstünden uçarak atladı. </p>
<p class="calibre1">Yargıç  İllyrio'nun  önüne  gelip  durduğunda,  "Khal  Drogo'ya  söyle,  bana  rüzgârı  verdi,"  dedi. </p>
<p class="calibre1">Şişman  Pentoslu  sarı  sakallarını  sıvazladı  ve  Dany'nin  söylediklerini  Dothrak  dilinde  tekrarladı. </p>
<p class="calibre1">Dany yeni kocasının ilk kez gülümsediğini gördü. </p>
<p class="calibre1">Tam  o  sırada  güneşin  son  ışıkları  Pentos'un  yüksek  batı  surlarının  ardında  kayboluyordu.  Dany</p>
<p class="calibre1">zaman  mefhumunu  yitirmişti.  Khal  Drogo,  kansüvarilerine  kendi  atını  getirmelerini  emretti.  Kaslı, </p>
<p class="calibre1">kızıl  bir  aygırdı  atı.  Khal  hayvanı  eyerlerken,  Viserys  gümüş  atı  üzerinde  duran  Dany'ye  sinsice</p>
<p class="calibre1">yaklaştı.  Parmaklarını  kızın  bacaklarına  geçirdi  ve,  "Onu  memnun  et  kardeşim,  yoksa  sana  yemin</p>
<p class="calibre1">ederim ki ejderha daha önce hiç uyanmadığı gibi uyanır," dedi. </p>
<p class="calibre1">Ağabeyinin  sözleriyle  Dany'nin  korkusu  geri  geldi.  Yine  on  üç  yaşında,  olacaklara  hazırlıksız, </p>
<p class="calibre1">yapayalnız bir kız çocuğuna dönüşmüştü. </p>
<p class="calibre1">Gökyüzünde yıldızlar görünmeye başladığında bütün khalasar'ı ve ottan çadırları geride bırakarak</p>
<p class="calibre1">Drogo'yla  birlikte  yola  çıktılar.  Khal  Drogo  ona  tek  bir  söz  bile  söylemedi.  Kızıl  aygırını  dörtnala</p>
<p class="calibre1">sürüyor,  geçtiği  yerlerde  toz  bulutları  bırakıyordu.  Uzun  saç  örgüsündeki  küçük  çanlar  hafif  sesler</p>
<p class="calibre1">çıkarıyordu.  "Ben  ejderhanın  kanıyım,"  dedi  fısıltıyla.  "Ben  ejderhanın  kanıyım."  Cesaretini</p>
<p class="calibre1">kaybetmemeye çalışıyordu. "Ben ejderhanın kanıyım." Ejderha asla korkmazdı. </p>
<p class="calibre1"><a id="p73"></a>Ne  kadar  yol  gittiklerini  ya  da  ne  kadar  zaman  geçtiğini  bilmiyordu  Dany  ama  sonunda</p>
<p class="calibre1">durduklarında hava tamamen kararmıştı. Küçük bir dere kenarındaki bir çimenliğe gelmişlerdi. Drogo</p>
<p class="calibre1">atından  aşağı  atladı  ve  Dany'yi  indirdi.  Drogo'nun  elleri  arasında  cam  kadar  kırılgan  hissediyordu</p>
<p class="calibre1">bedenini.  Kolları  ve  bacakları  suya  dönüyordu  sanki.  İpek  gelinlik  kıyafeti  içinde,  çaresizce  ve</p>
<p class="calibre1">titreyerek,  Drogo'nun  atları  bağlamasını  izledi.  Sonunda  Drogo  dönüp  ona  baktığında  ağlamaya</p>
<p class="calibre1">başladı. </p>
<p class="calibre1">Khal Drogo tuhaf bir ifadesizlikle ağlamasını seyrediyordu. "Hayır," dedi sonra. Elini uzattı, keçe</p>
<p class="calibre1">gibi sert başparmağıyla Dany'nin gözyaşlarını sildi. </p>
<p class="calibre1">"Ortak Dil'i biliyorsun," dedi Dany. </p>
<p class="calibre1">"Hayır," dedi adam tekrar. </p>
<p class="calibre1">Belki  sadece  bu  kelimeyi  biliyordu  ama  Dany'nin  düşündüğünden  bir  kelime  fazla  biliyordu  yine</p>
<p class="calibre1">de. Nedense kendisini biraz iyi hisseder gibi oldu. Drogo parmaklarını Dany'nin altın gümüş saçları</p>
<p class="calibre1">arasında  hafifçe  gezdirdi  ve  Dothrak  dilinde  bir  şeyler  mırıldanmaya  başladı.  Dany  adamın  ne</p>
<p class="calibre1">söylediğini anlayamıyordu ama sesinin tonunda bu adamdan hiç beklemediği bir sıcaklık vardı. </p>
<p class="calibre1">Parmağını  Dany'nin  çenesinin  altına  koyup  başını  kaldırdı.  Herkese  baktığı  gibi  yukarıdan</p>
<p class="calibre1">bakıyordu  Dany'ye  de.  Onu  kollarının  altından  tutup  kaldırdı  ve  derenin  kenarındaki  yuvarlak  bir</p>
<p class="calibre1">kayaya  oturttu.  Kendisi  de  Dany'nin  tam  karşısına,  yere  oturdu.  Sonunda  başları  aynı  seviyedeydi. </p>
<p class="calibre1">"Hayır," dedi. </p>
<p class="calibre1">"Bildiğin tek kelime bu mu?" diye sordu Dany. </p>
<p class="calibre1">Drogo cevap vermedi. Uzun saç örgüsü toprağa yayılmıştı. Örgüsünü sağ omzunun üzerinden önüne</p>
<p class="calibre1">aldı  ve  çanları  teker  teker  çıkarmaya  başladı.  Dany  bir  süre  adamı  seyrettikten  sonra  çanları</p>
<p class="calibre1">çıkarmasına yardım etmeye başladı. Bitirdiklerinde Drogo bir hareket yaptı. Dany anladı. Yavaşça ve</p>
<p class="calibre1">dikkatle khal'ın örgüsünü açmaya koyuldu. </p>
<p class="calibre1">Uzun sürmüştü. Bütün o vakit boyunca hiç sesini çıkarmadan onu izledi adam. Bitirdiğinde kafasını</p>
<p class="calibre1">salladı  ve  saçları  sırtına  yayıldı. Yağlı  ve  parlak  saçları  koyu  bir  nehir  gibi  akıyordu.  Dany  daha</p>
<p class="calibre1">önce bu kadar uzun, bu kadar sık, bu kadar siyah saçlar görmemişti. </p>
<p class="calibre1">Sıra Drogo'ya gelmişti. Dany'yi soymaya başladı. </p>
<p class="calibre1">Elleri  becerikli  ve  şaşılacak  kadar  nazikti.  Teker  teker,  dikkatlice  üzerindeki  ipekleri  çıkarırken</p>
<p class="calibre1">Dany  hareket  etmeden  oturuyor,  adamın  gözlerine  bakıyordu.  Küçük  göğüsleri  çıplak  kaldığında, </p>
<p class="calibre1">kendisine engel olamadı ve elleriyle göğüslerini kapattı. "Hayır," dedi Drogo. Nazikçe fakat kesin bir</p>
<p class="calibre1">hareketle  ellerini  göğüslerinden  çekti  ve  tekrar  Dany'nin  kafasını  kaldırıp  gözlerine  baktı.  "Hayır," </p>
<p class="calibre1">dedi. </p>
<p class="calibre1">"Hayır," diye cevapladı Dany. </p>
<p class="calibre1">Kızı ayağa kaldırıp kendine çekti ve üzerindeki son ipek parçayı da çıkardı. Gece havası serindi, </p>
<p class="calibre1">Dany'nin çıplak tenini ürpertiyordu. Titredi, tüyleri diken diken olmuştu. Bundan sonra olacaklardan</p>
<p class="calibre1">korkuyordu ama bir süre hiçbir şey olmadı. Khal Drogo, karşısına bağdaş kurup oturdu ve onu izledi. </p>
<p class="calibre1">Kızın vücudunu gözleriyle içiyor gibiydi. </p>
<p class="calibre1">Bir süre sonra Dany'nin vücuduna dokunmaya başladı. Başta çok hafif, ardından biraz sertleşerek. </p>
<p class="calibre1">Dany adamın sınırsız kuvvetini hissediyordu ama dokunuşları canını yakmıyordu. Ellerini avuçlarına</p>
<p class="calibre1">aldı.  Her  parmağını  ayrı  ayrı  okşadı.  Tek  elini  bacaklarına  götürdü.  Sonra  yüzüne  dokundu, </p>
<p class="calibre1">parmaklarını dudaklarında gezdirdi, saçlarının arasında dolaştırdı. Çevirdiği kızın sırtını ovdu, işaret</p>
<p class="calibre1">parmağı omurgası boyunca gezindi. </p>
<p class="calibre1"><a id="p74"></a>Sonunda  göğüslerine  dokunduğunda  aradan  saatler  geçmiş  gibiydi.  Hassas  teni  karıncalanmaya</p>
<p class="calibre1">başlayana  kadar  elleri  göğüslerinde  gezindi.  Başparmağını  göğüs  uçlarında  dolaştırdı.  Sonra</p>
<p class="calibre1">parmaklarının  arasına  aldığı  göğüs  uçlarını  çekti.  Önce  çok  hafif,  ardından  şehvetle.  Göğüs  uçları</p>
<p class="calibre1">iyice kabarmış ve sızlamaya başlamıştı. </p>
<p class="calibre1">Durdu,  Dany'yi  kucağına  aldı.  Dany  heyecanlanmış,  nefes  nefese  kalmıştı  ve  kalbi  göğsünden</p>
<p class="calibre1">çıkacakmış  gibi  atıyordu.  Kızın  yüzünü  kocaman  ellerinin  arasına  aldı  ve  gözlerine  baktı.  "Hayır?" </p>
<p class="calibre1">dedi. Bir soruydu bu. </p>
<p class="calibre1">Dany kocasının elini tutup ıslak bacak arasına götürdü. Parmağını içine sokarken, "Evet," dedi. </p>
<p class="calibre1"><a id="p75"></a>Eddard</p>
<p class="calibre1">Çağrı geldiğinde henüz şafak vaktine saatler vardı, dünya durgun ve griydi. </p>
<p class="calibre1">Alyn,  Ned'i  sertçe  sarsarak  uykusundan  uyandırmıştı.  Ned  şafak  vakit  öncesi  serinliğine</p>
<p class="calibre1">sendeleyerek  ve  sersemlemiş  halde  çıktığında  kendi  atının  eyerlenmiş,  kralınsa  çoktan  atına  binmiş</p>
<p class="calibre1">olduğunu gördü. Robert kalın kahverengi eldivenler, başlıklı ağır kürk bir pelerin giyiyordu. Bu halde</p>
<p class="calibre1">ata binmiş bir ayı gibi görünüyordu. "Uyan Stark!" diye gürledi. "Uyan, uyan! Konuşmamız gereken</p>
<p class="calibre1">çok önemli meseleler var." </p>
<p class="calibre1">"Elbette," dedi Ned. "İçeri girin Majesteleri." Alyn kış çadırının giriş kanadını kaldırdı. </p>
<p class="calibre1">"Hayır,  hayır,  hayır!"  dedi  Robert.  Ağzından  her  kelimeyle  birlikte  buhar  çıkıyordu.  "Kamp</p>
<p class="calibre1">kulaklarla  dolu.  Ayrıca  biraz  dolaşmak  ve  şu  senin  memleketinin  tadına  bakmak  istiyorum."  Sör</p>
<p class="calibre1">Boros  ve  Sör  Meryn'in,  bir  düzine  muhafızla  birlikte  Robert'ın  arkasında  beklediğini  gördü  Ned. </p>
<p class="calibre1">Uykuyu gözlerinden silmek, giyinmek ve atına atlamaktan başka yapacak bir şey yoktu. </p>
<p class="calibre1">Devasa  bir  savaş  atına  binen  Robert  kafilenin  hızını  belirliyordu.  Ned,  Robert'ın  tam  yanında</p>
<p class="calibre1">dörtnala gidiyor, onun hızına ayak uyduruyordu. Atını sürerken bir soru sormuştu ama rüzgâr ağzından</p>
<p class="calibre1">çıkan kelimeleri alıp götürdüğü için kral onu duyamamıştı. Kısa zamanda Kral Yolu'ndan ayrıldılar</p>
<p class="calibre1">ve  sisten  göz  gözü  görmez  hale  gelmiş  düzlüklerde  yol  almaya  başladılar.  Muhafızlar  onları</p>
<p class="calibre1">duyamayacak kadar geride kalmıştı ama Robert yavaşlamıyordu. </p>
<p class="calibre1">Alçak bir bayır yoluna girdiklerinde şafak sökmeye başlamıştı. Robert nihayet atını durdurdu. Ana</p>
<p class="calibre1">kafilenin  millerce  güneyindeydiler  artık.  Robert  çok  heyecanlı  ve  coşkuluydu.  "Tanrılar!"  dedi</p>
<p class="calibre1">gülerek.  "Dışarı  çıkıp  bir  erkek  gibi  at  sürmek  çok  iyi  geldi.  Sana  yemin  ederim  Ned,  sürünerek</p>
<p class="calibre1">ilerleyen kafile beni deli edebilir." Robert Baratheon asla sabırlı bir adam olmamıştı. "Şu kahrolası</p>
<p class="calibre1">tekerlekli araba sürekli gıcırdıyor, inliyor, her tümseği bir dağmış gibi geçiyor. Yemin ederim, o sefil</p>
<p class="calibre1">şey bir aks daha kırarsa, kendi ellerimle ateşe veririm. Cersei yürüsün!" </p>
<p class="calibre1">Ned güldü. "Meşaleyi yakıp ben veririm sana." </p>
<p class="calibre1">"İyi  dost!"  Kral,  Ned'in  omzuna  vurdu.  "İçimden  bir  ses  hepsini  orada  bırak  ve  atına  atlayıp  git</p>
<p class="calibre1">diyor," dedi. </p>
<p class="calibre1">Ned yine gülümsedi. "Bunu içinden gelerek söylediğine inanıyorum." </p>
<p class="calibre1">"İnan  ki  öyle,  inan  ki  öyle,"  dedi  kral.  "Ne  dersin  Ned?  Sadece  sen  ve  ben,  Kral  Yolu'nda  iki</p>
<p class="calibre1">serseri  şövalye.  Kılıçlarımız  belimizde  ve  yolumuza  ne  çıkacağı  bir  tek  tanrılara  malum.  Belki  bir</p>
<p class="calibre1">çiftçinin kızı ya da bir taverna fahişesi ısıtır bu gece yatağımızı." </p>
<p class="calibre1">"Yapabilseydik  keşke,"  dedi  Ned.  "Ama  sorumluluklarımız  var  Majesteleri.  Diyara  karşı, </p>
<p class="calibre1">çocuklarımıza karşı, benim sevgili leydime, sizin kraliçenize karşı sorumluluklarımız var. O iki çocuk</p>
<p class="calibre1">mazide kaldı." </p>
<p class="calibre1">"Sen eskiden de çocuk değildin," diye homurdandı Robert. "Ama bir keresinde... adı neydi kızın, şu</p>
<p class="calibre1">senin  halk  kızının?  Becca?  Hayır,  o  benimkilerden  biriydi.  Tanrılar  onu  korusun,  simsiyah  saçlar, </p>
<p class="calibre1">kocaman  gözler,  o  gözlerde  boğulabilirdin.  Seninkinin  adı...  Aleena?  Hayır.  Söylemiştin  ama... </p>
<p class="calibre1">Merryl miydi yoksa? Hangisinden bahsettiğimi biliyorsun, şu senin piçinin anasını soruyorum." </p>
<p class="calibre1">"Adı Wylla'ydı," dedi Ned soğuk bir nezaketle. "Ondan bahsetmemeyi tercih ederim." </p>
<p class="calibre1">"Wylla,  evet,"  dedi  kral.  Sırıtıyordu.  "Lord  Eddard  Stark'a  sadece  bir  saat  için  bile  olsa</p>
<p class="calibre1"><a id="p76"></a>sorumluluklarını unutturabildiğine göre tam bir kadın olmalı. Onun nasıl biri olduğunu hiç anlatmadın</p>
<p class="calibre1">bana..." </p>
<p class="calibre1">Ned'in  dudakları  öfkeyle  gerilmişti.  "Anlatmayacağım  da.  Unut  gitsin  Robert.  Bana  duyduğun</p>
<p class="calibre1">dostluk  hatırına  unut  gitsin.  Hem  kendimi,  hem  Catelyn'i  küçük  düşürdüm.  Hem  tanrıların  hem  de</p>
<p class="calibre1">insanların gözünde günah işledim." </p>
<p class="calibre1">"Tanrılar aşkına kendine biraz merhamet et, Catelyn'i doğru düzgün tanımıyordun bile." </p>
<p class="calibre1">"Onu karım olarak almıştım ve çocuğumu taşıyordu ama." </p>
<p class="calibre1">"Kendine  çok  yükleniyorsun  Ned.  Her  zaman  böyleydin.  Kahretsin!  Hangi  kadın  yatağında</p>
<p class="calibre1">Kutsanmış  Bâkir'i  ister  ki?"  Dizine  vurdu.  "Tamam,  istemiyorsan  seni  sıkıştırmayacağım  ama  her</p>
<p class="calibre1">zaman  öyle  diken  üstündeymiş  gibi  görünüyorsun  ki  arma  olarak  kirpiyi  seçmen  gerektiğini</p>
<p class="calibre1">düşünüyorum." </p>
<p class="calibre1">Doğan  güneşin  ilk  ışıkları  şafağın  solgun  sisleri  arasında  parlamaya  başladı.  Sislerin  arasında, </p>
<p class="calibre1">çorak  ve  kahverengi,  uçsuz  bucaksız  bir  düzlük  görünür  oldu.  Dümdüz  araziye  serpilmiş  geniş  ve</p>
<p class="calibre1">alçak tümsekler ortaya çıktı. Ned tümsekleri göstererek, "İlk İnsanlar'ın hendek mezarları," dedi. </p>
<p class="calibre1">Robert yüzünü buruşturdu. "Atlarımızı bir mezarlığın üzerinde mi sürdük?" </p>
<p class="calibre1">"Kuzey toprakları hendek mezarlarla doludur Majesteleri," dedi Ned. "Buralar çok eski topraklar." </p>
<p class="calibre1">"Ve  çok  soğuk  topraklar,"  diye  homurdandı  Robert.  Kürkpelerinine  iyice  sarındı.  Muhafızları</p>
<p class="calibre1">bayırın dibinde, onların epey arkasında bekliyordu. "Neyse, seni buraya mezarlıklardan ya da piçinin</p>
<p class="calibre1">annesinden bahsetmek için getirmedim. Lord Varys'in gece süvarilerinden biri Kral Toprakları'ndan</p>
<p class="calibre1">geldi. Bak şuna." Kral kemerinden bir kâğıt parçası çıkarıp Ned'e uzattı. </p>
<p class="calibre1">Hadım  Varys,  kralın  muhbir  başıydı.  Bir  zamanlar  Aerys  Targaryen'a  hizmet  etmişti,  şimdi</p>
<p class="calibre1">Robert'ın  emrindeydi.  Ned  elleri  titreyerek  kâğıdı  aldı.  Leydi  Arryn'ı  ve  korkunç  iddialarını</p>
<p class="calibre1">düşünüyordu ama mesajda Leydi Arryn'la ilgili bir şey yoktu. "Bu bilginin kaynağı kim?" diye sordu. </p>
<p class="calibre1">"Sör Jorah Mormont'u hatırlıyor musun?" </p>
<p class="calibre1">"Onu nasıl unutabilirim?" dedi Ned</p>
<p class="calibre1">Ayı Adası'nın Mormontlar'ı eski bir hanedandı. Soylu ve gururluydular ama toprakları uzak, soğuk</p>
<p class="calibre1">ve  fakirdi.  Sör  Jorah,  kaçak  avcıları  Tyroshlu  köle  tacirlerine  satarak  aile  hazinesini  büyütmeye</p>
<p class="calibre1">çalışmıştı.  Mormontlar  Starklar'ın  sancak  beyleri  olduğu  için,  bu  şerefsiz  hareket  kuzeyin  adını</p>
<p class="calibre1">lekelemişti.  Ned  batıya, Ayı Adası'na  kadar  uzun  bir  yolculuk  yapmıştı  ama  adaya  vardığında,  Sör</p>
<p class="calibre1">Jorah  Mormont'un  Buz'dan  ve  kralın  adaletinden  çok  uzaklara  doğru  yelken  açtığını  öğrenmişti.  O</p>
<p class="calibre1">günden bu yana beş yıl geçmişti. </p>
<p class="calibre1">"Sör Jorah şu anda Pentos'ta. Sürgününü sona erdirecek bir kraliyet affının peşinde," diyerek izah</p>
<p class="calibre1">etti Robert. "Lord Varys onu en iyi şekilde kullanıyor." </p>
<p class="calibre1">"Köle  taciri  muhbir  olmuş  yani,"  dedi  Ned  tiksintiyle.  Mektubu  geri  verdi.  "Onun  bir  leşe</p>
<p class="calibre1">dönüşmesini tercih ederim." </p>
<p class="calibre1">"Varys muhbirlerin, leşlerden daha fazla işe yaradığını söylüyor," dedi Robert. "Jorah'ı bir kenara</p>
<p class="calibre1">bırakırsak, sen bu mesajdan ne anlıyorsun?" </p>
<p class="calibre1">"Daenerys  Targaryen  bir  at  efendisiyle  evlenmiş.  Bundan  bize  ne?  Düğün  hediyesi  mi</p>
<p class="calibre1">göndereceğiz?" </p>
<p class="calibre1">Kral kaşlarını çattı. "Bir bıçak yollayabiliriz mesela. Sağlam keskin bir bıçak ve bıçağı kullanacak</p>
<p class="calibre1">bir adam." </p>
<p class="calibre1"><a id="p77"></a>Ned kralın öfkesine şaşırmamıştı. Robert'ın Targaryenlar'a duyduğu nefret bir deliliğe dönüşmüştü. </p>
<p class="calibre1">Tywin  Lannister,  bağlılığını  göstermek  amacıyla  Rhaegar'ın  karısının  ve  bebeğinin  cesetlerini</p>
<p class="calibre1">Robert'a  getirdiğinde,  Ned  ve  kral  arasında  çok  şiddetli  bir  tartışma  geçmişti.  Ned,  Tywin'in</p>
<p class="calibre1">yaptığına  cinayet,  Robert'sa  savaş  demişti.  Ned,  öldürülen  prenses  ve  bebeğinin  daha  küçücük</p>
<p class="calibre1">çocuklar  olduğunu  söylediğinde,  "Ben  ortada  çocuk  değil,  ejderha  yumurtaları  görüyorum,"  diye</p>
<p class="calibre1">cevap vermişti Robert. Aynı gün, Ned korkunç bir kızgınlıkla, savaşın son çarpışmalarında tek başına</p>
<p class="calibre1">mücadele etmek üzere, güneye doğru yola çıkmıştı. İkisinin tekrar bir araya gelip barışması için bir</p>
<p class="calibre1">ölüm daha gerekmişti. Lyanna'nın ölümü ve ortak acıları onları tekrar yakınlaştırmıştı. </p>
<p class="calibre1">Ned  bu  defa  öfkesine  hâkim  olmaya  kararlıydı.  "Majesteleri,  kız  küçük  bir  çocuk.  Siz  masumları</p>
<p class="calibre1">öldüren Tywin Lannister gibi değilsiniz." Anlatılanlara göre, Rhaegar'ın küçük kızı saklandığı yatağın</p>
<p class="calibre1">altından  çekilip  çıkarıldığında  korkuyla  ağlıyordu.  Oğlu  henüz  kucakta  taşınacak  kadar  küçük  bir</p>
<p class="calibre1">bebekti ama Tywin Lannister'ın askerleri onu annesinin koynundan almış ve kafasını duvara çarparak</p>
<p class="calibre1">öldürmüşlerdi. </p>
<p class="calibre1">"Peki  sence  ne  kadar  masum  kalacak?"  dedi  Robert  sert  bir  şekilde.  "Bu  çocuk  er  ya  da  geç</p>
<p class="calibre1">bacaklarının arasını açacak ve benimle uğraşacak yeni ejderha enikleri doğuracak." </p>
<p class="calibre1">"Buna rağmen," dedi Ned, "çocukları öldürmek... aşağılık bir... sözü bile edilemez..." </p>
<p class="calibre1">"Sözü bile edilemez mi?" diye sordu Robert. "Asıl sözü bile edilemeyecek olan, aşağılıkça olan, </p>
<p class="calibre1">Aerys'ın kardeşin Brandon'a yaptıklarıydı. Ve Rhaegar... Lyanna'ya kaç kere tecavüz etti sence? Kaç</p>
<p class="calibre1">yüz  kere?"  Öyle  yüksek  sesle  bağırıyordu  ki  atı  huysuzlanıp  kişnemeye  başladı.  Kral  iyice  çekti</p>
<p class="calibre1">dizginlerini.  Atı  sakinleştirmeye  çalışırken  kızgın  bir  şekilde  parmağını  Ned'in  yüzüne  doğrulttu. </p>
<p class="calibre1">"Elimin  uzandığı  her  Targaryen'ı  tek  tek  geberteceğim.  Meşhur  ejderhaları  kadar  ölü  olacaklar  ve</p>
<p class="calibre1">mezarlarına işeyeceğim." </p>
<p class="calibre1">Ned, bu kadar öfkeliyken Robert'a meydan okumaması gerektiğini biliyordu. Eğer geçen bunca yıl</p>
<p class="calibre1">Robert'ın  intikam  ateşini  bir  parça  bile  söndüremediyse  Ned'in  o  an  söyleyeceği  hiçbir  şey  işe</p>
<p class="calibre1">yaramazdı. "Ellerin bu kıza uzanamıyor, öyle değil mi?" dedi. </p>
<p class="calibre1">Kralın dudakları acıyla büküldü. "Tanrılar kahretsin ki hayır. Pentoslu sefil bir peynir tüccarı kızı</p>
<p class="calibre1">ve  ağabeyini  mülkünün  duvarları  arasına  almış  ve  etrafları  da  şapkalı  hadımlarla  çevrili.  Kızı  bir</p>
<p class="calibre1">Dothraklı'ya  satmış.  İkisini  de  yıllar  önce,  onlara  ulaşmak  gayet  kolayken  gebertmeliydim  ama  Jon</p>
<p class="calibre1">senden beterdi. Ben de onu dinleyecek kadar büyük bir aptaldım." </p>
<p class="calibre1">"Jon Arryn bilge bir adamdı ve en iyi Kral Eli'ydi," dedi Ned. </p>
<p class="calibre1">Robert homurdandı. Öfkesi geldiği hızla gidiyor gibiydi. "Bu Khal Drogo'nun göçebe aşiretinde en</p>
<p class="calibre1">az yüz bin adam olduğu söyleniyor. Jon buna ne derdi?" </p>
<p class="calibre1">"Dar Deniz'in karşı kıyısında oldukları sürece bir milyon Dothrak bile krallık için tehdit değildir, </p>
<p class="calibre1">derdi.  Barbarların  gemisi  yok.  Açık  denizlerden  hem  korkuyor,  hem  nefret  ediyorlar,"  diye  cevap</p>
<p class="calibre1">verdi Ned sakince. </p>
<p class="calibre1">Kral  eyerinin  üzerinde  huzursuzca  hareket  etti.  "Belki  Özgür  Şehirler'de  satılık  gemiler  vardır. </p>
<p class="calibre1">Sana söylüyorum Ned, bu evlilikten hiç hoşlanmadım. Yedi Krallık'ta bana hâlâ İşgalci diyenler var. </p>
<p class="calibre1">Savaşta  Targaryenlar'ın  yanında  yer  alan  halkı  unuttun  mu?  Şimdi  sessizce  oturuyorlar  ama  ellerine</p>
<p class="calibre1">bir  şans  geçmeye  görsün,  hem  beni  hem  oğullarımı  uykumuzda  öldürürler.  Eğer  Yalvaran  Kral</p>
<p class="calibre1">arkasında Dothrak aşiretiyle gelirse hainleri ona destek olur." </p>
<p class="calibre1">"Denizi geçemez," dedi Ned. "Eğer bir şekilde geçmeyi becerirse, denize döker, geri yollarız onu. </p>
<p class="calibre1">Sen önce yeni Doğu Muhafızı'nı ilan..." </p>
<p class="calibre1"><a id="p78"></a>Kral  kükredi.  "Son  kere  söylüyorum, Arryn'ın  oğlunu  Doğu  Muhafızı  ilan  etmeyeceğim.  Çocuğun</p>
<p class="calibre1">senin  yeğenin  olduğu  biliyorum  ama  Dothraklar'la  yatağa  giren  Targaryenlar  etrafımızdayken, </p>
<p class="calibre1">krallığın dörtte birinin bile sorumluluğunu hasta bir çocuğa vermek delilik olur." </p>
<p class="calibre1">Ned  bu  cevaba  hazırlıklıydı.  "Yine  de,  doğuya  bir  muhafız  atamak  zorundasın.  Eğer  bu  görevi</p>
<p class="calibre1">Arryn'a  vermeyeceksen  kendi  erkek  kardeşlerinden  birine  verebilirsin.  Stannis,  Fırtına  Burnu'ndaki</p>
<p class="calibre1">kuşatma sırasında kendisini kanıtladı mesela." </p>
<p class="calibre1">Kralın  bir  süre  düşünmesine  izin  verdi.  Kral  kaşlarını  çatmış  huzursuzca  oturuyordu.  Rahatsız</p>
<p class="calibre1">olmuş gibiydi. </p>
<p class="calibre1">"Tabi görevi bir başkasına söz vermediysen," diyerek devam etti Ned. </p>
<p class="calibre1">Robert bir an mahçup göründü sonra toparlandı ve, "Eğer söz vermişsem ne olacak?" diye sordu. </p>
<p class="calibre1">"Jaime Lannister, değil mi?" </p>
<p class="calibre1">Robert  atının  gövdesine  vurdu  ve  bayırdan  aşağı,  hendek  mezarlara  doğru  inmeye  başladı.  Ned</p>
<p class="calibre1">hemen arkasından geliyordu. Kral gözleri yola sabitlenmiş halde atını sürerken, "Evet," dedi. Sert ve</p>
<p class="calibre1">kesin tek bir kelimeyle kapandı konu. </p>
<p class="calibre1">"Kral  Katili,"  dedi  Ned.  Demek  ki  kulağına  gelen  dedikodular  doğruydu.  Şimdi  tehlikeli  sularda</p>
<p class="calibre1">yüzdüğünün  farkındaydı.  "Kifayetli  ve  cesur  bir  adam,  buna  şüphe  yok,"  dedi  kelimelerini  dikkatle</p>
<p class="calibre1">seçerek. "Ama babası hali hazırda Batı Muhafızı ve bu onur ona geçecek. Hiçbir adam hem doğuyu</p>
<p class="calibre1">hem  batıyı  aynı  anda  elinde  tutmamalı."  Onu  asıl  rahatsız  eden  konuyu,  yani  diyar  ordularının</p>
<p class="calibre1">yarısının bir Lannister'ın emrine verilmesinden duyduğu hayal kırıklığını dile getirmedi. </p>
<p class="calibre1">"Bu  mücadeleyi  düşman  araziye  çıktığında  veririm,"  dedi  Robert  inatla.  "Şu  anda  Lord  Tywin, </p>
<p class="calibre1">Casterly  Kayası'nda  sonsuza  dek  oturacakmış  gibi  görünüyor  ve  Jaime  Lannister'ın  yakın  zamanda</p>
<p class="calibre1">onun  yerine  geçebileceğinden  şüpheliyim.  Şimdi  bunlarla  canımı  sıkma  Ned.  Taş  yerine  koyuldu</p>
<p class="calibre1">çoktan." </p>
<p class="calibre1">"Majesteleri, açık konuşabilir miyim?" </p>
<p class="calibre1">"Seni  durdurmak  mümkün  değil  nasılsa,"  diye  homurdandı  Robert.  Uzun  kahverengi  otların</p>
<p class="calibre1">arasında yol alıyorlardı. </p>
<p class="calibre1">"Jaime Lannister'a güveniyor musunuz?" </p>
<p class="calibre1">"O  benim  karımın  ikizi.  Kral  Muhafızları'nın  Yeminli  Kardeşler'inden.  Hayatı,  serveti  ve  onuru</p>
<p class="calibre1">bana ait." </p>
<p class="calibre1">"Bütün bunlar bir zamanlar da Aerys Targaryen'a aitti," diye hatırlattı Ned. </p>
<p class="calibre1">"Ona  neden  güvenmeyeyim?  Ona  emrettiğim  her  şeyi  eksiksiz  yerine  getirdi.  Kılıcı  üzerinde</p>
<p class="calibre1">oturduğum tahtı kazanmama yardım etti." </p>
<p class="calibre1">Kılıcı üzerinde oturduğun tahtı lekeledi, diye geçirdi içinden Ned ama kelimelerin dudaklarından</p>
<p class="calibre1">çıkmasına  izin  vermedi.  "Bir  başka  kralın  canını  kendi  canıyla  korumak  üzere  yemin  etmişti  ama  o</p>
<p class="calibre1">kralın boğazını kendi kılıcıyla kesti," dedi. </p>
<p class="calibre1">Atını  bir  çukurun  kenarında  aniden  durdurarak,  "Yedi  Cehennem!  Biri  Aerys'ı  öldürmek</p>
<p class="calibre1">zorundaydı!" diye bağırdı Robert, atını eski bir hendek mezarın önünde aniden dizginleyerek. "Eğer</p>
<p class="calibre1">Jaime öldürmeseydi sen ya da ben yapmak zorunda kalacaktık." </p>
<p class="calibre1">"Biz kralın yeminli muhafızları değildik ama," dedi Ned. Robert'ın bütün gerçeği duymasının vakti</p>
<p class="calibre1">gelmişti artık. Tam orada ve o anda. "Üç Dişli Mızrak'ı hatırlıyor musun?" </p>
<p class="calibre1"><a id="p79"></a>"Tacımı orada kazandım, elbette hatırlıyorum." </p>
<p class="calibre1">"Rhaegar seni yaralamıştı," diye hatırlattı Ned. "Targaryen kurtulup kaçınca, bana onu takip etme</p>
<p class="calibre1">emri verdin. Rhaegar'ın ordusundan geri kalanlar Kral Toprakları'na kaçtı. Peşlerinden gittik. Aerys</p>
<p class="calibre1">birkaç bin sadık adamıyla Kızıl Kale'deydi. Kapıların bize kapalı olacağını düşünmüştüm." </p>
<p class="calibre1">Robert  sabırsızlıkla  kafasını  salladı.  "Ama  bunun  yerine,  adamlarımızın  çoktan  şehri  ele</p>
<p class="calibre1">geçirdiğini gördünüz. Yani?" </p>
<p class="calibre1">"Bizim  adamlarımızın  değil.  Lannisterlar'ın,"  dedi  Ned  sabırla.  "Kale  burçlarında  Lannisterlar'ın</p>
<p class="calibre1">aslanlı sancağı dalgalanıyordu, taçlı geyik değil. Ve şehri hile ile ele geçirmişlerdi." </p>
<p class="calibre1">Savaş  bir  yıla  yakın  sürmüştü.  Küçük  ve  büyük  her  rütbeden  lordlar,  Robert'ın  sancağı  altına</p>
<p class="calibre1">girmiş,  bir  kısmı  da  Targaryenlar'ın  yanında  savaşmayı  tercih  etmişti.  Batı  Muhafızı  olan  Casterly</p>
<p class="calibre1">Kayası'nın  Lannisterlar'ı  mücadeleden  uzak  durmuş,  hem  kraliyetin,  hem  isyancıların  çağrılarını</p>
<p class="calibre1">duymazdan gelmişlerdi. Aerys Targaryen, Lord Tywin Lannister ve on iki bin güçlü adamdan oluşan</p>
<p class="calibre1">ordusunu kale kapısında gördüğünde, dualarının yanıt bulduğunu düşünmüş olmalıydı. Deli Kral son</p>
<p class="calibre1">deliliğini kapılarını Lannisterlar'a açarak yapmıştı. </p>
<p class="calibre1">"Hile Targaryenlar'ın yabancı olduğu bir şey değil," dedi Robert. Öfke yeniden dolduruyordu içini. </p>
<p class="calibre1">"Lannisterlar yine de iyi davranmış onlara. Çok daha fazlasını hak ediyorlardı. Bununla uykularımın</p>
<p class="calibre1">kaçacağını düşünüyorsan, yanılıyorsun." </p>
<p class="calibre1">"Sen orada değildin," dedi Ned acı dolu bir sesle. </p>
<p class="calibre1">Uykularının kaçmasına alışmıştı o. Tam on dört yıldır birlikte yaşadığı bu yalanlar hâlâ uykularını</p>
<p class="calibre1">bölüyordu. "O fetihte onurlu hiçbir şey yoktu." </p>
<p class="calibre1">"Onurunu Ötekiler alsın!" diye küfretti Robert. "Herhangi bir Targaryen'ın onurlu bir şey yaptığını</p>
<p class="calibre1">gördün mü sen hiç? Lyanna'nın mezarına git ve ejderhanın onurunu ona sor!" </p>
<p class="calibre1">"Üç Dişli Mızrak'ta Lyanna'nın öcünü aldın sen." Bana söz ver Ned, diye fısıldadı kız kardeşi. </p>
<p class="calibre1">"Ama öç almak onu geri getirmedi. Tanrılara lanet olsun. Tanrılar bana anlamsız bir zafer bahşetti. </p>
<p class="calibre1">Bir taç... Onlara Lyanna için dua etmiştim. Kız kardeşin... Yanımda olmalıydı. Sana sorarım Ned, bir</p>
<p class="calibre1">taç  giymenin  ne  manası  var  şimdi?  Tanrılar  kralların  ve  çiftçilerin  dualarıyla  aynı  şekilde  dalga</p>
<p class="calibre1">geçiyor." </p>
<p class="calibre1">"Tanrılar  adına  konuşamam  Majesteleri...  ama  o  gün  taht  odasına  girdiğimde  gördüklerimi</p>
<p class="calibre1">anlatabilirim," dedi Ned. "Aerys, kendi kanında boğulmuş halde, yerde ölü yatıyordu. Duvarlardaki</p>
<p class="calibre1">ejderha kafatasları olup biteni seyrediyor gibiydi. Her yer Lannister adamlarıyla doluydu. Jaime altın</p>
<p class="calibre1">zırhının  üzerine  Kral  Muhafızları'nın  beyaz  pelerinini  giymişti.  O  hali  hâlâ  gözümün  önünde.  Kılıcı</p>
<p class="calibre1">bile  simlere  bulanmıştı  sanki.  Başında  aslan  kafası  şeklinde  bir  miğfer,  şövalyelerinden  iyice</p>
<p class="calibre1">yukarıda oturuyordu. Nasıl parlıyordu görmeliydin." </p>
<p class="calibre1">"Bunlar zaten bildiğim şeyler," dedi kral memnuniyetsizlik ifade eden bir sesle. </p>
<p class="calibre1">"Ben  hâlâ  atımın  üzerindeydim.  Beni  izliyormuş  gibi  görünen  sıra  sıra  ejderha  kafataslarının</p>
<p class="calibre1">arasından  geçip  tam  tahtın  önünde  durdum.  Tahtta  oturan  Jaime'nin  altın  kılıcı  bacaklarının</p>
<p class="calibre1">arasındaydı  ve  ucundan Aerys'ın  kanı  damlıyordu.  Hiçbir  şey  söylemeden  ona  baktım  ve  bekledim. </p>
<p class="calibre1">Sonunda  Jaime  bir  kahkaha  atıp  miğferini  çıkardı.  "Korkma  Stark,"  dedi.  "Arkadaşımız  Robert  için</p>
<p class="calibre1">tahtı ısıtıyorum sadece. Bu koltuğun çok rahatsız olduğunu ona söylemelisin." </p>
<p class="calibre1">Robert  başını  arkaya  atıp  kükreyerek  gülmeye  başladı.  Sesinden  korkan  kargalar  çalılıklardan</p>
<p class="calibre1">havalanmıştı. "Sence, tahtımda birkaç dakika oturmaya cesaret etti diye Lannister'a güvenmemem mi</p>
<p class="calibre1"><a id="p80"></a>gerekiyor  yani?"  diye  sordu.  Bir  kahkaha  daha  attı.  "Jaime  on  yedi  yaşındaydı  Ned.  Daha  bir çocuktu." </p>
<p class="calibre1">"Bir çocuk ya da erkek olması fark etmez. Tahta oturmaması gerektiğini biliyordu." </p>
<p class="calibre1">"Belki çok yorulmuştu," dedi Robert. "O kahrolası odada kıçını koyup dinlenebileceğin başka bir</p>
<p class="calibre1">yer  yok  ve  çocuk  doğru  söylemiş,  o  taht  gerçekten  çok  rahatsız."  Kral  kafasını  salladı.  "Artık</p>
<p class="calibre1">Jaime'nin  korkunç  sırrını  bildiğime  göre  konuyu  kapatabiliriz.  Şu  devlet  işlerinden,  sırlardan, </p>
<p class="calibre1">kavgalardan gerçekten bıktım Ned. Bütün bunlar en az sikkeleri saymak kadar sıkıcı. Hadi gel, tıpkı</p>
<p class="calibre1">eskiden  olduğu  gibi  at  koşturalım.  Rüzgârı  yeniden  saçlarımda  hissetmek  istiyorum."  Atını</p>
<p class="calibre1">mahmuzladı, mezarın üzerinden atlayarak bayırdan aşağı doğru dörtnala koşturmaya başladı. Arkasına</p>
<p class="calibre1">toprak yağdırıyordu. </p>
<p class="calibre1">Ned atını hemen hareket ettirmedi. Söyleyecek sözü kalmamıştı ve kendisini çaresiz hissediyordu. </p>
<p class="calibre1">Neden orada olduğunu, neden yola çıktığını sorguladı kim bilir kaçıncı kez. Burada ne işi vardı? Jon</p>
<p class="calibre1">Arryn  değildi  Ned.  Kralın  azgınlıklarını  törpüleyip  ona  akıl  öğretemezdi.  O  ne  yaparsa  yapsın,  ne</p>
<p class="calibre1">söylerse söylesin, Robert yine bildiğini okuyacaktı. Ned, Kışyarı'na aitti. Acı içindeki karısı Catelyn</p>
<p class="calibre1">ve oğlu Bran'ın yanında olmalıydı. </p>
<p class="calibre1">Ama bir erkek, her zaman ait olduğu yerde kalamıyordu işte. Kadere boyun eğmiş bir halde atını</p>
<p class="calibre1">mahmuzladı ve kralı takip etmeye başladı. </p>
<p class="calibre1"><a id="p81"></a>Tyrion</p>
<p class="calibre1">Kuzey sonsuza kadar uzuyordu. </p>
<p class="calibre1">Tyrion Lannister haritaları gayet iyi okuyabiliyordu ama Kral Yolu denen vahşi patikada at sürerek</p>
<p class="calibre1">geçirdiği on beş gün arazinin, haritalardan çok farklı olduğunu öğretmişti ona. </p>
<p class="calibre1">Kraliyete  özgü  yolculuk  debdebesi  içinde,  insan  bağırışları,  at  kişnemeleri,  araba  gıcırtıları, </p>
<p class="calibre1">kraliçenin  dev  arabasının  takırtıları,  yağmaya  başlayan  hafif  karın  telaşı  etraflarını  sarmış  halde</p>
<p class="calibre1">kralın kafilesiyle aynı gün yola çıkmışlardı. Kral Yolu kalenin ve şehrin hemen arkasında uzanıyordu. </p>
<p class="calibre1">Yolun başında sancaktarlar, arabalar, sıra sıra şövalyeler ve hürsüvarilerle kraliyet kafilesi güneye</p>
<p class="calibre1">yönelirken Tyrion Lannister, Benjen Stark ve yeğeniyle birlikte kuzeye doğru yol almaya başlamıştı. </p>
<p class="calibre1">Oradan sonra hava iyice soğudu ve sessizlik çöktü. </p>
<p class="calibre1">Yolun  batısında,  yüksek  gözetleme  kuleleriyle  dolu,  gri  ve  engebeli  kayalık  tepeler  vardı. Yolun</p>
<p class="calibre1">doğusunda  daha  alçak,  göz  alabildiğince  geniş,  hafif  dalgalı  araziler  görülüyordu.  Dar  ve  debisi</p>
<p class="calibre1">yüksek  nehirlerin  üzerlerine  taş  köprüler  inşa  edilmiş,  ahşap  ve  taş  duvarlı  karakolların  etrafındaki</p>
<p class="calibre1">küçük  çiftlikler  araziye  yayılmıştı.  Yolda  hareketlilik  vardı.  Geceleri  konaklayabilecekleri  salaş</p>
<p class="calibre1">hanlar yol boyunca sıralanmıştı. </p>
<p class="calibre1">Ama Kışyarı'ndan ayrılmalarının üçüncü gününde, çiftlik arazileri yerini sık ormanlara bıraktı ve</p>
<p class="calibre1">Kral Yolu ıssız bir hal aldı. Kat ettikleri her milde tepeler biraz daha dikleşiyor ve vahşileşiyordu. </p>
<p class="calibre1">Yolculuklarının  beşinci  gününde,  omuzlarına  kardan  pelerinler  giymiş  gibi  görünen  canavarvari, </p>
<p class="calibre1">soğuk,  gri  mavi  ve  devasa  dik  dağlara  dönüşmüştü  tepeler.  Kuzeyden  esen  rüzgârla  büyük  tüy</p>
<p class="calibre1">şeklindeki buz kristalleri, yüksek tepelerden sancak misali süzülerek iniyordu. </p>
<p class="calibre1">Batısında dağlardan bir duvar olan, kuzey-kuzeydoğu yönünde kıvrılan yol, meşe, yaprak dökmeyen</p>
<p class="calibre1">ağaçlar ve dikenli siyah çalılardan oluşan, Tyrion'ın daha önce hiç görmediği kadar karanlık ve yaşlı</p>
<p class="calibre1">bir  ormana  getirmişti  kafileyi.  "Kurt  Ormanı,"  demişti  Benjen  Stark  ve  gerçekten  de,  geceleri</p>
<p class="calibre1">uzaklardan  ve  bazen  o  kadar  da  uzak  olmayan  yerlerden  korkunç  kurt  ulumaları  duyuluyordu.  Jon</p>
<p class="calibre1">Kar'ın  beyaz  ulu  kurt  yavrusu  gelen  seslere  kulak  kabartıyor  ama  asla  kendi  ulumasıyla  cevap</p>
<p class="calibre1">vermiyordu. Tyrion bu hayvanda çok rahatsız edici bir şeyler olduğunu düşünüyordu. </p>
<p class="calibre1">Kurdu saymazsa, kafile sekiz mevcuttan oluşuyordu. Tyrion bir Lannister olmasının gereği olarak</p>
<p class="calibre1">iki adamıyla katılmıştı kafileye. Benjen Stark'ın yanında sadece piç yeğeni ve Gece Nöbetçileri için</p>
<p class="calibre1">aldığı birkaç yeni at vardı. Kurt Ormanı'na girmeden önce bir gece geçirdikleri ahşap duvarlı orman</p>
<p class="calibre1">karakolunda  Yoren  isimli  bir  yeminli  kardeş  kafileye  katıldı.  Yoren'in  yüzü,  kıyafeti  kadar  siyah</p>
<p class="calibre1">sakallarının ardına gizlenmişti. Kambur ve sinsi görünüşlü bir adamdı ama eski bir kök kadar sağlam</p>
<p class="calibre1">ve  taş  gibi  sert  duruyordu.  Yanında  Parmaklar'dan  gelen  pejmürde  kıyafetli  iki  köylü  genç  vardı. </p>
<p class="calibre1">"Tecavüzcüler," demişti Yoren iki gence soğuk gözlerle bakarak. Tyrion anlamıştı. Sur'daki hayat çok</p>
<p class="calibre1">zordu ama hadımlaştırma cezasına tercih edilirdi. </p>
<p class="calibre1">Beş adam, üç çocuk, bir ulu kurt, yirmi at ve Üstat Luwin tarafından Benjen Stark'a verilmiş olan</p>
<p class="calibre1">bir kafes dolusu kuzgun. Kral Yolu için epey tuhaf bir kafileydi şüphesiz. Hatta herhangi bir yol için</p>
<p class="calibre1">çok tuhaf bir kafileydi. </p>
<p class="calibre1">Jon Kar'ın, Yoren ve yanındaki suratsızları yüzünde rahatsız bir ifadeyle, kaygıyla izlediğini fark</p>
<p class="calibre1">etmişti  Tyrion. Yoren'in  omzu  çarpıktı.  Ekşi  ekşi  kokuyordu.  Saçları  ve  sakalları  yağlı,  kirli  ve  bit</p>
<p class="calibre1">doluydu. Kıyafetleri eski ve yamalıydı, uzun zamandır yıkanmadığı belliydi. İki genç acemi ondan da</p>
<p class="calibre1"><a id="p82"></a>beter kokuyordu. Gençler aptal oldukları kadar zalim de görünüyorlardı. </p>
<p class="calibre1">Jon'un,  Gece  Nöbetçileri'nin  tümünün  amcasına  benzediğini  düşünerek  büyük  bir  yanlışlık</p>
<p class="calibre1">yaptığını  anlamıştı  Tyrion. Yoren  ve  yanındakiler,  Jon  için  çok  sert  bir  uyanış  olmalıydı.  Jon  için</p>
<p class="calibre1">üzüldü. Zor bir hayat seçmişti... Daha doğrusu, onun adına zor bir hayat seçilmişti. </p>
<p class="calibre1">Tyrion,  Jon'un  amcası  Ben'e  en  ufak  bir  sempati  duymuyordu.  Benjen  Stark,  ağabeyinin</p>
<p class="calibre1">Lannisterlar'a  karşı  olan  tiksintisini  paylaşıyordu.  Benjen'a,  Sur'u  ziyaret  etmek  istediğini</p>
<p class="calibre1">söylediğinde,  "Seni  uyarmalıyım  Lannister,  Sur'da  senin  alışık  olduğun  hanlardan  yok,"  demişti</p>
<p class="calibre1">tepeden bakarak. </p>
<p class="calibre1">"Beni  yatıracak  bir  yer  bulacağından  şüphe  etmiyorum,  gördüğün  üzere  gayet  küçüğüm,"  diyerek</p>
<p class="calibre1">yanıtlamıştı Tyrion. </p>
<p class="calibre1">Kraliçenin  kardeşine  kimse  hayır  diyemezdi;  bu  sorunu  kökünden  hallediyordu  ama  Stark  hiç</p>
<p class="calibre1">memnun değildi. "Yolculuktan hiç hoşlanmayacağını garanti edebilirim," dedi ve yola çıktıkları andan</p>
<p class="calibre1">itibaren bu sözünü doğrulayacak her şeyi yaptı. </p>
<p class="calibre1">Yolculuklarının  ilk  haftasının  sonunda,  Tyrion'ın  baldırları  at  sürmekten  çürümüş,  bacakları</p>
<p class="calibre1">kramplar  yüzünden  tutmaz  hale  gelmiş  ve  kemiklerine  kadar  donmuştu  ama  şikâyet  etmedi.  Benjen</p>
<p class="calibre1">Stark'a bu keyfi yaşatacağına lanetlenmeyi tercih ederdi. </p>
<p class="calibre1">Bir  ayı  postu  sayesinde  ufak  da  olsa  bir  intikam  alabilmişti  Tyrion.  Benjen,  Gece  Nöbetçileri'ne</p>
<p class="calibre1">özgü  centilmenliği  biraz  abartarak,  yırtık  pırtık,  eski  ve  küf  kokan  bir  ayı  kürkü  vermeyi  önermişti. </p>
<p class="calibre1">Tyrion'ın  nazikçe  reddedeceğini  düşünmüştü  büyük  ihtimalle.  Tyrion  postu  zarif  bir  gülümsemeyle</p>
<p class="calibre1">kabul  etti.  Kışyarı'ndan  yola  çıktıklarında  yanına  en  sıcak  tutan  kıyafetlerini  almıştı  ama  yol</p>
<p class="calibre1">ilerledikçe anlamıştı ki hiçbir kıyafet yeterince kalın değildi bu soğukta. Buralar soğuktu ve daha da</p>
<p class="calibre1">soğuyordu.  Geceleri  donma  noktasının  altına  düşüyordu  sıcaklık.  Rüzgâr,  her  türlü  yünü  kolaylıkla</p>
<p class="calibre1">kesecek kadar bileylenmiş esiyordu. Stark kabul görmeyeceğini düşündüğü centilmenliği için çoktan</p>
<p class="calibre1">pişman olmuştu herhalde. Belki Lannisterlar'la ilgili iyi bir ders de almıştı. Lannisterlar, centilmence</p>
<p class="calibre1">yapılmış  olsun  ya  da  olmasın,  işe  yarar  hiçbir  teklifi  geri  çevirmezdi.  Lannisterlar  kendilerine</p>
<p class="calibre1">sunulanı alırdı. </p>
<p class="calibre1">Kafile  kuzeye  doğru  yol  alırken,  çiftlikler  ve  karakollar  giderek  küçüldü  ve  seyrekleşti.  Sonunda</p>
<p class="calibre1">başlarını  sokacak  tek  bir  çatı  kalmayana  dek  Kurt  Ormanı'nın  içinde  yol  aldılar.  Artık  ellerinde</p>
<p class="calibre1">olanlarla hayatta kalacaklardı. </p>
<p class="calibre1">Tyrion'ın bir kamp kurarken işe yarayabilecek bir adam olduğu söylenemezdi. Çok kısa, çok sakar, </p>
<p class="calibre1">çok  ayak  altındaydı.  Bu  yüzden,  Stark,  Yoren  ve  diğerleri  derme  çatma  barakalar  kurarken,  atları</p>
<p class="calibre1">bağlarken ve ateş yakarken, ona kürkünü ve deri şarap matarasını alıp kitap okumak kalmıştı. </p>
<p class="calibre1">Yolculuklarının on sekizinci günüydü. Casterly Kayası'ndan kuzeye kadar yanında getirdiği, nadir</p>
<p class="calibre1">bulunur amber kokulu Yaz Adaları şarabı ve ejderhaların özelliklerini ve tarihlerini anlatan bir kitabı</p>
<p class="calibre1">vardı. Lord Eddard'ın izniyle, Kışyarı kütüphanesinden az bulunur birkaç kitap ödünç almış ve kuzey</p>
<p class="calibre1">yolculuğunda yanında getirmişti. </p>
<p class="calibre1">Buz gibi akan berrak bir derenin yanında, kamp gürültülerinin uzağında kendine rahat bir yer buldu. </p>
<p class="calibre1">Grotesk görünümlü, çok yaşlı bir meşe ağacı kendisini rüzgârdan koruyacak doğal bir barınak görevi</p>
<p class="calibre1">görüyordu.  Kürküne  iyice  sarılarak  ağacın  gövdesine  yaslandı,  şarabından  bir  yudum  aldı  ve</p>
<p class="calibre1">ejderhaların  özelliklerini  okumaya  başladı.  Yüksek  demir  ihtivalarından  ötürü  ejderha  kemikleri</p>
<p class="calibre1">siyahtır, diyordu kitap. Çelik kadar sağlam ama buna rağmen çok hafif ve son derece esnektir. Elbette</p>
<p class="calibre1">ateşe  karşı  dayanıklıdır.  Dothraklar'ın  ejderha  kemiğinden  yapılmış  yayları  kullanmaları  şaşırtıcı</p>
<p class="calibre1"><a id="p83"></a>değildir. Ahşap yay kullanan hiçbir bir okçu, ejderha yayı kullanan bir okçunun menziline yetişemez. </p>
<p class="calibre1">Tyrion ejderhalara karşı hastalık derecesinde bir ilgi duyuyordu. Kız kardeşinin düğünü için Kral</p>
<p class="calibre1">Toprakları'na ilk geldiğinde, ejderha kafataslarıyla dolu taht odasını görmekte ısrar etmişti ama Kral</p>
<p class="calibre1">Robert  kafataslarının  yerine  sancaklar  astırmıştı.  Tyrion  inadından  vazgeçmemiş  ve  sonunda</p>
<p class="calibre1">kafataslarının atıldığı soğuk ve nemli mahzeni bulmuştu. </p>
<p class="calibre1">Kafataslarını etkileyici ve hatta korkutucu bulacağını düşünmüştü ama onları güzel bulacağı aklına</p>
<p class="calibre1">gelmemişti.  Çok  güzellerdi.  Oniks  kadar  siyah  ve  pürüzsüzlerdi.  Elindeki  meşalenin  ışığında</p>
<p class="calibre1">parıldıyorlardı.  Kemiklerin  ateşi  sevdiğini  hissediyordu  Tyrion.  Meşaleyi  en  iri  kafataslarından</p>
<p class="calibre1">birinin  ağzına  soktu,  duvarda  dans  eden,  zıplayan  gölgeleri  izledi.  Dişleri,  uzun  ve  kıvrımlı  elmas</p>
<p class="calibre1">bıçaklar  gibiydi.  Meşalenin  alevi  kafatasları  için  hiçbir  şey  demekti.  Onlar  kim  bilir  hangi  büyük</p>
<p class="calibre1">ateşlerle  yıkanmışlardı.  Tyrion  kafataslarının  önünde  yürürken  boş  göz  çukurlarının  kendisini</p>
<p class="calibre1">izlediğine yemin edebilirdi. </p>
<p class="calibre1">On dokuz kafatası vardı. En yaşlı olanı üç bin yaşından daha büyüktü. En genciyse, en fazla yüz elli</p>
<p class="calibre1">yaşında  olmalıydı.  En  genç  olan  kafatası  aynı  zamanda  en  küçük  olandı.  İri  bir  bekçi  köpeğinin</p>
<p class="calibre1">kafatası  kadardı  ve  çok  şekilsizdi.  Ejderha  Kayası'nda  yumurtadan  çıkmış  son  iki  ejderhadan  geri</p>
<p class="calibre1">kalan buydu. Onlar Targaryen ejderhalarının sonuncularıydı. Belki de dünyadaki son ejderhalardı ve</p>
<p class="calibre1">çok kısa yaşayabilmişlerdi. </p>
<p class="calibre1">Hikâyelere  ve  şarkılara  konu  olmuş  üç  ulu  canavara  kadarki  kafatasları,  küçükten  büyüğe  doğru</p>
<p class="calibre1">dizilmişti.  Üç  ulu  canavara  tanrıların  isimlerini  vermişti  ozanlar.  Balerion,  Meraxes  ve  Vhaghar. </p>
<p class="calibre1">Aegon  Targaryen  ve  kız  kardeşi  Kral  Toprakları'na  salmıştı  bu  üç  canavarı.  Tyrion,  kafataslarının</p>
<p class="calibre1">açık ağızları arasında soluksuz ve huşu içinde öylece durmuştu. Vhaghar'ın boğazından içeri bir atla</p>
<p class="calibre1">girebilirdi  insan  ama  asla  geri  çıkamazdı.  Meraxes  daha  da  büyüktü.  Ve  en  irileri,  Kara  Dehşet</p>
<p class="calibre1">Balerion,  bir  dev  boğayı,  hatta  İben  Limanı'nın  arkasındaki  soğuk  arazilerde  dolandıkları  söylenen, </p>
<p class="calibre1">dev boğalardan daha iri, kıllı mamutlardan birini tek lokmada yutabilirdi. </p>
<p class="calibre1">Tyrion  o  soğuk  ve  nemli  mahzende,  meşalesinin  alevi  tükenene  dek,  Balerion'un  göz  çukurları</p>
<p class="calibre1">boşalmış  kafatasını  seyrederek  uzun  zaman  kaldı.  Karşısındaki  kafatasının  gerçek  halini  kafasında</p>
<p class="calibre1">canlandırmaya  çalıştı.  Bu  büyüklükteki  bir  ejderhanın  dev  kanatlarını  açarak,  ağzından  alevler</p>
<p class="calibre1">çıkararak gökyüzünde dolandığını hayal etti. </p>
<p class="calibre1">Tyrion'ın  ceddinden  Kaya'nın  Kralı  Loren,  Menzil  Kralı  Mern'le  güçlerini  birleştirip  Targaryen</p>
<p class="calibre1">istilasına  karşı  koyduğunda,  ejderha  ateşinin  karşısında  durmayı  denemişti.  Bu  en  az  üç  yüz  yıl</p>
<p class="calibre1">önceydi.  O  zamanlar  Yedi  Krallık,  büyük  diyarın  bölünmüş  eyaletleri  değil,  gerçek  ve  bütün  bir</p>
<p class="calibre1">krallıktı. İki kralın dalgalanan altı yüz sancağı, beş bin atlı şövalyesi, elli binden fazla hürsüvarisi ve</p>
<p class="calibre1">silahlı  adamı  vardı.  Ejderha  Aegon,  bu  sayının  beşte  biri  kadar  adama  sahipti  ve  vakanüvislerin</p>
<p class="calibre1">söylediklerine göre, çoğu Aegon'ın devirdiği eski kralın askerleriydi ve sadakatleri şüpheliydi. </p>
<p class="calibre1">Ordular,  Menzil'in  hasat  vakti  gelmiş  altın  buğday  tarlalarıyla  dolu  geniş  düzlüklerinde  karşı</p>
<p class="calibre1">karşıya gelmişti. Güç birliği yapmış iki kral ordularına hareket emri verdiklerinde Targaryen ordusu</p>
<p class="calibre1">titremiş  ve  kaçmaya  başlamıştı.  Vakanüvisler  bir  an  için  istilanın  zaferle  bastırıldığını  yazmaya</p>
<p class="calibre1">niyetlenmişlerdi... ama sadece bir an için. Aegon Targaryen ve kız kardeşi gelene kadar. </p>
<p class="calibre1">Vhaghar, Meraxes ve Balerion'un aynı anda serbest bırakıldığı tek gündü o. Ozanlar ejderhaların</p>
<p class="calibre1">serbest bırakıldığı o yere Ateş Tarlası adını verdi. </p>
<p class="calibre1">O gün Menzil Kralı Mern de dâhil yaklaşık dört bin adam kül oldu. Kral Loren kaçmayı başarmış, </p>
<p class="calibre1">Targaryenlar'a  teslim  olup  onlara  bağlılık  yemini  edebilecek  kadar  uzun  süre  yaşamış  ve  şimdi</p>
<p class="calibre1">Tyrion'ın minnettarlık duyduğu bir oğul sahibi de olmuştu. </p>
<p class="calibre1"><a id="p84"></a>"Neden bu kadar çok okuyorsun?" </p>
<p class="calibre1">Tyrion  sesin  geldiği  yere  baktı.  Jon  Kar  birkaç  adım  uzağında  duruyor  merakla  kendisini</p>
<p class="calibre1">seyrediyordu.  Tyrion  okuduğu  sayfanın  arasına  parmağını  koyup  kitabı  kapattı.  "Bana  bak  ve  ne</p>
<p class="calibre1">gördüğünü söyle," dedi. </p>
<p class="calibre1">Çocuk şüpheyle bakıyordu. "Bu bir çeşit hileli soru mu? Seni görüyorum işte. Tyrion Lannister." </p>
<p class="calibre1">Tyrion  içini  çekti.  "Bir  piçsin  ama  olağanüstü  nezaket  sahibisin  Kar,"  dedi.  "Gördüğün  şey  bir</p>
<p class="calibre1">cüce. Kaç yaşındasın, on iki mi?" </p>
<p class="calibre1">"On dört," dedi Jon. </p>
<p class="calibre1">"On dört yaşındasın ve benim asla olamayacağım kadar uzunsun. Benim bacaklarım kısa, çarpık ve</p>
<p class="calibre1">zar zor yürüyorum. Atımın üstünde düşmeden durabilmem için özel yapılmış bir eyere ihtiyacım var. </p>
<p class="calibre1">Bilmek ilgini çekebilir belki, eyeri kendim tasarladım. Çünkü ya böyle özel bir şey yapacaktım ya da</p>
<p class="calibre1">çocuklar gibi bir midilli sürecektim. Bir köyde doğsaydım, beni ya ölüme terk ederlerdi ya da ucube</p>
<p class="calibre1">gösterileri  düzenleyen  bir  köle  tacirine  satarlardı  ama  gel  gör  ki,  Casterly  Kayası'nda  bir  Lannister</p>
<p class="calibre1">olarak doğdum ve orada bir ucube olmak her şeyden beter. Benden bazı beklentiler var. Babam yirmi</p>
<p class="calibre1">yıl  boyunca  Kral  Eli  olarak  görev  yaptı  ama  aynı  kralı  kendi  elleriyle  öldürdü.  Görüyorsun,  hayat</p>
<p class="calibre1">ironilerle  dolu.  Kız  kardeşim  yeni  kralla  evlendi  ve  benim  iğrenç  yeğenim  babasından  sonraki  kral</p>
<p class="calibre1">olacak.  Benim  de  hanedanıma  katkıda  bulunmam  gerek,  öyle  değil  mi?  Ama  nasıl?  Tamam, </p>
<p class="calibre1">bacaklarım  çok  kısa  olabilir  ve  kafam  bedenime  oranla  çok  büyük,  aslında  kafamın  benim  zekâma</p>
<p class="calibre1">uygun  şekilde  büyük  olduğunu  düşünüyorum.  Güçlü  ve  zayıf  noktalarımla  ilgili  gerçekçi  algılara</p>
<p class="calibre1">sahibim.  Benim  silahım  zekâm.  Erkek  kardeşimin  kılıcı  var,  Kral  Robert'ın  savaş  baltası  var  ve</p>
<p class="calibre1">benim  de  zekâm...  ve  zekânın  keskin  kalabilmesi  için  kitaplar  gerekli.  Tıpkı  bir  kılıcın  keskin</p>
<p class="calibre1">kalabilmesi için biley taşına gerek olduğu gibi." Tyrion kitabın deri kapağına vurdu. "İşte bu yüzden</p>
<p class="calibre1">bu kadar çok okuyorum Kar." </p>
<p class="calibre1">Çocuk söylenenleri sessizce sindiriyordu. Lord Stark'ın adını alamamış olsa da yüzünü kesinlikle</p>
<p class="calibre1">almıştı. Uzun, vakur bir surat, hiçbir sırrı açık etmeyen mesafeli bir ifade. Çocuğun annesi her kimse, </p>
<p class="calibre1">kendisinden bir iz bırakmamıştı çocuğa. "Şimdi neyle ilgili okuyorsun?" diye sordu Kar. </p>
<p class="calibre1">"Ejderhalar," dedi Tyrion. </p>
<p class="calibre1">"Neye yarar ki? Artık ejderha yok," dedi çocuk kendinden emin bir tavırla. </p>
<p class="calibre1">"Öyle  söylüyorlar,"  diye  yanıtladı  Tyrion.  "Çok  üzücü  değil  mi?  Ben  senin  yaşındayken,  bir  gün</p>
<p class="calibre1">kendi ejderhama sahip olmayı hayal ederdim." </p>
<p class="calibre1">"Gerçekten  mi?"  diye  sordu  çocuk  şüpheyle.  Belki  de  Tyrion'ın  kendisiyle  dalga  geçtiğini</p>
<p class="calibre1">düşünüyordu. </p>
<p class="calibre1">"Ah, evet. Topal, cüce ve çirkin bir çocuk bile bir ejderhanın sırtına oturduğunda dünyaya tepeden</p>
<p class="calibre1">bakabilir."  Tyrion  ayı  derisini  bir  kenara  koydu  ve  ayağa  kalktı.  "Eskiden  Casterly  Kayası'nın</p>
<p class="calibre1">kuytularında  ateşler  yakar  ve  saatlerce  alevleri  izlerdim.  Bunların  ejderha  alevi  olduğunu  hayal</p>
<p class="calibre1">ederdim.  Bazen  alevlerin  içinde  babamın,  bazen  de  kız  kardeşimin  yandığını  düşlerdim."  Jon</p>
<p class="calibre1">korkuyla ama büyülenmiş gibi Tyrion'a bakıyordu. Tyrion garip bir kahkaha attı. "Bana öyle bakma</p>
<p class="calibre1">piç. Sırrını biliyorum. Sen de aynı şeyleri düşlüyorsun." </p>
<p class="calibre1">"Hayır," diye itiraz etti Jon dehşetle. "Ben asla..." </p>
<p class="calibre1">"Hayır? Asla?" Tyrion bir kaşını kaldırdı. "Pekâlâ, Starklar'ın sana olağanüstü iyi davrandıklarına</p>
<p class="calibre1">şüphe yok. Leydi Stark'ın seni kendi çocuklarından hiç ayırmadığına eminim. Ve erkek kardeşin Robb</p>
<p class="calibre1">sana hep nezaketle davranmıştır. Neden davranmasın ki? Ona Kışyarı, sana da Sur miras kalıyor. Ve</p>
<p class="calibre1"><a id="p85"></a>baban... babanın seni Sur'a sepetlemesi için yeterince geçerli sebebi vardır sanırım." </p>
<p class="calibre1">"Yeter,"  dedi  Jon  Kar.  Yüzü  öfkeyle  kararmıştı.  "Gece  Nöbetçileri'nde  hizmet  etmek  onurlu  bir</p>
<p class="calibre1">iştir." </p>
<p class="calibre1">Tyrion güldü. "Sen buna inanmayacak kadar akıllı bir çocuksun. Gece Nöbetçileri, toplumda yeri</p>
<p class="calibre1">olmayan atıkların üst üste yığıldığı bir çöplük sadece. Senin Yoren'e ve yanındakilere nasıl baktığını</p>
<p class="calibre1">gördüm.  O  adamlar  senin  yeni  kardeşlerin  Jon  Kar.  Onları  sevdin  mi?  Karanlık  köylüler,  hırsızlar, </p>
<p class="calibre1">kaçak  avcılar,  tecavüzcüler  ve  senin  gibi  piçler  Sur'un  duvarlarına  yığılıp,  sütannenin  anlattığı</p>
<p class="calibre1">hikâyelerdeki canavarları ve yaratıkları bekler. İyi haber, o canavarlar ve yaratıklar gerçekte yok ve</p>
<p class="calibre1">görevinizin  tehlikeyle  uzaktan  yakından  ilgisi  yok.  Kötü  haberse,  orada  öylece  olmayan  yaratıkları</p>
<p class="calibre1">beklerken hayalarınız donacak ama çocuk sahibi olmamaya yemin edeceğinize göre bu da dert değil." </p>
<p class="calibre1">"Yeter,  sus!"  diye  bağırdı  çocuk.  Bir  adım  ileri  yürüdü.  Yumruklarını  sıkmıştı  ve  ağlamak</p>
<p class="calibre1">üzereydi. </p>
<p class="calibre1">Birdenbire, gereksizce kendini suçlu hissetti Tyrion. Çocuğun omzuna dokunup teselli etmek ya da</p>
<p class="calibre1">özür dilemek düşüncesiyle o da bir adım ileri çıktı. </p>
<p class="calibre1">Kurdun  daha  önce  nerede  olduğunu,  nasıl  yaklaştığını  göremedi.  Jon'a  doğru  yürürken  bir  anda</p>
<p class="calibre1">sırtüstü kayalık zemine düştü. Elindeki kitap yuvarlandı. Ani ve şiddetli darbe soluğunun kesilmesine</p>
<p class="calibre1">sebep olmuştu. Ağzı kan, çürük yaprak ve toprak doldu. Doğrulmaya çalıştığında sırtında korkunç bir</p>
<p class="calibre1">kasılma  hissetti.  Düşerken  kemikleri  burkulmuş  olmalıydı.  Dişlerini  öfkeyle  gıcırdattı,  bir  ağaç</p>
<p class="calibre1">köküne tutunup kendini çekti ve oturur hale geldi. Elini uzattı ve, "Yardım et," dedi çocuğa. </p>
<p class="calibre1">Kurt  birdenbire  aralarına  girdi.  Ses  çıkarmıyordu.  Lanet  olası  hayvan  hiçbir  zaman  ses</p>
<p class="calibre1">çıkarmıyordu zaten. Parlak kırmızı gözleriyle dimdik bakıyor ve keskin dişlerini gösteriyordu. Tyrion</p>
<p class="calibre1">elini geri çekti. "Öyleyse yardım etme. Siz ikiniz uzaklaşana kadar burada böyle oturacağım." </p>
<p class="calibre1">Jon, Hayalet'in kalın beyaz tüylerini okşadı. Artık gülümsüyordu. "Bana nazikçe sor," dedi. </p>
<p class="calibre1">Tyrion Lannister'ın içi öfkeyle kabardı ama bastırmasını bildi. Hayatında ilk kez aşağılanmıyordu</p>
<p class="calibre1">ve  bu  son  da  olmayacaktı.  Bu  seferkini  biraz  hak  etmişti  hatta.  "İnce  yardımlarınızı  benden</p>
<p class="calibre1">esirgemezseniz size daima müteşekkir olurum Jon," dedi abartılı bir nezaketle. </p>
<p class="calibre1">"Otur Hayalet," dedi çocuk. Ulu kurt oturdu ama gözlerini Tyrion'dan ayırmıyordu. Jon, Tyrion'ın</p>
<p class="calibre1">arkasına  geldi,  ellerini  kollarının  altına  koydu  ve  adamı  ayaklarının  üzerine  kaldırdı.  Sonra  kitabı</p>
<p class="calibre1">yuvarlandığı yerden alıp uzattı. </p>
<p class="calibre1">"Bana neden saldırdı?" diye sordu Tyrion kurda bir bakış atarak. Elinin tersiyle ağzındaki kanı ve</p>
<p class="calibre1">çamuru sildi. </p>
<p class="calibre1">"Belki senin bir yaratık olduğunu zannetmiştir." </p>
<p class="calibre1">Tyrion keskin bir bakış attı Jon'a. Ardından bir kahkaha attı. Engel olamadığı bir neşe içine dolmuş</p>
<p class="calibre1">ve burun deliklerinden izinsizce dışarı taşmıştı sanki. "Ah, Tanrılar!" dedi, kafasını sallayarak. Kendi</p>
<p class="calibre1">kahkahasında boğulacaktı az daha. "Sanırım bir yaratık gibi görünmeyi tercih edeceğim. Canavarlara</p>
<p class="calibre1">neler yapıyordur kim bilir." </p>
<p class="calibre1">"Bilmek istemezsin," dedi Jon, deri şarap matarasını Tyrion'a uzattı. </p>
<p class="calibre1">Tyrion  mataranın  kapağını  açtı,  kirlenmiş  ağızlığı  eliyle  temizledi  ve  şaraptan  büyük  bir  yudum</p>
<p class="calibre1">aldı.  Şarap  soğuk  bir  alev  gibi  ağzından  aşağı  inerken  boğazını  ve  midesini  ısıttı.  Matarayı  Jon'a</p>
<p class="calibre1">uzattı. "Biraz ister misin?" </p>
<p class="calibre1">Çocuk matarayı aldı ve bir yudumu boğazından aşağı dikkatlice indirdi. "Hepsi doğru değil mi?" </p>
<p class="calibre1"><a id="p86"></a>dedi işi bittiğinde. "Gece Nöbetçileri hakkında söylediklerin." </p>
<p class="calibre1">Tyrion başıyla onayladı. </p>
<p class="calibre1">Jon'un dudakları ince bir çizgi halini almıştı. "Neyse ne. Yapacak bir şey yok." </p>
<p class="calibre1">Tyrion gülümsedi. "Bu iyi piç," dedi. "Pek çok adam korkunç gerçekle yüzleşmek yerine, gerçeği</p>
<p class="calibre1">görmezden gelmeyi tercih eder." </p>
<p class="calibre1">"Pek çok adam," dedi Jon. "Ama sen değil." </p>
<p class="calibre1">"Hayır,"  dedi  Tyrion,  "Ben  değil. Artık  ejderhalar  hakkında  hayal  kurmuyorum.  Ejderhalar  artık</p>
<p class="calibre1">yok." Deri mataranın kapağını kapattı. "Hadi, artık kampa dönsek iyi olacak, yoksa amcan sancakları</p>
<p class="calibre1">kaldırır." </p>
<p class="calibre1">Kampa  dönen  yol  kısaydı  ama  çok  engebeliydi  ve  bacaklarına  kramplar  girmişti.  Birbirine</p>
<p class="calibre1">dolaşmış  sık  ağaç  köklerinin  üzerinden  geçerken  Jon  yardım  teklif  etti  ama  Tyrion  kabul  etmedi. </p>
<p class="calibre1">Bütün  hayatı  boyunca  yoluna  çıkan  engelleri  tek  başına  aşmak  zorunda  kalmıştı,  şimdi  de  öyle</p>
<p class="calibre1">yapacaktı.  Kampa  vardıklarında  eve  gelmiş  gibi  hissetti  yine  de.  Çadırlar,  rüzgârdan  korunmak</p>
<p class="calibre1">amacıyla uzun zaman önce terk edilmiş karakolun yıkık duvarlarına dayandırılmıştı. Atlar beslenmiş</p>
<p class="calibre1">ve  bağlanmış;  bir  ateş  yakılmıştı.  Yoren  bir  taşın  üzerine  oturmuş  elindeki  sincabın  derisini</p>
<p class="calibre1">yüzüyordu.  Haşlamanın  iştah  açıcı  kokusu  Tyrion'ın  burnunu  doldurdu.  Haşlama  kazanının  başında</p>
<p class="calibre1">duran  adamı  Morrec'in  yanına  gitti.  Morrec,  daha  Tyrion  bir  şey  söylemeden  kepçeyi  uzattı.  Tyrion</p>
<p class="calibre1">aldı ve yemeğin tadına baktı. Kepçeyi geri verdi. "Biraz daha biber," dedi. </p>
<p class="calibre1">Benjen  Stark  yeğeniyle  birlikte  kalacağı  çadırdan  çıktı.  "İşte  buradasın.  Kahretsin  Jon,  böyle  tek</p>
<p class="calibre1">başına kaybolma bir daha. Seni Ötekiler aldı sandım!" </p>
<p class="calibre1">"Yaratıklar  aldı,"  dedi  Tyrion  gülerek.  Jon  Kar  gülümsedi.  Stark,  Yoren'e  şaşkın  bir  bakış  attı. </p>
<p class="calibre1">Yaşlı adam omuzlarını silkip yaptığı kanlı işe geri döndü. </p>
<p class="calibre1">Yüzülen  sincap  haşlamaya  eklendi.  Siyah  ekmek,  sert  peynir  ve  haşlamadan  oluşan  yemeklerini</p>
<p class="calibre1">ateşin  etrafında  yediler.  Tyrion  deri  matarasındaki  şaraptan  herkese  ikram  etti.  Sonunda Yoren  bile</p>
<p class="calibre1">mahmurlaşmıştı.  Birer  birer  çadırlarına  çekilip  uyudular.  Jon  haricinde  herkes  uykuya  daldı.  O</p>
<p class="calibre1">gecenin ilk nöbetini tutacaktı. </p>
<p class="calibre1">Tyrion  her  zaman  olduğu  gibi  geceyi  en  son  bitiren  kişiydi. Adamlarının  kendisi  için  hazırladığı</p>
<p class="calibre1">çadıra  girerken  arkasını  döndü  ve  Jon  Kar'a  baktı.  Çocuk  hâlâ  vakur  olan  yüzüyle  ateşin  kenarında</p>
<p class="calibre1">oturuyor ve derin derin alevleri izliyordu. </p>
<p class="calibre1">Tyrion Lannister'ın yüzünden hüzünlü bir gülümseme geçti. Yatağına gitti. </p>
<p class="calibre1"><a id="p87"></a>Catelyn</p>
<p class="calibre1">Üstat Luwin elinde bir okuma lambası ve muhasebe defterleriyle Bran'ın hasta odasına geldiğinde, </p>
<p class="calibre1">Ned  ve  kızların  gidişinin  üstünden  sekiz  gün  geçmişti.  "Hesaplara  bakmakta  çok  geciktik  leydim," </p>
<p class="calibre1">dedi Üstat. "Kralın ziyaretinin bize ne kadara mal olduğunu bilmek istersiniz." </p>
<p class="calibre1">Catelyn  hasta  yatağındaki  Bran'a  baktı,  alnına  düşen  saçlarını  eliyle  geriye  doğru  taradı.  Çok</p>
<p class="calibre1">uzamış  saçlarını  artık  kesmesi  gerekiyordu.  "Hesaplara  bakmaya  ihtiyacım  yok  Üstat  Luwin,"  dedi</p>
<p class="calibre1">gözlerini Bran'dan ayırmadan. "O ziyaretin bize neye mal olduğunu biliyorum. Lütfen defterleri geri</p>
<p class="calibre1">götürün." </p>
<p class="calibre1">"Leydim, kralın maiyeti oldukça yüksek iştaha sahipti. Her şeyi gözden geçirip stoklarımızı..." </p>
<p class="calibre1">"Defterleri  geri  götürün  dedim.  Kâhya  ihtiyaçlarımızla  ilgilenir,"  diyerek  kesti  kadın,  Üstat</p>
<p class="calibre1">Luwin'in sözünü. </p>
<p class="calibre1">"Bir  kâhyamız  yok,"  diye  hatırlattı  Üstat  Luwin.  Tıpkı  küçük  iğrenç  bir  fare  gibi,  bir  türlü  rahat</p>
<p class="calibre1">bırakmaz,  diye  düşündü  Catelyn.  "Poole,  Lord  Eddard'ın  rahat  edebileceği  bir  mekân  hazırlamak</p>
<p class="calibre1">üzere güneye, Kral Toprakları'na gitti." </p>
<p class="calibre1">Catelyn  umursamazca  başını  salladı.  "Ah,  evet,  unutmuşum."  Bran  çok  solgun  görünüyordu. </p>
<p class="calibre1">Çocuğun yatağını pencerenin yanına çektirmeyi düşünüyordu. Sabah güneşi Bran'a iyi gelebilirdi. </p>
<p class="calibre1">Üstat  Luwin  elindeki  lambayı  duvardaki  göze  koydu  ve  fitili  ayarladı.  "Acil  olarak  ilgilenmeniz</p>
<p class="calibre1">gereken pek çok iş var leydim," dedi. "Kâhyanın yanı sıra, Jory'nin yerini almak üzere bir baş muhafız</p>
<p class="calibre1">atamamız gerek ve ayrıca bir seyis başı..." </p>
<p class="calibre1">Catelyn'in etrafı tarayarak Üstat Luwin'in gözlerini buldu. "Bir seyis başı mı?" Sesi bir kamçının</p>
<p class="calibre1">sesi gibi çıkmıştı. </p>
<p class="calibre1">Üstat sarsılmıştı. "Evet leydim, Hullen, Lord Eddard'la güneye gittiği..." </p>
<p class="calibre1">"Küçük  oğlum  burada  kemikleri  paramparça  ve  ölmek  üzere  yatıyor  Luwin.  Ve  sen  benimle  yeni</p>
<p class="calibre1">seyis  başını  konuşmak  istiyorsun  öyle  mi?  Ahırlarda  ne  olduğu  beni  zerre  kadar  ilgilendiriyor  mu</p>
<p class="calibre1">sanıyorsun? Bran'ın gözlerinin bir an için açılacağını bilsem, ahırlardaki bütün atları, kendi ellerimle</p>
<p class="calibre1">memnuniyetle yüzerim. Bunu anlayabiliyor musun Luwin? Anlayabiliyor musun?" </p>
<p class="calibre1">Üstat başını eğdi. "Elbette anlıyorum leydim," dedi. "Fakat atamalar..." </p>
<p class="calibre1">"Ben atamalarla ilgileneceğim," dedi Robb. </p>
<p class="calibre1">Catelyn onun odaya girdiğini fark etmemişti ama işte orada tam kapının yanında duruyordu. Catelyn</p>
<p class="calibre1">avazı  çıktığı  kadar  bağırarak  konuşmuştu.  Birdenbire  halinden  utandı.  Ona  neler  oluyordu?  Çok</p>
<p class="calibre1">yorgundu ve başı sürekli ağrıyordu. </p>
<p class="calibre1">Üstat  Luwin  bakışlarını  Catelyn'den  Robb'a  çevirdi.  "Boşalan  mevkileri  doldurmak  üzere,  uygun</p>
<p class="calibre1">adamların isimlerinden oluşan bir liste hazırlamıştım," dedi kolunun içinden çıkardığı kâğıdı Robb'a</p>
<p class="calibre1">uzatırken. </p>
<p class="calibre1">Robb  listeye  bir  göz  attı.  Catelyn  onun  dışarıdan  geldiğini  anlamıştı.  Saçları  rüzgârdan  dağılmış, </p>
<p class="calibre1">yüzü  soğuktan  kızarmıştı.  "Uygun  adamlar,"  dedi  Robb.  "Yarın  atamalarla  ilgili  konuşuruz."  Kâğıdı</p>
<p class="calibre1">Üstat'a geri uzattı. </p>
<p class="calibre1">Kâğıt Luwin'in cübbesinin kolunun içinde kayboldu. </p>
<p class="calibre1">"Şimdi  bizi  yalnız  bırakın,"  dedi  Robb.  Üstat  Luwin  eğilerek  selam  verdi  ve  odadan  çıktı.  Robb</p>
<p class="calibre1"><a id="p88"></a>arkasından kapıyı kapattı ve annesine döndü. "Anne, sen ne yapıyorsun?" </p>
<p class="calibre1">Catelyn oğlunun tıpkı kendisi gibi göründüğünü düşünürdü hep. Bran, Rickon ve Sansa gibi, kızıl</p>
<p class="calibre1">kahve  saçları  ve  mavi  gözleriyle  Tully  renklerine  boyanmıştı  ama  bugün  ilk  kez  Eddard  Stark'ı</p>
<p class="calibre1">görüyordu  oğlunun  yüzünde.  Kuzey  kadar  sert  ve  keskin.  "Ne  mi  yapıyorum?"  diye  sordu,  şaşkın</p>
<p class="calibre1">halde. "Bunu nasıl sorabilirsin? Ne yaptığımı düşünüyorsun? Kardeşine bakıyorum. Kardeşin Bran'la</p>
<p class="calibre1">ilgileniyorum." </p>
<p class="calibre1">"Sen  bu  yaptıklarına  Bran'la  ilgilenmek  mi  diyorsun?  Bran  düştüğünden  beri  bu  odadan  hiç</p>
<p class="calibre1">çıkmadın. Babam ve kızlar yola çıktığında kapıya bile inmedin." </p>
<p class="calibre1">"Onlarla burada vedalaştım. Gidişlerini şu pencereden izledim." Gitmesin diye yalvarmıştı Ned'e. </p>
<p class="calibre1">Şimdi değil. Bütün bu olanlardan sonra değil. Artık her şey değişmişti. Ned bunu göremiyor muydu? </p>
<p class="calibre1">Konuşması  işe  yaramadı.  Ned'in  başka  seçeneği  yoktu,  öyle  söylemişti.  Ve  gitti.  Gitmeyi  seçti. </p>
<p class="calibre1">"Kardeşini  bırakamam.  Bir  an  için  bile.  Her  anın  onun  son  anı  olabileceğini  bilerek  bırakamam. </p>
<p class="calibre1">Eğer...  Eğer...  Burada  kalmak  zorundayım."  Bran'ın  parmaklarını  ellerinin  arasına  aldı.  İncecik  ve</p>
<p class="calibre1">kırılgandı  parmakları.  Ellerinde  hiç  güç  yoktu  ama  derisinin  altındaki  damarlardan  hâlâ  hayat</p>
<p class="calibre1">akıyordu. Sıcacıktı. </p>
<p class="calibre1">Robb'un sesi yumuşadı. "O ölmeyecek anne. Üstat Luwin en tehlikeli zamanları geride bıraktığını</p>
<p class="calibre1">söylüyor." </p>
<p class="calibre1">"Peki ya Üstat Luwin yanılıyorsa? Ya Bran'ın muhtaç olduğunu an ben burada olmazsam?" </p>
<p class="calibre1">"Rickon  da  sana  muhtaç,"  dedi  Robb  sertçe.  "Daha  üç  yaşında.  Neler  olup  bittiğini  anlayamıyor. </p>
<p class="calibre1">Herkesin  onu  terk  ettiğini  düşünüyor.  Bütün  gün  peşimde.  Bacaklarıma  tutunup  ağlıyor.  Onunla  ne</p>
<p class="calibre1">yapacağımı  bilemiyorum."  Bir  an  sustu.  Küçük  bir  çocukken  yaptığı  gibi  alt  dudağını  ısırdı.  "Anne, </p>
<p class="calibre1">ben  de  sana  muhtacım.  Çok  çabalıyorum  ama...  her  şeyin  altından  tek  başıma  kalkamam."  Robb'un</p>
<p class="calibre1">sesi kırgınlıkla doldu bir an ve Catelyn tam o anda oğlunun daha on dört yaşında olduğunu hatırladı. </p>
<p class="calibre1">Kalkıp yanına gitmek istedi ama eli hâlâ Bran'ın elindeydi, hareket edemedi. </p>
<p class="calibre1">Kulenin dışında bir kurt ulumaya başladı. Catelyn titredi. </p>
<p class="calibre1">"Bran'ın  kurdu,"  dedi  Robb.  Pencereyi  açtı,  havası  iyice  ağırlaşmış  kule  odasına  gece  havası</p>
<p class="calibre1">dolmaya başladı. Ulumanın şiddeti arttı. Soğuk, yalnız bir ses. Melankoli ve çaresizlik dolu. </p>
<p class="calibre1">"Kapat," dedi Catelyn. "Bran'ı sıcak tutmamız gerek." </p>
<p class="calibre1">"Bran'ın  bu  şarkıları  duyması  gerek,"  diye  karşılık  verdi  Robb.  Kışyarı'nda  bir  yerde,  ikinci  bir</p>
<p class="calibre1">kurt,  ilkinin  şarkısına  eşlik  etmeye  başladı.  Sonra  üçüncüsü  katıldı  koroya.  "Tüylüköpek,  Boz</p>
<p class="calibre1">Rüzgâr," dedi Robb. "Eğer dikkatlice dinlersen seslerini birbirinden ayırt edebilirsin." </p>
<p class="calibre1">Catelyn titriyordu. Acısı yüzünden, soğuk yüzünden, kurtların uluması yüzünden. Her gece uluyan</p>
<p class="calibre1">kurtlar, soğuk rüzgâr, hiç değişmeyen, hep aynı boş gri kale, yatağında ölü gibi uzanan her tarafı kırık</p>
<p class="calibre1">oğlu, çocuklarının en tatlısı, en zarifi, gülmeyi ve tırmanmayı seven, şövalyelik hayalleri kuran güzel</p>
<p class="calibre1">Bran.  Her  şey  bitmişti  artık.  Bran'ı  gülerken  duyamayacaktı  bir  daha.  Hıçkırıklara  boğulmuş  halde</p>
<p class="calibre1">bıraktı  Bran'ın  parmaklarını.  Elleriyle  kulaklarını  kapattı.  "Onları  sustur!"  diye  bağırdı. </p>
<p class="calibre1">"Dayanamıyorum, onları sustur. Sustur. Gerekirse hepsini öldür ama onları sustur." </p>
<p class="calibre1">Yere  ne  zaman,  nasıl  düştüğünü  hatırlamıyordu  Catelyn.  Ama  yerdeydi  işte  ve  Robb  güçlü</p>
<p class="calibre1">kollarıyla  ona  sarılmış  yerden  kaldırıyordu.  "Korkma  anne,"  dedi.  "Onlar  Bran'ı  asla  incitmez." </p>
<p class="calibre1">Catelyn'i  odanın  köşesindeki  dar  yatağa  götürüp  yatırdı.  "Gözlerini  kapat,"  dedi  şefkatle.  "Dinlen</p>
<p class="calibre1">biraz. Üstat Luwin, Bran'ın düştüğü günden beri hiç uyumadığını söyledi." </p>
<p class="calibre1">"Yapamam,"  dedi  Catelyn.  "Tanrılar  beni  affetsin  Robb,  yapamam.  Ya  ben  uyurken  ölürse.  Ya</p>
<p class="calibre1"><a id="p89"></a>ölürse.  Ya  ölürse..."  Kurtlar  hâlâ  uluyordu.  Catelyn  bir  çığlık  atıp  tekrar  kulaklarını  kapattı.  "Ah, Tanrılar! Robb, kapat pencereyi." </p>
<p class="calibre1">"Eğer bana uyuyacağına söz verirsen," dedi Robb ve pencereye gitti. Kapatmak için uzandığı anda</p>
<p class="calibre1">kurtların ulumalarına yeni sesler karıştı. "Köpekler," diye fısıldadı. "Daha önce hiç yapmamışlardı..." </p>
<p class="calibre1">Catelyn,  Robb'un  soluksuz  kaldığını  fark  etti.  Oğluna  baktı.  Yağlı  lambanın  ışığında  bembeyaz</p>
<p class="calibre1">görünüyordu Robb'un yüzü. "Yangın," diye fısıldadı Robb. </p>
<p class="calibre1">Yangın,  diye  düşündü  Catelyn  ve  hemen  ardında  Bran.  "Bana  yardım  et,"  dedi  telaşla.  "Bran'ı</p>
<p class="calibre1">taşımam için yardım et." </p>
<p class="calibre1">Robb onu duymamış gibi görünüyordu. "Kütüphane kulesi yanıyor," dedi. </p>
<p class="calibre1">Catelyn  açık  pencereden  titreyen  kızıl  alevleri  görebiliyordu.  Birden  rahatladı.  Kütüphane  kulesi</p>
<p class="calibre1">geniş  avlunun  diğer  tarafındaydı.  Yangının  kendi  bulundukları  bölüme  sıçraması  mümkün  değildi. </p>
<p class="calibre1">"Tanrılara şükür," diye fısıldadı. </p>
<p class="calibre1">Robb delirmiş gibi görünen annesine baktı. "Anne burada kal. Yangını söndürür söndürmez yanına</p>
<p class="calibre1">geleceğim,"  dedi.  Koşarak  odadan  çıktı.  Catelyn  oğlunun  muhafızlara  bağırdığını  ve  hepsinin</p>
<p class="calibre1">aceleyle, basamakları üçer beşer atlayarak merdivenlerden indiklerini duydu. </p>
<p class="calibre1">Dışarıdan, "Yangın!" diyen bağrışlar, çığlıklar, koşturan ayak sesleri, ürkmüş atların kişnemeleri, </p>
<p class="calibre1">köpeklerin çılgın havlamaları geliyordu. Kurtların uluması durmuştu. Ses kalabalığını dinlerken fark</p>
<p class="calibre1">etmişti kurtların sustuğunu. Bütün kale gürültüden inlerken kurtlar sessizliğe gömülmüştü. </p>
<p class="calibre1">Catelyn pencereye yaklaşırken yedi yüzlü tanrısına sessiz bir şükür duası etti. Kütüphane kulesinin</p>
<p class="calibre1">pencerelerinden  yukarı  büyük  alevler  uzanıyor,  simsiyah  bir  duman  gökyüzünü  kaplıyordu.  Catelyn, </p>
<p class="calibre1">Starklar'ın asırlar boyu biriktirip özenle korudukları kitapları düşünüp üzüldü. Pencereyi kapattı. </p>
<p class="calibre1">Pencereden uzaklaşıp arkasını döndüğünde, adam orada, odada, onunla birlikteydi. </p>
<p class="calibre1">"Burada olmaman gerekiyordu," diye mırıldandı adam. "Burada kimsenin olmaması gerekiyordu." </p>
<p class="calibre1">Küçük, kısa, kirli kahverengi elbiseler giymiş bir adamdı ve at gibi kokuyordu. Catelyn ahırlarda</p>
<p class="calibre1">çalışan bütün adamları tanırdı, bu onlardan biri değildi. Sıska, sarı saçları iyice seyrekleşmiş, gözleri</p>
<p class="calibre1">kemikli yüzünün göz çukurlarına iyice batmış soluk renkli bir adamdı ve elinde bir hançer vardı. </p>
<p class="calibre1">Catelyn önce adamın elindeki hançere, sonra Bran'a baktı. "Hayır," diye fısıldadı. Kelime boğazına</p>
<p class="calibre1">takılmış, zar zor ağzından çıkmıştı. </p>
<p class="calibre1">Adam onu duymuş olmalıydı. "Bu merhamettir," dedi. "O zaten ölü." </p>
<p class="calibre1">"Hayır," diye bağırdı Catelyn, bu sefer yüksek sesle, "Hayır, yapamazsın." Yardım çağırmak için</p>
<p class="calibre1">hızla  pencereye  koştu  ama  adam  Catelyn'den  çok  daha  hızlıydı.  İnanılmaz  bir  serilikle  kadını</p>
<p class="calibre1">yakaladı,  tek  elini  ağzına  bastırırken  diğer  elindeki  hançeri  soluk  borusuna  dayadı.  Adamın  leş</p>
<p class="calibre1">kokusu dayanılmazdı. </p>
<p class="calibre1">Catelyn  uzandı,  iki  eliyle  birden  var  kuvvetiyle  kavradığı  hançeri  boğazından  uzaklaştırdı. Adam</p>
<p class="calibre1">kulağının  dibinde  küfürler  savuruyordu.  Kesilen  ellerinden  akan  kanlar  yüzünden  parmakları</p>
<p class="calibre1">kayıyordu ama hançeri bırakmadı. Adam, soluğunu kesmek istiyormuş gibi, elini daha fazla bastırdı</p>
<p class="calibre1">Catelyn'in  ağzına.  Catelyn  kafasını  biraz  çevirip,  adamın  elinden  bir  parçayı  dişlerinin  arasına</p>
<p class="calibre1">kıstırmayı  başardı.  Bütün  gücüyle  ısırdı. Adam  acıyla  bağırdı.  Catelyn  dişlerini  adamın  etine  iyice</p>
<p class="calibre1">geçirdi.  Adam  aniden  elini  ağzından  çekti.  Catelyn'in  ağzında  kan  tadı  vardı.  Ciğerlerine  hava</p>
<p class="calibre1">doldurdu  ve  çığlık  atmaya  başladı.  Adam,  Catelyn'i  saçlarından  tutup,  Bran'ın  yatağından  uzağa</p>
<p class="calibre1">savurdu.  Catelyn  tökezleyip  yere  düştü.  Adam  tam  tepesinde,  derin  soluklar  alarak  ve  titreyerek</p>
<p class="calibre1"><a id="p90"></a>duruyordu.  Hançer  hâlâ  kanlar  içindeki  sağ  elinde  sıkıca  kavranmıştı.  "Senin  burada  olmaman</p>
<p class="calibre1">gerekiyordu," diye tekrarlıyordu aptal gibi. </p>
<p class="calibre1">Catelyn  adamın  arkasında,  açık  kapıdan  içeri  bir  gölgenin  girdiğini  gördü.  Çok  hafif,  hırlamadan</p>
<p class="calibre1">çok  daha  hafif,  fısıltı  bile  denemeyecek  kadar  hafif  bir  ses  duydu.  Adam  da  bir  şekilde  duymuş</p>
<p class="calibre1">olmalıydı çünkü ulu kurt tam üzerine atladığı sırada arkasını dönmüştü. Adam ve ulu kurt, hâlâ yerde</p>
<p class="calibre1">olan  Catelyn'in  üzerine  doğru  düştüler.  Ulu  kurt  adamı  tam  boğazından  yakalamış,  altına  almıştı. </p>
<p class="calibre1">Adamın feryadı saniye sürmedi. Kurt başını çevirdiğinde, adamın boğazının yarısını parçalamıştı. </p>
<p class="calibre1">Catelyn'in yüzüne saçılan kan ılık bir yağmur gibiydi. </p>
<p class="calibre1">Kurt, Catelyn'e bakıyordu. Ağzı kıpkırmızı ve ıslaktı. Altın rengi gözleri karanlık odada parlıyordu. </p>
<p class="calibre1">Bran'ın kurdu olduğunu fark etti Catelyn. Elbette Bran'ın kurduydu. "Teşekkür ederim," diye fısıldadı, </p>
<p class="calibre1">soluk sesiyle. Titreyen elini kurda uzattı. Kurt ağır adımlarla yaklaştı ve sert ve ıslak diliyle kadının</p>
<p class="calibre1">elindeki  kanı  yalamaya  başladı.  Bütün  kanı  temizlediğinde  sessizce  döndü  ve  Bran'ın  yatağına</p>
<p class="calibre1">zıpladı. Uzanıp Bran'ın yanına yattı. Catelyn isterik kahkahalar atmaya başladı. </p>
<p class="calibre1">Robb,  Üstat  Luwin  ve  Sör  Rodrik,  Kışyarı  muhafızlarının  yarısıyla  birlikte  odaya  girdiklerinde</p>
<p class="calibre1">Catelyn'i  o  halde  buldular.  Sonunda  kahkahası  durduğunda  onu  sıcak  örtülere  sardılar  ve  Büyük</p>
<p class="calibre1">Kule'ye,  kendi  odasına  götürdüler. Yaşlı  Dadı  elbiselerini  çıkardı,  kaynar  suyla  doldurduğu  küvete</p>
<p class="calibre1">sokarak üzerindeki kanları yumuşak bir bezle temizledi. </p>
<p class="calibre1">Daha sonra yaralarını sarmak için Üstat Luwin geldi. Ellerindeki kesikler çok derindi. Neredeyse</p>
<p class="calibre1">kemiklerine kadar iniyordu. Adamın saçlarını çektiği yerdeki kafa derisi çıplaktı ve kanıyordu. Üstat</p>
<p class="calibre1">çekeceği büyük ağrıların henüz başlamadığını söyledi ve uyuması için haşhaş sütü içirdi. </p>
<p class="calibre1">Sonunda Catelyn gözlerini kapattı. </p>
<p class="calibre1">Gözlerini  yeniden  açtığında  ona  dört  gün  boyunca  uyuduğunu  söylediler.  Catelyn  başını  sallayıp</p>
<p class="calibre1">yatağın  içinde  doğrularak  oturdu.  Bran'ın  düşmesinden  bu  yana  olan  her  şey  korkunç  bir  kâbus  gibi</p>
<p class="calibre1">görünüyordu şimdi ona. Acı ve kanla dolu bir kâbus. Ama ellerindeki sızı her şeyin gerçek olduğunu</p>
<p class="calibre1">hatırlatıyordu. Kendisini çok zayıf hissediyordu, başı dönüyordu ama garip bir şekilde metanetliydi. </p>
<p class="calibre1">Sanki omuzlarından büyük bir yük kalkmıştı. </p>
<p class="calibre1">"Bana  biraz  bal  ve  ekmek  getirin,"  dedi  hizmetçilere.  "Üstat  Luwin'e  sargılarımın  değiştirilmesi</p>
<p class="calibre1">gerektiğini  haber  verin."  Hizmetçiler  şaşırmış  halde  ona  baktılar  ve  emirlerini  yerine  getirmek  için</p>
<p class="calibre1">koştular. </p>
<p class="calibre1">Catelyn  geçen  günlerde  nasıl  davrandığını  hatırlayıp  utandı.  Herkesi  hayal  kırıklığına  uğratmıştı. </p>
<p class="calibre1">Çocuklarını,  kocasını,  hanedanını.  Bunu  bir  daha  asla  yapmayacaktı.  Nehirovalı  bir  Tully'nin  nasıl</p>
<p class="calibre1">güçlü olabileceğini bütün kuzeye kanıtlayacaktı. </p>
<p class="calibre1">Robb, yemeğinden önce geldi. Rodrik Cassel, kocasının muhafızı Theon Greyjoy ve Hallis Mollen</p>
<p class="calibre1">da  yanındaydı.  Hallis  Mollen  kare  sakallı,  kaslı  bir  muhafızdı.  Robb  onun  muhafızların  yeni</p>
<p class="calibre1">kumandanı  olduğunu  söyledi.  Oğlu  kaynatılmış  deriden  yapılmış  kıyafetler  ve  zırh  giyiyordu,  kılıcı</p>
<p class="calibre1">vardı. </p>
<p class="calibre1">"Kimmiş?" diye sordu Catelyn. </p>
<p class="calibre1">"Adını  kimse  bilmiyor,"  diye  yanıtladı  Hallis  Mollen.  "Kışyarı'ndan  değil  leydim  ama  onu</p>
<p class="calibre1">geçtiğimiz haftalar içinde kalenin çevresinde dolanırken görenler var." </p>
<p class="calibre1">"Kralın  kafilesinden  biriydi  o  halde. Ya  da  Lannisterlar'ın  bir  adamı.  Diğerleri  yola  çıktığında  o</p>
<p class="calibre1">burada kalmış olmalı." </p>
<p class="calibre1"><a id="p91"></a>"Olabilir,"  dedi  Hal.  "Son  zamanlarda  Kışyarı'nı  dolduran  onca  yabancıyı  düşününce  adamın kimlerden olduğunu tahmin etmek oldukça güç." </p>
<p class="calibre1">"Üzerine sinen kokuya bakılırsa ahırlarda saklanmış," dedi Greyjoy. </p>
<p class="calibre1">"Bunca adamın dikkatini çekmemeyi nasıl başarmış?" diye sordu Catelyn sert bir sesle. </p>
<p class="calibre1">Hallis  Mollen  mahçup  görünüyordu.  "Lord  Eddard'ın  güneye  götürmek  için  aldığı  ve  Gece</p>
<p class="calibre1">Nöbetçileri'ne yolladığımız hayvanlardan sonra ahırlar iyice boşaldı leydim. Seyislerden saklanırken</p>
<p class="calibre1">zorluk  çekmemiş  bu  yüzden.  Hodor  adamı  görmüş  olabilir.  Son  zamanlarda  çok  garip  davrandığını</p>
<p class="calibre1">söylüyorlar ama ne kadar aptal olduğunu düşününce..." Hal başını salladı. </p>
<p class="calibre1">"Adamın  nerede  uyuduğunu  bulduk,"  diye  lafa  karıştı  Robb.  "Samanların  arasına  deri  bir  kese</p>
<p class="calibre1">içinde doksan gümüş geyik saklamış." </p>
<p class="calibre1">"Oğlumun  hayatının  bu  kadar  ucuza  satılmadığını  öğrendiğime  sevindim,"  diye  karşılık  verdi</p>
<p class="calibre1">Catelyn acı bir sesle. </p>
<p class="calibre1">Hallis  Mollen  kafası  karışmış  halde  Catelyn'e  bakıyordu.  "Lütfen  beni  affedin  leydim,  adamın</p>
<p class="calibre1">oğlunuz için geldiğini mi düşünüyorsunuz?" </p>
<p class="calibre1">Greyjoy şüpheliydi. "Bu delilik," dedi. </p>
<p class="calibre1">"Bran  için  gelmişti,"  dedi  Catelyn.  "Orada  olmamam  gerektiğini  tekrar  edip  duruyordu.  Yangını</p>
<p class="calibre1">görüp  bütün  muhafızlarla  birlikte  kuleye  koşacağımı  düşünerek  kütüphaneyi  ateşe  vermiş  olmalı. </p>
<p class="calibre1">Eğer yarı deli halde olmasaydım her şey tam da planladığı gibi gidecekti." </p>
<p class="calibre1">"Biri neden Bran'ı öldürmek istesin. Tanrılar! O uyuyan küçük ve çaresiz bir çocuk," dedi Robb. </p>
<p class="calibre1">Catelyn ilk oğluna meydan okuma dolu bir bakış yöneltti. "Eğer bir gün kuzeyin hâkimi olacaksan, </p>
<p class="calibre1">böyle meseleleri inceden inceye sen düşünmelisin Robb. Kendi soruna kendin yanıt bul. Uyuyan bir</p>
<p class="calibre1">çocuğu kim, neden öldürmek ister?" </p>
<p class="calibre1">Robb  cevap  veremeden  ellerinde  mutfakta  yeni  hazırlanmış  taze  yiyecekler  dolu  tabaklarla</p>
<p class="calibre1">hizmetçiler geldi. Catelyn'in istediğinden çok daha fazla yiyecek getirmişlerdi. Sıcak ekmek, tereyağı, </p>
<p class="calibre1">bal,  böğürtlen  konservesi,  bir  dilim  jambon,  az  haşlanmış  yumurta,  bir  kalıp  peynir  ve  bir  demlik</p>
<p class="calibre1">nane çayı. Yiyeceklerle birlikte Üstat Luwin de gelmişti. </p>
<p class="calibre1">"Oğlum nasıl Üstat?" diye sordu. Yiyecekleri görünce hiç iştahı olmadığını anlamıştı. </p>
<p class="calibre1">Üstat Luwin bakışlarını kaçırarak, "Bir değişiklik yok leydim," dedi. </p>
<p class="calibre1">Bu Catelyn'in beklediği cevaptı. Ne daha az, ne daha fazla. Hançer hâlâ saplıymış ve kemiklerine</p>
<p class="calibre1">kadar  giriyormuş  gibi  zonkluyordu  elleri.  Hizmetçileri  yolladı  ve  tekrar  Robb'a  döndü.  "Sorunun</p>
<p class="calibre1">cevabını bulabildin mi?" </p>
<p class="calibre1">"Birileri  Bran'ın  uyanmasından  korkuyor,"  dedi  Robb.  "Bran'ın  söyleyeceği  ya  da  yapacağı</p>
<p class="calibre1">şeylerden korkuyor. Bran'ın bildiği bir şeyden korkuyor." </p>
<p class="calibre1">Catelyn oğluyla gurur duymuştu. "Çok iyi." Yeni muhafız kumandanına döndü. "Bran'ın güvenliğini</p>
<p class="calibre1">sağlamalıyız. Ortada bir katil vardı, başkaları da olabilir." </p>
<p class="calibre1">"Kaç muhafız emredersiniz leydim?" diye sordu Hal. </p>
<p class="calibre1">"Kocam Lord Eddard burada olmadığına göre Kışyarı Lordu oğlum Robb Stark'tır," dedi Catelyn. </p>
<p class="calibre1">Robb olduğundan daha uzun görünüyordu adeta. "Hasta odasına gece ve gündüz orada bekleyecek</p>
<p class="calibre1">bir adam yerleştirin. Bir tane de odanın kapısına. Odaya çıkan merdivenlerin başına iki adam koyun. </p>
<p class="calibre1">Benim ya da annemin izni olmadan Bran'ın odasına kimse girmeyecek." </p>
<p class="calibre1"><a id="p92"></a>"Nasıl emrederseniz lordum." </p>
<p class="calibre1">"Hemen şimdi yerine getirin," dedi Catelyn. </p>
<p class="calibre1">"Ulu kurt odasında kalsın," diye ekledi Robb. </p>
<p class="calibre1">"Evet," diyerek onayladı Catelyn. Sonra bir kez daha, "Evet," dedi. </p>
<p class="calibre1">Hallis Mollen eğilerek selam verdi ve odadan ayrıldı. </p>
<p class="calibre1">"Leydi Stark, katilin kullandığı hançere dikkat etme fırsatınız oldu mu?" diye sordu Sör Rodrik. </p>
<p class="calibre1">"Şartlar  dikkatle  incelememe  izin  vermedi  ama  çok  keskin  olduğuna  yemin  edebilirim,"  dedi</p>
<p class="calibre1">Catelyn acı bir gülümsemeyle. "Neden sordunuz?" </p>
<p class="calibre1">"Adamın ölüsünü bulduğumuzda hançer hâlâ elindeydi. Öyle bir adamın elinde o kadar mükemmel</p>
<p class="calibre1">bir  silah  olması  sıra  dışı  bir  durum.  Hançeri  iyice  inceledim.  Kesici  kısmı  Valyria  çeliğinden</p>
<p class="calibre1">yapılmış.  Kabzası  ejderha  kemiğinden.  Böyle  bir  hançerin  o  sefilin  elinde  olması  doğal  değil.  Biri</p>
<p class="calibre1">hançeri özellikle vermiş ona." </p>
<p class="calibre1">Catelyn düşünceli bir halde kafasıyla onayladı. "Robb, kapıyı kapat," dedi. </p>
<p class="calibre1">Robb annesine şaşırmış gibi baktı ama kadının söylediğini yaptı. </p>
<p class="calibre1">"Size  birazdan  söyleyeceğim  şeyler  bu  odadan  dışarı  asla  çıkmamalı.  Bunun  için  şeref  yemini</p>
<p class="calibre1">etmenizi istiyorum. Şüphelendiğim şeylerin sadece yarısı bile doğruysa, Ned ve kızlarım ölümcül bir</p>
<p class="calibre1">tehlikenin  ortasına  doğru  yol  alıyorlar  demektir.  Söyleyeceğim  şeylerin  bir  kelimesi  bile  yabancı</p>
<p class="calibre1">kulaklara ulaşırsa, bu onların hayatlarına mal olur." </p>
<p class="calibre1">"Lord Eddard benim ikinci babamdır," dedi Theon Greyjoy. "Yeminim sizindir." </p>
<p class="calibre1">"Benim yeminim de sizindir," dedi Üstat Luwin. </p>
<p class="calibre1">"Ve benimki de," dedi Sör Rodrik. </p>
<p class="calibre1">Catelyn oğluna baktı. "Ya sen Robb?" </p>
<p class="calibre1">Robb başıyla onayladı. </p>
<p class="calibre1">"Kız  kardeşim  Lysa,  kocası  ve  Kral  Eli  Lord  Arryn'ın  Lannisterlar  tarafından  öldürüldüğünü</p>
<p class="calibre1">düşünüyor,"  diye  anlatmaya  başladı  Catelyn.  "Bran'ın  düştüğü  gün,  Jaime  Lannister'ın  av  kafilesine</p>
<p class="calibre1">katılmadığını hatırladım. Burada, kalede kalmıştı." Odada ölüm sessizliği vardı. "Bran'ın tırmanırken</p>
<p class="calibre1">düşmediğini düşünüyorum." Catelyn bir an sessiz ve hareketsiz kaldı. "Bran kuleden aşağı atıldı." </p>
<p class="calibre1">Şaşkınlıkları  yüzlerinden  okunuyordu.  "Bu  çok  büyük  bir  şüphe  leydim,"  dedi  Sör  Rodrik.  "Kral</p>
<p class="calibre1">Katili bile küçücük masum bir çocuğu öldürmekten çekinir." </p>
<p class="calibre1">"Çekinir mi?" diye sordu Theon Greyjoy. "Hiç sanmıyorum." </p>
<p class="calibre1">"Lannisterlar'ın hırslarının ve kibirlerinin sınırı yoktur," dedi Catelyn. </p>
<p class="calibre1">"Bran tanıdığım en iyi tırmanıcıydı ve Kışyarı'nın duvarlarındaki her taşı avcunun içi gibi bilirdi," </p>
<p class="calibre1">dedi Üstat Luwin düşünceli bir halde. </p>
<p class="calibre1">"Tanrılar!"  diye  bağırdı  Robb.  Gencecik  yüzü  öfkeyle  kararmıştı.  "Eğer  bu  doğruysa  bedelini</p>
<p class="calibre1">mutlaka ödeyecek." Kılıcını çıkarıp havada salladı. "Onu kendi ellerimle öldüreceğim." </p>
<p class="calibre1">Sör  Rodrik  kızdı.  "Onu  hemen  kınına  sok,"  dedi.  "Lannisterlar  şu  anda  yüzlerce  fersah  uzakta. </p>
<p class="calibre1">Kılıcını  kullanmayacaksan  asla  kınından  çıkarma.  Bunu  sana  daha  kaç  kere  söylemek  zorundayım</p>
<p class="calibre1">sersem çocuk?" </p>
<p class="calibre1">Robb  mahçup  bir  halde  kılıcı  kınına  yerleştirdi.  Şimdi  yine  bir  çocuk  gibi  görünüyordu. </p>
<p class="calibre1"><a id="p93"></a>"Görüyorum ki oğlum gerçek kılıç kuşanmış," dedi Catelyn Sör Rodrik'e. </p>
<p class="calibre1">Yaşlı silah ustası, "Artık zamanının geldiğini düşündüm," diye cevapladı. </p>
<p class="calibre1">Robb tedirgin halde annesine bakıyordu. "Gelmişti ve geçiyordu bile," dedi Catelyn. "Pek yakında</p>
<p class="calibre1">Kışyarı'nın tüm kılıçları lazım olabilir, en iyisi tahtadan yapılmamış olanlar." </p>
<p class="calibre1">Theon Greyjoy elini kılıcını kabzasına götürdü. "Leydim, eğer işler o noktaya gelirse, hanedanımın</p>
<p class="calibre1">size borcu büyüktür," dedi. </p>
<p class="calibre1">Üstat  Luwin  zincirini,  boynunu  zedeleyen  yerinden  çekiştirdi.  "Elimizdekiler  sadece  varsayım. </p>
<p class="calibre1">Suçlamak  üzere  olduğumuz  adam  kraliçenin  sevgili  kardeşi.  Kraliçe  bu  suçlamayı  hoş</p>
<p class="calibre1">karşılamayacak. Kanıt bulmalıyız ya da sonsuza kadar sessiz kalmalıyız," dedi. </p>
<p class="calibre1">"Kanıtımız hançer," dedi Sör Rodrik. "O mükemmellikteki bir bıçak dikkatlerden kaçmayacaktır." </p>
<p class="calibre1">Catelyn gerçeği öğrenmenin tek bir yolu olduğunu fark etti. "Biri Kral Toprakları'na gitmeli," dedi. </p>
<p class="calibre1">"Ben giderim," diye atıldı Robb. </p>
<p class="calibre1">"Hayır,"  dedi  Catelyn.  "Senin  yerin  burası.  Ne  olursa  olsun  Kışyarı'nda  daima  bir  Stark</p>
<p class="calibre1">bulunmalı."  Görkemli  beyaz  sakalıyla  oynayan  Sör  Rodrik'e  baktı.  Gri  kıyafetleri  içindeki  Üstat</p>
<p class="calibre1">Luwin'e.  Sırım  gibi,  genç  ve  çılgın  Greyjoy'a.  Kimi  göndermeliydi?  Kime  yeterince  güvenebilirdi? </p>
<p class="calibre1">Ve  aniden  cevabı  buldu.  Sargılar  yüzünden  taş  misali  hareketsiz  parmaklarıyla  üzerindeki  örtüleri</p>
<p class="calibre1">zorlanarak kenara itti. Yataktan çıktı. "Benim gitmem gerek," dedi. </p>
<p class="calibre1">"Leydim,"  dedi  Üstat  Luwin.  "Bu  gerçekten  akıllıca  olur  mu?  Lannisterlar'ın  sizin  gidişinizi</p>
<p class="calibre1">şüpheyle karşılayacakları muhakkak." </p>
<p class="calibre1">"Bran'a ne olacak?" diye sordu Robb. Zavallı çocuğun iyice kafası karışmış gibiydi. "Onu öylece</p>
<p class="calibre1">bırakamazsın." </p>
<p class="calibre1">"Bran için yapabileceğim her şeyi yaptım," dedi yaralı elini oğlunun koluna koyarak. "Onun hayatı</p>
<p class="calibre1">şimdi tanrıların ve Üstat Luwin'in ellerinde. Bana sen hatırlatmıştın Robb, düşünmem gereken başka</p>
<p class="calibre1">çocuklarım da var." </p>
<p class="calibre1">"Fazlaca muhafıza ihtiyacınız olacak leydim," dedi, Theon Greyjoy. </p>
<p class="calibre1">"Hal komutasında bir manga yollarım," dedi Robb. </p>
<p class="calibre1">"Hayır,"  diye  karşılık  verdi  Catelyn.  "O  derece  büyük  bir  kafile  fazlaca  dikkat  çeker. </p>
<p class="calibre1">Lannisterlar'ın oraya gittiğimi bilmelerini istemiyorum." </p>
<p class="calibre1">Sör  Rodrik  itiraz  etti.  "En  azından  benim  gelmeme  izin  verin  leydim.  Kral  Yolu  tek  başına  bir</p>
<p class="calibre1">kadın için çok tehlikeli olabilir." </p>
<p class="calibre1">"Kral Yolu'nu kullanmayacağım," dedi Catelyn. Bir an düşündü ve başıyla onayladı. "İki atlı, bir</p>
<p class="calibre1">atlı hızında yol alır; arabalı kalabalık bir kafiledense çok daha süratlidir. Sizin gelmenizi seve seve</p>
<p class="calibre1">kabul  ediyorum  Sör  Rodrik.  Beyaz  Bıçak  üzerinden  Beyaz  Liman'a  giderek  bir  gemi  kiralayacağız. </p>
<p class="calibre1">Hızlı  atlar  ve  kuvvetli  rüzgâr  sayesinde,  Ned  ve  Lannisterlar'dan  çok  daha  önce  varırız  Kral</p>
<p class="calibre1">Toprakları'na." Ve sonra, diye düşündü, ne göreceksek, göreceğiz. </p>
<p class="calibre1"><a id="p94"></a>Sansa</p>
<p class="calibre1">Kahvaltı sırasında, Lord Eddard Stark'ın şafak sökmeden ayrıldığını haber verdi Rahibe Mordane, </p>
<p class="calibre1">Sansa'ya.  "Kral  çağırttı. Yine  ava  çıktıklarını  tahmin  ediyorum.  Bu  topraklarda  hâlâ  yaban  öküzleri</p>
<p class="calibre1">yaşadığı söyleniyor." </p>
<p class="calibre1">"Hiç  yaban  öküzü  görmedim,"  dedi  Sansa  ve  masanın  altındaki  Leydi'ye  bir  dilim  jambon  verdi. </p>
<p class="calibre1">Ulu kurt bir kraliçe zarafetiyle jambonu Sansa'nın elinden aldı. </p>
<p class="calibre1">Rahibe  Mordane,  Sansa'nın  hareketini  onaylamadığını  belirtir  şekilde  burun  çekti.  "Bir  leydi</p>
<p class="calibre1">köpeğini masada beslemez," dedi. Bir parça petek kopardı ve balı, ekmeğinin üzerine akıttı. </p>
<p class="calibre1">"O  bir  köpek  değil,  bir  ulu  kurt,"  diyerek  düzeltti  Sansa.  O  sırada  Leydi  sert  diliyle  Sansa'nın</p>
<p class="calibre1">parmaklarını yalıyordu. "Üstelik babam kurtlarımızın yanımızda durabileceğini söyledi." </p>
<p class="calibre1">Rahibe  Mordane'in  kızgınlığı  geçmemişti.  "Sen  iyi  bir  kızsın  Sansa  ama  bu  hayvan  söz  konusu</p>
<p class="calibre1">olduğunda vahşi yapılı kardeşin Arya'dan bir farkın kalmıyor," dedi. "Adı geçmişken, bu sabah Arya</p>
<p class="calibre1">nerelerde?" </p>
<p class="calibre1">"Aç değilmiş," diye yanıtladı Sansa. Kız kardeşinin saatler önce mutfağa gittiğinden ve tatlı diliyle</p>
<p class="calibre1">yamak çocuktan yiyecek bir şeyler aldığından emindi. </p>
<p class="calibre1">"Bugün şık giyinmesi gerektiğini Arya'ya hatırlatmalıyız. Gri kadifelerini giyebilir mesela. Kraliçe</p>
<p class="calibre1">ve  Prenses  Myrcella  ile  saray  arabasında  bir  geziye  davet  edildik.  Hepimiz  en  zarif  halimizde</p>
<p class="calibre1">olmalıyız." </p>
<p class="calibre1">Sansa  en  zarif  halindeydi  zaten.  Erkenden  kalkıp  hazırlanmıştı.  Uzun  kızıl  kahve  saçlarını</p>
<p class="calibre1">parlayıncaya  kadar  fırçalamış  ve  en  iyi  mavi  ipeklilerini  giymişti.  Bir  haftadan  fazla  zamandır  bu</p>
<p class="calibre1">günü  bekliyordu.  Kraliçeyle  geziye  çıkmak  büyük  bir  onurdu  ve  daha  önemlisi  Joffrey  de  orada</p>
<p class="calibre1">olabilirdi.  Sevgili  nişanlısı.  Evlenmelerine  daha  uzun  yıllar  olmasına  rağmen,  prensin  nişanlısı</p>
<p class="calibre1">olduğunu  düşünmek  midesinde  kelebeklerin  uçuşmasına  sebep  oluyordu.  Sansa,  Joffrey'yi  gerçekten</p>
<p class="calibre1">tanımıyordu ama ona çoktan âşık olmuştu. Joffrey hayalini kurduğu prensti: Uzun, yakışıklı, güçlü ve</p>
<p class="calibre1">saçları altın sarısı. Onunla geçirebildiği kısa zamanlar Sansa için çok kıymetliydi. Sansa'yı bugünle</p>
<p class="calibre1">ilgili  endişelendiren  tek  şey  Arya'ydı.  Arya'nın  her  şeyi  bir  anda  mahvedebilmek  gibi  bir  özelliği</p>
<p class="calibre1">vardı. "Ben ona hatırlatırım," dedi Sansa. "Ama o yine kafasına göre giyinecektir." Çok utanç verici</p>
<p class="calibre1">bir şeyler giymemesini umdu. "İzninizle kalkabilir miyim?" </p>
<p class="calibre1">"Kalkabilirsin," dedi Rahibe Mordane bir parça daha bal ve ekmek alırken. Sansa oturduğu sıradan</p>
<p class="calibre1">kalktı ve hanın ortak salonundan dışarı çıktı. Leydi de arkasından gitti. </p>
<p class="calibre1">Dışarıda, bağıran ve küfreden adamların ortasında durdu bir an. Adamlar yeniden yola çıkmak için</p>
<p class="calibre1">çadırları  ve  barakaları  toplayıp,  tahta  tekerlekleri  gıcırdayan  arabalara  yüklüyordu.  Han  üç  katlı, </p>
<p class="calibre1">kocaman  taş  bir  binaydı.  Sansa'nın  gördüğü  hanların  en  büyüğüydü  ama  bu  büyüklükte  bir  han  bile</p>
<p class="calibre1">kraliyet  kafilesinin  üçte  birini  zar  zor  konuk  edebiliyordu.  Babasının  maiyeti  ve  yolda  kendilerine</p>
<p class="calibre1">katılan hürsüvarilerle birlikte dört yüz kişiyi bulmuştu toplam insan sayısı. </p>
<p class="calibre1">Üç  Dişli  Mızrak'ın  kıyısında  oturan  Arya'yı  gördü.  Nymeria'nın  tüylerine  yapışıp  kuruyan</p>
<p class="calibre1">çamurları temizlemeye çalışıyordu. Kurdun bu işten keyif almadığı belliydi. Arya yavruyu hareketsiz</p>
<p class="calibre1">tutmakta zorlanıyordu. Üzerinde dün ve daha önceki gün giydiği aynı deri binici kıyafetleri vardı. </p>
<p class="calibre1">"Daha  şık  bir  şeyler  giysen  iyi  olur.  Rahibe  Mordane  öyle  istiyor.  Bugün  kraliçe  ve  Prenses</p>
<p class="calibre1">Myrcella ile birlikte yolculuk edeceğiz." </p>
<p class="calibre1"><a id="p95"></a>"Ben  gelmiyorum,"  dedi  Arya.  Nymeria'nın  matlaşmış  tüylerinin  arasından  bir  topak  çamuru</p>
<p class="calibre1">çıkarmak için uğraşıyordu. "Mycah'yla birlikte nehir boyunca dolaşıp yakut arayacağız." </p>
<p class="calibre1">"Yakut mu? Ne yakutu?" diye sordu Sansa. </p>
<p class="calibre1">Arya,  bir  aptala  bakar  gibi  baktı  ablasına.  "Rhaegar'ın  yakutları,"  dedi.  "Burası  Kral  Robert'ın</p>
<p class="calibre1">Rhaegar'ı öldürüp tacını kazandığı yer." </p>
<p class="calibre1">Sansa kız kardeşini hayretle dinliyordu. "Yakut arayamazsın. Prenses bizi bekliyor. Kraliçe ikimizi</p>
<p class="calibre1">de davet etti." </p>
<p class="calibre1">"Hiç  umrumda  değil,"  diye  yanıtladı  Arya.  "Arabasının  penceresi  bile  yok.  Dışarıyı</p>
<p class="calibre1">seyredemiyorsun." </p>
<p class="calibre1">"Ne  seyredeceksin  ki  zaten?"  dedi  Sansa.  Çok  rahatsız  olmuştu.  Kraliçenin  daveti  onu  çok</p>
<p class="calibre1">heyecanlandırmıştı  ama  aptal  kız  kardeşi  yine  her  şeyi  mahvedecekti.  Tam  da  korktuğu  gibi.  "Yol</p>
<p class="calibre1">boyunca tarlalar, çiftlikler ve karakollardan başka bir şey yok." </p>
<p class="calibre1">"Evet var," dedi Arya inatla. "Ara sıra bizimle birlikte yolculuk etsen görürdün." </p>
<p class="calibre1">"At  sürmekten  nefret  ediyorum,"  dedi  Sansa  hararetli  bir  şekilde.  "Her  tarafını  toz  ve  çamurla</p>
<p class="calibre1">doldurup ağrıtmaktan başka bir şeye yaramıyor." </p>
<p class="calibre1">Arya omuz silkti. "Rahat dur, canını yakmaya çalışmıyorum ki," dedi Nymeria'ya. Sansa'ya döndü. </p>
<p class="calibre1">"Geçen gün Boğaz'ı geçerken daha önce hiç görmediğim otuz altı çeşit çiçek saydım. Mycah da bana</p>
<p class="calibre1">bir aslan kertenkelesi gösterdi." </p>
<p class="calibre1">Sansa titredi. Boğaz'ı tam on iki günde geçmişlerdi. Uçsuz bucaksız bir bataklığın tam ortasından</p>
<p class="calibre1">geçen  daracık  bir  patikada  yol  almak  zorunda  kalmışlardı.  Sansa  bu  yolculuğun  her  dakikasından</p>
<p class="calibre1">nefret  etmişti.  Hava  nemli  ve  yapış  yapıştı. Yol  o  kadar  dardı  ki,  geceleri  doğru  düzgün  kamp  bile</p>
<p class="calibre1">kuramamışlardı. Bataklığa yarı gömülmüş ağaçların sık dalları etraflarını sarmıştı. Dalların üzerleri</p>
<p class="calibre1">soluk renkli iğrenç mantarlarla doluydu. Bataklığın üzerinde yüzen kocaman renkli çiçekler vardı ama</p>
<p class="calibre1">yanılıp birini koparmaya kalkarsan bataklığa gömülüp kaybolman an meselesiydi. Ağaçlarda sinsice</p>
<p class="calibre1">bekleyen  yılanlar  vardı.  Aslan  kertenkeleleri,  dişleri  ve  gözleri  olan  siyah  kütükler  misali  yarıya</p>
<p class="calibre1">kadar bataklığa gömülü yüzüyordu. </p>
<p class="calibre1">Bunların hiçbiri Arya'yı durduramazdı elbette. Bir gün at kişnemesini anımsatan sırıtmasıyla geldi. </p>
<p class="calibre1">Saçları karmakarışık, üstü başı çamur içindeydi. Babasına bir demet yeşil ve mor çiçek uzattı. Sansa, </p>
<p class="calibre1">babasının  Arya'ya  kızacağını  ve  soylu  bir  hanımefendi  gibi  davranması  gerektiğini  hatırlatacağını</p>
<p class="calibre1">ummuştu  ama  babası  teşekkür  edip  Arya'ya  sarıldı.  Babasının  bu  tavırları  Arya'yı  daha  da</p>
<p class="calibre1">cesaretlendiriyordu. </p>
<p class="calibre1">Topladığı  mor  çiçeklere  zehir  öpücüğü  dendiği  anlaşıldı  daha  sonra.  Arya'nın  kolları  çiçeğin</p>
<p class="calibre1">zehriyle kabardı. Sansa bunun iyi bir ders olacağını düşünmüştü ama ne fayda. Ertesi gün, cahil bir</p>
<p class="calibre1">köylü  kadını  gibi,  kahkahalar  atarak  kollarını  çamurla  kapladı  Arya.  Arkadaşı  Mycah,  çamurun</p>
<p class="calibre1">kaşıntıyı keseceğini söylemişti çünkü. Kolları ve omuzları morluklarla doluydu üstelik. Arya yatmak</p>
<p class="calibre1">için geceliğini giyerken görmüştü Sansa. Kollarını o kadar morartmayı nasıl becermişti, bir tek yedi</p>
<p class="calibre1">tanrılar bilirdi. </p>
<p class="calibre1">Arya hâlâ Nymeria'nın tüylerini temizliyordu. Güneye giden yolda gördüklerini anlatmaya devam</p>
<p class="calibre1">etti.  "Geçen  hafta  perili  bir  gözetleme  kulesi  gördük.  Ondan  önceki  gün  vahşi  bir  at  sürüsünü</p>
<p class="calibre1">kovaladık.  Nymeria'nın  kokusunu  aldıklarında  nasıl  koşuşturmaya  başladıklarını  görmeliydin." </p>
<p class="calibre1">Nymeria  yine  kıpırdanmaya  başladı.  "Kımıldama  işte.  Daha  diğer  yanını  temizleyeceğim.  Çamur</p>
<p class="calibre1">içinde kalmışsın," diye kızdı Arya. </p>
<p class="calibre1"><a id="p96"></a>"Kafileden ayrılman yasak, babam öyle söylemişti," diye hatırlattı Sansa. </p>
<p class="calibre1">Arya  omuz  silkti.  "Çok  uzağa  gitmedim  zaten.  Hem  Nymeria  da  yanımdaydı.  Her  zaman</p>
<p class="calibre1">uzaklaşmıyorum  hem.  Bazen  arabaların  yanında  yol  alıyorum  ve  insanlarla  sohbet  ediyorum.  Bu  da</p>
<p class="calibre1">çok eğlenceli." </p>
<p class="calibre1">Arya'nın  sohbet  etmekten  hoşlandığı  insanları  tanıyordu  Sansa;  Şövalye  yaverleri,  seyisler, </p>
<p class="calibre1">hizmetçi  kızlar,  ihtiyar  adamlar,  çıplak  çocuklar  ile  soyları  belirsiz  ve  dedikleri  anlaşılmaz</p>
<p class="calibre1">hürsüvariler. Arya herkesle arkadaşlık edebiliyordu. Mycah en beterleriydi. Bir kasabın oğluydu, on</p>
<p class="calibre1">üç yaşındaydı, yabaniydi. Et arabasında uyuyor, leş gibi mezbaha kokuyordu. Çocuğun görünüşü bile</p>
<p class="calibre1">Sansa'nın midesinin kalkmasına yetiyordu ama Arya onun arkadaşlığını ablasının arkadaşlığına tercih</p>
<p class="calibre1">ediyordu. </p>
<p class="calibre1">Sansa'nın  sabrı  tükenmek  üzereydi.  "Benimle  gelmek  zorundasın,"  dedi  sertçe.  "Rahibe  Mordane</p>
<p class="calibre1">seni bekliyor." </p>
<p class="calibre1">Arya  duymazdan  geldi.  Nymeria'nın  tüylerini  temizlerken  sert  bir  hareket  yapınca  hayvan</p>
<p class="calibre1">homurdanarak geri kaçtı. "Buraya gel!" dedi Arya. </p>
<p class="calibre1">"Limonlu kek ve çay ikram edilecek," dedi Sansa. Tam bir yetişkin gibi ve akıllıca konuşuyordu. </p>
<p class="calibre1">Sansa  eğildi,  bacağına  sürtünen  Leydi'nin  kulaklarını  hayvanın  hoşlandığı  şekilde  okşadı.  Leydi</p>
<p class="calibre1">oturarak  Arya'nın,  Nymeria'nın  peşinde  koşmasını  izlemeye  başladı.  "Leş  gibi  kokan  yaşlı  bir  atın</p>
<p class="calibre1">üstünde  terleyip  sağını  solunu  morartmayı,  kuş  tüyü  yastıklara  uzanıp  kraliçeyle  kek  yemeye  tercih</p>
<p class="calibre1">ediyorsun. Neden böyle yapıyorsun Arya?" diye sordu. </p>
<p class="calibre1">"Kraliçeyi sevmiyorum," dedi Arya umursamazca. Sansa'nın nefesi tutuldu. Arya'nın böyle bir şey</p>
<p class="calibre1">söylemeye cesaret ettiğine inanamıyordu. Arya zırvalamaya devam etti. "Nymeria'yı yanıma almama</p>
<p class="calibre1">da izin vermiyor," dedi ve kurt yavrusunu kovalamaya devam etti. Nymeria tetikte izliyordu Arya'yı. </p>
<p class="calibre1">"Saray  arabasına  kurt  alınmaz,"  dedi  Sansa.  "Prenses  Myrcella'nın  kurtlardan  korktuğunu  da</p>
<p class="calibre1">biliyorsun." </p>
<p class="calibre1">"Myrcella  tam  bir  süt  çocuğu."  Arya,  Nymeria'yı  boynundan  yakaladı  ama  kemerindeki  fırçayı</p>
<p class="calibre1">çıkarıp tüylerine değdirdiği anda bir hamle yaparak tekrar kurtuldu hayvan. Arya sinirlendi, elindeki</p>
<p class="calibre1">fırçayı yere attı ve, "Kötü kurt," diye bağırdı Nymeria'nın arkasından. </p>
<p class="calibre1">Sansa gülümsemesine engel olamadı. Barınak başı, hayvanların, sahiplerine çektiklerini söylemişti</p>
<p class="calibre1">ona  bir  zamanlar.  Leydi'ye  hafifçe  sarıldı.  Kurt  nazikçe  yanağını  yaladı.  Sansa  güldü.  Sesini  duyan</p>
<p class="calibre1">Arya arkasını dönerek ikisine baktı. "Ne dediğin umrumda değil, ben at sırtında yolculuk ediyorum." </p>
<p class="calibre1">Ata  benzeyen  uzun  suratındaki  inadı  gördü  Sansa.  Bu  ifade,  Arya'nın  söylenen  her  şeyin  tersini</p>
<p class="calibre1">yapacağı anlamına geliyordu. </p>
<p class="calibre1">"Tanrılar  şahit  ki  bazen  tam  bir  çocuk  gibi  davranıyorsun  Arya,"  dedi.  "Ben  de  yalnız  giderim, </p>
<p class="calibre1">böylesi  çok  daha  iyi  olur.  Bütün  limonlu  keki  Leydi'yle  birlikte  yeriz.  Sensiz  çok  daha  iyi  vakit</p>
<p class="calibre1">geçireceğimizden eminim." </p>
<p class="calibre1">Dönüp  gitmek  üzereyken  Arya'nın  bağırdığını  duydu.  "Senin  de  Leydi'yi  götürmene  izin</p>
<p class="calibre1">vermeyecekler,"  dedi  ve  Nymeria'nın  arkasından  koşarak  uzaklaştı.  Sansa  cevap  verecek  vakit</p>
<p class="calibre1">bulamamıştı. </p>
<p class="calibre1">Kendisini  yalnız  ve  aşağılanmış  hissederek,  Rahibe  Mordane'in  beklediği  hana  doğru  yürümeye</p>
<p class="calibre1">başladı. Leydi onu takip ediyordu. Gözleri yaşlarla dolmuştu, uzun yolu tercih etti. O her şeyin iyi ve</p>
<p class="calibre1">güzel olmasını istiyordu sadece. Tıpkı şarkılarda olduğu gibi. Arya neden Prenses Myrcella gibi tatlı, </p>
<p class="calibre1">nazik ve zarif olamıyordu? Öyle bir kız kardeşi olmasını çok isterdi. </p>
<p class="calibre1"><a id="p97"></a>Sansa, iki yıl arayla doğmuş iki kız kardeşin nasıl bu kadar farklı insanlar olduğunu anlayamıyordu. </p>
<p class="calibre1">Arya,  ağabeyleri  Jon  gibi  bir  piç  olsaydı  her  şey  daha  kolay  olurdu.  Jon'a  benziyordu  zaten.  Leydi</p>
<p class="calibre1">annesinin  soylu  özelliklerinden  hiçbiri  Arya'da  yoktu.  Jon'un  annesinin  halktan  bir  kadın  olduğunu</p>
<p class="calibre1">duymuştu.  Sansa  küçük  bir  kızken,  yaratıkların  gerçek  kız  kardeşini  çalarak  Arya'yla  değiştirmiş</p>
<p class="calibre1">olabileceğini düşünmüş ve annesine söylemişti bunu. Annesi gülerek hayır demişti. Arya onun kızıydı</p>
<p class="calibre1">ve  Sansa'nın  öz  kardeşiydi.  Kanının  kanıydı. Annesinin  yalan  söylemesi  için  bir  sebep  olmadığına</p>
<p class="calibre1">göre anlattıkları doğru demekti. </p>
<p class="calibre1">Kampın ortasına vardığında bütün gerginliğini unuttu. Kraliçenin arabasının etrafı bir kalabalıkla</p>
<p class="calibre1">çevriliydi. İnsanların heyecanlı konuşmaları arı vızıltıları gibi duyuluyordu. Arabanın kapıları açıktı. </p>
<p class="calibre1">Kraliçe ahşap basamakların üstünde durmuş, aşağıdaki birine gülümsüyordu. "Konsey bize büyük bir</p>
<p class="calibre1">onur bahşetti değerli lordlarım," dediğini duydu Sansa. </p>
<p class="calibre1">"Neler oluyor?" diye sordu tanıdığı bir yavere. </p>
<p class="calibre1">"Konsey,  yolun  geri  kalanında  kafileye  eşlik  etmeleri  için  Kral  Toprakları'ndan  süvarileri</p>
<p class="calibre1">yollamış, krala tazim muhafızları," diye cevapladı adam. </p>
<p class="calibre1">Sansa gelenleri görmek için can atıyordu. Kalabalığın arasında kendisine yol açmak için Leydi'yi</p>
<p class="calibre1">önünde  yürütmeye  başladı.  Ulu  kurdu  gören  insanlar  hemen  kenara  çekiliyordu.  Arabaya</p>
<p class="calibre1">yaklaştığında, kraliçenin önünde diz çökmüş olan iki şövalyeyi gördü. Şövalyelerin muhteşem zırhları</p>
<p class="calibre1">gözlerini kamaştırdı. </p>
<p class="calibre1">Şövalyelerden  biri,  gümüş  tokaları  güneşte  parıldayan,  yeni  yağmış  kar  kadar  beyaz,  mineli</p>
<p class="calibre1">pullarla  işlenmiş  örgü  bir  zırh  giymişti.  Miğferini  çıkardığında  adamın  saçlarının  zırhı  kadar  beyaz</p>
<p class="calibre1">olduğunu gördü Sansa. Yaşlıydı ama son derece güçlü ve zarif görünüyordu. Kral Muhafızları'na has</p>
<p class="calibre1">saf beyaz pelerin omuzlarından aşağı sarkıyordu. </p>
<p class="calibre1">Diğer şövalye yirmili yaşlarındaydı. Zırhı koyu orman yeşiliydi. Sansa'nın hayatı boyunca gördüğü</p>
<p class="calibre1">en  yakışıklı  adamdı.  Uzun  ve  sağlam  yapılıydı.  Simsiyah  saçları  omuzlarına  düşüyordu.  Yüzü</p>
<p class="calibre1">kusursuzca  tıraş  edilmişti.  Zırhıyla  aynı  renk  yemyeşil  gözlerinin  içi  gülüyordu.  Kolunun  altında, </p>
<p class="calibre1">geyik boynuzlu altın miğferi parlıyordu. </p>
<p class="calibre1">Sansa  ilk  bakışta  üçüncü  yabancıyı  görmemişti.  O  diğerleri  gibi  dizlerinin  üzerinde  değildi. </p>
<p class="calibre1">Kenarda, atların yanında duruyor, kraliçeyi ve şövalyeleri izliyordu. Yüzü çiçek bozuğuydu. Gözleri</p>
<p class="calibre1">iyice  göz  çukurlarına  kaçmıştı  ve  elmacık  kemikleri  içeri  doğru  göçmüştü.  Yaşlı  değildi  ama</p>
<p class="calibre1">kulaklarının  arkasından  çıkan  saçlarından  başka  saç  yoktu  kafasında.  Onlar  da  bir  kadın  saçı  kadar</p>
<p class="calibre1">uzundu.  Zırhı,  kaynatılmış  deri  üzerine  geçirilmiş  örgü  zincirden  yapılmıştı.  Rengi  çelik  grisiydi. </p>
<p class="calibre1">Gösterişsiz, sade zırhın uzun zamandır kullanıldığı belliydi. Sırtına astığı kılıcının kabzası omzunun</p>
<p class="calibre1">üzerinden görünüyordu. Kılıç belinde taşıyamayacağı kadar uzundu. </p>
<p class="calibre1">"Kral ava çıktı ama döndüğünde sizleri burada görmekten büyük memnuniyet duyacaktır," diyordu</p>
<p class="calibre1">kraliçe  önünde  diz  çökmüş  iki  şövalyeye.  Sansa  gözlerini  üçüncü  adamdan  ayıramıyordu.  Adam</p>
<p class="calibre1">bakışlarının  ağırlığını  hissetmiş  olmalıydı.  Kafasını  ağır  ağır  çevirip  Sansa'ya  baktı.  Leydi  hırladı. </p>
<p class="calibre1">Sansa Stark'ın içini, o ana kadar hiç hissetmediği bir dehşet duygusu doldurdu. Bir adım geri gitti ve</p>
<p class="calibre1">birine çarptı. </p>
<p class="calibre1">Güçlü  kollar  Sansa'yı  omuzlarından  yakaladı.  Sansa  önce  onu  tutanın  babası  olduğunu  sandı  ama</p>
<p class="calibre1">kafasını  kaldırıp  baktığında  Sandor  Clegane'in  yanık  yüzünü  ve  alaycı  bir  gülümsemeyle  çarpılmış</p>
<p class="calibre1">dudaklarını gördü. "Titriyorsun kızım," dedi. "Seni bu kadar çok mu korkutuyorum?" </p>
<p class="calibre1">Korkutuyordu. Adamın ateşle mahvolmuş yüzünü gördüğü ilk andan  beri  korkuyordu  bu  adamdan</p>
<p class="calibre1"><a id="p98"></a>ama  şu  anda,  diğerinden  korktuğunun  yarısı  kadar  bile  korkmuyordu  Sandor  Clegane'den.  Geriye</p>
<p class="calibre1">doğru bir adım atıp adamın kollarından kurtuldu. Tazı gülüyordu. Leydi, adamla arasına girdi, uyarı</p>
<p class="calibre1">yapar  gibi  hırlamaya  başladı.  Sansa  kurda  sarılmak  için  dizlerinin  üzerine  yere  çöktü.  İnsanlar</p>
<p class="calibre1">etrafında  toplanmaya  başlamıştı.  Ağızları  açık  Sansa'ya  bakıyorlardı.  Sansa  kıkırdamalarını</p>
<p class="calibre1">duyabiliyordu. </p>
<p class="calibre1">"Bir kurt," dedi adamın biri. "Yedi Cehennem! Bu bir ulu kurt," dedi bir diğeri. "Kampta ne işi var</p>
<p class="calibre1">bunun?" diye sordu başka bir adam. Tazı, çatallı sesiyle cevap verdi. "Starklar bunları sütanne olarak</p>
<p class="calibre1">kullanıyor."  Sansa,  iki  yeni  şövalyenin  de  kendisine  ve  Leydi'ye  baktıklarını  fark  etti.  Kılıçları</p>
<p class="calibre1">ellerindeydi. Sansa korkmuş ve utanmıştı. Gözleri yaşlarla doluydu. </p>
<p class="calibre1">Kraliçenin sesini duydu. "Joffrey, onun yanına git." </p>
<p class="calibre1">Ve prens gelmişti. </p>
<p class="calibre1">"Onu  rahat  bırakın,"  dedi  Joffrey.  Siyah  deri  ve  mavi  yünlü  elbisesi,  güneşin  altında  taç  gibi</p>
<p class="calibre1">parlayan sarı saçlarıyla çok yakışıklı görünüyordu. Sansa'ya elini uzattı ve ayağa kalkmasına yardım</p>
<p class="calibre1">etti.  "Ne  oldu  tatlı  leydim?  Neden  korktunuz?  Sizi  kimse  incitemez.  Kılıçlarınızı  hemen  kaldırın, </p>
<p class="calibre1">hepiniz.  Bu  ulu  kurt  leydimin  evcil  hayvanıdır,  hepsi  bu.  Ve  sen  Tazı,  hemen  uzaklaş.  Nişanlımı</p>
<p class="calibre1">korkutuyorsun." </p>
<p class="calibre1">Sadık  Tazı  saygıyla  eğildi  ve  kalabalığın  arasında  sessizce  kayboldu.  Sansa  dengede  durmakta</p>
<p class="calibre1">zorluk  çekiyordu.  Kendisini  aptal  gibi  hissediyordu.  O  Kışyarı'ndan  bir  Stark'tı.  Soylu  bir</p>
<p class="calibre1">hanımefendiydi  ve  bir  gün  kraliçe  olacaktı.  "Beni  korkutan  Tazı  değildi  tatlı  prensim,"  diye</p>
<p class="calibre1">açıklamaya çalıştı. "Diğeriydi." </p>
<p class="calibre1">İki yabancı şövalye birbirine baktı. "Payne mi?" diyerek güldü yeşil zırhlı şövalye. </p>
<p class="calibre1">Beyaz zırhlı yaşlı şövalye nazik bir ses tonuyla konuştu. "Sör İlyn zaman zaman beni bile korkutur</p>
<p class="calibre1">leydim. Dehşet verici bir siması vardır," dedi. </p>
<p class="calibre1">"Tam  da  olması  gerektiği  gibi,"  dedi  arabadan  inmiş  olan  kraliçe.  Kalabalık  kenarlara  çekilip</p>
<p class="calibre1">kraliçe  için  yol  açıyordu.  "Eğer  hainler  Kral  Adaleti'nden  korkmuyorsa,  göreve  yanlış  adam</p>
<p class="calibre1">atamışsınız demektir." </p>
<p class="calibre1">Sansa sonunda konuşabilecek gücü buldu. "Kesinlikle doğru adamı atamışlar Majesteleri," dedi ve</p>
<p class="calibre1">etrafındaki kalabalıktan bir kahkaha tufanı yükseldi. </p>
<p class="calibre1">"Çok  iyi  söyledin  çocuğum,"  dedi  beyazlar  içindeki  yaşlı  şövalye.  "Tam  Eddard  Stark'ın  kızına</p>
<p class="calibre1">uygun konuştun. Adetlere uygun tanışma fırsatı bulamamış olsak da sizi tanımaktan şeref duydum. Ben</p>
<p class="calibre1">Kral Muhafızları'ndan Sör Barristan Selmy." Eğildi. </p>
<p class="calibre1">Sansa  bu  adı  biliyordu.  Rahibe  Mordane'in  yıllar  boyunca  ona  öğrettiği  bütün  nezaket  kuralları</p>
<p class="calibre1">teker teker aklına geliyordu şimdi. "Kral Muhafızları Lord Kumandanı, Kral Robert'ın ve bir önceki</p>
<p class="calibre1">kral Aerys Targaryen'ın danışmanı, şeref bana aittir yüce şövalye. Uzak kuzeyde bile, ozanlar Cesur</p>
<p class="calibre1">Barristan adına övgüler dizer." </p>
<p class="calibre1">Yeşil  zırhlı  şövalye  tekrar  güldü.  "Yaşlı  Barristan  demeliydin.  Ona  böyle  güzel  iltifatlar  etme</p>
<p class="calibre1">çocuğum,  kendisini  yeterince  beğeniyor  zaten."  Sansa'ya  gülümsedi.  "Şimdi  kurt  kız,  eğer  benim</p>
<p class="calibre1">adımı da böyle kolaylıkla söyleyebilirsen, Kral Eli'mizin kızı olduğuna kesinlikle ikna olacağım." </p>
<p class="calibre1">Sansa'nın yanında duran Joffrey gerilmişti. "Nişanlımla nasıl konuştuğunuza dikkat edin," dedi. </p>
<p class="calibre1">Sansa, prensin öfkesini yatıştırmak için, "Cevap verebilirim," dedi aceleyle. Yeşil zırhlı şövalyeye</p>
<p class="calibre1">gülümsedi. "Miğferinizde altın geyik boynuzu var lordum. Erkek geyik kraliyet hanedanının armasıdır. </p>
<p class="calibre1"><a id="p99"></a>Kral Robert'ın iki erkek kardeşi var. Fevkalade genç olmanızı hesaba katarsak, siz Renly Baratheon</p>
<p class="calibre1">olmalısınız. Fırtına Burnu Lordu ve kralın danışmanı Renly Baratheon. İşte adınızı söyledim." </p>
<p class="calibre1">Sör Barristan güldü. "Fevkalade genç olmasını hesaba katarsak, o ancak havalı züppe olabilir, ben</p>
<p class="calibre1">böyle diyorum." </p>
<p class="calibre1">Kalabalıktan  bir  kahkaha  yükseldi,  kahkaha  fırtınasını  Lord  Renly'nin  kendisi  başlatmıştı.  Birkaç</p>
<p class="calibre1">dakika  önceki  gerginlik  kaybolmuştu  ve  Sansa  kendisini  rahat  hissediyordu...  ta  ki  Sör  İlyn  Payne</p>
<p class="calibre1">önündeki iki adamı omuzlarından itip, gülmeyen suratıyla karşısına dikilene dek. Tek kelime etmeden</p>
<p class="calibre1">duruyordu.  Leydi  dişlerini  gösterip  homurdanmaya  başladı.  Sansa  eliyle  hafifçe  hayvanın  başına</p>
<p class="calibre1">dokundu. "Eğer sizi gücendirdiysem özür dilerim Sör İlyn," dedi. </p>
<p class="calibre1">Bir  cevap  bekliyordu  ama  adam  konuşmadı.  Cellat,  önce  elbiselerini,  ardından  elbiselerinin</p>
<p class="calibre1">altındaki tenini soyup, ruhunu çırılçıplak bırakıyormuşçasına Sansa'ya bakıyordu. Hiç ses çıkarmadan</p>
<p class="calibre1">arkasını dönüp uzaklaştı. </p>
<p class="calibre1">Sansa bir şey anlamamıştı. Prense döndü. "Yanlış bir şey mi söyledim Majesteleri? Benimle neden</p>
<p class="calibre1">konuşmadı?" </p>
<p class="calibre1">"Sör  İlyn  son  on  dört  senedir  pek  konuşkan  bir  adam  değil,"  dedi  Lord  Renly  hafif  bir</p>
<p class="calibre1">gülümsemeyle. </p>
<p class="calibre1">Joffrey amcasına tiksinti dolu gözlerle baktı ve Sansa'nın elini avuçlarına aldı. "Aerys Targaryen</p>
<p class="calibre1">dilini sıcak bir kerpetenle kestirmiş," dedi. </p>
<p class="calibre1">"Fakat kılıcıyla herkesten daha iyi konuşur," diye lafa karıştı kraliçe. Zarafetle gülümsedi. "Sansa, </p>
<p class="calibre1">kral  ve  baban  dönmeden  önce  saygıdeğer  danışmanlarla  konuşmamız  gereken  önemli  konular  var. </p>
<p class="calibre1">Myrcella  ile  olan  gezimizi  üzülerek  ertelemek  zorundayım.  Lütfen  sevgili  kız  kardeşine  özürlerimi</p>
<p class="calibre1">ilet. Joffrey, belki sen benim yerime konuğumla ilgilenebilirsin bugün." </p>
<p class="calibre1">"Benim  için  zevktir  anne,"  dedi  Joffrey  resmi  bir  tonla.  Sansa'nın  koluna  girerek  onu  arabadan</p>
<p class="calibre1">uzaklaştırdı.  Sansa'nın  ruhu  uçuyor  gibiydi.  Prensiyle  bütün  bir  gün  geçirecekti.  Taparcasına</p>
<p class="calibre1">Joffrey'ye  baktı.  Nasıl  da  cesur,  diye  düşündü.  Sansa'yı  Sör  İlyn'den  ve  Tazı'dan  kurtarışı  tıpkı</p>
<p class="calibre1">şarkılardaki  hikâyelere  benziyordu.  Ayna  Kalkanlı  Serwyn'in,  Prenses  Daeryssa'yı  devlerden</p>
<p class="calibre1">kurtarışı ya da Ejderha Şövalyesi Prens Aemon'ın, Kraliçe Naerys'ı Sör Morgil şeytanının iftiralarına</p>
<p class="calibre1">karşı savunması gibiydi. </p>
<p class="calibre1">Prensin  elinin,  koluna  dokunuşu  kalp  atışlarını  hızlandırdı.  "Ne  yapmak  istersiniz  leydim?"  diye</p>
<p class="calibre1">sordu Joffrey. </p>
<p class="calibre1">Sadece  seninle  olmak,  diye  geçirdi  içinden  Sansa  ama,  "Siz  ne  yapmak  isterseniz,"  diye  cevap</p>
<p class="calibre1">verdi. </p>
<p class="calibre1">Joffrey bir an düşündü. "At binelim mi?" </p>
<p class="calibre1">"At sürmeye bayılırım!" dedi Sansa. </p>
<p class="calibre1">Joffrey  yanlarında  yürüyen  Leydi'ye  baktı.  "Kurdunuz  atları  korkutuyor  ve  siz  de  benim</p>
<p class="calibre1">köpeğimden korkuyorsunuz. İkisini de burada bırakalım ve baş başa gidelim, ne dersiniz?" </p>
<p class="calibre1">Sansa tereddüt etti. "Nasıl isterseniz," dedi kafası karışmış halde. "Leydi'yi bir yere bağlayabilirim</p>
<p class="calibre1">ama ben sizin bir köpeğiniz olduğunu bilmiyordum." </p>
<p class="calibre1">Joffrey güldü. "Aslında annemin köpeği. Beni korumakla görevli, koruyor da," dedi. </p>
<p class="calibre1">"Ah,  Tazı'dan  bahsediyorsunuz."  Daha  önce  anlayamadığı  için  kendine  kızdı.  Eğer  böyle  aptal</p>
<p class="calibre1">görünürse Prens asla âşık olmazdı ona. "O olmadan uzaklaşmak güvenli olur mu?" </p>
<p class="calibre1"><a id="p100"></a>Joffrey bu sorudan rahatsız olmuş gibiydi. "Korkmanıza gerek yok leydim," dedi. "Ben yetişkin bir erkek  sayılırım  ve  kardeşleriniz  gibi  tahta  kılıç  kullanmıyorum.  Kavgada  ihtiyacım  olan  tek  şey</p>
<p class="calibre1">budur."  Kılıcını  kınından  çıkarıp  Sansa'ya  gösterdi.  On  iki  yaşında  bir  çocuğun  ellerine  göre</p>
<p class="calibre1">yapılmış, parlak mavi çelikten, kalede dövülmüş çift kenarlı bir kılıçtı. Kabzasının tutma yeri deri ve</p>
<p class="calibre1">baş kısmı altından bir aslan kafasıydı. Sansa kılıca hayranlıkla baktı. Joffrey şimdi memnun şekilde</p>
<p class="calibre1">gülümsüyordu. "Aslan Dişi," dedi. </p>
<p class="calibre1">Ulu kurdu ve Tazı'yı arkalarında bırakıp, yanlarına sadece Aslan Dişi'ni alarak, Üç Dişli Mızrak'ın</p>
<p class="calibre1">kuzey kıyısı boyunca, doğuya doğru yol aldılar. </p>
<p class="calibre1">Şahane  bir  gündü.  Büyülü  bir  gündü.  Hava  ılıktı  ve  muhteşem  çiçek  kokularıyla  ağırlaşmıştı. </p>
<p class="calibre1">Buradaki  ormanlar  Sansa'nın  kuzeyde  hiç  görmediği  zarif  ağaçlarla  doluydu.  Prens  Joffrey,  rüzgâr</p>
<p class="calibre1">gibi  bir  süvari  atına  biniyordu. Atı  o  kadar  hızlı  koşturuyordu  ki  Sansa  kendi  bindiği  kısrakla  ona</p>
<p class="calibre1">yetişmekte  zorlanıyordu.  Nehir  kenarındaki  mağaraları  keşfettiler,  bir  gölgekedisini  yuvasına  kadar</p>
<p class="calibre1">takip  ettiler.  Acıktıklarında,  bacasından  duman  tüten  bir  orman  karakoluna  girdiler.  Joffrey</p>
<p class="calibre1">karakoldakilere  prensleri  ve  prenslerinin  nişanlısı  için  yemek  ve  şarap  getirmelerini  emretti. </p>
<p class="calibre1">Nehirden taze tutulmuş alabalık yediler. Sansa daha önce hiç içmediği kadar şarap içmişti. "Babam</p>
<p class="calibre1">sadece ziyafetlerde tek bir kadeh şarap içmeme izin verir," diye itiraf etti. </p>
<p class="calibre1">"Benim  nişanlım  dilediği  kadar  şarap  içebilir,"  dedi  Joffrey,  Sansa'nın  kadehini  tekrar</p>
<p class="calibre1">doldururken. </p>
<p class="calibre1">Yemekten  sonra  daha  ağır  yol  almaya  başladılar.  Joffrey,  Sansa  için  şarkılar  söyledi.  Sesi  gür, </p>
<p class="calibre1">yüksek  ve  tatlıydı.  İçtiği  şarap  yüzünden  hafifçe  dönüyordu  Sansa'nın  başı.  "Artık  geri  dönmemiz</p>
<p class="calibre1">gerekmiyor mu?" diye sordu. </p>
<p class="calibre1">"Birazdan,"  dedi  Joffrey.  "Savaş  meydanı  biraz  ileride,  nehrin  kıvrıldığı  yerde.  Babam,  Rhaegar</p>
<p class="calibre1">Targaryen'ı tam orada öldürmüş. Göğsünü ezmiş, hem de zırhının üstünden." Joffrey hayali bir savaş</p>
<p class="calibre1">baltasını  havada  sallıyor,  Sansa'ya  nasıl  olduğunu  anlatmaya  çalışıyordu.  "Sonra  dayım  Jaime  yaşlı</p>
<p class="calibre1">Aerys'ı öldürmüş ve babam kral olmuş. Bu ses de ne böyle?" </p>
<p class="calibre1">Sesi Sansa da duymuştu. Ormanın içinde bir yerden, ahşap takırtısına benzeyen bir ses geliyordu. </p>
<p class="calibre1">Tak, tak, tak... "Bilmiyorum," dedi. Ses onu tedirgin etmişti. "Joffrey, lütfen geri dönelim." </p>
<p class="calibre1">"Ne olduğunu görmek istiyorum," dedi Joffrey ve atını sesin geldiği tarafa doğru sürdü. Sansa'nın</p>
<p class="calibre1">onu takip etmekten başka seçeneği yoktu. Yaklaştıkça sesler arttı ve seçilebilir oldu. Ahşabın ahşaba</p>
<p class="calibre1">vurduğu anda çıkan sese, ağır soluma sesleri ve homurtular karıştı. </p>
<p class="calibre1">"Burada birileri var," dedi Sansa korkuyla. Ulu kurdunun yanında olmasını istedi. </p>
<p class="calibre1">"Yanımda  güvendesin,"  dedi  Joffrey.  Aslan  Dişi'ni  kınından  çıkardı.  Çelik  kılıç  deri  kınından</p>
<p class="calibre1">çekilirken çıkan ses Sansa'yı titretti. "Buradan," dedi, atını ağaçların arasına sürerken. </p>
<p class="calibre1">Biraz  ileride,  nehre  bakan  bir  düzlükte,  şövalyecilik  oynayan  bir  erkek  ve  kız  çocuğu  çıktı</p>
<p class="calibre1">karşılarına.  Tahta  kılıçlarla  dövüşüyorlardı.  Düzlükte  koşturuyorlar,  birbirlerine  kılıç</p>
<p class="calibre1">savuruyorlardı.  Erkek,  kızdan  epeyce  büyüktü,  bir  baş  daha  uzundu  ve  çok  daha  güçlüydü.  Zafer</p>
<p class="calibre1">ondan  yana  görünüyordu.  Kız,  kirli  deriler  giyinmiş  sıska  bir  çocuktu.  Erkek,  kılıç  darbelerini</p>
<p class="calibre1">başarıyla karşılıyordu ama hepsini değil. Kız, bir hamle yaptı. Öteki, kılıç darbesini kendi kılıcıyla</p>
<p class="calibre1">karşıladı. Ani bir hareketle kılıcını kızın parmaklarının üstüne indirdi. Kız acı içinde bağırıp kılıcını</p>
<p class="calibre1">düşürdü. </p>
<p class="calibre1">Prens Joffrey kahkaha attı. Erkek çocuk şaşkın bir şekilde etrafına bakınıyordu. Prens ve Sansa'yı</p>
<p class="calibre1">gördüğünde  kılıcını  çimenlere  bıraktı.  Kız,  acısını  gidermek  için  eklemlerini  emerken  onlara</p>
<p class="calibre1"><a id="p101"></a>bakıyordu. Sansa dehşet içinde, "Arya!" diye bağırdı. </p>
<p class="calibre1">"Gidin buradan," diye geri bağırdı Arya. Kızgındı ve gözleri yaş doluydu. "Burada ne arıyorsunuz? </p>
<p class="calibre1">Bizi rahat bırakın." </p>
<p class="calibre1">Joffrey, Arya'ya, sonra Sansa'ya, sonra tekrar Arya'ya baktı. "Kız kardeşin mi?" Sansa utanç içinde</p>
<p class="calibre1">başıyla  onayladı.  Joffrey,  kızıl  saçlı,  çilli  suratlı  hantal  çocuğu  inceledi.  "Peki  sen  kimsin  çocuk?" </p>
<p class="calibre1">diye  sordu.  Karşısındaki  çocuk  Joffrey'den  büyük  olmasına  rağmen,  prens  tam  bir  yetişkin  tonuyla</p>
<p class="calibre1">konuşmuştu. </p>
<p class="calibre1">"Mycah," diye mırıldandı çocuk. Prensi tanımıştı, gözlerini kaçırdı, "Lordum," diye ekledi. </p>
<p class="calibre1">"Kasabın oğlu," dedi Sansa. </p>
<p class="calibre1">"O benim arkadaşım," dedi Arya sert bir şekilde. </p>
<p class="calibre1">"Şövalye olmak isteyen bir kasap oğlu, öyle mi?" Joffrey elinde kılıcıyla atından indi. </p>
<p class="calibre1">"Kılıcını yerden al kasabın oğlu," dedi. Gözleri parlıyordu. Çok eğlendiği belliydi. "Bakalım bir</p>
<p class="calibre1">şövalye olacak kadar iyi misin?" </p>
<p class="calibre1">Mycah korkudan donmuş halde duruyordu. </p>
<p class="calibre1">Joffrey çocuğa doğru yürüdü. "Kılıcını al dedim. Yoksa sadece küçük kızlarla mı dövüşüyorsun?" </p>
<p class="calibre1">"O istemişti lordum. O istemişti." </p>
<p class="calibre1">Sansa, Arya'ya bakınca çocuğun doğru söylediğini anlamıştı ama Joffrey anlayacak halde değildi. </p>
<p class="calibre1">Şarap yüzünden iyice vahşileşmişti. "Kılıcını yerden alacak mısın?" </p>
<p class="calibre1">Mycah kafasını salladı. "Bu sadece bir sopa lordum. Sadece bir sopa." </p>
<p class="calibre1">"Ve  sen  de  sadece  kasabın  oğlusun,  bir  şövalye  değil."  Joffrey, Aslan  Dişi'ni  kaldırdı  ve  kılıcı</p>
<p class="calibre1">çocuğun elmacık kemiğine, tam gözünün altına dayadı. Kasabın oğlu yaprak gibi titriyordu. "Vurduğun</p>
<p class="calibre1">kız benim soylu nişanlımın kız kardeşidir. Bunu biliyor muydun?" Kılıcın dayalı olduğu yerdeki etten</p>
<p class="calibre1">kan sızmaya ve çocuğun yüzünden aşağı süzülmeye başladı. </p>
<p class="calibre1">"Dur!" diye çığlık attı Arya. </p>
<p class="calibre1">Sansa korkmuştu. "Sen karışma Arya," dedi. </p>
<p class="calibre1">"Korkma  ona  zarar  vermeyeceğim...  fazla  zarar  vermeyeceğim,"  dedi  Joffrey  gözlerini  Mycah'tan</p>
<p class="calibre1">hiç ayırmadan. </p>
<p class="calibre1">Arya sonunda hamle yaptı. </p>
<p class="calibre1">Sansa kısrağından hemen indi ama yetişememişti. Arya tahta kılıcı iki eliyle birden bütün gücüyle</p>
<p class="calibre1">savurdu. Tahta kılıç prensin kafasının arkasında ikiye ayrılırken sert bir ses çıkardı. Her şey bir anda, </p>
<p class="calibre1">Sansa'nın  dehşet  dolu  gözlerinin  önünde  oldu.  Joffrey  küfürler  saydırarak  arkasını  döndü.  Mycah</p>
<p class="calibre1">ağaçlara  doğru  koşabildiğince  hızlı  kaçtı. Arya  prense  bir  darbe  daha  savurdu  ama  bu  kez  darbeyi</p>
<p class="calibre1">Aslan  Dişi'yle  karşıladı  Joffrey.  Kırık  tahta  kılıç  Arya'nın  elinden  uçtu.  Joffrey'nin  kafası  kanlar</p>
<p class="calibre1">içindeydi.  Gözlerinden  alevler  çıkıyordu.  Sansa  titriyordu.  "Hayır!  Hayır  durun.  Durun  diyorum. </p>
<p class="calibre1">İkiniz de durun. Her şeyi mahvediyorsunuz," diye bağırıyordu ama onu duyan yoktu. Arya yerden iri</p>
<p class="calibre1">bir  taş  aldı  ve  Joffrey'nin  kafasına  fırlattı  ama  taş  Joffrey'nin  atına  denk  geldi.  Süvari  atı  acıyla</p>
</body>
</html>
