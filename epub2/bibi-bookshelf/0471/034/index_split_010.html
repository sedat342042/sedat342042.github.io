<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>Taht Oyunları</title>
    <meta name="generator" content="pdftohtml 0.36"/>
    <meta name="author" content="George R. R. Martin"/>
    <meta name="keywords" content="Fantastik"/>
    <meta name="date" content="2015-06-16T15:18:09+00:00"/>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1">Ned'e göre değildi ve çocukları tehdit etmek onursuzca bir işti ama Cersei kaleden ayrılmak yerine</p>
<p class="calibre1">kalıp savaşmayı tercih ederse Renly'nin yüz kılıcına ve daha fazlasına ihtiyacı olacaktı. </p>
<p class="calibre1">"Bana Serçeparmak'ı getirin," dedi Cayn'e. "Eğer odasında değilse yanınıza istediğiniz kadar adam</p>
<p class="calibre1">alın ve onu bulana kadar Kral Toprakları'ndaki her genelevi, her şaraphaneyi arayın. Gün doğmadan</p>
<p class="calibre1">önce  mutlaka  bana  getirin."  Cayn  eğildi  ve  odadan  ayrıldı.  Ned,  Tomard'a  döndü.  "Rüzgâr  Cadısı</p>
<p class="calibre1">akşam rüzgârıyla yelken açacak. Muhafızları seçtiniz mi?" </p>
<p class="calibre1">"Porther'in komutasında on adam." </p>
<p class="calibre1">"Yirmi olsun ve senin kumandanda," dedi Ned. Porther cesur bir adamdı ama gözü fazla karaydı. </p>
<p class="calibre1">Kızlarını daha sağduyulu ve daha sakin bir adamın koruması gerekiyordu. </p>
<p class="calibre1">"Nasıl  emrederseniz  lordum,"  dedi  Tom.  "Tekrar  Kışyarı'nı  göreceğim  için  üzüldüm  diyemem. </p>
<p class="calibre1">Karımı özledim." </p>
<p class="calibre1">"Kuzeye doğru kıvrıldığınızda Ejderha Kayası'ndan geçeceksiniz. Benim için bir mektup götürmeni</p>
<p class="calibre1">istiyorum." </p>
<p class="calibre1">Tomard'ın  gözlerinde  endişeli  bir  bakış  vardı.  "Ejderha  Kayası  mı  lordum?"  Targaryen</p>
<p class="calibre1">Hanedanı'nın ada kalesinin korkunç bir namı vardı. </p>
<p class="calibre1">"Kaptan Qos'a, adayı görür görmez benim sancağımı çekmesini söyle. Beklenmedik ziyaretçilerden</p>
<p class="calibre1">rahatsız olabilirler. Bizzat Lord Stannis Baratheon'a şahsen iletmen için bir mektup vereceğim sana. </p>
<p class="calibre1">Başka kimseye değil. Ne kâhyasına, ne baş muhafızına, Stannis'in kendisine iletilecek." </p>
<p class="calibre1">"Emredersiniz lordum." </p>
<p class="calibre1">Tomard  odadan  çıktığında  masada  yanan  mumun  alevini  seyretmeye  daldı  Ned.  Kederi  bir  an</p>
<p class="calibre1">dayanılmayacak  gibi  oldu.  Tanrı  korusundaki  yürek  ağacının  önünde  diz  çöküp  kendisine  bir</p>
<p class="calibre1">kardeşten  daha  yakın  olan  Robert'ın  hayatı  için  tanrılara  yalvarmaktan  başka  bir  şey  yapmak</p>
<p class="calibre1">istemiyordu. Çocuklarını veliahtlıktan çıkararak kralla olan arkadaşlığına ihanet ettiğini fısıldayacaktı</p>
<p class="calibre1">insanlar  daha  sonra.  Tanrıların  her  şeyin  doğrusunu  bilmesini  ve  Robert'ın  gerçeği  mezarında</p>
<p class="calibre1">yatarken öğrenmesini umut etti. </p>
<p class="calibre1">Kralın son mektubunu eline aldı. Altın mumla mühürlenmiş beyaz bir parşömen, birkaç kısa cümle</p>
<p class="calibre1">ve kan lekesi. Zafer ve yenilgi arasındaki çizgi ne kadar inceydi. Ve ölümle yaşam arasındaki. </p>
<p class="calibre1">Önüne  yeni  bir  kâğıt  aldı  ve  kuş  tüyü  kalemini  mürekkebe  batırdı.  Baratheon  Hanedanı'ndan</p>
<p class="calibre1">Majesteleri Lord Stannis Baratheon'a, diye başladı. Siz bu mektubu aldığınızda, on beş yıldır kralımız</p>
<p class="calibre1">olan ağabeyiniz Robert ölmüş olacak. Kral Ormanı'nda çıktığı av gezisi sırasında bir yaban domuzu</p>
<p class="calibre1">parçaladı... </p>
<p class="calibre1">Elleri  durma  noktasına  geldiğinde  kâğıdın  üstündeki  kelimeler  eğilip  bükülüyormuş  gibi</p>
<p class="calibre1">görünüyordu. Sör Jaime ve Lord Tywin küçük düştükleri için sessizce acı çekecek adamlar değildi. </p>
<p class="calibre1">Kaçmaktansa  kalıp  savaşacaklardı.  Jon  Arryn'ın  ölümünden  sonra  Lord  Stannis'in  tedbirli</p>
<p class="calibre1">davrandığına  şüphe  yoktu  ama  Lannisterlar  kuvvetleriyle  ilerlemeye  başlamadan  önce,  derhal  Kral</p>
<p class="calibre1">Toprakları'na dönmek üzere yelken açması gerekiyordu. </p>
<p class="calibre1"><a id="p333"></a>Ned  her  kelimeyi  özenle  seçti.  Sonunda  yazmayı  bitirdiğinde,  Kışyarı  Lordu,  Kral  Eli,  Diyar'ın</p>
<p class="calibre1">Koruyucusu  Eddard  Stark,  diye  imzaladı  mektubu.  Kâğıdı  iki  kez  katladı.  Mührü  mumun  alevinde</p>
<p class="calibre1">eritti. </p>
<p class="calibre1">Mühür  mumu  yumuşarken  vekilliğinin  kısa  süreceğini  düşündü.  Yeni  kral  kendine  yeni  bir  El</p>
<p class="calibre1">seçecekti ve Ned eve gitmekte özgür olacaktı. Kışyarı düşüncesi soluk bir tebessüm getirdi yüzüne. </p>
<p class="calibre1">Bran'ı  gülerken  duymak,  Robb  ile  ava  gitmek,  Rickon'u  oyun  oynarken  seyretmek  istedi.  Kendi</p>
<p class="calibre1">yatağında, karısı Catelyn'e sarılarak, düşsüz ve derin bir uyku uyumanın özlemini çekiyordu. </p>
<p class="calibre1">Cayn döndüğünde, erimiş beyaz mumun üzerine ulu kurt mührünü basıyordu. Desmond da Cayn ile</p>
<p class="calibre1">birlikteydi ve aralarında Serçeparmak vardı. Ned muhafızlarına teşekkür edip onları yolladı. </p>
<p class="calibre1">Lord  Petyr,  kolları  kabarık  mavi  kadife  bir  tunik  ve  alaykuşu  desenli  gümüş  rengi  bir  pelerin</p>
<p class="calibre1">giyiyordu. "Sanırım sizi tebrik etmem gerekiyor," dedi bir koltuğa otururken. </p>
<p class="calibre1">Ned sinirlendi. "Kral ağır yaralı ve ölüm döşeğinde." </p>
<p class="calibre1">"Biliyorum," dedi Serçeparmak. "Robert'ın sizi Diyar'ın Koruyucusu seçtiğini de biliyorum." </p>
<p class="calibre1">Ned'in  gözleri,  kralın  masada  duran  mührü  kırılmamış  mektubuna  gitti.  "Peki  bunu  nasıl</p>
<p class="calibre1">biliyorsunuz lordum?" </p>
<p class="calibre1">"Varys biraz ipucu vermişti ve siz de şu an doğruladınız." </p>
<p class="calibre1">Ned'in ağzı öfkeyle kıvrıldı. "Varys de, küçük kuşları da kahrolsun. Catelyn haklı. Bu adamın kara</p>
<p class="calibre1">büyüleri var. Ona hiç güvenmiyorum." </p>
<p class="calibre1">"Mükemmel,  öğreniyorsunuz."  Serçeparmak  öne  eğildi.  "Ama  gecenin  bir  vakti  hadımdan</p>
<p class="calibre1">bahsetmek için buraya getirtmediniz beni." </p>
<p class="calibre1">"Hayır," dedi Ned. "Jon Arryn'ın ölümüne sebep olan sırrı biliyorum. Robert arkasında meşru bir</p>
<p class="calibre1">veliaht  bırakmayacak.  Joffrey  ve  Tommen,  Jaime'nin  piçleri.  Kraliçeyle  olan  çarpık  ilişkisinin</p>
<p class="calibre1">meyveleri." </p>
<p class="calibre1">Serçeparmak  tek  kaşını  kaldırdı.  "Korkunç,"  dedi,  aslında  hiç  şaşırmadığını  belli  eden  bir  ses</p>
<p class="calibre1">tonuyla. "Peki ya kız? Ona da şüphe yoktur. Yani kral öldüğünde..." </p>
<p class="calibre1">"Krallık erkek kardeşlerinin en büyüğü olan Lord Stannis'e geçecek." </p>
<p class="calibre1">Lord Petyr meseleyi düşünürken parmağını keçisakalına götürdü. "Öyle görünüyor. Eğer..." </p>
<p class="calibre1">"Eğer mi lordum? Bu hususta eğer yok. Stannis gerçek veliaht. Hiçbir şey bu gerçeği değiştiremez." </p>
<p class="calibre1">"Stannis  sizin  yardımınız  olmadan  tahtı  ele  geçiremez.  Eğer  biraz  aklınız  varsa  Joffrey'nin  tahta</p>
<p class="calibre1">çıkması için uğraşırsınız." </p>
<p class="calibre1">Ned taş kadar sert gözlerle adama baktı. "Sizde onur denen şeyin zerresi bile yok mu?" </p>
<p class="calibre1">"Zerresi  vardır  belki,"  dedi  umursamaz  bir  tavırla.  "Beni  dinleyin.  Stannis  ne  sizin  ne  de  benim</p>
<p class="calibre1">dostum.  Kendi  öz  kardeşleri  bile  o  adama  tahammül  edemiyor.  Adam  demir  gibi  sert  ve  aşırı</p>
<p class="calibre1">muhafazakâr.  Kendisine  yeni  bir  konsey  oluşturup  yeni  bir  El  seçeceğine  şüphe  yok.  Tacı  önüne</p>
<p class="calibre1">koyduğunuz  için  size  teşekkür  edecektir  ama  sırf  bunu  yaptınız  diye  size  sevgi  beslemeye</p>
<p class="calibre1">başlamayacak.  Stannis,  Cersei  ve  piçleri  ölmeden  rahat  oturamaz  o  tahtta.  Kızının  kafası  bir  kazığa</p>
<p class="calibre1">geçirilirken  Lord  Tywin'in  bir  köşede  sessizce  oturacağını  mı  sanıyorsunuz?  Casterly  Kayası</p>
<p class="calibre1">ayaklanacak, tek başına değil hem de. Robert bir zamanlar Aerys'a hizmet etmiş adamları sadakatleri</p>
<p class="calibre1">karşılığında  bağışladı  ama  Stannis  o  kadar  affedici  biri  değil.  Fırtına  Burnu'nda  yaşadıklarını  asla</p>
<p class="calibre1">unutmayacak ve Lord Tywin'le Lord Redwyne'a da unutturmayacak. Ejderha sancağı altında savaşan</p>
<p class="calibre1">ve Balon Greyjoy'yla birlikte ayaklanan her adamın korkmak için çok geçerli sebepleri olacak. Demir</p>
<p class="calibre1"><a id="p334"></a>Taht'ı Stannis'e verirseniz, sizi temin ederim ki diyar kana bulanacak. </p>
<p class="calibre1">Şimdi,  madalyonun  öbür  yüzüne  de  bakalım.  Joffrey  daha  on  iki  yaşında  ve  Robert  kraliyetin</p>
<p class="calibre1">başına  sizi  getirdi.  Kral  Eli  ve  Diyar'ın  Koruyucusu  sizsiniz.  Güç  sizde  lordum.  Bütün  yapmanız</p>
<p class="calibre1">gereken uzanıp almak. Lannisterlar'la barışın. Kızınız Sansa'yı Joffrey ile evlendirin. Küçük kızınızı</p>
<p class="calibre1">da  Prens  Tommen  ile.  Varisiniz  de  Prenses  Myrcella'yla  evlensin.  Joffrey'nin  tahta  geçmesi  için</p>
<p class="calibre1">yeterli  yaşa  gelmesine  daha  dört  yıl  var.  Sizi  bir  baba  olarak  benimsemesi  için  yeterli  bir  süre. </p>
<p class="calibre1">Benimsemezse...  dört  yıl  uzun  zaman  lordum.  Lord  Stannis'ten  kurtulmaya  yetecek  kadar  uzun.  O</p>
<p class="calibre1">zaman Joffrey'nin küçük kirli sırrını açıklarız ve Lord Renly'yi tahta oturturuz." </p>
<p class="calibre1">"Biz mi?" diye sordu Ned. </p>
<p class="calibre1">Serçeparmak  omuz  silkti.  "Sırtınızdaki  yükleri  paylaşacak  biri  lazım.  Size  pahalıya</p>
<p class="calibre1">patlamayacağımdan emin olabilirsiniz." </p>
<p class="calibre1">"Demek pahalıya patlamayacaksınız," dedi Ned buz gibi sesiyle. "Lord Baelish, bana önerdiğiniz</p>
<p class="calibre1">şey ihanet." </p>
<p class="calibre1">"Kaybedersek, evet." </p>
<p class="calibre1">"Unutmuşsunuz,"  dedi  Ned.  "Jon Arryn'ı,  Jory  Cassel'i  ve  bunu  unutmuşsunuz."  Belinden  hançeri</p>
<p class="calibre1">çıkarıp masanın üstüne, ikisinin arasına koydu. Ejderha kemiğinden yapılmış sapı, Valyria çeliğinden</p>
<p class="calibre1">dövülmüş  bıçağıyla,  doğru  ve  yanlış,  gerçek  ve  yalan,  yaşam  ve  ölüm  arasındaki  fark  kadar  keskin</p>
<p class="calibre1">görünüyordu hançer. "Oğlumun boğazını kesmek için bir adam yolladılar Lord Baelish." </p>
<p class="calibre1">Serçeparmak  içini  çekti.  "Korkarım  ki  unutmuşum  lordum,"  dedi.  "Lütfen  beni  bağışlayın.  Bir</p>
<p class="calibre1">Stark'la konuştuğumu unutmuşum. Yani, Stannis ve savaş diyorsunuz." </p>
<p class="calibre1">"Bu bir seçim meselesi değil. Stannis gerçek veliaht." </p>
<p class="calibre1">"Lord Koruyucu'yla tartışamam. Benden ne istiyorsunuz o halde? Belli ki akıl istemiyorsunuz." </p>
<p class="calibre1">Ned  iğrenirmişçesine,  "Verdiğiniz...  aklı  unutmak  için  elimden  geleni  yapacağım,"  dedi.  "Sizi</p>
<p class="calibre1">buraya  Catelyn'e  verdiğiniz  söz  için  çağırdım.  Bunlar  hepimiz  için  tehlikeli  zamanlar.  Robert  beni</p>
<p class="calibre1">Koruyucu  ilan  etti,  bu  doğru  ama  bütün  dünyanın  gözünde  Joffrey  hâlâ  onun  oğlu  ve  veliahtı. </p>
<p class="calibre1">Kraliçenin emrinde her dediğini gözünü kırpmadan yapacak on kadar şövalye ve yüz kılıçlı adam var. </p>
<p class="calibre1">Bu  sayı  benim  kalan  muhafızlarımı  yok  etmek  için  yeterli.  Ve  şu  anda  Jaime  Lannister  arkasında</p>
<p class="calibre1">adamlarıyla birlikte baba evinden buraya doğru yola çıkmış olabilir." </p>
<p class="calibre1">"Sizinse  bir  ordunuz  yok."  dedi  Serçeparmak,  masadaki  hançeri  parmağıyla  ağır  ağır  döndürüp</p>
<p class="calibre1">oyun  oynarken.  "Lannisterlar  ve  Lord  Renly  arasında  pek  sevgi  olmadığını  söyleyebilirim.  Bronz</p>
<p class="calibre1">Yohn Royce, Sör Balon Swann, Sör Loras, Leydi Tanda, Redwyne ikizleri... her birinin maiyeti ve</p>
<p class="calibre1">konseyde yeminli kılıçları var." </p>
<p class="calibre1">"Renly  otuz  şahsi  muhafıza  sahip,  diğerleri  daha  da  az.  Hepsinin  benimle  birlikte  olacağını</p>
<p class="calibre1">varsaysam  bile  bu  sayı  yeterli  değil. Altın  pelerinlileri  almam  lazım.  Şehir  Muhafızları'nda  iki  bin</p>
<p class="calibre1">adam var. Hepsi de kaleyi, şehri ve kral barışını korumaya yeminli." </p>
<p class="calibre1">"Ah,  ama  kraliçe  başka,  El  başka  kral  gösterirse  hangi  kralın  barışını  koruyacaklar?"  Lord  Petyr</p>
<p class="calibre1">hançere  hızla  vurdu.  Hançer  fırıl  fırıl  dönmeye  başladı.  Sonunda  yavaşladı  ve  sivri  ucu</p>
<p class="calibre1">Serçeparmak'ta durdu. "İşte cevabınız," dedi gülümseyerek. "Onlara paralarını ödeyen adamın sözüne</p>
<p class="calibre1">uyacaklar." Arkasına yaslandı ve Ned'e baktı. Gri yeşil gözleri alay doluydu. "Onurunu bir zırh gibi</p>
<p class="calibre1">giyiyorsun Stark. Seni güvende tutacak sanıyorsun ama ağırlığı hareket etmeni güçleştirmekten başka</p>
<p class="calibre1">bir işe yaramıyor. Beni buraya çağırmanın gerçek nedenini biliyorsun. Benden ne yapmamı istediğini</p>
<p class="calibre1">biliyorsun.  Ne  yapılması  gerektiğini  biliyorsun...  ama  bu  onurlu  bir  iş  değil.  Bu  yüzden  kelimeler</p>
<p class="calibre1"><a id="p335"></a>boğazında sıkışıp kalıyor." </p>
<p class="calibre1">Ned'in boynu gerilimden kaskatı kesilmişti. Öyle öfkeliydi ki ağzından çıkacaklara güvenemedi bir</p>
<p class="calibre1">an. </p>
<p class="calibre1">Serçeparmak  güldü.  "Söylemeniz  için  zorlamalıyım  sizi  ama  bu  çok  zalimce  olur  lordum...  o</p>
<p class="calibre1">yüzden  korkmayın.  Catelyn'e  olan  sevgimden  ötürü  derhal  Janos  Slynt'e  gideceğim  ve  Şehir</p>
<p class="calibre1">Muhafızları'na  sahip  olmanızı  sağlayacağım.  Altı  bin  altın  yetecektir.  İki  bin  kumandana,  iki  bin</p>
<p class="calibre1">rütbelilere ve iki bin de askerlere. Bu fiyatın yarısına da alabiliriz ama işi şansa bırakmayacağım." </p>
<p class="calibre1">Gülümsedi, hançeri masadan aldı ve Ned'e uzattı, önce kabzasını. </p>
<p class="calibre1"><a id="p336"></a>Jon</p>
<p class="calibre1">Samwell Tarly hoplayarak sıraya oturduğunda Jon elma turtası ve sulu sosisten oluşan kahvaltısını</p>
<p class="calibre1">yiyordu. "Septe çağırıldım," dedi çocuk heyecanlı bir fısıltıyla. "Beni eğitimden alıyorlar. Seninle ve</p>
<p class="calibre1">diğerleriyle birlikte kara kardeşlerden olacağım. Buna inanabiliyor musun?" </p>
<p class="calibre1">"Vay canına! Gerçekten mi?" </p>
<p class="calibre1">"Gerçekten.  Üstat  Aemon'ın  yardımcısı  olup  kütüphaneyle  ve  kuzgunlarla  ilgileneceğim.  Okuma</p>
<p class="calibre1">yazma bilen birine ihtiyacı varmış, mektuplar için." </p>
<p class="calibre1">"Bu işi en iyi sen yaparsın," dedi Jon gülümseyerek. </p>
<p class="calibre1">Sam  heyecanla  etrafına  baktı.  "Gitme  zamanı  geldi  mi?  Geç  kalmamalıyım.  Fikirlerini</p>
<p class="calibre1">değiştirebilirler." Yabani otlarla kaplı avludan geçerlerken neredeyse zıplayarak yürüyordu Sam. IIık</p>
<p class="calibre1">ve güneşli bir gündü. Sur'un yüzeyinden sular akıyor, buzlar parlayıp ışıldıyordu. </p>
<p class="calibre1">Septin içindeki büyük kristal, kuzeye bakan pencerelerden giren güneş ışığını yakalıyor, kaidenin</p>
<p class="calibre1">üzerine  gökkuşağı  seriyordu.  Sam'i  gördüğünde  Pyp'in  ağzı  hayretle  açıldı  ve  Kurbağa  yanındaki</p>
<p class="calibre1">Grenn'i  dürttü  ama  kimse  bir  şey  söylemeye  cesaret  edemedi.  Rahip  Celladar  havayı  kokularla</p>
<p class="calibre1">dolduran  bir  buhurdanlık  sallıyordu.  Koku,  Leydi  Catelyn'in  Kışyarı'ndaki  küçük  septini  hatırlattı</p>
<p class="calibre1">Jon'a. Rahip Celladar ilk kez ayık görünüyordu. </p>
<p class="calibre1">Yüksek rütbeliler güruh halinde septe girdi: Clydas'a tutunan Üstat Aemon, buz bakışlı zalim Sör</p>
<p class="calibre1">Alliser,  siyah  yün  yeleği  ve  tokası  ayı  pençesi  şeklindeki  kemeriyle  Kumandan  Mormont.  Onların</p>
<p class="calibre1">arkasından,  üç  adamın  kısımlarına  bağlı  olan  orta  rütbeliler  geliyordu;  kırmızı  yüzlü  Lord  Kâhya</p>
<p class="calibre1">Bowen  Marsh,  Mimar  Başı  Othell  Yarwyck  ve  Benjen  Stark'ın  yokluğunda  korucuların</p>
<p class="calibre1">kumandanlığını yapan Sör Jaremy Rykker. </p>
<p class="calibre1">Mormont  kaidenin  önünde  durdu.  Gökkuşağı  kel  kafasında  parlıyordu.  "Siz  buraya  kanun  tanımaz</p>
<p class="calibre1">insanlar olarak geldiniz. Kaçak avcılar, gaspçılar, hırsızlar, katiller. Bize çocuk olarak geldiniz. Tek</p>
<p class="calibre1">başınıza,  zincirlere  bağlı,  onursuz,  dostsuz,  zengin  ya  da  fakir,  bize  geldiniz.  Bazılarınız  onurlu</p>
<p class="calibre1">ailelerin  soyadlarını  taşıyarak,  bazılarınız  piç  soyadlarıyla,  bazılarınızsa  bir  ismi  bile  olmadan. </p>
<p class="calibre1">Bütün bunların burada önemi yok. Bütün bunlar mazide kaldı. Sur'da hepimiz tek aileyiz. </p>
<p class="calibre1">Akşam vakti güneş batarken ve bizler geceyle yüzleşmeye hazırlanırken yeminlerinizi edeceksiniz. </p>
<p class="calibre1">O  andan  itibaren  Gece  Nöbetçileri'nin Yeminli  Kardeşler'ine  mensup  olacaksınız.  Bütün  suçlarınız</p>
<p class="calibre1">unutulacak  ve  bütün  günahlarınız  bağışlanacak.  Bu  yüzden  sizler  de  eski  hayatlarınıza  ait</p>
<p class="calibre1">bağımlılıklarınızı,  sadakatlerinizi  ve  düşmanlıklarınızı  unutmalısınız.  Bütün  garezlerinizi, </p>
<p class="calibre1">hatalarınızı, eski sevgilerinizle birlikte bir kenara koyun. Burada hayata yeniden başlayacaksınız. </p>
<p class="calibre1">Gece Nöbetçileri'nin adamı hayatını diyara adar. Bir krala, lorda ya da soylarının onuruna değil. </p>
<p class="calibre1">Altına, zafere ya da bir kadına da değil. Sadece diyara ve diyar halkına. Bir kara kardeş evlenmez, </p>
<p class="calibre1">çocuk yapmaz. Kadınımız görev, sevgilimiz onurdur. Sizler, sahip olacağımız tek evlatlarsınız. </p>
<p class="calibre1">Yemin  lafızlarını  öğrendiniz.  O  yemini  etmeden  önce  iyice  düşünün.  Siyahları  bir  kez  giydikten</p>
<p class="calibre1">sonra  geri  dönüş  yoktur.  Firar  etmenin  cezası  ölümdür." Yaşlı Ayı  bir  an  durakladı  ve  devam  etti. </p>
<p class="calibre1">"Aramızdan ayrılmak isteyenleriniz varsa şimdi ayrılmalı. Haklarında kötü düşünülmeyecek." </p>
<p class="calibre1">Kimse kıpırdamadı. </p>
<p class="calibre1">"Çok  iyi,"  dedi  Mormont.  "Akşam  vakit  burada,  Rahip  Celladar'ın  ve  bağlı  olduğunuz  yüksek</p>
<p class="calibre1">rütbelilerin önünde yemin edeceksiniz. İçinizde eski tanrılara ibadet eden var mı?" </p>
<p class="calibre1"><a id="p337"></a>Jon ayağa kalktı. "Ben varım lordum," dedi. </p>
<p class="calibre1">"Öyleyse tıpkı amcan Benjen Stark gibi yeminini bir yürek ağacının önünde etmek istersin," dedi</p>
<p class="calibre1">Mormont. </p>
<p class="calibre1">"Evet lordum," diye karşılık verdi Jon. Septin tanrılarıyla işi yoktu onun. Starklar'ın damarında İlk</p>
<p class="calibre1">İnsanlar'ın kanı dolaşıyordu. </p>
<p class="calibre1">Grenn'in arkadan fısıldadığını duydu. "Burada tanrı korusu yok. Var mı? Buralarda hiç tanrı korusu</p>
<p class="calibre1">görmedim." </p>
<p class="calibre1">"Gelip  seni  karın  içine  gömmeden  önce  vahşi  bir  öküz  sürüsünü  bile  fark  edemezsin  sen,"  diye</p>
<p class="calibre1">cevap verdi Pyp. </p>
<p class="calibre1">"Fark ederim. Hem de sürü iyice uzaktayken görürüm," dedi Grenn. </p>
<p class="calibre1">Grenn'in  merakını  Mormont  giderdi.  "Kara  Kale'de  tanrı  korusu  lazım  değil.  Sur'un  ötesindeki</p>
<p class="calibre1">Tekinsiz  Orman, Andallar  Dar  Deniz'in  ötesinden Yedi'yi  getirmeden  önce Alacakaranlık  Çağı'nda</p>
<p class="calibre1">nasıl duruyorsa hâlâ öyle duruyor. Şu anda bulunduğumuz noktadan yarım fersah kadar uzakta büvet</p>
<p class="calibre1">ağaçlarını bulabilirsin. Belki tanrılarına da rastlarsın." </p>
<p class="calibre1">"Lordum."  Jon,  Samwell  Tarly'nin  arka  sıralardan  gelen  sesini  duyduğunda  şaşkınlıkla  arkasına</p>
<p class="calibre1">döndü.  Şişman  çocuk  ayağa  kalkmış  terli  avuçlarını  tuniğine  sürtüyordu.  "Ben  de  gidebilir  miyim? </p>
<p class="calibre1">Yeminimi büvet ağacının önünde etmek için?" </p>
<p class="calibre1">"Tarly Hanedanı eski tanrılara mı ibadet ediyor?" </p>
<p class="calibre1">"Hayır  lordum,"  diye  cevapladı  Sam.  Ürkek  ve  incecik  çıkmıştı  sesi.  Çocuğun  yüksek</p>
<p class="calibre1">rütbelilerden, özellikle Mormont'tan çok korktuğunu biliyordu Jon. "Bana, babam ve onun babası gibi</p>
<p class="calibre1">Boynuz Tepe septinde Yedi'nin ışığında isim kondu. Bin yıldır bütün Tarlyler'in ismi orada konuyor." </p>
<p class="calibre1">"Babanın ve hanedanının tanrılarını neden bırakıyorsun?" diye merakla sordu Sör Jaremy Rykker. </p>
<p class="calibre1">"Artık benim hanedanım Gece Nöbetçileri. Yedi dualarıma hiç karşılık vermedi. Belki eski tanrılar</p>
<p class="calibre1">duyar beni." </p>
<p class="calibre1">"Nasıl  istersen  evladım,"  dedi  Mormont.  Sam  yerine  oturdu.  Jon  da.  "Hepinizi,  yetenekleriniz  ve</p>
<p class="calibre1">ihtiyaçlarımız  doğrultusunda  kısımlara  dağıttık."  Bowen  Marsh  öne  çıktı  ve  Yaşlı  Ayı'ya  bir  kâğıt</p>
<p class="calibre1">uzattı.  "Halder,  inşaatçılara,"  diyerek  okumaya  başladı.  Halder  resmi  bir  şekilde  başıyla  onayladı. </p>
<p class="calibre1">"Grenn, koruculara. Albett, inşaatçılara. Pypar, koruculara." Pyp, Jon'a baktı ve kocaman kulaklarını</p>
<p class="calibre1">oynattı. "Samwell, kâhyalara." Sam rahatlayarak nefesini bıraktı, elindeki ipek mendille alnındaki teri</p>
<p class="calibre1">sildi. "Matthar, koruculara. Dareon, kâhyalara. Todder, koruculara. Jon, kâhyalara." </p>
<p class="calibre1">Kâhyalara?  Jon  duyduklarına  inanamadı.  Mormont  yanlış  okumuş  olmalıydı.  Bir  hata  yaptıklarını</p>
<p class="calibre1">söylemek  için  ayağa  kalktığı  sırada  gözlerini  üstüne  dikmiş  olan  Sör  Alliser'i  gördü.  Gözleri</p>
<p class="calibre1">obsidiyen camları gibi parlıyordu. Jon anladı. </p>
<p class="calibre1">Yaşlı Ayı  elindeki  kâğıdı  katladı.  "Üstleriniz  size  görevlerinizle  ilgili  talimatlar  verecek.  Bütün</p>
<p class="calibre1">tanrılar  sizleri  korusun  kardeşlerim."  Lord  Kumandan  yarım  bir  reveransla  onları  selamladı  ve</p>
<p class="calibre1">septten  ayrıldı.  Sör Alliser  ince  bir  gülümsemeyle  Jon'u  izliyordu.  Jon  silah  ustasını  hiç  bu  kadar</p>
<p class="calibre1">mutlu görmemişti. </p>
<p class="calibre1">"Korucular,  benimle  gelin,"  diye  bağırdı  Sör  Jaremy  Rykker. Ağır  ağır  ayağa  kalkan  Pyp,  Jon'a</p>
<p class="calibre1">baktı.  Kulakları  kızarmıştı.  Grenn'in  ağzı  kulaklarındaydı.  Ortadaki  garipliğin  farkına  varmamıştı. </p>
<p class="calibre1">Matt ve Toad ikisinin arkasına takıldı. Sör Jaremy'yi takip ederek septten çıktılar. </p>
<p class="calibre1">"İnşaatçılar," diye bağırdı Othell Yarwyck. Halder ve Albett adamın peşinden gitti. </p>
<p class="calibre1"><a id="p338"></a>Jon  olanlara  inanamıyormuş  gibi  etrafına  bakındı.  Üstat  Aemon  kör  gözleriyle  göremediği  ışığa</p>
<p class="calibre1">doğru bakıyordu. Rahip kaidedeki kristalleri düzenliyordu. Sıralarda sadece Dareon ve Sam kalmıştı. </p>
<p class="calibre1">Bir şarkıcı, bir şişman oğlan... ve Jon. </p>
<p class="calibre1">Lord Kâhya Bowen Marsh ellerini birbirine sürterek geldi. "Samwell, sen kütüphanede ve kuşlukta</p>
<p class="calibre1">Üstat Aemon'a yardım edeceksin. Chett köpeklerle ilgilenmek için barınaklara verildi. Aemon'a gece</p>
<p class="calibre1">gündüz yakın olabilmek için Chett'in eski hücresinde yatacaksın. Üstada iyi bakacağına eminim. Sana</p>
<p class="calibre1">güveniyorum. Çok yaşlı ve bizim için çok kıymetli. </p>
<p class="calibre1">Dareon, bana senin soylu lordlara defalarca şarkı söylediğin ve onlarla aynı sofrada oturup et ve</p>
<p class="calibre1">şarap  paylaştığın  anlatıldı.  Seni  Doğugözcüsü'ne  gönderiyoruz.  Damak  tadın  sayesinde,  ticaret</p>
<p class="calibre1">kadırgaları  geldiğinde  Cotter  Pyke'a  yardımcı  olabilirsin.  Tuzlanmış  et  ve  balık  için  çok  fazla</p>
<p class="calibre1">ödüyoruz ve son zamanlarda gelen zeytinyağının tadı berbat. Oraya vardığında kendini Borcas'a tanıt. </p>
<p class="calibre1">Seni gemiler arasında meşgul edecek bir şeyler bulacaktır." </p>
<p class="calibre1">Marsh  gülümseyerek  Jon'a  döndü.  "Lord  Kumandan  seni  şahsi  kâhyası  olarak  seçti  Jon,"  dedi. </p>
<p class="calibre1">"Kumandan Kulesi'nde, onun odasının hemen yanındaki hücrede kalacaksın." </p>
<p class="calibre1">"Peki  görevim  ne  olacak?"  diye  sordu  Jon  sertçe.  "Lord  Kumandan'a  yemek  servisi  yapıp</p>
<p class="calibre1">elbiselerini giymesine yardım mı edeceğim? Sıcak banyosunu mu hazırlayacağım?" </p>
<p class="calibre1">"Kesinlikle,"  dedi  Marsh.  Jon'un  ses  tonu  onu  kızdırmıştı.  "Ve  mesajlarını  getirip  götüreceksin, </p>
<p class="calibre1">odasındaki  şömineyi  yakacaksın,  her  gün  çarşaflarını  değiştireceksin,  senden  ne  istiyorsa  onu</p>
<p class="calibre1">yapacaksın." </p>
<p class="calibre1">"Beni bir hizmetçi mi sandınız?" </p>
<p class="calibre1">"Hayır," dedi septin arkalarında oturan Üstat Aemon. Clydas ayağa kalkmasına yardım etti. "Seni</p>
<p class="calibre1">Gece Nöbetçileri'nin bir adamı sandık... ama belki de yanıldık." </p>
<p class="calibre1">Jon, koşup dışarı çıkmamak için kendini zor zaptediyordu. Bütün hayatını bir kız gibi dikiş dikerek</p>
<p class="calibre1">ve mandırada yağ yaparak mı geçirecekti? "Gidebilir miyim?" diye sordu sertçe. </p>
<p class="calibre1">"Nasıl istersen," diye cevap verdi Bowen Marsh. </p>
<p class="calibre1">Dareon ve Sam de onunla birlikte çıktı. Sessizce avluya doğru inmeye başladılar. Jon, Sur'a baktı. </p>
<p class="calibre1">Yüzeyindeki  buzların  erimesiyle  akan  sular  yüzlerce  ince  parmak  gibi  görünüyordu.  Jon  o  kadar</p>
<p class="calibre1">öfkeliydi ki Sur'u elleriyle yıkabilirdi ve bütün dünya Sur'un altında kalırdı. </p>
<p class="calibre1">"Jon," dedi Samwell Tarly heyecanlı bir sesle. "Bekle. Ne yaptıklarını göremiyor musun?" </p>
<p class="calibre1">Jon  öfkeyle  ona  döndü.  "Sör  Alliser'in  kanlı  ellerini  görüyorum.  Bütün  gördüğüm  bu.  Beni</p>
<p class="calibre1">utandırmak istedi ve başardı." </p>
<p class="calibre1">Dareon,  Sam'e  baktı.  "Kâhyalık  senin  ve  benim  zevklerimiz  için  çok  uygun  ama  Lord  Kar  için</p>
<p class="calibre1">değil," dedi. </p>
<p class="calibre1">"Ben  hepinizden  daha  iyi  kılıç  kullanıyorum  ve  daha  iyi  ata  biniyorum,"  diye  parladı  Jon.  "Bu</p>
<p class="calibre1">haksızlık." </p>
<p class="calibre1">"Haksızlık  mı?"  diye  sordu  Dareon  acı  bir  alayla.  "Kız  anasından  doğduğu  gün  gibi  çıplak  beni</p>
<p class="calibre1">bekliyordu.  Penceresine  tırmanmama  yardım  etti  ve  sen  haksızlıktan  mı  bahsediyorsun?"  Yürüyüp</p>
<p class="calibre1">uzaklaştı. </p>
<p class="calibre1">"Kâhya olmakta utanılacak bir şey yok," dedi Sam. </p>
<p class="calibre1">"Bütün  hayatımı  yaşlı  bir  adamın  iç  çamaşırlarını  yıkayarak  geçirmek  istediğimi  mi</p>
<p class="calibre1">düşünüyorsun?" </p>
<p class="calibre1"><a id="p339"></a>"Yaşlı adam dediğin Gece Nöbetçileri Kumandanı," diye hatırlattı Sam. "Gece ve gündüz onunla</p>
<p class="calibre1">birlikte  olacaksın.  Evet,  kadehine  şarap  doldurup  çarşaflarını  değiştireceksin  ama  aynı  zamanda</p>
<p class="calibre1">mektuplarını  okuyacak,  onunla  birlikte  toplantılara  katılacak  ve  bir  mücadele  esnasında  yaverliğini</p>
<p class="calibre1">yapacaksın.  Her  şeyi  bileceksin,  her  şeyin  bir  parçası  olacaksın.  Hatırlasana,  Lord  Kâhya  seni</p>
<p class="calibre1">özellikle istediğini söyledi. </p>
<p class="calibre1">Ben küçükken babam konsey toplantılarına katılmam için ısrar ederdi. Yüksek Bahçe'ye gidip Lord</p>
<p class="calibre1">Tyrell'in  önünde  diz  çöktüğünde  yanında  olmamı  isterdi.  Gerçi  daha  sonra  bütün  bunları  Dickon'a</p>
<p class="calibre1">yaptırır  oldu  ve  beni  unuttu.  Anlasana,  veliahtının  yanında  olmasını  istiyordu.  Veliahtının</p>
<p class="calibre1">seyretmesini,  dinlemesini,  öğrenmesini  istiyordu.  Bahse  girerim  Mormont  da  seni  bu  yüzden  istedi</p>
<p class="calibre1">Jon. Başka ne olabilir ki? Seni kumandan olabilmen için yetiştirecek." </p>
<p class="calibre1">Jon'un kafası karışmıştı. Sam doğru söylüyordu. Eddard Stark, Kışyarı'ndaki toplantılarına Robb'un</p>
<p class="calibre1">da  katılmasını  sağlardı  sık  sık.  Sam  haklı  olabilir  miydi?  Gece  Nöbetçileri'nde  bir  piç  bile</p>
<p class="calibre1">yükselebilir demişlerdi. "Ben bunu istememiştim," dedi inatla. </p>
<p class="calibre1">"Burada hiçbirimiz bir şey isteyecek konumda değiliz," diye karşılık verdi Sam. </p>
<p class="calibre1">Jon birdenbire utandı. </p>
<p class="calibre1">Belki korkaktı belki değil, Samwell Tarly bir erkek gibi kaderini kabullenecek cesareti bulmuştu. </p>
<p class="calibre1">Sur'da sadece hak ettiklerine sahip olur insan, demişti Benjen Stark, Jon'un onu sağ gördüğü son gece. </p>
<p class="calibre1">Sen  bir  korucu  değilsin  Jon.  Üzeri  hâlâ  yaz  kokan  yeşil  bir  çocuksun  sadece."  Piçler  diğer</p>
<p class="calibre1">çocuklardan daha çabuk büyür derlerdi. Sur'da ya büyürsün ya da ölürsün. </p>
<p class="calibre1">Jon derin derin içini çekti. "Haklısın, çocuk gibi davranıyorum." </p>
<p class="calibre1">"Yani burada kalacak ve benimle birlikte yemin edecek misin?" </p>
<p class="calibre1">"Eski tanrılar bizi bekliyor olacak," diye cevap verdi kendini gülümsemeye zorlayarak. </p>
<p class="calibre1">Öğlen  vakti  yola  çıktılar.  Sur'da  kapı  yoktu.  Ne  Kara  Kale'de,  ne  de  Sur'un  uzandığı  üç  yüz  mil</p>
<p class="calibre1">boyunca.  Buzların  içine  oyulmuş  dar  bir  tünelden  aşağı  doğru  yürüyerek  ilerlediler.  Tünel  kıvrılıp</p>
<p class="calibre1">döndükçe, soğuk ve karanlık duvarların arasında sıkışıyorlardı. Yolları üç kez demir parmaklıklarla</p>
<p class="calibre1">kesildi ve Bowen Marsh anahtarlarını çıkarıp kalın zincirlere asılı kilitleri açarken beklemek zorunda</p>
<p class="calibre1">kaldılar.  Jon,  Lord  Kâhya'nın  arkasında  hareketsiz  beklerken  üzerindeki  sonsuz  ağırlığın  baskısını</p>
<p class="calibre1">hissediyordu.  Tünel  mahzen  mezarlardan  daha  soğuktu  ve  hava  daha  durgundu.  Sur'un  kuzey</p>
<p class="calibre1">tarafından gün ışığına çıktıklarında Jon tuhaf bir rahatlama hissetti. </p>
<p class="calibre1">Sam  aniden  parlayan  güneş  yüzünden  gözlerini  kırpıştırdı  ve  endişeyle  etrafına  bakındı. </p>
<p class="calibre1">"Yabanıllar... Gelmezler değil mi? Sur'a bu kadar yaklaşmaya cesaret edemezler, öyle değil mi?" </p>
<p class="calibre1">"Hiç  etmediler,"  dedi  Jon.  Eyerine  tırmandı.  Bowen  Marsh  ve  onlarla  birlikte  gelen  korucular</p>
<p class="calibre1">atlarına bindiğinde Jon bir ıslık çalarak Hayalet'i çağırdı. Hayalet zıplayarak tünelden çıktı. </p>
<p class="calibre1">Lord Kâhya'nın atı kişnedi ve ulu kurttan uzaklaştı. "Bu canavarı da götürmeye kararlı mısın?" </p>
<p class="calibre1">"Evet  lordum,"  dedi  Jon.  Hayalet  başını  kaldırdı.  Havanın  tadını  almaya  çalışıyormuş  gibi</p>
<p class="calibre1">görünüyordu.  Göz  açıp  kapatıncaya  kadar  ayrık  otlarıyla  kaplı  geniş  alanda  koşmaya  başladı  ve</p>
<p class="calibre1">ağaçların arasında kayboldu. </p>
<p class="calibre1">Ormana  girdiklerinde  bambaşka  bir  dünyadaydılar  artık.  Jon,  babasıyla,  Jory  ile  ve  kardeşi</p>
<p class="calibre1">Robb'la birlikte sık sık ava çıkardı. Kışyarı civarındaki Kurt Ormanı'nı gayet iyi biliyordu. Tekinsiz</p>
<p class="calibre1">Orman da aynıydı ama bir şekilde çok farklı olduğunu hissediyordu insan. </p>
<p class="calibre1">Belki,  bilgi  yaratıyordu  bu  farkı.  Dünyanın  sonunu  geçene  kadar  at  sürmüşlerdi  ve  bu  her  şeyi</p>
<p class="calibre1"><a id="p340"></a>değiştirmişti. Her gölge daha karanlık görünüyor, her ses daha uğursuz duyuluyordu. Sık ağaç dalları</p>
<p class="calibre1">birbirine  dolanıyor,  akşam  güneşi  ormanın  içine  giremiyordu.  Atların  toynakları  altında  çıtırdayan</p>
<p class="calibre1">ince  buz  tabakasından  çıkan  ses,  kemiklerin  kırılması  gibi  geliyordu  kulağa.  Rüzgârla  sallanan</p>
<p class="calibre1">yaprakların  hışırtısını  her  duyduğunda  buz  gibi  parmaklar  omurgasının  üstünde  geziniyormuş  gibi</p>
<p class="calibre1">hissediyordu  Jon.  Sur  arkalarında  uzanıyordu  artık.  Buradan  ötede  ne  olduğunu  yalnız  tanrılar</p>
<p class="calibre1">biliyordu. </p>
<p class="calibre1">Ormanın  derinliklerindeki  bir  açıklıkta,  çember  şeklinde  yerleşmiş  dokuz  büvet  ağacına</p>
<p class="calibre1">vardıklarında  güneş  batmaya  başlamıştı.  Jon  çok  derin  bir  nefes  aldı  ve  Sam  Tarly'nin  ağaçları</p>
<p class="calibre1">izlediğini  gördü.  Kurt  Ormanı'nda  bile  yan  yana  büyümüş  iki  ya  da  üçten  fazla  büvet  ağacı</p>
<p class="calibre1">bulunmazdı. Dokuz ağaçtan oluşmuş bir grup duyulmuş şey değildi. Dökülen yapraklar, üstü kırmızı</p>
<p class="calibre1">altı siyah bir halı gibi zemini örtmüştü. Ağaçların pürüzsüz geniş gövdeleri soluk kemik rengindeydi</p>
<p class="calibre1">ve  gövdelere  oyulmuş  yüzlerin  gözleri  içeri  çökmüştü.  Göz  çukurlarına  dolup  kuruyan  reçine</p>
<p class="calibre1">kıpkırmızıydı  ve  yakut  kadar  sertti.  Marsh  Bowen  çemberin  dışında  atlarından  inmelerini  emretti. </p>
<p class="calibre1">"Burası kutsal bir yer, saygısızlık etmemeliyiz." </p>
<p class="calibre1">Çemberin  içine  girdiklerinde  Samwell  Tarly  ağır  ağır  dönerek  ağaçların  gövdelerine  oyulmuş</p>
<p class="calibre1">yüzlere  teker  teker  baktı.  Her  biri  diğerinden  farklıydı.  "Bizi  izliyorlar,"  diye  fısıldadı.  "Eski</p>
<p class="calibre1">tanrılar." </p>
<p class="calibre1">"Evet," dedi Jon. Sam'le birlikte diz çöktüler. </p>
<p class="calibre1">Güneş batıda kaybolup gün siyah bir geceye dönerken yeminlerini ettiler. </p>
<p class="calibre1">"Sözlerimi  duyun  ve  yeminime  şahit  olun,"  dediler  ezbere.  Sesleri  çemberi  doldurdu.  "Gece</p>
<p class="calibre1">çöküyor  ve  son  nefesime  kadar  sürecek  nöbetim  başlıyor.  Evlenmeyeceğim.  Mülk  edinmeyeceğim. </p>
<p class="calibre1">Baba  olmayacağım.  Hiç  taç  takmayacak,  zafer  kazanmayacağım.  Nöbette  yaşayacak,  nöbette</p>
<p class="calibre1">öleceğim.  Ben  karanlıktaki  kılıç,  duvardaki  gözcüyüm.  Ben  soğukta  yanan  ateş,  şafak  vaktindeki</p>
<p class="calibre1">ışığım.  Ben  uyurları  uyandıran  nida,  diyar  halkını  koruyan  kalkanım.  Bu  gece  ve  gelecek  tüm</p>
<p class="calibre1">gecelerde, hayatımı ve onurumu Gece Nöbetçileri'ne adıyorum." </p>
<p class="calibre1">Ormana  sessizlik  çöktü.  "Birer  çocuk  olarak  diz  çöktünüz,"  dedi  Bowen  Marsh.  "Şimdi  Gece</p>
<p class="calibre1">Nöbetçileri'nin erkekleri olarak ayağa kalkın." </p>
<p class="calibre1">Jon, kalkmasına yardım etmek için elini Sam'e uzattı. Korucular gülümseyerek etraflarında toplandı</p>
<p class="calibre1">ve  onları  tebrik  etti.  Yaşlı  ve  huysuz  ormancı  Dywen  tebrik  edenler  arasında  değildi.  "Artık  geri</p>
<p class="calibre1">dönmek  için  yola  çıksak  iyi  olacak  lordum,"  dedi  Bowen  Marsh'a.  "Karanlık  çöküyor  ve  gecenin</p>
<p class="calibre1">kokusunda hiç hoşuma gitmeyen bir şeyler var." </p>
<p class="calibre1">Hayalet  aniden  geri  döndü.  Büvet  ağaçlarının  arasında  ağır  adımlarla  yürüdü.  Beyaz  kürk  ve</p>
<p class="calibre1">kırmızı gözler, diye düşündü kaygıyla. Tıpkı ağaçlar gibi... </p>
<p class="calibre1">Kurdun  dişlerinin  arasında  bir  şey  vardı.  Siyah  bir  şey.  "O  nedir?"  diye  sordu  Bowen  Marsh</p>
<p class="calibre1">kaşlarını çatarak. </p>
<p class="calibre1">"Buraya gel Hayalet," dedi Jon yere çömelerek. "Bana getir." </p>
<p class="calibre1">Ulu kurt, Jon'a doğru koştu. Sam Tarly derin bir nefes aldı. </p>
<p class="calibre1">"Tanrılar bizi korusun," diye mırıldandı Dywen. "Bu bir el." </p>
<p class="calibre1"><a id="p341"></a>Eddard</p>
<p class="calibre1">Kısa  ve  huzursuz  uykusundan  at  toynaklarının  gök  gürültüsüne  benzeyen  sesleriyle  uyandığında, </p>
<p class="calibre1">şafağın solgun gri ışığı odasının penceresinden içeri giriyordu. Aşağıdaki avluya bakmak için kafasını</p>
<p class="calibre1">masadan  kaldırdı.  Avludaki  deri  kıyafetli,  zırhlı,  kırmızı  pelerinli  adamlar  sabahı  çelik  sesleriyle</p>
<p class="calibre1">dolduruyor,  içi  saman  dolu  kuklalara  saldırarak  at  üstünde  kılıç  talimi  yapıyorlardı.  Ned,  atını</p>
<p class="calibre1">avlunun  sert  toprak  zemininde  dörtnala  koşturarak  elindeki  çelik  uçlu  mızrağı  bir  kuklanın  kafasına</p>
<p class="calibre1">saplayan  Sandor  Clegane'i  izledi.  Kuklanın  kafası  dağıldı  ve  samanlar  etrafa  saçıldı.  Lannister</p>
<p class="calibre1">muhafızları şakalaşıp küfürler ediyordu. </p>
<p class="calibre1">Bu cesaret gösterisi benim için mi? diye merak etti Ned. Eğer öyleyse, Cersei düşündüğünden de</p>
<p class="calibre1">aptaldı. Kahrolası kadın. Neden kaçıp gitmedi? Ona şans üstüne şans verdim... </p>
<p class="calibre1">Hava kapalı ve kasvetliydi. Ned kahvaltısını kızları ve Rahibe Mordane'le birlikte yapmıştı. Sansa</p>
<p class="calibre1">hâlâ mutsuzdu. Üzgün gözlerle tabağına bakmış ve yemeyi reddetmişti ama Arya önüne konan her şeyi</p>
<p class="calibre1">kurt  gibi  silip  süpürmüştü.  "Syrio  bu  akşam  gemiye  binmeden  önce  son  bir  ders  yapacak  kadar</p>
<p class="calibre1">vaktimiz olacağını söyledi," dedi. "Yapabilir miyiz baba? Her şeyim hazır." </p>
<p class="calibre1">"Çok kısa bir ders olsun ve yola çıkmadan önce yıkanıp üstünü değiştirecek zaman kalmasına da</p>
<p class="calibre1">özen göster. Öğlen yola çıkmak için hazır olmanızı istiyorum. Anlaşıldı mı?" </p>
<p class="calibre1">"Öğlen," dedi Arya. </p>
<p class="calibre1">Sansa  başını  tabağından  kaldırdı.  "O  dans  dersine  gidebilecekse  ben  neden  Prens  Joffrey  ile</p>
<p class="calibre1">vedalaşmaya gidemiyorum?" </p>
<p class="calibre1">"Ben  ona  memnuniyetle  eşlik  ederim  Lord  Eddard,"  dedi  Rahibe  Mordane.  "Gemiyi  kaçırmamız</p>
<p class="calibre1">söz konusu bile olmaz." </p>
<p class="calibre1">"Prens Joffrey'ye gitmen akıllıca olmaz Sansa, üzgünüm." </p>
<p class="calibre1">Sansa'nın gözleri yaşlarla doldu. "Ama neden?" </p>
<p class="calibre1">"Sansa,  lord  baban  her  şeyin  en  iyisini  bilir,"  dedi  Rahibe  Mordane.  "Onun  kararlarını</p>
<p class="calibre1">sorgulamamalısın." </p>
<p class="calibre1">"Bu haksızlık!" diye bağırdı. Masadan hızla kalktı, sandalyesi devrildi, koşarak salondan çıktı. </p>
<p class="calibre1">Rahibe Mordane ayağa kalktı ama Ned oturmasını söyleyen bir baş hareketi yaptı. "Bırakın gitsin</p>
<p class="calibre1">Rahibe.  Hepimiz  sağ  salim  Kışyarı'na  döndüğümüzde  ona  anlatmaya  çalışacağım."  Rahibe  başını</p>
<p class="calibre1">eğdi ve kahvaltısını bitirmek üzere masaya oturdu. </p>
<p class="calibre1">Kahvaltıdan bir saat kadar sonra Yüce Üstat Pycelle, Ned'in odasına geldi. Boynundaki yüce üstat</p>
<p class="calibre1">zincirinin  ağırlığı  artık  taşınamayacak  kadar  artmış  gibi  iyice  çökmüştü  omuzları.  "Lordum,  Kral</p>
<p class="calibre1">Robert gitti. Sükûnet içinde yatsın." </p>
<p class="calibre1">"Hayır," dedi Ned. "O sakinlikten hiç hoşlanmaz. Kahkahalarla, parlak zaferlerin neşesiyle yatsın." </p>
<p class="calibre1">Hissettiği  boşluğun  büyüklüğüne  şaşırdı.  Bu  haberi  alacağını  biliyordu  ama  duyduğunda  içinde  bir</p>
<p class="calibre1">şeyler  öldü.  Ağlama  özgürlüğü  karşılığında  bütün  unvanlarından  vazgeçmeye  razıydı...  ama  o</p>
<p class="calibre1">Robert'ın  El'iydi  ve  dehşetle  beklediği  vakit  gelmişti.  "Lütfen  konsey  üyelerini  odama  çağırma</p>
<p class="calibre1">nezaketi gösterin," dedi Pycelle'e. El Kulesi kendi çabaları ve Tommard sayesinde güvendeydi ama</p>
<p class="calibre1">aynı şeyi konsey odası için söyleyemezdi. </p>
<p class="calibre1">"Lordum, kraliyet meseleleri yarına kadar bekleyebilir. Acımız çok taze." </p>
<p class="calibre1"><a id="p342"></a>Ned sessiz fakat kararlıydı. "Bir an önce toplanmalıyız." </p>
<p class="calibre1">Pycelle  reverans  yaptı.  "El  nasıl  emrederse,"  dedi  ve  hizmetkârlarını  konsey  üyelerine  haber</p>
<p class="calibre1">götürmeye yolladı. Ned'in ikram ettiği tatlı birayı ve gösterdiği oturma yerini memnuniyetle kabul etti. </p>
<p class="calibre1">Davete ilk yanıt veren bembeyaz pelerini içindeki Sör Selmy Barristan oldu. "Lordlarım, şu anda</p>
<p class="calibre1">benim yerim genç kralın yanı," dedi. "Ayrılmam için izin vermenizi rica ediyorum." </p>
<p class="calibre1">"Sizin yeriniz burası Sör Barristan," diye karşılık verdi Ned. </p>
<p class="calibre1">Gelen  ikinci  üye  Serçeparmak'tı.  Üzerinde  dün  gece  giydiği  mavi  kadifeliler  ve  alaykuşu  desenli</p>
<p class="calibre1">pelerin  vardı  hâlâ.  Çizmeleri  at  sürmekten  tozlanmıştı.  "Lordlarım,"  dedi  gülümseyerek  neye</p>
<p class="calibre1">gülümsediği  hiç  belli  olmadan.  Ned'e  döndü.  "Bana  verdiğiniz  küçük  görev  yerine  getirildi  Lord</p>
<p class="calibre1">Eddard." </p>
<p class="calibre1">Varys  lavanta  kokularıyla  birlikte  içeri  girdi.  Tombul  yüzü  fırçalanmış,  pembeleşmiş  ve</p>
<p class="calibre1">pudralanmıştı. "Küçük kuşlar çok hüzünlü şarkılar söylüyor bugün," dedi otururken. "Diyar ağlıyor. </p>
<p class="calibre1">Başlayalım mı?" </p>
<p class="calibre1">"Lord Renly geldiğinde başlayacağız," dedi Ned. </p>
<p class="calibre1">Varys hüzün dolu gözleriyle baktı. "Korkarım ki Lord Renly şehirden ayrıldı." </p>
<p class="calibre1">"Şehirden ayrıldı mı?" Ned, Renly'nin desteğine güveniyordu. </p>
<p class="calibre1">"Şafaktan bir saat önce, Sör Loras Tyrell ve elli adamla birlikte gitti," diye açıkladı Varys. "Son</p>
<p class="calibre1">görüldüklerinde  dörtnala  güneye  doğru  yol  alıyorlarmış.  Yüksek  Bahçe'ye  ya  da  Fırtına  Burnu'na</p>
<p class="calibre1">gittiklerine şüphe yok." </p>
<p class="calibre1">Renly  ve  yüz  kılıçlı  adamından  hayır  gelmeyecek.  Ned  burnuna  gelen  kokulardan  hoşlanmamıştı</p>
<p class="calibre1">ama yapacak bir şey yoktu. Robert'ın son mektubunu çıkardı. "Kral dün gece beni yanına çağırdı ve</p>
<p class="calibre1">son  sözlerini  yazıya  dökmemi  istedi.  Yüce  Üstat  Pycell'le  ve  Lord  Renly  kralın  mektubu</p>
<p class="calibre1">mühürlemesine  şahitlik  etti.  Mektup  kralın  ölümünden  sonra  konsey  toplantısında  açılmak  üzere</p>
<p class="calibre1">kapatıldı. Sör Barristan, rica etsem?" </p>
<p class="calibre1">Kral  Muhafızları'nın  Lord  Kumandanı  kâğıdı  aldı  ve  inceledi.  "Kral  Robert'ın  mührü.  Mühür</p>
<p class="calibre1">sağlam."  Mektubu  açtı  ve  okudu.  "Lord  Eddard,  Diyar'ın  Koruyucusu  ve  veliaht  tahta  çıkacak  yaşa</p>
<p class="calibre1">gelene kadar kral vekili olmak üzere atanmıştır." </p>
<p class="calibre1">Gel  gör  ki  tahta  çıkacak  yaşta  zaten,  diye  düşündü  Ned  ama  düşüncesini  dillendirmedi.  Ne</p>
<p class="calibre1">Pycelle'e  ne  de  Varys'e  güveniyordu.  Sör  Barristan,  yeni  kralı  olarak  bildiği  çocuğu  korumak  için</p>
<p class="calibre1">şeref  yemini  etmişti. Yaşlı  şövalyenin  Joffrey'yi  bırakması  kolay  değildi.  Bir  kandırmacaya  ihtiyaç</p>
<p class="calibre1">duymak ağzında acı bir tat bırakıyordu ama yumuşak adımlar atması, konseyi elinde tutması ve sağlam</p>
<p class="calibre1">bir  şekilde  vekillik  makamına  oturana  kadar  bu  oyunu  oynaması  gerekiyordu.  Sansa'yla Arya'a  sağ</p>
<p class="calibre1">salim  eve  döndüklerinde  ve  Lord  Stannis  bütün  gücüyle  Kral  Toprakları'na  geri  geldiğinde  gerçek</p>
<p class="calibre1">veliaht meselesiyle ilgilenmek için gerekli vakit olacaktı. </p>
<p class="calibre1">"Konseyden,  Robert'ın  vasiyetini  yerine  getirerek  beni  Koruyucu  Lord  olarak  onaylamasını  talep</p>
<p class="calibre1">ediyorum,"  dedi.  Adamların  yüzüne  bakıyor,  Üstat  Pycelle'in  yarı  açık  gözlerinin,  Serçeparmak'ın</p>
<p class="calibre1">alaycı  gülümsemesinin,  Varys'in  titrek  parmaklarının  ardında  hangi  düşüncelerin  saklı  olduğunu</p>
<p class="calibre1">merak ediyordu. </p>
<p class="calibre1">Kapı açıldı. Tommard odaya girdi. "Affedin lordum, kraliyet kâhyası ısrarla..." </p>
<p class="calibre1">Kâhya  içeri  girdi  ve  başını  eğdi.  "Saygı  değer  lordlarım,  kral  acilen  küçük  konseyin  toplanıp</p>
<p class="calibre1">huzuruna çıkmasını emrediyor." </p>
<p class="calibre1"><a id="p343"></a>Ned,  Cersei'nin  hızlı  hareket  edeceğini  biliyordu,  bu  çağrı  onu  şaşırtmamıştı.  "Kral  öldü,"  dedi kâhyaya. "Buna rağmen seninle geleceğiz. Tom, lütfen muhafızları ayarla." </p>
<p class="calibre1">Serçeparmak, Ned'in merdivenlerden inmesine yardım etti. Varys, Pycelle ve Sör Barristan hemen</p>
<p class="calibre1">arkalarından geldi. Zırhlı ve silahlı iki sıra muhafız avluda onları bekliyordu. Konsey üyelerine avlu</p>
<p class="calibre1">boyunca eşlik ederlerken gri pelerinleri rüzgârda uçuşuyordu. Ortalıkta Lannisterlar'a ait silahlı adam</p>
<p class="calibre1">görünmüyordu  ama  Ned  kapılarda  ve  duvarlarda  bekleyen  sarı  pelerinlileri  görünce  kendini  daha</p>
<p class="calibre1">rahat hissetti. </p>
<p class="calibre1">Taht  odasının  kapısında,  siyah  ve  altın  renkli  bir  zırh  giyen  Janos  Slynt  tarafından  karşılandılar. </p>
<p class="calibre1">Miğferi  kolunun  altındaydı.  Kumandan  hafifçe  eğilerek  selam  verdi.  Adamları  altı  metre</p>
<p class="calibre1">yüksekliğindeki bronz kemerli devasa meşe kapıları açtı. </p>
<p class="calibre1">Kraliyet kâhyası konsey üyelerini içeri aldı. "Andallar'ın, Rhoynarlar'ın, İlk İnsanların Kralı, Yedi</p>
<p class="calibre1">Krallık  Lordu,  Diyar'ın  Koruyucusu,  Baratheon  ve  Lannister  Hanedanlarından,  Bu  İsimle Anılan  İlk</p>
<p class="calibre1">Kral Majesteleri Joffrey'nin önünde eğilin." </p>
<p class="calibre1">Joffrey'nin  oturduğu  Demir  Taht'ın  önüne  gitmek  için  uzun  bir  yol  yürüdü  Ned.  Serçeparmak'ın</p>
<p class="calibre1">kolundan  destek  alıp  yarı  topallayarak  kendisini  kral  ilan  etmiş  çocuğa  ağır  ağır  yaklaştı.  Diğerleri</p>
<p class="calibre1">arkasından  geliyordu.  Bu  tahtın  önüne  ilk  geldiğinde  at  sırtındaydı.  Elinde  bir  kılıç  tutuyordu  ve</p>
<p class="calibre1">Targaryenlar'ın  ejderhaları,  Jaime  Lannister'ı  zorla  tahttan  indirişini  izliyordu.  Joffrey'nin  tahttan  o</p>
<p class="calibre1">kadar kolay kalkıp kalkmayacağını merak etti. </p>
<p class="calibre1">Sör  Jaime  ve  Sör  Barristan  dışındaki  Kral  Muhafızları  tahtın  önünde  hilal  şeklinde  sıralanmıştı. </p>
<p class="calibre1">Tam  zırh  kuşanmışlardı.  Tepeden  tırnağa  emaylanmış  çelikle  kaplılardı.  Omuzlarından  uzun</p>
<p class="calibre1">pelerinleri sarkıyordu. Beyaz parlak kalkanları kollarına bağlanmıştı. Cersei ve diğer iki çocuğu, Sör</p>
<p class="calibre1">Boros'la  Sör  Meryn'in  yanında  duruyordu.  Kraliçe,  köpük  kadar  hafif  Myr  dantelleriyle  süslenmiş, </p>
<p class="calibre1">deniz  yeşili  ipek  bir  elbise  giymişti.  Parmağında,  üzerine  güvercin  yumurtası  büyüklüğünde  zümrüt</p>
<p class="calibre1">yerleştirilmiş altın bir yüzük, başında yüzüğüyle uyumlu bir taç vardı. </p>
<p class="calibre1">Onların üstünde, sivri metallerin arasında Prens Joffrey oturuyordu. Altın renkli takım ve kırmızı</p>
<p class="calibre1">satenden dikilmiş bir pelerin giyiyordu. Sandor Clegane tahtın dibindeki dar ve dik merdivenlerin ilk</p>
<p class="calibre1">basamağında  duruyordu.  O  da  zırhlıydı.  Kolunda  çelik  bir  kalkan,  başında  köpek  kafası  şeklindeki</p>
<p class="calibre1">miğferi vardı. </p>
<p class="calibre1">Tahtın arkasında, bellerinde uzun kılıçlar asılı yirmi zırhlı Lannister muhafızı yer almıştı. Kırmızı</p>
<p class="calibre1">pelerinleri omuzlarından sarkıyordu. Miğferlerine altın aslanlar işlenmişti. Ama Serçeparmak verdiği</p>
<p class="calibre1">sözü tutmuştu. Robert'ın av sahneleriyle dolu goblenlerinin asılı olduğu duvar boyunca altın pelerinli</p>
<p class="calibre1">Şehir  Muhafızları  diziliydi.  Gergin  ve  temkinli  bir  halde  bekliyorlardı.  Adamların  ellerinde  siyah</p>
<p class="calibre1">demir uçlu iki buçuk metrelik mızraklar vardı. Sayıları Lannister muhafızlarından beş kat fazlaydı. </p>
<p class="calibre1">Ned  sonunda  tahtın  önüne  geldiğinde  bacağı  acıdan  alev  almış  gibiydi.  Serçeparmak'ın  omzuna</p>
<p class="calibre1">tutunarak ağırlığını dengeledi. </p>
<p class="calibre1">Joffrey ayağa kalktı. Kırmızı pelerinine altın iplikle aslanlar ve taçlı geyikler işlenmişti. "Konseye, </p>
<p class="calibre1">taç giymem için gerekli hazırlıkların yapılmasını emrediyorum," beyanı geldi çocuktan. "On beş gün</p>
<p class="calibre1">içinde  taç  giyme  töreni  yapılacak.  Bugün  kıymetli  konsey  üyelerinin  sadakat  yeminlerini  kabul</p>
<p class="calibre1">edeceğim." </p>
<p class="calibre1">Ned, Robert'ın mektubunu çıkardı. "Varys, mektubu Leydi Lannister'a verebilir misin lütfen?" </p>
<p class="calibre1">Hadım  mektubu  Cersei'ye  verdi.  "Diyar'ın  Koruyucusu,"  diye  yüksek  sesle  okudu  kadın.  "Ardına</p>
<p class="calibre1">sığındığınız  kalkan  bu  mu?  Bir  kâğıt  parçası  mı?"  Mektubu  ikiye  yırttı,  sonra  bir  daha.  Kâğıt</p>
<p class="calibre1"><a id="p344"></a>parçalarını havaya savurdu. </p>
<p class="calibre1">"Onlar kralın sözleriydi," dedi Sör Barristan hayretler içinde. </p>
<p class="calibre1">"Artık  yeni  bir  kralımız  var,"  diye  karşılık  verdi  Cersei  Lannister.  "Lord  Eddard,  son</p>
<p class="calibre1">konuşmamızda bana bazı tavsiyelerde bulunmuştunuz. Şimdi benim de size tavsiyede bulunmama izin</p>
<p class="calibre1">verin. Hemen dizlerinizin üstüne çökün ve oğluma sadakat yemini edin. Ben de, Kral Eli görevinizden</p>
<p class="calibre1">ayrılıp sağ kalmanıza, adına ev dediğiniz o gri çöplüğe geri dönmenize izin vereyim." </p>
<p class="calibre1">"Keşke yapabilseydim," dedi Ned acımasız bir ses tonuyla. Eğer Cersei bu sorunu burada ve şimdi</p>
<p class="calibre1">halletmek  için  şartları  zorluyorsa  Ned'e  seçenek  bırakmıyor  demekti.  "Oğlun  tahtla  ilgili  hiçbir  hak</p>
<p class="calibre1">talep edemez. Robert'ın gerçek veliahtı Lord Stannis." </p>
<p class="calibre1">"Yalancı!" diye çığlık attı Joffrey. Yüzü kıpkırmızıydı. </p>
<p class="calibre1">"Anne, bu ne demek? Joff kral değil mi şimdi?" diye sordu Prenses Myrcella üzüntülü bir tavırla. </p>
<p class="calibre1">"Kendinizi  kendi  ağzınızla  mahkûm  ettiniz  Lord  Stark,"  dedi  Cersei  Lannister.  "Sör  Barristan,  bu</p>
<p class="calibre1">haini yakalayın." </p>
<p class="calibre1">Kral Muhafızları Lord Kumandanı tereddüt etti. Etrafı göz açıp kapatıncaya kadar zırhlı Lannister</p>
<p class="calibre1">muhafızlarıyla çevrildi. </p>
<p class="calibre1">"Artık  ihanet  kelimelerden  fiile  geçiyor,"  dedi  Cersei.  "Sör  Barristan'ın  yalnız  olduğunu  mu</p>
<p class="calibre1">sanıyorsunuz lordum?" Tazı uzun kılıcını çekerken metalin metale sürtmesinden doğan o uğursuz ses</p>
<p class="calibre1">duyuldu.  Kral  Muhafızları  ve  Lannisterlar'ın  yirmi  adamı  kılıçlarını  çekip  Tazı'yı  desteklemek  için</p>
<p class="calibre1">hareketlendi. </p>
<p class="calibre1">"Onu  öldürün!"  diye  bağırdı  Demir  Taht'ta  oturan  çocuk  kral.  "Size  emrediyorum,  hepsini</p>
<p class="calibre1">öldürün!" </p>
<p class="calibre1">"Bana hiç seçenek bırakmadın," dedi Ned, Cersei Lannister'a. Janos Slynt'e seslendi. "Kumandan, </p>
<p class="calibre1">kraliçeyi ve çocukları göz altına alın. Kraliyet dairelerine götürün ve çıkmalarına izin vermeyin. Kilit</p>
<p class="calibre1">altında olsunlar ama hiçbirine zarar gelsin istemiyorum." </p>
<p class="calibre1">"Şehir  Muhafızları!"  diye  bağırdı  Janos  Slynt  miğferini  kafasına  geçirirken.  Altın  pelerinli  yüz</p>
<p class="calibre1">adam mızraklarını hazırlayıp toplandı. </p>
<p class="calibre1">"Kan  dökülmesini  istemiyorum,"  dedi  Ned,  kraliçeye.  "Adamlarına  geri  çekilmelerini  söyle  ve</p>
<p class="calibre1">kimse zarar..." </p>
<p class="calibre1">En  yakınında  duran  altın  pelerinli  muhafız,  tek  ve  keskin  bir  atışla  mızrağını  Tomard'ın  sırtına</p>
<p class="calibre1">sapladı.  Şişko  Tom'un  kaburgalarının  arasındaki  kırmızı  noktadan  hızla  yayıldı  kan,  kılıcı  elinden</p>
<p class="calibre1">düştü. Adam daha kılıcı yere çarpmadan ölmüştü. </p>
<p class="calibre1">Ned  bağırmakta  geç  kalmıştı.  Janos  Slynt  kendi  elleriyle  Varly'nin  boğazını  kesti.  Cayn  döndü, </p>
<p class="calibre1">arkasındaki  mızraklı  muhafızı  seri  kılıç  darbeleriyle  geri  sürdü.  Kurtulmak  için  bir  şansı  var  gibi</p>
<p class="calibre1">görünürken  Tazı  adamın  üstüne  atıldı.  Sandor  Clegane'in  ilk  darbesi  Cayn'in  kılıç  tutan  elini</p>
<p class="calibre1">bileğinden ayırdı. İkinci darbe adamı omzundan göğüs boşluğuna kadar yardı. </p>
<p class="calibre1">Adamları  teker  teker  ölürken  Ned'in  kemerindeki  hançeri  hızlı  bir  hamleyle  aldı  Serçeparmak. </p>
<p class="calibre1">Hançeri  kınından  çıkarıp  Ned'in  boynuna  dayadı.  Gülümsemesi  özür  diler  gibiydi.  "Bana  güvenme</p>
<p class="calibre1">demiştim sana, biliyorsun." </p>
<p class="calibre1"><a id="p345"></a>Arya</p>
<p class="calibre1">"Yukarı," dedi Syrio kılıcını Arya'nın kafasına sallarken. Arya hamleyi karşıladı. Birbirine çarpan</p>
<p class="calibre1">tahta kılıçlardan çatırtı sesi çıktı. </p>
<p class="calibre1">"Sola," diye bağırdı adam ve kılıcı ıslık çalarak geldi. Arya'nın kılıcı yeni hamleyi karşılamak için</p>
<p class="calibre1">sertçe sola indi. Çarpışmanın şiddeti adamın dişlerinin birbirine vurmasına sebep oldu. </p>
<p class="calibre1">"Sağa," dedi. "Aşağı," ve "Sol," ve "Sol." Tekrar. Syrio gittikçe hızlanarak Arya'nın üstüne doğru ilerledi. Arya her hamleyi dikkatle inceleyerek geri çekildi. </p>
<p class="calibre1">"Davran,"  diyerek  uyaran  Syrio  hamle  yaptığı  an  kız  seri  bir  şekilde  yana  sıçradı. Arya  kılıcını</p>
<p class="calibre1">savuşturduğu  adamın  omzuna  karşı  hamle  yaptı.  Neredeyse  değmişti,  o  kadar  ki  kız  sırıttı.  Terden</p>
<p class="calibre1">sırılsıklam olmuş saçları gözüne düştü. Elinin tersiyle geri itti saçlarını. </p>
<p class="calibre1">"Sola,"  diye  şarkı  söyledi  Syrio.  "Aşağı."  Adamın  kılıcı  bulanıklaşmıştı  ve  tahta  kılıçların  sesi salonu dolduruyordu. "Sol. Sol. Yukarı. Sol. Sağ. Aşağı. Sol!" </p>
<p class="calibre1">Tahta  kılıç  Arya'yı  tam  göğsünün  üstünden  yakaladı.  Ani,  keskin  bir  sancı  duydu  ama  hamleyi</p>
<p class="calibre1">karşılayamamış  olması  daha  fazla  acıtmıştı.  "Ahh,"  diye  bağırdı.  Bu  akşam,  denizin  üstünde  bir</p>
<p class="calibre1">yerlerde, uyumak için gemideki kamarasına gittiğinde göğsünde taptaze bir çürük olacaktı. Her acı bir</p>
<p class="calibre1">derstir ve her ders bizi daha güçlü kılar, diye hatırlattı kendine. </p>
<p class="calibre1">Syrio geri çekildi. "İşte şimdi ölüsün." </p>
<p class="calibre1">Arya yüzünü buruşturdu. "Hile yaptın," dedi kızgınlıkla. "Sol dedin ama sağa gittin." </p>
<p class="calibre1">"Aynen öyle ve şimdi sen ölü bir kızsın." </p>
<p class="calibre1">"Ama yalan söyledin." </p>
<p class="calibre1">"Yalan olan sözlerimdi. Gözlerim, kolum gerçeği bağırıyordu ama sen görmüyordun." </p>
<p class="calibre1">"Hiç de öyle değil," dedi Arya. "Her saniye sana bakıyordum." </p>
<p class="calibre1">"Bakmak, görmek değildir ölü kız. Su dansçısı görür. Gel, kılıcını bırak. Şimdi de duyma zamanı." </p>
<p class="calibre1">Duvarın  arkasındaki  banka  oturan  Syrio'nun  yanına  gitti.  "Syrio  Forel,  Braavos'un  Denizaslanı</p>
<p class="calibre1">Lordu'nun baş kılıcıydı. Bu nasıl oldu biliyor musun?" </p>
<p class="calibre1">"Çünkü şehirdeki en iyi kılıç dövüşçüsü sendin." </p>
<p class="calibre1">"Aynen öyle. Ama neden? Diğer adamlar benden daha güçlüydü, hızlıydı, gençti, peki neden Syrio</p>
<p class="calibre1">en  iyileriydi?  Şimdi  sana  anlatacağım."  Serçe  parmağının  ucunu  yavaşça  göz  kapağına  bastırdı. </p>
<p class="calibre1">"Görmek, gerçekten görmek, bu işin özüdür." </p>
<p class="calibre1">"Dinle beni. Braavos'un gemileri, rüzgârın estiği en uzak yerlere kadar gider. Tuhaf ve harikulade</p>
<p class="calibre1">yerlere.  Geri  döndüklerinde,  gemilerin  kaptanları  yakaladıkları  garip  hayvanları  Denizaslanı</p>
<p class="calibre1">Lordu'nun hayvanat bahçesine getirir. Öylelerini hiç görmemişsindir. Çizgili atlar; cambazların tahta</p>
<p class="calibre1">bacakları  kadar  uzun  boyunlu,  upuzun  bacaklı  yaratıklar,  kahverengi  noktalı  devasa  yaratıklar;  inek</p>
<p class="calibre1">kadar  büyük,  tüylü  fare-domuzlar;  iğneli  mantikorlar;  yavrularını  keselerinde  taşıyan  kaplanlar; </p>
<p class="calibre1">pençeleri  bacakları  olmayan,  tuhaf  yürüyüşlü  kanca  dişli  uzun  kertenkeleler.  Syrio  Forel  bunların</p>
<p class="calibre1">hepsini gördü. </p>
<p class="calibre1">İşte bahsettiğim gün, lordun baş kılıcı ölmüş. Denizaslanı Lordu beni çağırttı. Bir sürü adam yanına</p>
<p class="calibre1">gitmişti ama hepsi de geri gönderilmişti. Huzuruna çıktığımda oturuyordu. Kucağında şişman sarı bir</p>
<p class="calibre1"><a id="p346"></a>kedi vardı. Kaptanlarından biri hayvanı çok uzak bir adadan getirmiş, öyle söyledi. 'Daha önce buna</p>
<p class="calibre1">benzeyen bir şey gördün mü?' diye sordu bana. </p>
<p class="calibre1">'Her  gece,  Braavos'un  ara  sokaklarında  onun  gibi  binlercesini  görüyorum,'  dedim.  Denizaslanı</p>
<p class="calibre1">Lordu kahkaha attı ve o gün onun baş kılıcı oldum." </p>
<p class="calibre1">Arya yüzünü buruşturdu. "Anlayamıyorum." </p>
<p class="calibre1">Syrio dişlerini birbirine vurdu. "Hayvan, bildiğin sıradan bir kediden başka bir şey değildi. Gelen</p>
<p class="calibre1">diğer  adamlar  tuhaf  ve  olağanüstü  bir  yaratıkla  karşılaşacaklarını  düşündükleri  için  baktıkları  şeyi</p>
<p class="calibre1">öyle  görmüşlerdi.  Ne  kadar  iri  olduğundan  bahsettiler  ama  herhangi  bir  kediden  daha  iri  değildi, </p>
<p class="calibre1">lordun sofrasında oturup beslendiği için şişmandı sadece. Ne kadar küçük ve tuhaf kulakları olduğunu</p>
<p class="calibre1">söylediler  ama  hayvanın  kulaklarının  ucu  bir  kedi  kavgası  sırasında  kopmuştu  aslında.  Lord  ona</p>
<p class="calibre1">'kızım'  diye  seslendiği  için  diğerleri  de  öyle  düşünüyordu  ama  erkek  bir  kedi  olduğu  gün  gibi</p>
<p class="calibre1">ortadaydı. Anlayabiliyor musun?" </p>
<p class="calibre1">"Sen ortada olanı gördün." </p>
<p class="calibre1">"Aynen  öyle.  Sana  lazım  olan  tek  şey,  gözlerini  açmak.  Kalbimiz  bizi  aldatır,  kafamız  oyunlar</p>
<p class="calibre1">oynar ama gözlerimiz gerçeği görür. Gözlerinle bak. Kulaklarınla duy. Ağzınla tat al. Burnunla kokla. </p>
<p class="calibre1">Teninle hisset. Bunların ardından düşünmek gelir ve onun ardından da gerçeği öğrenmek." </p>
<p class="calibre1">"Aynen öyle," dedi Arya sırıtarak. </p>
<p class="calibre1">Syrio da hafifçe gülümsedi. "Düşünüyorum da, Kışyarı'na vardığımızda şu senin İğne'yi eline alma</p>
<p class="calibre1">vaktin gelmiş olacak bence." </p>
<p class="calibre1">"Evet!" dedi Arya heyecanla. "Nasıl kılıç kullandığımı Jon'a..." </p>
<p class="calibre1">Küçük Salon'un büyük ahşap kapıları gürültüyle açıldı. Arya telaşla döndü. </p>
<p class="calibre1">Kapı  kemerinin  altında,  arkasında  beş  Lannister  muhafızıyla  birlikte  Kral  Muhafızları'ndan  bir</p>
<p class="calibre1">şövalye  duruyordu.  Baştan  ayağa  zırhlıydı  ama  miğferinin  siperi  açıktı.  Arya,  adamın  sarkık  göz</p>
<p class="calibre1">kapaklarını  ve  pas  rengi  sakalını  Kışyarı'ndan  hatırlamıştı.  Kralla  birlikte  gelen  şövalyelerden</p>
<p class="calibre1">biriydi; Sör Meryn Trant. "Arya Stark," dedi. "Bizimle gel çocuğum." </p>
<p class="calibre1">Arya tereddütle dudaklarını ısırdı. "Ne istiyorsunuz?" </p>
<p class="calibre1">"Baban seni görmek istiyor." </p>
<p class="calibre1">Arya bir adım ileri çıktı ama Syrio Forel onu kolundan tuttu. "Peki, Lord Eddard kendi adamları</p>
<p class="calibre1">yerine neden Lannister muhafızlarını gönderdi? Merak ediyorum." </p>
<p class="calibre1">"Haddini bil dans hocası," dedi Sör Meryn. "Bu seni ilgilendiren bir mesele değil." </p>
<p class="calibre1">"Babam sizi göndermez," dedi Arya ve tahta kılıcına davrandı. Lannister adamları güldü. </p>
<p class="calibre1">"Sopanı  bırak  küçük  kız,"  dedi  Sör  Meryn.  "Ben  Kral  Muhafızları'nın Yeminli  Kılıcıyım.  Beyaz</p>
<p class="calibre1">Kılıçlar." </p>
<p class="calibre1">"Eski  kralı  öldüren  Kral  Katili  de  öyleydi,"  dedi  Arya.  "İstemezsem  sizinle  gelmek  zorunda</p>
<p class="calibre1">değilim." </p>
<p class="calibre1">Sör Meryn Trant'ın sabrı tükenmişti. "Alın şunu," dedi adamlarına. </p>
<p class="calibre1">Üç  adam  öne  çıktı.  Arya'ya  doğru  attıkları  her  adımda  zırhları  çınlıyordu.  Arya  korkmaya</p>
<p class="calibre1">başlamıştı. Kalbinin hızını yavaşlatmak için korku, kılıçtan derin keser, dedi kendine. </p>
<p class="calibre1">Syrio  Forel,  kendini  Arya  ve  muhafızların  arasına  attı.  Elindeki  tahta  kılıcın  ucunu  hafifçe</p>
<p class="calibre1">çizmesine vuruyordu. "Orada durun. Siz erkek misiniz, yoksa bir çocuğu tehdit eden köpekler mi?" </p>
<p class="calibre1"><a id="p347"></a>"Yoldan çekil ihtiyar," dedi kırmızı pelerinlilerden biri. </p>
<p class="calibre1">Syrio  tahta  kılıcını  kaldırıp  adamın  miğferine  indirdi.  "Ben  Syrio  Forel.  Benimle  saygılı</p>
<p class="calibre1">konuşacaksınız." </p>
<p class="calibre1">"Seni kel piç," dedi adam. Uzun kılıcına davrandı. Syrio'nun kılıcı kör edici bir hızla tekrar hareket</p>
<p class="calibre1">etti. Arya, tahta kılıç yere çarparken korkunç bir kırılma sesi duydu. "Elim!" diye haykırdı muhafız, </p>
<p class="calibre1">diğer eliyle kırık parmaklarını tutarken. </p>
<p class="calibre1">"Bir dansçı için epey hızlısın," dedi Sör Meryn. </p>
<p class="calibre1">"Sen de bir şövalye için oldukça ağırsın," diye karşılık verdi Syrio. </p>
<p class="calibre1">"Braavoslu'yu öldürün, kızı da alın," diye emretti beyaz zırhlar içindeki adam. </p>
<p class="calibre1">Dört  Lannister  muhafızı  kılıçlarını  çekti.  Parmakları  kırık  olan  beşinci  adam  yere  tükürdü  ve  sol</p>
<p class="calibre1">eliyle hançerini çıkardı. </p>
<p class="calibre1">Syrio Forel dişlerini birbirine vurdu. Düşmanına vücudunun sadece bir yanını gösteren su dansçısı</p>
<p class="calibre1">pozisyonunu aldı. "Arya, çocuğum, bugün yeterince dans ettik. Şimdi hemen koş ve babana git," diye</p>
<p class="calibre1">seslendi Arya'ya hiç bakmadan. Gözlerini muhafızlardan ayırmıyordu. </p>
<p class="calibre1">Arya  onu  yalnız  bırakmak  istemiyordu  ama  Syrio  ona  dediklerini  yapmasını  öğretmişti.  "Geyik</p>
<p class="calibre1">kadar seri," diye fısıldadı. </p>
<p class="calibre1">"Aynen öyle," dedi Syrio, Lannisterlar yaklaşırken. </p>
<p class="calibre1">Kendi  tahta  kılıcını  sıkı  sıkı  tutar  halde  geri  çekildi  Arya.  Şimdi  Syrio'yu  izlerken,  yaptıkları</p>
<p class="calibre1">düellolarda  adamın  kendisiyle  dalga  geçtiğini  fark  ediyordu.  Kırmızı  pelerinliler  ellerindeki  çelik</p>
<p class="calibre1">kılıçlarla  üç  yandan  Syrio'nun  üstüne  yürüdü.  Göğüslerinde  ve  kollarında  örgü  zırhlar  vardı. </p>
<p class="calibre1">Bellerinden  baldırlarına  kadar  olan  bölgeyi  korumak  için  pantolonlarına  çelik  plakalar  dikilmişti. </p>
<p class="calibre1">Sadece  alt  bacaklarında  koruma  yoktu  ve  elleri  çıplaktı.  Miğferleri  burun  korumalıydı  ama  göz</p>
<p class="calibre1">kısımları açıktı. </p>
<p class="calibre1">Syrio  adamların  kendisine  ulaşmasını  beklemeden  soluna  döndü. Arya  daha  önce  bu  kadar  hızlı</p>
<p class="calibre1">hareket  eden  bir  insan  görmemişti.  Bir  kılıç  darbesini  tahta  kılıcıyla  kesti  ve  ikincisinden  dönerek</p>
<p class="calibre1">kurtuldu. İlk adam ikinci adamın üstüne doğru yalpaladı. Syrio muhafızın arkasına bir tekme indirince</p>
<p class="calibre1">iki  adam  birden  yere  yuvarlandı.  Üçüncü  muhafız  yerdeki  adamların  üstünden  atladı  ve  kılıcını</p>
<p class="calibre1">Syrio'nun  boğazına  doğru  savurdu.  Su  dansçısı  kılıcın  altında  çömeldi  ve  yukarı  doğru  hamle  yaptı. </p>
<p class="calibre1">Muhafız, eskiden sol gözünün olduğu boşluktan kanlar akarken, çığlık atıp yere devrildi. </p>
<p class="calibre1">Düşen adamlar ayağa kalkıyordu. Syrio birini tekmeleyip tekrar düşürdü ve diğerinin kafasındaki</p>
<p class="calibre1">çelik miğferi kaptı. Hançerli muhafız, bıçağını Syrio'ya savurdu ama Syrio darbeyi elindeki miğferle</p>
<p class="calibre1">karşıladı. Adamın dizini tahta kılıcıyla kırdı. Son kırmızı pelerinli bir küfür etti ve iki eliyle birden</p>
<p class="calibre1">tuttuğu  kılıcıyla  saldırıya  geçti.  Syrio  sağa  yuvarlandı.  Muhafızın  kılıcı,  yerden  kalkmaya  çalışan</p>
<p class="calibre1">miğfersiz adamın boynuyla omzunun arasına indi. Çelik, adamın örgü zırhını geçerek etine gömüldü. </p>
<p class="calibre1">Dizlerinin  üstündeki  adam  acı  bir  çığlık  attı.  Syrio  düşmanın  soluk  borusuna  bir  darbe  indirdi. </p>
<p class="calibre1">Muhafız boğuk bir çığlık atarak yere yuvarlanırken yüzü kararmaya başlamıştı. </p>
<p class="calibre1">Arya  mutfağa  açılan  arka  kapıya  gittiğinde,  beş  adam  yerde,  ya  ölü  ya  da  ölmek  üzere  halde</p>
<p class="calibre1">yatıyordu.  Sör  Meryn  Trant'ın  küfrettiğini  duydu.  "Kahrolası  beceriksizler,"  dedi  ve  uzun  kılıcını</p>
<p class="calibre1">kınından çıkardı. </p>
<p class="calibre1">Syrio  Forel  yine  su  dansçısı  pozisyonunu  aldı  ve  dişlerini  birbirine  vurdu.  "Arya,  kızım,"  diye</p>
<p class="calibre1">seslendi. "Hemen git." </p>
<p class="calibre1"><a id="p348"></a>Gözlerinle  bak,  demişti.  Arya  gördü;  beyaz  zırhı  içinde,  elinde  uzun  kılıç  olan  bir  şövalye. </p>
<p class="calibre1">Tepeden  tırnağa  korumalı,  bacakları,  boğazı  ve  elleri  çelik  kaplı.  Gözleri  beyaz  miğferinin  içinde</p>
<p class="calibre1">saklı. Buna karşılık; Syrio, üstünde deri bir yelek, elinde tahta bir kılıç. "Syrio, kaç!" diye çığlık attı. </p>
<p class="calibre1">"Braavos'un  baş  kılıcı  kaçmaz,"  dedi  Syrio,  Sör  Meryn  kılıcını  savururken.  Dans  edercesine</p>
<p class="calibre1">kılıçtan uzaklaştı. Göz açıp kapatıncaya kadar şövalyenin kafasına, dirseğine, boğazına onlarca darbe</p>
<p class="calibre1">indirdi. Ahşap;  miğfere,  kolluklara  ve  boyun  zırhına  indikçe  çelik  çınlıyordu. Arya  donup  kalmıştı. </p>
<p class="calibre1">Sör Meryn ileri çıktı. Syrio geriledi. İlk darbeyi karşıladı, ikincisinden kaçtı, üçüncüyü savuşturdu. </p>
<p class="calibre1">Dördüncüsü tahta kılıcını ikiye ayırdı, içindeki kurşunu kesip geçti. </p>
<p class="calibre1">Arya hıçkırarak döndü ve koşmaya başladı. </p>
<p class="calibre1">Panikten kör olmuş halde mutfağa dalarak aşçıların ve bulaşıkçı çocukların arasından geçti. Elinde</p>
<p class="calibre1">ahşap  bir  tepsiyle  önüne  dikilen  aşçı  yardımcısı  kızı  itti.  Fırından  yeni  çıkmış,  üstünden  dumanlar</p>
<p class="calibre1">tüten ekmekler yere saçıldı. Elindeki satırla ağzı açık halde Arya'ya bakan, kolları dirseklerine kadar</p>
<p class="calibre1">kanla kaplı iri yarı kasabın etrafında dönerken arkasından bağrışmalar geliyordu. </p>
<p class="calibre1">Syrio'dan  öğrendiği  her  şey  kafasının  içinde  koşturup  duruyordu.  Geyik  kadar  seri.  Gölge  kadar</p>
<p class="calibre1">sessiz. Korku, kılıçtan derin keser. Yılan kadar kaygan. Durgun su kadar sakin. Korku, kılıçtan derin</p>
<p class="calibre1">keser. Ayı kadar güçlü. Ayı sansarı gibi sert. Korku, kılıçtan derin keser. Kaybetmekten korkan adam</p>
<p class="calibre1">çoktan  kaybetmiştir.  Korku,  kılıçtan  derin  keser.  Korku,  kılıçtan  derin  keser.  Korku,  kılıçtan  derin</p>
<p class="calibre1">keser. Tahta kılıcının sapı terden ıslanmıştı. Kale merdivenlerine vardığında nefes nefeseydi. Bir an</p>
<p class="calibre1">donup kaldı. Yukarı mı? Aşağı mı? Yukarı çıkan merdivenler konsey odasını El Kulesi'ne bağlayan</p>
<p class="calibre1">kapalı  köprüye  çıkıyordu.  Ama  oraya  giderse  çok  tahmin  edilebilir  bir  şey  yapmış  olacaktı.  Asla</p>
<p class="calibre1">yapmanı bekledikleri yapma, demişti Syrio. Arya dar ve dik merdivenleri üçer beşer atlayarak döne</p>
<p class="calibre1">döne aşağı indi. Üst üste istiflenip altı metreyi bulmuş bira fıçılarının olduğu mağaramsı bir mahzene</p>
<p class="calibre1">çıktı merdivenler. Duvardaki yüksek ve küçük pencereden sızan ince ışık dışında mahzen karanlıktı. </p>
<p class="calibre1">Mahzen  çıkmaz  yoldu.  Buraya  indiği  merdivenlerden  başka  girişi  ya  da  çıkışı  yoktu.  Geldiği</p>
<p class="calibre1">yoldan  geri  dönmeye  cesaret  edemedi  ama  burada  da  kalamazdı.  Babasını  bulup  neler  olduğunu</p>
<p class="calibre1">anlatmak zorundaydı. Babası onu korurdu. </p>
<p class="calibre1">Tahta kılıcını beline taktı ve fıçıdan fıçıya atlayarak duvardaki pencereye ulaştı. İki eliyle pervazı</p>
<p class="calibre1">tutarak kendini yukarı çekti. Duvar bir metre kalınlığındaydı ve pencere yukarı doğru kıvrılıp dışarı</p>
<p class="calibre1">açılan bir tünel şeklindeydi. Arya gün ışığına doğru süründü. Başı yer seviyesine ulaştığında avlunun</p>
<p class="calibre1">diğer ucundaki El Kulesi'ne baktı. </p>
<p class="calibre1">Sağlam ahşap kapı kırılmıştı ve üzeri balta darbesine benzeyen yarıklarla doluydu. Merdivenlerde</p>
<p class="calibre1">yüzüstü yatan bir ceset vardı. Pelerini bedenine dolanmıştı. Cesedin üzerindeki pelerinin beyaz saten</p>
<p class="calibre1">şeritli gri yünden yapıldığını fark etti dehşet içinde. Cesedin kime ait olduğunu göremiyordu. </p>
<p class="calibre1">"Hayır," diye fısıldadı. Neler oluyordu? Babası neredeydi? Kırmızı pelerinliler neden onu almaya</p>
<p class="calibre1">gelmişlerdi?  Canavarları  bulduğu  gün  sarı  sakallı  adamın  söylediklerini  hatırladı.  Eğer  bir  El</p>
<p class="calibre1">öldüyse,  ikincisi  neden  ölmesin?  Arya  gözlerinin  ıslandığını  hissetti.  Etrafı  dinlemek  için  nefesini</p>
<p class="calibre1">tuttu. El Kulesi'nin pencerelerinden gelen bağrışmaları, kavga ve kılıç seslerini duydu. </p>
<p class="calibre1">Geri dönemezdi. Babası... </p>
<p class="calibre1">Arya  gözlerini  kapattı.  Hareket  edemeyecek  kadar  korkmuştu  bir  an.  Jory'yi,  Heward'ı,  Wyl'i  ve</p>
<p class="calibre1">merdivenlerde yatan muhafızı öldürmüşlerdi. Babasını öldürmüş olabilirlerdi ve yakalanırsa kendisi</p>
<p class="calibre1">de  öldürülebilirdi.  "Korku,  kılıçtan  derin  keser,"  dedi  yüksek  sesle  ama  bir  su  dansçısıymış  gibi</p>
<p class="calibre1">yapmak işe yaramıyordu. Syrio bir su dansçısıydı ve beyazlı şövalye onu öldürmüştü büyük ihtimalle. </p>
<p class="calibre1"><a id="p349"></a>O sadece tahta kılıçlı küçük bir kızdı. Yalnızdı ve korkuyordu. </p>
<p class="calibre1">Sürünerek  avluya  çıktı.  Dikkatlice  etrafına  bakarak  ayağa  kalktı.  Kale  terk  edilmiş  gibi</p>
<p class="calibre1">görünüyordu.  Kızıl  Kale  hiçbir  zaman  böyle  boşalmazdı.  Bütün  insanlar  duvarların  arkasında</p>
<p class="calibre1">saklanıyor  olmalıydı.  Arya  odasının  penceresine  baktı.  Sonra,  duvarın  dibinden  hiç  ayrılmadan, </p>
<p class="calibre1">gölgeden gölgeye atlayarak El Kulesi'nden uzaklaştı. Kedi kovalıyormuş gibi düşündü kendisini ama</p>
<p class="calibre1">bu sefer kedi kendisiydi ve yakalanırsa öldürülecekti. </p>
<p class="calibre1">Arya,  sırtını  mümkün  olduğunca  duvarlardan  ayırmadan,  binaların  arasından  ve  duvarların</p>
<p class="calibre1">üstünden geçerek görünmeden ahırlara kadar gitmeyi başardı. İç avluyu geçtiği sırada bir düzine altın</p>
<p class="calibre1">pelerinli, kimin tarafında olduklarını bilmeden koşturarak yanından geçmişlerdi ama iyice kamburunu</p>
<p class="calibre1">çıkarıp gölgelere saklanan Arya'yı fark etmemişlerdi. </p>
<p class="calibre1">Arya kendini bildi bileli Kışyarı'nın seyis başı olan Hullen ahır kapısının dibinde iki büklüm halde</p>
<p class="calibre1">yatıyordu.  O  kadar  çok  yerinden  bıçaklanmıştı  ki  tuniğinin  üstüne  kırmızı  çiçeklerden  desenler</p>
<p class="calibre1">yapılmış gibi görünüyordu. Arya adamın öldüğünden emindi ama yanına yaklaşınca Hullen gözlerini</p>
<p class="calibre1">açtı.  "Arya Ayakaltı,"  diye  fısıldadı.  "Babanı...  lordu...  uyarmalısın." Ağzından  kan  köpükleri  çıktı. </p>
<p class="calibre1">Seyis başı gözlerini kapattı ve bir daha konuşmadı. </p>
<p class="calibre1">İçeride  başka  cesetler  de  vardı.  Birlikte  oyun  oynadığı  tımarcı  bir  çocuk  ve  babasının</p>
<p class="calibre1">muhafızlarından  üç  adam.  Kasalar  ve  sandıklarla  yüklü  bir  at  arabası  ahır  kapısının  yakınında  terk</p>
<p class="calibre1">edilmiş halde duruyordu. Saldırıya uğradıkları sırada limana gitmek üzere at arabasını yüklüyorlardı</p>
<p class="calibre1">belli  ki.  Arya  daha  yakına  gitti.  Cesetlerden  biri,  ziyafet  gecesi  kılıcını  gösterip  babasını</p>
<p class="calibre1">koruyacağına dair söz veren Desmond'a aitti. Sırtüstü yerde yatıyor ve sinekler ölü gözlerinin üstünde</p>
<p class="calibre1">uçuşurken tavana bakıyordu. Hemen yanında kırmızı pelerinli bir Lannister muhafızının cesedi vardı. </p>
<p class="calibre1">Ama  sadece  bir.  Bir  kuzeyli  kılıç  on  güneyli  kılıç  eder,  demişti  Desmond.  "Seni  yalancı,"  diye</p>
<p class="calibre1">bağırdı ve ani bir öfkeyle cesedi tekmelemeye başladı. </p>
<p class="calibre1">Ahırdaki  hayvanlar,  kan  kokusu  yüzünden  huzursuzlanmıştı.  Arya'nın  tek  amacı  bir  at  eyerleyip</p>
<p class="calibre1">binmek ve hem kaleden hem şehirden uzaklaşmaktı. Bütün yapması gereken Kral Yolu'nda kalmaktı. </p>
<p class="calibre1">Yol onu Kışyarı'na kadar götürecekti. Duvardan bir dizgin ve bir eyer aldı. </p>
<p class="calibre1">At  arabasının  arkasından  geçerken  yerde  bir  sandık  gördü.  Ya  kavga  sırasında  ya  da  araba</p>
<p class="calibre1">yüklenirken düşmüştü. Ahşap kırılmış ve sandığın içindekiler yerlere saçılmıştı. Arya asla giymediği</p>
<p class="calibre1">ipeklileri,  satenleri  ve  kadifeleri  hemen  tanıdı.  Kral Yolu'nda  sıcak  tutacak  giysilere  ihtiyacı  vardı</p>
<p class="calibre1">ama... bununla beraber... </p>
<p class="calibre1">Arya  darmadağın  olmuş  kıyafetlerin  arasında  toprağa  çöktü.  Birkaç  ağır  yün  kıyafet,  kadife  bir</p>
<p class="calibre1">etek, ipek bir tunik ve iç çamaşırı buldu. Annesinin diktiği kabarık bir elbise, satabileceği ufak gümüş</p>
<p class="calibre1">bir  bilezik.  Sandığın  kırık  kapağını  kenara  çekip  İğne'yi  bulmak  için  içini  aramaya  başladı.  Kılıcı</p>
<p class="calibre1">sandığın dibine, elbiselerin altına gizlemişti ama her şey darmadağındı şimdi. Kılıcın çalındığından</p>
<p class="calibre1">korktu bir an. Sonra, saten bir elbisenin altından eline çarpan sert çeliği hissetti. </p>
<p class="calibre1">"İşte burada," diye tısladı arkasından gelen bir ses. </p>
<p class="calibre1">Arya  panikle  döndü. Yağlı  tuniğinin  altından  kirli  iç  gömleği  sarkan  seyis  yamağı  oğlan  sırıtarak</p>
<p class="calibre1">Arya'nın  arkasında  duruyordu.  Bir  elinde  tırpan  vardı  ve  çizmeleri  gübreye  bulanmıştı.  "Kimsin?" </p>
<p class="calibre1">diye sordu oğlana. </p>
<p class="calibre1">"O beni tanımıyor ama ben onu tanıyorum. Evet tanıyorum. Kurt kız." </p>
<p class="calibre1">"Bir at eyerlememe yardım et," dedi Arya. İğne'yi almak için elini sandığın dibine uzattı. "Babam</p>
<p class="calibre1">Kral Eli'dir. Bana yardım edersen seni ödüllendirir." </p>
<p class="calibre1"><a id="p350"></a>"Baban  öldü,"  dedi  oğlan. Arya'ya  doğru  yürüdü.  "Beni  ödüllendirecek  olan  kişi  kraliçe.  Buraya gel." </p>
<p class="calibre1">"Uzak dur!" diye bağırdı Arya. Parmakları İğne'nin kabzasını kavradı. </p>
<p class="calibre1">"Sana gel dedim." Oğlan sıkıca Arya'nın kolunu yakaladı. </p>
<p class="calibre1">Syrio Forel'in o güne kadar öğrettiği her şey bir kalp atımı kadar kısa sürede uçup gitti aklından. </p>
<p class="calibre1">Bütün hatırlayabildiği Jon'un söyledikleriydi. O ilk ders. </p>
<p class="calibre1">Kılıcın ucunu vahşi ve çılgınca bir güçle yukarı doğru oğlana soktu. </p>
<p class="calibre1">İğne oğlanın deri yeleğini delip geçti, göbeğinin beyaz etine girdi ve kürek kemiklerinin arasından</p>
<p class="calibre1">çıktı. Çocuk elindeki tırpanı düşürdü, iç çekmekle hıçkırmak arasında yumuşak bir ses çıkardı. Elleri</p>
<p class="calibre1">kılıcın gövdesinde birleşti. İç gömleği kızıla boyanırken, "Tanrılar," diye inledi. "Çıkar şunu." </p>
<p class="calibre1">Arya kılıcı çıkardığında çocuk öldü. </p>
<p class="calibre1">Atlar  inliyordu.  Arya  çocuğun  başında  duruyordu.  Ölümün  yüzünü  görmek  korkutucuydu.  Çocuk</p>
<p class="calibre1">yere  yıkılırken  ağzından  kan  boşalmıştı.  Karnındaki  delikten  hâlâ  kan  akıyor  ve  bedeninin  yanında</p>
<p class="calibre1">küçük  bir  kan  gölü  oluşuyordu.  Elinde  kırmızıya  boyanmış  İğne,  ağır  adımlarla  geri  gitti.  Buradan</p>
<p class="calibre1">uzaklaşmalıydı. Seyis yardımcısının suçlayan gözlerinden uzak güvenli bir yere gitmeliydi. </p>
<p class="calibre1">Eyeri  ve  dizginleri  yerden  alıp  kısrağına  koştu.  Eyeri  atın  sırtına  atarken  kale  kapılarının</p>
<p class="calibre1">kapatılmış  olabileceğini  düşündü  dehşet  içinde.  Yan  kapılarda  da  muhafızlar  vardı  muhtemelen. </p>
<p class="calibre1">Belki  adamlar  onu  tanımazdı.  Bir  oğlan  zannedebilirlerdi.  Belki  de  geçmesine  izin...  hayır.  Tanıdık</p>
<p class="calibre1">olsun ya da olmasın kaleye tüm giriş çıkışların engellenmesi için emir almış olmalılardı. </p>
<p class="calibre1">Eyer  Arya'nın  elinden  kaydı  ve  tok  bir  sesle  yere  düşerek  küçük  bir  toz  bulutu  kaldırdı.  İçinde</p>
<p class="calibre1">canavarların  olduğu  odayı  tekrar  bulabilir  miydi?  Emin  değildi  ama  denemek  zorunda  olduğunu</p>
<p class="calibre1">biliyordu. </p>
<p class="calibre1">Ayırdığı  eşyaları  bir  araya  topladı  ve  üstüne  bir  pelerin  giydi.  İğne'yi  pelerinin  kıvrımlarına</p>
<p class="calibre1">sakladı. Diğer eşyaları bohça halinde toplayıp kolunun altına sıkıştırdı. Sürünerek ahırın diğer ucuna</p>
<p class="calibre1">gitti. Arka  kapıyı  açıp  dikkatlice  dışarıyı  inceledi.  Uzaktan  gelen  kılıç  seslerini  ve  bir  adamın  acı</p>
<p class="calibre1">dolu  inlemesini  duydu.  Kıvrımlı  merdivenleri  inmeli,  küçük  mutfağı  ve  domuz  ahırını  geçmeliydi. </p>
<p class="calibre1">Geçen sefer, siyah erkek kediyi kovalarken böyle gitmişti... ama bu yol sarı pelerinlilerin kulübesinin</p>
<p class="calibre1">tam  arkasına  çıkıyordu.  Onlara  görünemezdi.  Başka  bir  yol  düşünmeye  çalıştı.  Eğer  kalenin  diğer</p>
<p class="calibre1">ucuna  kadar  gidebilirse  nehir  duvarı  boyunca  ilerler  ve  tanrı  korusunun  içinden  geçebilirdi...  ama</p>
<p class="calibre1">önce  avlu  vardı  önünde.  Duvarlardaki  Şehir  Muhafızları'nın  önüne  serilmiş  avluyu  geçmek</p>
<p class="calibre1">zorundaydı. </p>
<p class="calibre1">Duvarlarda bu kadar fazla adam görmemişti hiç. Çoğu zırhlı ve kalkanlı sarı pelerinlilerdi. Avluyu</p>
<p class="calibre1">koşarak  geçmeye  kalksa  ne  yaparlardı?  O  kadar  uzaktan  ve  o  yükseklikten  kim  olduğunu</p>
<p class="calibre1">anlayabilirler miydi? Umurlarında olur muydu? </p>
<p class="calibre1">Hemen gitmesi gerektiğini biliyordu ama hareket edemeyecek kadar çok korkuyordu. </p>
<p class="calibre1">Durgun  su  kadar  sakin,  diye  fısıldadı  bir  ses.  Arya  öyle  şaşırmıştı  ki  neredeyse  bohçasını</p>
<p class="calibre1">düşürüyordu. Deli gibi çevresine bakınmaya başladı ama ahırda kendisinden, atlardan ve cesetlerden</p>
<p class="calibre1">başka kimse yoktu. </p>
<p class="calibre1">Gölge  kadar  sesiz,  dedi  ses.  Kendi  sesi  miydi,  yoksa  Syrio'nun  sesi  mi? Anlayamıyordu  ama  ses</p>
<p class="calibre1">korkusunu yatıştırmıştı. </p>
<p class="calibre1">Ahırdan çıktı. </p>
<p class="calibre1"><a id="p351"></a>Bu hayatı boyunca yaptığı en korkutucu şeydi. Koşup saklanmak istiyordu ama dünyanın bütün vakti</p>
<p class="calibre1">onunmuş  gibi  ve  sanki  korkmak  için  hiçbir  sebebi  yokmuşçasına  ağır  yürümeye  zorladı  kendini. </p>
<p class="calibre1">Onların gözlerini üzerinde hissedebiliyordu; elbiselerinin altında, teninde kıvrılarak gezinen böcekler</p>
<p class="calibre1">gibiydiler.  Hiç  yukarı  bakmadı.  Bakar  da  onları  görürse  cesareti  onu  terk  edecekti,  biliyordu. </p>
<p class="calibre1">Bohçasını yere atıp koşmaya başlayacak ve bir bebek gibi ağlayacaktı. İşte o zaman yakalayacaklardı</p>
<p class="calibre1">onu. Gözlerini yerden kaldırmadı. Avlunun diğer ucundaki kraliyet septine vardığında buz gibi terler</p>
<p class="calibre1">döküyordu ama kimse onu işaret edip çığlıklar atmamıştı. </p>
<p class="calibre1">Sept açık ve boştu. İçeride, elli kadar dua mumu kokulu bir sessizlik içinde yanıyordu. Tanrıların</p>
<p class="calibre1">iki  mumun  yokluğunu  fark  etmeyeceklerini  düşündü  ve  mumları  yenine  sıkıştırdı.  Arkadaki</p>
<p class="calibre1">pencereden  çıktı.  Siyah  kediyi  sıkıştırdığı  dar  aralığı  bulmak  kolaydı  ama  gerisinde  kayboldu. </p>
<p class="calibre1">Pencerelerden  girip  çıktı,  duvarların  üzerinden  atladı,  karanlık  kilerlere  girdi,  gölge  kadar  sessiz. </p>
<p class="calibre1">Ağlayan bir kadının sesini duydu. Canavarların beklediği mahzenin alçak ve dar penceresini bulmak</p>
<p class="calibre1">bir saatten fazla vaktini aldı. </p>
<p class="calibre1">Bohçasını  pencereden  içeri  attı  ve  elindeki  muma  eğildi.  Mumu  yakmak  riskli  olmuştu;  mahzeni</p>
<p class="calibre1">bulmadan  önce  girdiği  son  odadaki  ateş  köz  olmuş  ve  Arya  alevi  canlandırmak  için  kömürlere</p>
<p class="calibre1">üflerken  sesler  duymuştu.  Elini  titreyen  mum  alevine  siper  etmiş,  insanlar  tam  odaya  girerken</p>
<p class="calibre1">pencereden çıkmıştı. Kim olduğunu göz ucuyla bile görememişlerdi. </p>
<p class="calibre1">Canavarlar  onu  korkutmuyordu  bu  kez.  Neredeyse  eski  dostlarını  görmüş  gibi  olmuştu.  Mumu</p>
<p class="calibre1">başının  üstüne  kaldırdı.  Her  adım  attığında  sanki  onun  geçişini  izliyormuş  gibi  dönüyordu  gölgeler. </p>
<p class="calibre1">"Ejderhalar,"  diye  fısıldadı.  İğneyi  pelerininin  altından  çıkardı.  İncecik  kılıç  çok  küçük,  ejderhalar</p>
<p class="calibre1">kocamandı ama nedense elinde çelik varken kendini çok daha iyi hissediyordu. </p>
<p class="calibre1">Kapının  dışındaki  penceresiz  koridor  Arya'nın  hatırladığı  kadar  karanlıktı.  İğne,  sol  elindeydi, </p>
<p class="calibre1">kılıç  elinde.  Mumu  sağ  avcunda  tutuyordu.  Erimiş  sıcak  mumlar  parmaklarına  akıyordu.  Büyük</p>
<p class="calibre1">kuyunun  girişi  koridorun  sol  ucundaydı.  Arya  sağa  döndü.  Bir  yanı  koşmak  istiyordu  ama  mumu</p>
<p class="calibre1">söndürmekten korkuyordu. Farelerin ciyaklama seslerini duyuyordu. Mum alevinde parlayan bir çift</p>
<p class="calibre1">küçük  göz  de  görmüştü  ama  fareler  onu  korkutmuyordu.  Onu  korkutan  başka  şeyler  vardı.  Burada</p>
<p class="calibre1">saklanmak ne kadar kolay olurdu. Sihirbazdan ve sarı çatal sakallı adamdan saklanmayı başarmıştı. </p>
<p class="calibre1">Ama seyis yamağının duvara yaslanmış halde durduğunu görüyor gibiydi. İğne'nin kestiği ellerindeki</p>
<p class="calibre1">derin yaralardan kan akıyordu. Arya'yı yakalamak için önünden geçmesini bekliyor olabilirdi. Belki</p>
<p class="calibre1">mumu söndürmek Arya için daha iyi olacaktı. </p>
<p class="calibre1">Korku,  kılıçtan  derin  keser,  diye  fısıldadı  yine  içindeki  ses. Arya,  Kışyarı'ndaki  mahzen  mezarı</p>
<p class="calibre1">hatırladı.  Orası  bu  koridordan  çok  daha  korkutucu  bir  yerdi.  Onları  gördüğünde  henüz  küçücük  bir</p>
<p class="calibre1">çocuktu.  Ağabeyi  Robb,  Sansa'yı,  Arya'yı  ve  o  zamanlar  ancak  Rickon  yaşında  olan  bebek  Bran'ı</p>
<p class="calibre1">mahzen  mezara  götürmüştü.  Sadece  bir  mumları  vardı.  Ayaklarının  dibindeki  ulu  kurtları  ve</p>
<p class="calibre1">kucaklarındaki  kılıçlarıyla  tahtlarında  oturan  Kış  Kralları'nın  taş  yüzlerine  bakarken,  bebek  Bran'ın</p>
<p class="calibre1">gözleri bir tabak kadar büyümüştü. </p>
<p class="calibre1">Robb  onları  mahzen  mezarın  en  dibine  götürmüş  ve  kendi  boş  lahitlerini  göstermişti.  Sansa</p>
<p class="calibre1">sönecek endişesiyle küçük kalın muma bakıyordu sürekli. Yaşlı Dadı mahzen mezarda örümcekler ve</p>
<p class="calibre1">köpek  büyüklüğünde  fareler  olduğunu  anlatmıştı.  Sansa  bunları  Robb'a  söylediğinde  ağabeyi</p>
<p class="calibre1">gülümsemişti.  "Örümceklerden  ve  farelerden  daha  beter  şeyler  var,"  diye  fısıldamıştı.  "Burası</p>
<p class="calibre1">ölülerin yürüdüğü yer." Tam o sırada derin, pes ve titretici sesi duymuşlardı. Bebek Bran, Arya'nın</p>
<p class="calibre1">ellerine yapışmıştı. </p>
<p class="calibre1">Kapağı  açık  lahitten  kana  susamış,  solgun,  bembeyaz  bir  ruh  çıktığında  Sansa  çığlıklar  atarak</p>
<p class="calibre1"><a id="p352"></a>mahzenin  merdivenlerine  doğru  koşmaya  başlamış,  Bebek  Bran,  Robb'un  bacağına  sarılmıştı. Arya</p>
<p class="calibre1">yerinden kımıldamamış ve ruha bir yumruk atmıştı. Ruh dedikleri, kendini una bulamış Jon'du aslında. </p>
<p class="calibre1">"Seni aptal!" diye bağırmıştı Sansa. "Bebeği korkuttun." Ama Jon ve Robb katıla katıla gülmüşlerdi. </p>
<p class="calibre1">Hemen sonra Arya ve Bran da gülmeye başlamıştı. </p>
<p class="calibre1">Arya bu anıyla gülümsedi ve o anda karanlık korkutucu olmaktan çıktı. Seyis yamağı ölmüştü. Onu</p>
<p class="calibre1">Arya  öldürmüştü.  Eğer  karanlıkta  çıkıp  üstüne  atlarsa  tekrar  öldürürdü.  Evine  gidiyordu.  Eve</p>
<p class="calibre1">döndüğünde her şey düzelecekti. Kışyarı'nın gri duvarlarının ardında güvende olacaktı. </p>
<p class="calibre1"><a id="p353"></a>Sansa</p>
<p class="calibre1">Sansa'yı almak için üçüncü günde geldiler. </p>
<p class="calibre1">Sade  kesimli  ama  kolları  ve  yakaları  zevkli  oyalarla  süslenmiş  gri  yün  bir  elbise  giymeyi  tercih</p>
<p class="calibre1">etti. Hizmetçileri olmadan gümüş düğmelerini iliklemekte zorlandı. Jeyne'i yanına getirmişlerdi ama</p>
<p class="calibre1">kız işe yaramıyordu. Babası için sürekli ağlıyordu, yüzü ağlamaktan şişmişti. </p>
<p class="calibre1">Sonunda  düğmeleri  iliklemeyi  başarınca,  "Babanın  iyi  olduğundan  hiç  şüphem  yok,"  diyerek</p>
<p class="calibre1">Jeyne'i rahatlatmaya çalıştı. "Kraliçeden onu görmen için izin isteyeceğim." Bu nezaketinin kızı biraz</p>
<p class="calibre1">neşelendireceğini düşünmüştü ama Jeyne ona bakıp daha fazla ağlamaya başladı. Ne kadar çocukça</p>
<p class="calibre1">davranıyordu. </p>
<p class="calibre1">İlk  gün  Sansa  da  ağlamıştı.  Katliam  başladığında  Maego  Hisarı'ndaki  kapısı  kilitlenmiş  odanın</p>
<p class="calibre1">güvenli  duvarları  arasında  bile  korkmamak  kolay  değildi.  Bebekliğinden  beri  her  gün  kılıç  sesleri</p>
<p class="calibre1">duymuştu fakat bu sefer dövüşün gerçek olduğunu bilmek büyük fark yaratıyordu. İlk defa duyuyormuş</p>
<p class="calibre1">gibi  hissettiği  kılıç  seslerinin  arasından  hüzün  dolu  ağlamalar,  öfkeli  küfürler,  yardım  çığlıkları, </p>
<p class="calibre1">yaralı  insanların  inlemeleri  de  yükseliyordu.  Halbuki  şarkılardaki  şövalyeler  çığlık  atmaz,  yardım</p>
<p class="calibre1">dilenmezdi. </p>
<p class="calibre1">İlk  gün  ağlamıştı.  Kilitli  kapısını  yumruklayarak  neler  olduğunu  öğrenmek  için  yalvarmıştı. </p>
<p class="calibre1">Babasını  görmek  istediğini  haykırmıştı  ya  da  Rahibe  Mordane'i,  kralı,  yakışıklı  prensini.  Kapıdaki</p>
<p class="calibre1">muhafızlar  onu  duyduysa  da  cevap  vermemişlerdi.  Kapı  sadece  bir  kez,  Jeyne  Poole  getirildiğinde</p>
<p class="calibre1">açılmıştı.  Kız  titriyordu  ve  yüzünde  çürükler  vardı.  "Herkesi  öldürüyorlar,"  diye  çığlık  attı.  Uzun</p>
<p class="calibre1">uzun  anlattı.  Tazı,  savaş  baltasıyla  odasının  kapısını  kırmıştı.  El  Kulesi'nin  merdivenleri  cesetlerle</p>
<p class="calibre1">doluydu  ve  basamaklar  kandan  yapış  yapış  olmuştu.  Sansa  arkadaşını  teselli  edebilmek  için  kendi</p>
<p class="calibre1">gözyaşlarını kurutmuştu. O gece aynı yatakta, kız kardeşlermiş gibi birbirlerine sarılarak uyumuşlardı. </p>
<p class="calibre1">İkinci  gün  daha  da  kötüydü.  Sansa'nın  kapatıldığı  oda  Maegor  Hisarı'nın  en  yüksek  kulesinin</p>
<p class="calibre1">tepesindeydi. Odanın penceresinden ızgaralı kapının kapatıldığını ve kuru hendeğin üstündeki açılır</p>
<p class="calibre1">kapanır köprünün yukarı kaldırıldığını görebiliyordu. Kale içindeki kale Maegor Hisarı asıl kaleden</p>
<p class="calibre1">ayrılmıştı. Mızraklı ve oklu Lannister muhafızları duvarlarda cirit atıyordu. Çatışmalar bitmiş, Kızıl</p>
<p class="calibre1">Kale'nin  üzerine  ölüm  sessizliği  çökmüştü.  Duyulan  tek  ses  Jeyne  Poole'un  sonu  gelmez</p>
<p class="calibre1">hıçkırmalarıydı. </p>
<p class="calibre1">Onlara  yemek  veriyorlardı;  sabahları  sert  peynir,  taze  ekmek  ve  süt,  öğlenleri  kızarmış  tavuk  ve</p>
<p class="calibre1">sebze, akşamları da dana eti ve arpa çorbası. Ama yemekleri getiren hizmetçiler Sansa'nın sorularını</p>
<p class="calibre1">cevaplamıyorlardı.  İkinci  günün  akşamında  Sansa'nın  El  Kulesi'ndeki  odasından  kıyafetlerini  ve</p>
<p class="calibre1">Jeyne'in  birkaç  parça  eşyasını  getirmişlerdi.  Kadınlar  da  en  az  Jeyne  kadar  korkmuş  görünüyordu. </p>
<p class="calibre1">Sansa  onlarla  konuşmaya  çalıştığında  vebalı  birinden  kaçar  gibi  telaşla  odadan  çıkmışlardı. </p>
<p class="calibre1">Kapılardaki muhafızlar dışarı çıkmalarına hâlâ izin vermiyordu. </p>
<p class="calibre1">"Lütfen,  kraliçeyle  tekrar  konuşmam  gerek,"  diyerek  yalvarmıştı  Sansa,  o  gün  gördüğü  herkese</p>
<p class="calibre1">yalvardığı  gibi.  "Benimle  konuşmak  isteyecektir.  Bunu  biliyorum.  Onunla  konuşmak  istediğimi</p>
<p class="calibre1">söyleyin.  Kraliçeyi  bulamazsanız,  Prens  Joffrey'ye  iletin.  O  benim  nişanlım,  zamanı  gelince</p>
<p class="calibre1">evleneceğiz." </p>
<p class="calibre1">İkinci  gün  güneş  batarken  septteki  devasa  çanın  derin  ve  yankılı  sesi  duyuldu.  Çanın  uzun  ağır</p>
<p class="calibre1">vuruşları  Sansa'yı  dehşet  duygusuyla  doldurdu.  Bir  süre  sonra  Visenya  Tepesi'ndeki  Yüce  Baelor</p>
<p class="calibre1">Septi'nin  cevap  veren  çanları  çınlamaya  başladı.  Sesler  büyük  bir  fırtınayı  haber  veren  gök</p>
<p class="calibre1"><a id="p354"></a>gürültüleri gibi şehre yayıldı. </p>
<p class="calibre1">"Nedir bu?" diye sordu Jeyne kulaklarını kapatarak. "Çanlar neden çalıyor?" </p>
<p class="calibre1">"Kral  öldü."  Sansa  bunu  nereden  bildiğini  açıklayamazdı  ama  bir  şekilde  biliyordu  işte. Ağır  ve</p>
<p class="calibre1">sonu gelmez çan sesleri bir ağıt gibi odalarını doldurdu. Düşmanlar kaleyi kuşatıp Kral Robert'ı mı</p>
<p class="calibre1">öldürmüşlerdi? Çatışmaların sebebi bu muydu? </p>
<p class="calibre1">Huzursuz  ve  korku  içinde  yatağa  girmişti  o  gece.  Onun  yakışıklı  Joffrey'i  kral  mı  olmuştu  şimdi? </p>
<p class="calibre1">Yoksa  onu  da  mı  öldürmüşlerdi?  Joffrey  ve  babası  için  endişeleniyordu.  Keşke  birileri  ona  neler</p>
<p class="calibre1">olduğunu anlatsaydı... </p>
<p class="calibre1">O  gece  rüyasında  tahtta  oturan  Joffrey'yi  gördü.  Kendisi  de  altın  renkli  elbisesiyle  onun</p>
<p class="calibre1">yanındaydı. Başında bir taç vardı ve tanıdığı herkes önünde diz çöküp saygılarını sunuyordu. </p>
<p class="calibre1">Ertesi  sabah,  üçüncü  günün  sabahında,  Kral  Muhafızları'ndan  Sör  Boros  Blount  onu  kraliçeye</p>
<p class="calibre1">götürmek için geldi. </p>
<p class="calibre1">Sör Boros kısa bacaklı geniş göğüslü çirkin bir adamdı. Yanakları sarkık, burnu dümdüz, saçları</p>
<p class="calibre1">gri  ve  seyrekti.  Bugün  beyaz  kadifeler  giymişti.  Kar  gibi  pelerininin  yakası  altın  bir  aslan  broşuyla</p>
<p class="calibre1">kapatılmıştı.  Aslanın  gözleri  minik  yakutlardan  yapılmıştı.  "Bu  sabah  olağanüstü  yakışıklı</p>
<p class="calibre1">görünüyorsunuz  Sör  Boros,"  dedi  Sansa.  Şartlar  ne  olursa  olsun  bir  leydi  nezaket  kuralları</p>
<p class="calibre1">çerçevesinde davranmalıydı ve Sansa bir leydi olmak için doğmuştu. </p>
<p class="calibre1">"Siz  de  öyle  leydim,"  diyerek  karşılık  verdi  Sör  Boros  düz  bir  sesle.  "Benimle  gelin.  Kraliçe</p>
<p class="calibre1">bekliyor." </p>
<p class="calibre1">Sansa'nın  odasının  kapısında  kırmızı  pelerinli,  miğferlerine  aslan  işlenmiş  kılıçlı  adamlar</p>
<p class="calibre1">bekliyordu. Onlara nazikçe gülümsedi ve iyi günler diledi. İki gün önce Sör Arys Oakheart tarafından</p>
<p class="calibre1">Maegor  Hisarı'ndaki  bu  odaya  getirildiğinden  beri  ilk  kez  dışarı  çıkıyordu.  "Senin  güvenliğini</p>
<p class="calibre1">sağlamak için tatlım," demişti kraliçe. "Eğer kıymetlisine bir zarar gelirse Joffrey beni asla affetmez." </p>
<p class="calibre1">Sansa,  Sör  Boros'un  onu  kraliyet  dairelerine  götüreceğini  düşünmüştü  ama  bunun  yerine  Maegor</p>
<p class="calibre1">Hisarı'nın  dışına  çıkardı.  Köprü  yine  aşağı  indirilmişti.  İşçiler  ipe  bağlı  bir  adamı  boş  hendeğin</p>
<p class="calibre1">dibine indirmeye çalışıyorlardı. Sansa aşağı bakınca dipteki sivri uçlu kazıklardan birine saplanmış</p>
<p class="calibre1">bir  ceset  gördü.  Soru  sormaya  korkarak,  daha  fazla  bakmaya  korkarak,  cesedin  tanıdığı  biri</p>
<p class="calibre1">olmasından korkarak hemen kaçırdı gözlerini. </p>
<p class="calibre1">Kraliçe  Cersei'yi  konsey  odasında  buldular.  Uzun  masanın  en  başında  oturuyordu.  Önü  kâğıtlar, </p>
<p class="calibre1">mumlar ve mühür mumu bloklarıyla doluydu. Salon, Sansa'nın o ana kadar gördüğü bütün salonların</p>
<p class="calibre1">en muhteşemiydi. Kapının iki yanındaki ikiz sfenkslere ve oyma tabloya hayranlıkla baktı. </p>
<p class="calibre1">Bir  diğer  kral  muhafızı  olan  Sör  Mandon  tarafından  içeri  alındıklarında,  "Majesteleri  kızı</p>
<p class="calibre1">getirdim," dedi Sör Boros. </p>
<p class="calibre1">Sansa,  Joffrey'nin  de  burada  olmasını  ummuştu  ama  prens  salonda  değildi.  Kral  danışmanlarının</p>
<p class="calibre1">üçü  masadaydı.  Lord  Petyr  Baelish  kraliçenin  sol  yanında  oturuyordu.  Masanın  ucunda Yüce  Üstat</p>
<p class="calibre1">Pycelle  vardı.  Lord  Varys  ikisinin  arasında  gidip  geliyordu,  adamdan  çiçek  kokuları  yükseliyordu. </p>
<p class="calibre1">Hepsinin siyahlar içinde olduğunu fark etti üzüntüyle. Yas kıyafetleri... </p>
<p class="calibre1">Kraliçe, vücudunu çenesinin altından ayak parmaklarına kadar örten, yüksek yakalı, siyah ipek bir</p>
<p class="calibre1">elbise  giymişti.  Elbisenin  üst  kısmına  yüzlerce  yakut  dikilmişti.  Taşlar,  sanki  kraliçenin  bedeni  kan</p>
<p class="calibre1">ağlıyormuş gibi gözyaşı şeklinde kesilmişti. Cersei ona gülümsedi ve Sansa bunun hayatında gördüğü</p>
<p class="calibre1">en  tatlı,  en  hüzünlü  gülümseme  olduğunu  düşündü.  "Sansa,  güzel  çocuğum,"  dedi  kraliçe.  "Beni</p>
<p class="calibre1">görmek istediğini biliyordum, seni daha önce ağırlayamadığını için affet lütfen. Halledilmesi gereken</p>
<p class="calibre1"><a id="p355"></a>pek çok mesele vardı, hiç boş vaktim olmadı. Hizmetlilerim seninle yeterince ilgilendiler mi?" </p>
<p class="calibre1">"Hepsi  çok  nazik  ve  tatlı  davrandılar  Majesteleri.  Sorduğunuz  için  çok  teşekkür  ederim,"  dedi</p>
<p class="calibre1">Sansa nezaketle. "Yalnız, kimse bizimle konuşmadı ve neler olduğunu anlatmadı..." </p>
<p class="calibre1">"Biz mi?" diye sordu Cersei şaşkınlıkla. </p>
<p class="calibre1">"Kâhyanın kızını onun yanına yerleştirdik," dedi Sör Boros. "Onu ne yapacağımızı bilemedik." </p>
<p class="calibre1">Kraliçe kaşlarını çattı. "Bir dahaki sefere sorun," dedi keskin bir sesle. "Sansa'nın kafasını hangi</p>
<p class="calibre1">tuhaf masallarla doldurduğunu tanrılar bilir." </p>
<p class="calibre1">"Jeyne  korkuyor,"  dedi  Sansa.  "Hiç  durmadan  ağlıyor.  Babasını  görmesi  için  sizden  izin</p>
<p class="calibre1">isteyeceğime söz verdim." </p>
<p class="calibre1">Yüce Üstat Pycelle gözlerini indirdi. </p>
<p class="calibre1">"Babası iyi, değil mi?" diye sordu Sansa endişeyle. Çatışmalar çıktığını biliyordu ama bir kâhyaya</p>
<p class="calibre1">kimse zarar vermezdi. Vayon Poole kılıç bile taşımıyordu. </p>
<p class="calibre1">Kraliçe  Cersei  sırayla  konsey  üyelerinin  yüzlerine  baktı.  "Sansa'nın  yok  yere  canının  sıkılmasını</p>
<p class="calibre1">istemiyorum. Küçük arkadaşını ne yapacağız lordlarım?" </p>
<p class="calibre1">Lord Petyr öne eğildi. "Ben kız için bir yer bulurum." </p>
<p class="calibre1">"Şehirde olmasın," dedi kraliçe. </p>
<p class="calibre1">"Beni aptal mı sanıyorsunuz?" diye karşılık verdi Lord Petyr. </p>
<p class="calibre1">Kraliçe bunu duymazdan geldi. "Sör Boros, kızı Lord Petyr'ın dairesine götürün ve adamlarına lord</p>
<p class="calibre1">gelene  kadar  ona  göz  kulak  olmaları  emrini  verin.  Kıza  da  Serçeparmak'ın  onu  babasını  görmeye</p>
<p class="calibre1">götüreceğini söyleyin, bu onu sakinleştirir. Sansa odasına dönmeden kız gitmiş olsun." </p>
<p class="calibre1">"Emredersiniz  Majesteleri,"  dedi  Sör  Boros.  Reverans  yaptı,  topuğunun  üstünde  döndü  ve</p>
<p class="calibre1">salondan çıktı. Beyaz pelerini havayı hareketlendirdi. </p>
<p class="calibre1">Sansa'nın  kafası  karışmıştı.  "Anlayamıyorum,"  dedi.  "Jeyne'in  babası  nerede?  Onu  neden  Sör</p>
<p class="calibre1">Boros değil de Lord Petyr götürüyor?" Tam bir leydi gibi davranacağına dair kendine söz vermişti. </p>
<p class="calibre1">Kraliçe  kadar  zarif,  annesi  Catelyn  gibi  güçlü  olacaktı  ama  korkuya  teslim  olmuştu  yine. </p>
<p class="calibre1">Ağlayacakmış gibi hissetti bir an. "Onu nereye göndereceksiniz? Jeyne yanlış bir şey yapmadı. O iyi</p>
<p class="calibre1">bir kızdır." </p>
<p class="calibre1">"Seni  üzdü,"  dedi  kraliçe  yumuşacık  bir  sesle.  "Bunu  kabul  edemeyiz.  Bu  konu  kapandı.  Lord</p>
<p class="calibre1">Baelish ona çok iyi bakılmasını sağlayacak, sana söz veriyorum." Yanındaki koltuğun minderine elini</p>
<p class="calibre1">vurdu. "Gel otur Sansa. Seninle konuşmak istediğim bir konu var." </p>
<p class="calibre1">Sansa kraliçenin yanına oturdu. Cersei tekrar gülümsedi ama bu gülümseme Sansa'nın kendini iyi</p>
<p class="calibre1">hissetmesine  sebep  olmadı.  Varys  yumuşak  ellerini  birbirine  sürtüyordu.  Yüce  Üstat  Pycelle</p>
<p class="calibre1">gözlerini  önündeki  kâğıtlardan  kaldırmıyordu  ama  Serçeparmak'ın  onu  izlediğini  hissedebiliyordu</p>
<p class="calibre1">Sansa. Bu küçük adamın bakışları kendini çıplak hissetmesine sebep oluyordu. </p>
<p class="calibre1">"Tatlı Sansa," dedi Kraliçe Cersei elini hafifçe omzuna koyarak. "Ne güzel bir çocuksun. Umarım</p>
<p class="calibre1">Joffrey'nin ve benim seni ne kadar sevdiğimizi biliyorsundur." </p>
<p class="calibre1">"Seviyor musunuz?" dedi Sansa nefesi kesilir gibi. Serçeparmak unutulmuştu. Prens onu seviyordu. </p>
<p class="calibre1">Gerisi önemli değildi. </p>
<p class="calibre1">Kraliçe  gülümsedi.  "Seni  kendi  kızım  yerine  koyuyorum  ve  senin  Joffrey'yi  nasıl  sevdiğini</p>
<p class="calibre1">biliyorum."  Hüzünle  başını  salladı.  "Korkarım  ki  sana  babanla  ilgili  kötü  haberler  vermek</p>
<p class="calibre1"><a id="p356"></a>mecburiyetindeyim. Metin olmak zorundasın çocuğum." </p>
<p class="calibre1">Kraliçenin sessiz sözleri Sansa'yı ürpertmişti. "Nedir?" </p>
<p class="calibre1">"Baban bir hain tatlım," dedi Varys. </p>
<p class="calibre1">Yüce Üstat Pycelle başını kaldırdı. "Kral Robert'a, prensi kendi çocuğu gibi koruyacağına dair söz</p>
<p class="calibre1">verdiğini kulaklarımla duydum ama kral öldüğü an küçük konseyi topladı ve tahtı gerçek varis olan</p>
<p class="calibre1">Prens Joffrey'den almak için planlar yapmaya başladı." </p>
<p class="calibre1">"Hayır," dedi Sansa şaşkınlıkla. "Babam böyle bir şey yapmaz." </p>
<p class="calibre1">Kraliçe  bir  mektuba  uzandı.  Kâğıt  yırtılmıştı  ve  üzerinde  kuruyan  kan  yüzünden  katılaşmıştı  ama</p>
<p class="calibre1">kırılmış  mühür  babasına  aitti.  "Bu  mektubu  babanın  baş  muhafızının  odasında  bulduk.  Merhum</p>
<p class="calibre1">kocamın ağabeyi Lord Stannis'e yazılmış. Baban Stannis'e, gelip tahtı almasını teklif etmiş." </p>
<p class="calibre1">"Lütfen  Majesteleri.  Bir  yanlışlık  olmalı,"  dedi  Sansa.  Hissettiği  dehşet  duygusu  yüzünden  başı</p>
<p class="calibre1">dönüyordu, bayılacak gibiydi. "Lütfen babamı çağırtın. Size anlatır. O asla böyle bir mektup yazmış</p>
<p class="calibre1">olamaz. Kral Robert onun en iyi arkadaşıydı." </p>
<p class="calibre1">"Robert da öyle düşünüyordu çocuğum," dedi kraliçe. "Bu ihanet onun kalbini derinden yaralardı. </p>
<p class="calibre1">İyi  ki  bu  mektubu  görecek  kadar  yaşamadı."  İçini  çekti.  "Sansa,  tatlım,  bunun  bizi  ne  kadar  zor  bir</p>
<p class="calibre1">duruma düşürdüğünü anlamalısın. Sen masumsun ve olanlarda hiç suçun yok ama bir hainin kızısın. </p>
<p class="calibre1">Oğlumla evlenmene nasıl müsaade edebilirim?" </p>
<p class="calibre1">"Ama  ben  onu  seviyorum,"  dedi  Sansa.  Kafası  karışmıştı,  korkuyordu.  Ona  ne  yapacaklardı? </p>
<p class="calibre1">Babasına  ne  yapmışlardı?  Böyle  olmaması  gerekiyordu.  Joffrey  ile  evlenecekti,  onlar  nişanlıydı. </p>
<p class="calibre1">Evliliklerinin  rüyasını  bile  görmüştü.  Babasının  yaptığı  hata  her  ne  ise,  bu  yüzden  Sansa'nın</p>
<p class="calibre1">cezalandırılması adaletli değildi. </p>
<p class="calibre1">"Bunu  çok  iyi  biliyorum  çocuğum,"  dedi  Cersei  tatlı  ve  nazik  sesiyle.  "Sevmeseydin  bana  gelip</p>
<p class="calibre1">babanın  seni  bizden  uzaklara  yollayacağını  söylemezdin.  Söylemenin  sebebi  aşktan  başka  ne</p>
<p class="calibre1">olabilir?" </p>
<p class="calibre1">"Sebebi aşktı," dedi Sansa. "Babam vedalaşmama bile izin vermemişti." Sansa iyi olan kızdı, söz</p>
<p class="calibre1">dinleyen kız. Ama o sabah, babasının söylediklerini umursamayarak Rahibe Mordane'e görünmeden</p>
<p class="calibre1">odasından kaçtığında Arya kadar asi hissediyordu kendini. Daha önce hiç bu kadar cüretkâr bir şey</p>
<p class="calibre1">yapmamıştı  ve  Joffrey'yi  bu  kadar  çok  seviyor  olmasaydı  o  gün  de  yapmazdı.  "İstediğim  tek  şey</p>
<p class="calibre1">Joffrey'nin  aşkıyken,  beni  Kışyarı'na  geri  götürüp  düşük  seviyeli  bir  şövalyeyle  evlendirecekti. </p>
<p class="calibre1">Onunla konuşmaya çalıştım ama beni dinlemedi." Kral onun son umuduydu. Kral, Sansa'yı Joffrey ile</p>
<p class="calibre1">evlendirmesi  için  babasına  emir  verirse  babası  emre  uymak  zorunda  kalırdı.  Ama  Sansa  kraldan</p>
<p class="calibre1">korkuyordu.  Kral  Robert  bağırarak  kaba  saba  konuşuyordu  ve  hemen  her  zaman  sarhoştu.  Büyük</p>
<p class="calibre1">ihtimalle  Sansa'yı  hemen  babasına  gönderirdi.  Tabi  Sansa  kralı  görmeyi  başarabilirse.  Hal  buyken</p>
<p class="calibre1">kraliçeye  gitmekten  başka  seçeneği  kalmamıştı.  Kraliçeye  içini  döktü.  Kadın  onu  dinlemiş  ve</p>
<p class="calibre1">tatlılıkla teşekkür etmişti... İşte o konuşmadan sonra Sör Arys, Maegor Hisarı'ndaki odaya götürmüştü</p>
<p class="calibre1">Sansa'yı.  Kapıya  da  muhafız  koymuştu.  "Lütfen,"  diye  bitirdi  konuşmasını.  "Joffrey  ile  evlenmeme</p>
<p class="calibre1">izin vermelisiniz. Ona çok iyi bir eş olacağım. Bir gün ben de sizin kadar iyi bir kraliçe olacağım. </p>
<p class="calibre1">Söz veriyorum." </p>
<p class="calibre1">Kraliçe Cersei diğerlerine baktı. "Konsey üyesi lordlarım. Siz ne düşünüyorsunuz?" </p>
<p class="calibre1">"Zavallı  çocuk,"  diye  mırıldandı  Varys.  "Majesteleri,  bu  kadar  saf  ve  temiz  bir  aşkı  inkâr  etmek</p>
<p class="calibre1">zalimlik  olur...  buna  rağmen,  elimizden  ne  gelir?  Babası  suçlu."  Çaresiz  bir  üzüntü  içinde  ellerini</p>
<p class="calibre1">ovuşturdu. </p>
<p class="calibre1"><a id="p357"></a>"Bir  hainin  tohumlarından  doğan  çocuğun  içinde  ihanet  doğal  olarak  vardır,"  dedi  Yüce  Üstat Pycelle. "Şimdi tatlı bir kız ama bundan on yıl sonra ne çeşit hainlikler yapacağını kim bilebilir?" </p>
<p class="calibre1">"Hayır,"  dedi  Sansa  dehşet  içinde.  "Ben...  Ben  asla...  Ben  Joffrey'ye  asla  ihanet  etmem.  Onu</p>
<p class="calibre1">seviyorum. Yemin ederim ki seviyorum." </p>
<p class="calibre1">"Ah, çok dokunaklı," dedi Varys. "Fakat kan, yeminden koyu akar, derler. Doğru söylerler." </p>
<p class="calibre1">"Bana babasından çok annesini hatırlatıyor," dedi Lord Baelish sessizce. "Ona bir bakın. Saçları, </p>
<p class="calibre1">gözleri... Catelyn de bu yaşlarda tıpkı böyle görünüyordu." </p>
<p class="calibre1">Kraliçe  huzursuzca  Sansa'ya  baktı;  Sansa  ise  hâlâ  kraliçenin  yemyeşil  gözlerindeki  iyiliği</p>
<p class="calibre1">görebiliyordu.  "Çocuğum,"  dedi.  "Babana  hiç  benzemediğinden  bir  emin  olabilseydim,  Joffrey'imle</p>
<p class="calibre1">evlenmen beni her şeyden daha fazla mutlu ederdi. Oğlumun seni bütün kalbiyle sevdiğini biliyorum." </p>
<p class="calibre1">İçini  çekti.  "Ama  buna  rağmen,  Lord  Varys  ve Yüce  Üstat  Pycelle'in  söyledikleri  doğru.  Kan  ağır</p>
<p class="calibre1">basar. Kız kardeşin kurdunu oğlumun üzerine salmıştı." </p>
<p class="calibre1">"Ben Arya gibi değilim," dedi Sansa. "Hain kanını o taşıyor, ben değil. Ben iyi olanım. İsterseniz</p>
<p class="calibre1">Rahibe Mordane'e sorun. Ben sadece Joffrey'nin sevgili sadık karısı olmak istiyorum." </p>
<p class="calibre1">Kraliçe  yüzünü  incelerken  gözlerinin  ağırlığını  üstünde  hissediyordu  Sansa.  "Söylediklerinde</p>
<p class="calibre1">samimi olduğuna inanıyorum çocuğum," dedi. Diğerlerine döndü. "Lordlarım, bu kızın kan bağı olan</p>
<p class="calibre1">diğer  kişiler  bu  zor  zamanlarda  bize  sadık  kalırlarsa,  endişelerimizi  yatıştırmak  konusunda  çok  yol</p>
<p class="calibre1">kat etmiş oluruz." </p>
<p class="calibre1">Yüce  Üstat  Pycelle  uzun  beyaz  sakalını  sıvazladı.  Geniş  alnı  düşünmekten  kırışmıştı.  "Lord</p>
<p class="calibre1">Eddard'ın üç oğlu var," dedi. </p>
<p class="calibre1">Serçeparmak,  "Önemsiz  çocuklar,"  deyip  omuz  silkti.  "Sizin  yerinizde  olsam  Leydi  Catelyn  ve</p>
<p class="calibre1">Tullyler konusunda endişelenirdim." </p>
<p class="calibre1">Kraliçe, Sansa'nın elini avuçlarının arasına aldı. "Çocuğum, okuma yazma biliyor musun?" </p>
<p class="calibre1">Sansa  başıyla  onayladı  ama  endişelenmişti.  Diğer  kardeşlerinden  çok  daha  iyi  okuyup</p>
<p class="calibre1">yazabiliyordu fakat sayılar söz konusu olunca umutsuzdu. </p>
<p class="calibre1">"Bunu duyduğuma sevindim," dedi kraliçe. "Belki sen ve Joffrey için hâlâ bir umut vardır..." </p>
<p class="calibre1">"Ne yapmamı istiyorsunuz?" </p>
<p class="calibre1">"Annene ve erkek kardeşine birer mektup yazmalısın. Büyük olana... neydi adı?" </p>
<p class="calibre1">"Robb," dedi Sansa. </p>
<p class="calibre1">"Babanın ihanet haberi er ya da geç onlara da ulaşacak, senden duymaları çok daha iyi olur. Onlara</p>
<p class="calibre1">babanın krala nasıl ihanet ettiğini anlatmalısın." </p>
<p class="calibre1">Sansa,  Joffrey'yi  umutsuzca  seviyordu  ama  kraliçenin  istediği  şeyi  yapmaya  cesareti  olduğunu</p>
<p class="calibre1">düşünmüyordu. "Ama babam asla... Ben... Majesteleri, ben ne yazacağımı bilemem." </p>
<p class="calibre1">Kraliçe elini okşadı. "Biz sana ne yazman gerektiğini söyleyeceğiz çocuğum. Ağabeyine ve Leydi</p>
<p class="calibre1">Catelyn'e kral barışını korumalarını tavsiye etmen çok önemli." </p>
<p class="calibre1">"Tavsiyeyi ciddiye almamaları onlar için iyi olmaz," dedi Yüce Üstat Pycelle. "Onları seviyorsan</p>
<p class="calibre1">aklın yolunu seçmeleri için ikna etmelisin." </p>
<p class="calibre1">"Leydi  annen  senin  için  ölümüne  endişelenecektir  şüphesiz,"  dedi  kraliçe.  "Sana  ne  kadar  iyi</p>
<p class="calibre1">baktığımızı,  nasıl  nezaketle  davrandığımızı  ve  istediğin  her  şeyi  yerine  getirdiğimizi  yazmalısın. </p>
<p class="calibre1">Onlara  Kral  Toprakları'na  gelmelerini  ve  oğlum  Joffrey'ye  bağlılık  yemini  etmelerini  söyle.  Eğer</p>
<p class="calibre1"><a id="p358"></a>bunları  yaparlarsa...  anlayacağız  ki  senin  kanın  lekeli  değil.  Ve  kadınlığın  çiçek  açtığında,  Yüce</p>
<p class="calibre1">Baelor Septi'nde tanrının ve insanların huzurunda kralla evleneceksin." </p>
<p class="calibre1">Kralla evleneceksin. Bu kelimeler Sansa'nın nefesini kesmişti ama yine de tereddütlüydü. "Belki... </p>
<p class="calibre1">babamı bir kez görüp onunla konuşabilirsem..." </p>
<p class="calibre1">"İhanet?" dedi Varys, ipucu yakalamış gibi. </p>
<p class="calibre1">"Beni hayal kırıklığına uğratıyorsun Sansa," dedi kraliçe. Bakışları taş kadar sertti. "Sana babanın</p>
<p class="calibre1">suçlarını anlattık. Eğer söylediğin kadar dürüst ve sadıksan onu neden görmek istiyorsun?" </p>
<p class="calibre1">"Ben... Ben sadece..." Sansa'nın gözleri doldu. "Lütfen, o yaralı... ya da..." </p>
<p class="calibre1">"Lord Eddard'a zarar verilmedi," dedi kraliçe. </p>
<p class="calibre1">"Ama... Ona ne olacak?" </p>
<p class="calibre1">"Buna kral karar verecek," diye açıkladı Yüce Üstat Pycelle. </p>
<p class="calibre1">Kral!  Sansa  gözyaşlarını  geri  itti.  Joffrey  artık  kraldı.  Babası  ne  yapmış  olursa  olsun,  Sansa'nın</p>
<p class="calibre1">yakışıklı  prensi  ona  zarar  vermezdi.  Eğer  gidip  babası  için  merhamet  dilenirse  Joffrey'nin  geri</p>
<p class="calibre1">çevirmeyeceğinden  emindi.  Sansa'yı  seviyordu.  Kraliçe  bile  öyle  söylemişti.  Evet,  Joff  babasını</p>
<p class="calibre1">cezalandırmak zorundaydı ama belki onu Kışyarı'na ya da Dar Deniz'in ötesindeki Özgür Şehirler'den</p>
<p class="calibre1">birine  yollardı.  Sadece  birkaç  yıl  için.  O  zamana  kadar  Joffrey  ve  Sansa  evlenmiş  olurdu.  Sansa</p>
<p class="calibre1">kraliçe ilan edilince, babasına kraliyet affı vermesi için ikna edebilirdi kralı. </p>
<p class="calibre1">Ancak... Robb ve annesi bir ihanette bulunurlarsa, sadakat yemini etmeyi reddederse ya da sancak</p>
<p class="calibre1">beylerini  çağırırlarsa  her  şey  altüst  olurdu.  Joffrey  özünde  iyi  ve  nazik  biriydi  ama  bir  kral  asilere</p>
<p class="calibre1">karşı sert olmak zorundaydı. Sansa anlamalarını sağlamalıydı. Buna mecburdu. </p>
<p class="calibre1">"Mektupları... yazacağım," dedi. </p>
<p class="calibre1">Kraliçe, dudağında gün doğumu kadar sıcak bir gülümsemeyle eğildi ve Sansa'yı yanağından öptü. </p>
<p class="calibre1">"Yazacağını  biliyordum,"  dedi.  "Bugün  burada  ne  kadar  cesur  ve  akıllı  davrandığını  anlattığımda</p>
<p class="calibre1">Joffrey seninle gurur duyacak." </p>
<p class="calibre1">Sonunda  Sansa  dört  mektup  yazdı.  Annesi  Leydi  Catelyn  Stark'a,  erkek  kardeşlerine,  Kartal</p>
<p class="calibre1">Yuvası'ndaki teyzesi Leydi Lysa Arryn'a, Nehirova'daki Lord Hoster Tully'ye. Yazmayı bitirdiğinde</p>
<p class="calibre1">elleri kaskatı kesilmiş ve mürekkep lekeleriyle dolmuştu. Babasının mührü Varys'teydi. Sansa Beyaz</p>
<p class="calibre1">mühür mumunu, mum alevinde eritip dikkatle mektupların üzerine döktü ve hadımın her mektuba teker</p>
<p class="calibre1">teker Starklar'ın ulu kurtlu mührünü basmasını izledi. </p>
<p class="calibre1">Sör  Mandon  Moore  tarafından  Maegor  Hisarı'ndaki  odasına  getirildiğinde  Jeyne  Poole  ve  bütün</p>
<p class="calibre1">eşyaları  gitmişti.  Daha  fazla  ağlama  duymayacağını  düşünüp  şükretti  ama  oda  Jeyne  yokken  daha</p>
<p class="calibre1">soğuktu sanki. Şömineyi yaktıktan sonra bile. Şöminenin yanına bir koltuk çekti ve en sevdiği kitabı</p>
<p class="calibre1">eline aldı. Florian ve Jonquil'in; Leydi Shella ve Gökkuşağı Şövalyesi'nin; yürekli Prens Aemon'ın ve</p>
<p class="calibre1">kardeşinin kraliçesine beslediği lanetli aşkın hikâyeleri arasında kendini kaybetti. </p>
<p class="calibre1">Kız kardeşiyle ilgili hiçbir şey sormadığının farkında vardığında vakit gece yarısını geçmişti. </p>
<p class="calibre1"><a id="p359"></a>Jon</p>
<p class="calibre1">"Othor,"  dedi  Sör  Jaremy  Rykker.  "Hiç  şüphe  yok.  Ve  bu  da  Jafer  Flowers."  Ayağıyla  cesedi</p>
<p class="calibre1">çevirdi  ve  beyaz  suratlı  ölü  adam,  mavi,  masmavi  gözleriyle  gökyüzüne  bakmaya  başladı.  "Bunlar</p>
<p class="calibre1">Benjen Stark'ın adamları. İkisi de." </p>
<p class="calibre1">Amcamın adamları, diye düşündü Jon uyuşmuş gibi. Tanrılar, ben yeşil bir çocuktum. Beni yanında</p>
<p class="calibre1">götürseydi şimdi burada ölü yatan ben olacaktım... </p>
<p class="calibre1">Jafer'in  sağ  bileği  Hayalet'in  dişleri  sayesinde  parçalanmış  et  ve  kemikten  ibaret  bir  harabeye</p>
<p class="calibre1">dönmüştü. Sağ eli Üstat Aemon'ın kulesinde sirke dolu bir kavanozun içinde yüzüyordu. Hâlâ kolunda</p>
<p class="calibre1">olan sol eli giydiği siyah pelerin gibi kararmıştı. </p>
<p class="calibre1">"Tanrılar merhamet edin," diye fısıldadı Yaşlı Ayı. Atından aşağı atlayıp dizginlerini Jon'a uzattı. </p>
<p class="calibre1">Hava  garip  şekilde  sıcaktı  bu  sabah.  Lord  Kumandan'ın  geniş  alnında  boncuk  boncuk  ter  damlaları</p>
<p class="calibre1">vardı.  Atı  çok  huzursuzdu.  Kişniyor,  gözlerini  deviriyor,  dizginlerinin  müsaade  ettiği  ölçüde  ölü</p>
<p class="calibre1">adamların  uzağına  kaçıyordu.  Jon  tuttuğu  dizginleri  bollaştırıp  hayvanın  birkaç  adım  geri  gitmesini</p>
<p class="calibre1">sağladı. Hayvan şahlanmasın diye çabalıyordu. Atların hiçbiri buradan hoşlanmamıştı. Jon da öyle. </p>
<p class="calibre1">Köpekler  atlardan  da  beterdi.  Tazılar  hiç  işe  yaramayınca  Jon  ve  diğerlerini  buraya  Hayalet</p>
<p class="calibre1">getirmişti.  Barınak  başı  Bass,  iz  sürebilmeleri  için  tazılara  eli  koklatmaya  çalıştığında  hayvanlar</p>
<p class="calibre1">çıldırmış, hırlayıp havlayarak kaçmaya çalışmışlardı. Şimdi bile havlıyor, tasmalarını çekiştiriyor ve</p>
<p class="calibre1">huzursuzca hareket edip uzaklaşmak istiyorlardı. Chett hayvanlara küfür edip duruyordu. </p>
<p class="calibre1">Bu sadece bir orman, dedi Jon kendine. Ve bunlar da altı üstü ölü. Daha önce de ölü görmüştü. </p>
<p class="calibre1">Dün gece yine Kışyarı rüyasını görmüştü. Boş kalede dolaşıyor, babasını arıyor ve mahzen mezara</p>
<p class="calibre1">iniyordu  ama  rüya  bu  sefer  her  zaman  bittiği  yerde  bitmemişti.  Karanlıkta  taşın  taşa  sürttüğünü</p>
<p class="calibre1">duymuştu. Dönüp bakmış ve lahitlerin kapaklarının teker teker açıldığını görmüştü. Ölü krallar soğuk</p>
<p class="calibre1">ve karanlık mezarlarından ağır ağır çıkarlarken Jon kör karanlıkta sıçrayarak uyanmıştı. Kalbi çekiç</p>
<p class="calibre1">gibi  vuruyordu.  Hayalet  yanına  gelip  burnunu  yüzüne  sürttüğünde  bile  dehşet  duygusunu  içinden</p>
<p class="calibre1">atamamıştı. Tekrar uyumaya cesaret edememişti. Sur'a çıkıp, doğudan yükselen güneşin ilk ışıklarını</p>
<p class="calibre1">görene  kadar  huzursuzca  yürüyüp  durmuştu.  Sadece  bir  rüyaydı.  Ben  artık  Gece  Nöbetçileri'nin</p>
<p class="calibre1">kardeşiyim. Küçük korkak bir çocuk değilim. </p>
<p class="calibre1">Samwell  Tarly  ağaçların  altında,  atların  arkasına  saklanmaya  çalışarak  kıvrılıp  kalmıştı.  Yüzü</p>
<p class="calibre1">kesik süt rengine dönmüştü. Şu ana kadar korkuyla ağaçların arasına dalıp kusmamıştı ama cesetlere</p>
<p class="calibre1">de bir kez bile bakmamıştı. "Bakamam," diye fısıldadı çaresizlik içinde. </p>
<p class="calibre1">"Bakmak  zorundasın,"  dedi  Jon  diğerlerinin  duymaması  için  iyice  alçak  sesle  konuşarak.  "Üstat</p>
<p class="calibre1">Aemon seni buraya onun gözü olman için yolladı, öyle değil mi? Bakmazsan gözlerin ne işe yarar?" </p>
<p class="calibre1">"Evet ama... Ben bir korkağım Jon." </p>
<p class="calibre1">Jon  elini  Sam'in  omzuna  koydu.  "Yanımızda  bir  düzine  korucu  var.  Köpekler  var.  Hayalet  de</p>
<p class="calibre1">burada. Sana kimse zarar veremez Sam. Haydi git bak. En zoru ilk bakıştır." </p>
<p class="calibre1">Sam titreyen başıyla onayladı. Cesaretini toplamak için ne kadar çok uğraştığı açıkça görülüyordu. </p>
<p class="calibre1">Yavaşça başını çevirdi. Gözleri faltaşı gibi açıldı. Jon kolunu tuttu, kaçamazdı. </p>
<p class="calibre1">"Sör Jaremy," dedi Yaşlı Ayı. "Benjen Stark, Sur'dan çıktığında yanında altı adamı vardı. Diğerleri</p>
<p class="calibre1">nerede?" </p>
<p class="calibre1"><a id="p360"></a>Sör Jaremy başını salladı. "Keşke bilseydim." </p>
<p class="calibre1">Mormont  bu  cevaptan  hiç  memnun  olmadı.  "İki  kardeşimiz  neredeyse  Sur'un  dibinde  katledilmiş</p>
<p class="calibre1">ama  buna  rağmen  korucularınız  ne  bir  şey  duymuş,  ne  de  görmüş.  Gece  Nöbetçileri  bu  kadar  mı</p>
<p class="calibre1">düştü? Ormanda hâlâ devriyeler geziyor mu?" </p>
<p class="calibre1">"Evet lordum fakat..." </p>
<p class="calibre1">"Hâlâ nöbet tutuluyor mu?" </p>
<p class="calibre1">"Tutuluyor ama..." </p>
<p class="calibre1">"Bu  adamın  bir  savaş  borusu  var,"  dedi  Mormont,  Othor'u  göstererek.  "O  boruya  dokunmadan</p>
<p class="calibre1">öldüğünü mü varsaymalıyım? Yoksa sizin korucuların hepsi kör oldukları kadar sağırlar mı?" </p>
<p class="calibre1">Sör Jaremy öfkeden kızardı. "Savaş borusu ötmedi lordum, ötseydi korucularını duyardı. Ormana</p>
<p class="calibre1">arzu  ettiğim  kadar  devriye  çıkaramıyorum  çünkü  bunu  yapacak  yeterli  adamım  yok.  Ve  Benjen</p>
<p class="calibre1">kaybolduğundan bu yana, sizin emrinizle Sur'a çok daha yakın duruyoruz." </p>
<p class="calibre1">Yaşlı  Ayı  homurdandı.  "Evet,  neyse,  dediğin  gibi  olsun."  Sabırsızca  bir  el  işareti  yaptı.  "Bana</p>
<p class="calibre1">nasıl öldüklerini anlat." </p>
<p class="calibre1">Sör  Jaremy,  adının  Jafer  Flowers  olduğunu  söylediği  adamın  başucunda  yere  çöküp  kafasını</p>
<p class="calibre1">saçlarından  tuttu.  Cesedin  saman  kadar  kurumuş  saçları  elinde  kaldı.  Şövalye  bir  küfür  savurdu  ve</p>
<p class="calibre1">adamın kafasını avcuyla diğer tarafa itti. Cesedin boynundaki devasa kesik büyük bir ağız gibi açıldı. </p>
<p class="calibre1">Kafayı cesedin boynuna bağlı tutan sadece birkaç tendondu. "Bu iş baltayla yapılmış." </p>
<p class="calibre1">"Bence de," diye mırıldandı yaşlı ormancı Dywen. "Belki de Othor'un kendi baltasıyla lordum." </p>
<p class="calibre1">Jon, sabah kahvaltısının midesinde döndüğünü hissediyordu, yine de dudaklarını iyice sıkıp diğer</p>
<p class="calibre1">cesede bakmak için kendini zorladı. Othor iri çirkin bir adamdı ve iri çirkin bir cesede dönüşmüştü. </p>
<p class="calibre1">Görünürde  bir  balta  yoktu.  Othor'u  hatırladı.  Korucuların  yola  çıktığı  gün  müstehcen  şarkılar</p>
<p class="calibre1">söylüyordu. Şarkı söylediği günler bitmişti işte. Elleri haricinde bütün derisi süt beyazına dönmüştü. </p>
<p class="calibre1">Elleri  tıpkı  Jafer'in  elleri  gibi  kapkaraydı.  Kurdeşen  gibi  bedenine  yayılmış  ölümcül  yaralarını</p>
<p class="calibre1">sertleşmiş  kuru  kan  plakaları  örtüyordu.  Ama  gözleri  açıktı.  Safir  kadar  mavi  gözleri  gökyüzüne</p>
<p class="calibre1">dikilmişti. </p>
<p class="calibre1">Sör Jaremy ayağa kalktı. "Yabanıllar da balta kullanıyor." </p>
<p class="calibre1">"Yani, bunun Mance Rayder'in işi olduğunu düşünüyorsun. Sur'un bu kadar yakınında mı?" </p>
<p class="calibre1">"Başka kim olabilir lordum?" </p>
<p class="calibre1">Jon  sorunun  cevabını  verebilirdi.  Biliyordu.  Hepsi  biliyorlardı.  Ama  hiçbiri  kelimeyi  ağzından</p>
<p class="calibre1">çıkartmayacaktı.  Ötekiler,  çocukları  korkutmak  için  uydurulmuş  bir  hikâye  sadece.  Bir  zamanlar</p>
<p class="calibre1">gerçekten  yaşamış  olsalar  bile,  sekiz  bin  yıldır  ölüler.  Düşüncesi  bile  kendini  aptal  hissetmesine</p>
<p class="calibre1">sebep olmuştu. Gece Nöbetçileri'nin yetişkin erkeklerinden biriydi artık. Bir zamanlar Robb, Arya ve</p>
<p class="calibre1">Bran'la beraber Yaşlı Dadı'nın dizinin dibine oturup hikâyeler dinleyen çocuk değildi. </p>
<p class="calibre1">Lord Kumandan Mormont homurdandı. "Benjen Stark, Sur'a bu kadar yakın bir noktada bir yabanıl</p>
<p class="calibre1">saldırısıyla  karşılaşsaydı  daha  fazla  adam  almak  için  hemen  kaleye  döner,  yabanılları  yedi</p>
<p class="calibre1">cehennemin hepsinde kovalar, sonra da bana kesik başlarını getirirdi." </p>
<p class="calibre1">"Tabi kendisi de katledilmediyse," diye diretti Sör Jaremy. </p>
<p class="calibre1">Sözler hâlâ acıtıyordu. Uzun zaman olmuştu. Benjen Stark'ın yaşadığına inanmak aptalcaydı belki</p>
<p class="calibre1">ama Jon'un inadı dillere destandı. </p>
<p class="calibre1"><a id="p361"></a>"Benjen Stark kaybolalı neredeyse altı ay oldu lordum," diye devam etti Sör Jaremy. "Orman uçsuz</p>
<p class="calibre1">bucaksız. Yabanıllar  onu  herhangi  bir  noktada  yakalamış  olabilir.  Bahse  girerim  ki  bu  ikisi  gruptan</p>
<p class="calibre1">sağ  kalan  son  kişilerdi.  Büyük  ihtimalle  bize  dönmeye  çalışıyorlardı  ama  Sur'un  güvenliğine</p>
<p class="calibre1">varamadan  düşmanlar  tarafından  saldırıya  uğradılar.  Cesetler  taze,  bu  adamlar  bir  günden  fazladır</p>
<p class="calibre1">ölü olamaz..." </p>
<p class="calibre1">"Hayır," dedi Sam, fare gibi bir sesle. </p>
<p class="calibre1">Jon çok şaşırdı. Sam'in tedirgin, incecik sesi duymayı beklediği son ses bile değildi. Şişman oğlan</p>
<p class="calibre1">rütbelilerden korkuyordu ve Sör Jaremy de sabrıyla ün yapmış biri değildi. </p>
<p class="calibre1">"Sana fikrini sormadım çocuk," dedi sertçe Rykker. </p>
<p class="calibre1">"Bırakın konuşsun sör," dedi Jon. </p>
<p class="calibre1">Mormont  önce  Sam'e,  sonra  Jon'a,  ardından  yine  Sam'e  baktı.  "Delikanlının  söyleyeceği  bir  şey</p>
<p class="calibre1">varsa duymak istiyorum," dedi. "Yaklaş delikanlı, seni o atların arkasındayken göremiyoruz." </p>
<p class="calibre1">Sam, Jon'un ve atların yanından geçti. Gözle görünür şekilde terliyordu. "Lordum... Bir gündür ölü</p>
<p class="calibre1">olamazlar... bakın... kan..." </p>
<p class="calibre1">"Evet?" diye homurdandı Mormont sabırsızca. "Kana ne olmuş?" </p>
<p class="calibre1">"Kan görünce iç çamaşırlarına pisliyor," diye bağırdı Chett. Korucular kahkaha attı. </p>
<p class="calibre1">Sam  alnındaki  teri  sildi.  "Bakın,  görebilirsiniz...  Hayalet...  Jon'un  kurdu...  bakın  cesedin  bileğini</p>
<p class="calibre1">kopardı  ama...  kan  akmamış.  Babam...  yani  Lord  Randyll,  hayvan  yüzerken  bana  izlettirirdi."  Sam</p>
<p class="calibre1">kafasını  iki  yana  salladı.  Çenesi  titriyordu.  Cesetlere  bir  kez  bakmıştı  ve  artık  kafasını</p>
<p class="calibre1">çeviremiyordu. "Taze ceset olsa... kan hâlâ akardı lordum. Sonra... sonra pıhtılaşırdı. Yapış yapış... </p>
<p class="calibre1">jöle  gibi..."  Sam  kusacakmış  gibi  görünüyordu.  "Bu  adamlar...  bileğine  bakın.  Kupkuru.  Çatlak</p>
<p class="calibre1">çatlak.. </p>
<p class="calibre1">Jon,  Sam'in  ne  demeye  çalıştığını  anlamıştı.  Ölü  adamın  bileğindeki  parçalanmış  damarları</p>
<p class="calibre1">görebiliyordu.  Kanı  simsiyah  bir  toza  dönüşmüştü.  Buna  rağmen  Jaremy  Rykker  ikna  olmamıştı. </p>
<p class="calibre1">"Eğer  bir  günden  fazladır  ölü  olsalardı  ormandaki  hayvanlar  cesetleri  şimdiye  kadar  paramparça</p>
<p class="calibre1">ederdi. Üstelik cesetler kokmuyor." </p>
<p class="calibre1">Karın gelişinin bile kokusunu alabilmekle böbürlenen yaşlı ormancı Dywen cesede eğilip kokladı. </p>
<p class="calibre1">"Çiçek gibi koktukları söylenemez ama çürük ceset kokusu da yok," dedi. </p>
<p class="calibre1">"Çünkü  onlar...  çürümüyor,"  dedi  Sam.  Parmağıyla  işaret  etti.  Tombul  eli  hafifçe  titriyordu. </p>
<p class="calibre1">"Bakın...  kurtçuk  ya  da  solucan  yok...  burada,  ormanda  yatıyorlar  ama  hayvanlar  onları</p>
<p class="calibre1">parçalamamış... sadece Hayalet. Kurt dışında..." </p>
<p class="calibre1">"Dokunulmamışlar,"  dedi  Jon  hafifçe.  "Ve  Hayalet  farklı.  Köpekler  ve  atlar  cesetlere</p>
<p class="calibre1">yaklaşmıyor." </p>
<p class="calibre1">Korucular bakıştı, çocuğun söylediklerinin doğru olduğunu hepsi görebiliyordu. Mormont kaşlarını</p>
<p class="calibre1">çattı. Bir cesetlere, bir köpeklere bakıyordu. "Chett, tazıları buraya getir." </p>
<p class="calibre1">Chett  denedi.  Küfretti,  tasmaları  çekti,  tekmeledi  ama  köpekler  karşı  koyuyordu.  Birini</p>
<p class="calibre1">sürükleyerek getirmeye çalıştı, hayvan hırlayıp havlayarak direndi ve sonunda Chett'e saldırdı. Chett</p>
<p class="calibre1">tasmayı elinden bıraktı ve sırtüstü düştü. Hayvan üstünden atladı ve ağaçların arasında kayboldu. </p>
<p class="calibre1">"Bunlar... burada bir yanlışlık var," dedi Sam Tarly heyecanla. "Kan... kıyafetleri kan lekesi dolu... </p>
<p class="calibre1">etleri  kurumuş...  bu...  bu..."  Sam  derin  bir  nefes  aldı,  yutkundu.  "Bu  yaralar...  korkunç  yaralar...  her</p>
<p class="calibre1">yerde kan olmalıydı. Öyle değil mi?" </p>
<p class="calibre1"><a id="p362"></a>"Belki  de  burada  ölmediler,"  dedi  Dywen.  "Belki  birileri  onları  buraya  bizim  için  bıraktı.  Uyarı gibi  bir  şey."  Yaşlı  ormancı  şüphe  dolu  gözlerle  Othor'un  cesedine  bakıyordu.  "Bana  aptal</p>
<p class="calibre1">diyebilirsiniz ama Othor'un gözleri daha önce mavi değildi." </p>
<p class="calibre1">Sör Jaremy çok şaşkın görünüyordu. "Flowers'ın gözleri de değildi," dedi hayretle. Dönüp tekrar</p>
<p class="calibre1">ölü adamlara baktı. </p>
<p class="calibre1">Ormana sessizlik çöktü. Sam'in sert nefesleri ve Dywen'in dişlerini emme sesinden başka bir şey</p>
<p class="calibre1">duyulmadı bir süre. Jon, Hayalet'in yanında çömelmişti. </p>
<p class="calibre1">"Yakın  onları,"  dedi  adamlardan  biri.  Jon  kim  olduğunu  anlayamamıştı.  "Evet  yakın,"  diye  tekrar</p>
<p class="calibre1">etti bir diğeri. </p>
<p class="calibre1">Yaşlı  Ayı  inatla  başını  iki  yana  salladı.  "Olmaz,"  dedi.  "Üstat  Aemon'ın  onları  incelemesini</p>
<p class="calibre1">istiyorum. Cesetleri Sur'a götüreceğiz." </p>
<p class="calibre1">Bazı  emirleri  vermek  uygulamaktan  kolaydı.  Cesetleri  pelerinlere  sardılar  ama  Dywen  ve  Hake</p>
<p class="calibre1">onları  bir  atın  sırtına  bağlamaya  kalkışınca  hayvan  çıldırdı.  Kişneyerek  şaha  kalkıyordu.  Sağa  sola</p>
<p class="calibre1">çifteler  atıyordu.  Hatta  yardıma  gelen  Ketter'ı  ısırdı.  Cesetleri  başka  atlara  bağlamaya  çalışan</p>
<p class="calibre1">korucuların  da  şansı  yaver  gitmedi.  En  uysal  atlar  bile  bu  yükü  sırtlamak  istemiyordu.  Sonunda, </p>
<p class="calibre1">buldukları  uzun  ağaç  dallarına  pelerinlerini  gererek  cesetleri  kendileri  taşımak  zorunda  kaldılar. </p>
<p class="calibre1">Sur'a dönmek için yola çıktıklarında vakit öğleni epeyce geçmişti. </p>
<p class="calibre1">Mormont,  "Bu  ormanın  aranmasını  istiyorum,"  diyerek  Sör  Jaremy'ye  emir  verdi.  "Her  ağaç,  her</p>
<p class="calibre1">taş, on fersah çapındaki bütün toprak aranacak. Elindeki bütün adamları kullan, yetmezse kâhyalardan</p>
<p class="calibre1">ormancı  ve  avcıları  al.  Benjen  Stark  ve  adamları,  ölü  ya  da  diri  bu  ormanın  içinde  bir  yerdeyse</p>
<p class="calibre1">bulunacak. Bu ormanda bizden başka birileri varsa benim haberim olacak. İzlerini sürecek ve onları</p>
<p class="calibre1">yakalayacaksın. Mümkünse canlı olarak. Anlaşıldı mı?" </p>
<p class="calibre1">"Anlaşıldı lordum," dedi Sör Jaremy. "Söylediğiniz gibi yapılacak." </p>
<p class="calibre1">Mormont  yolun  devamında  düşüncelere  dalmış  halde  konuşmadan  at  sürdü.  Jon  hemen  arkasında</p>
<p class="calibre1">onu  takip  etti.  Lord  Kumandan  Kâhyası  sıfatıyla  olması  gereken  yer  orasıydı.  İnsanın  yağmur</p>
<p class="calibre1">yağmasını  dilediği,  gri,  kapalı,  boğucu  bir  gündü.  Hiç  rüzgâr  yoktu,  ağaçların  yaprakları</p>
<p class="calibre1">kımıldamıyordu.  Hava  nemli  ve  ağırdı.  Jon'un  giysileri  üzerine  yapışmıştı.  IIıktı,  fazla  ılıktı.  Sur</p>
<p class="calibre1">sürekli ağlıyordu. Günlerdir o kadar çok ağlamıştı ki, Jon, Sur'un küçüldüğünü düşünüyordu. </p>
<p class="calibre1">Eski  insanlar  böyle  havalara  yaz  ruhu  derdi.  Mevsimin  hayaletlerini  serbest  bıraktığı  anlamına</p>
<p class="calibre1">gelirdi.  Hayaletler  serbest  kaldıktan  sonra  soğuk  gelecekti.  Uyarmışlardı,  uzun  bir  yaz,  uzun  bir  kış</p>
<p class="calibre1">demekti. Bu yaz mevsimi tam on yıldır sürüyordu. Jon daha kucaktaki bir bebekken başlamıştı. </p>
<p class="calibre1">Hayalet bir süre onlarla koştu ve sonra ormanda kayboldu. Jon, ulu kurt yanında değilken kendini</p>
<p class="calibre1">çıplak  hissediyordu.  Her  gölgeye  huzursuzca  bakarken  yakalıyordu  kendini.  Birdenbire,  Kışyarı'nda</p>
<p class="calibre1">küçük bir çocukken Yaşlı Dadı'dan duyduğu hikâyeler geldi aklına. Yaşlı Dadı'nın sesini ve iğnesinin</p>
<p class="calibre1">pıt  pıtlarını  bile  duyuyordu  sanki.  Ötekiler  karanlıkta  at  üstünde  geldi,  derdi  fısıltıyla.  Onlar  soğuk</p>
<p class="calibre1">yaratıklardı, ölü yaratıklardı. Güneşten, ateşten, demirden ve damarında sıcak kan akan her canlıdan</p>
<p class="calibre1">nefret  ederlerdi.  Karakolların,  şehirlerin  ve  bütün  krallığın  üzerine  korku  saldılar.  Kahramanları, </p>
<p class="calibre1">hatta  orduları,  soluk  ve  ölü  atlarının  üzerinden  uzanıp  keserek  onar  onar  öldürdüler.  İnsanların</p>
<p class="calibre1">kılıçları  onları  durduramadı.  Bakireler  ve  bebekler  için  bile  merhamet  yoktu  içlerinde.  Buz  tutmuş</p>
<p class="calibre1">ormanlarda bakireleri avladılar ve hizmetkârlarını ölü bebeklerin etleriyle beslediler... </p>
<p class="calibre1">Yaşlı meşe ağaçlarının üstünden Sur'u gördüğü zaman rahatlamış hissetti kendini. Mormont aniden</p>
<p class="calibre1">dizginlerini çekti ve atını döndürdü. "Tarly, buraya gel," dedi havlar gibi. </p>
<p class="calibre1"><a id="p363"></a>Jon,  kısrağının  üstünde  ağır  ağır  yol  alan  çocuğun  yüzündeki  ani  korkuyu  gördü.  Başının  dertte</p>
<p class="calibre1">olduğunu düşündüğüne hiç şüphe yoktu. "Şişmansın ama aptal değilsin evlat," dedi Yaşlı Ayı. "Orada</p>
<p class="calibre1">çok iyi iş çıkardın. Sen de öyle Kar." </p>
<p class="calibre1">Sam'in  yüzü  neredeyse  parlak  kırmızı  olana  dek  kızardı  ve  saygılarını  sunmakla  ilgili  bir  şeyler</p>
<p class="calibre1">kekelerken dili iyice dolandı. Jon gülümsedi. </p>
<p class="calibre1">Ağaçların  altından  çıktıklarında  Mormont  bodur  atını  hızlandırdı  ve  Hayalet  ormanın  içinden</p>
<p class="calibre1">fırlayarak yanlarına geldi. Avının kırmızıya boyadığı çenesini yalıyordu. Sur'un tepesindeki adamlar</p>
<p class="calibre1">grubun  yaklaştığını  gördü.  Jon,  gözcünün  büyük  borusunun  millerce  alana  yayılan  derin  ve  çatallı</p>
<p class="calibre1">sesini duydu. Tek ve uzun bir üfleyiş ağaçların arasında titredi ve buzda yankılandı. </p>
<p class="calibre1">UUUUUUUUUUoooooooooooooooooooooooooooooo. </p>
<p class="calibre1">Ses  ağır  ağır  kayboldu.  Tek  üfleyiş  korucuların  döndüğü  anlamına  geliyordu.  En  azından  bir  gün</p>
<p class="calibre1">için korucu oldum, diye düşündü Jon. Ne olursa olsun, bunu benden alamazlar. </p>
<p class="calibre1">Atlarını  buzlu  tünelden  geçirirlerken  Bowen  Marsh  ilk  kapıda  onları  bekliyordu.  Lord  Kâhya'nın</p>
<p class="calibre1">yüzü  kızarmıştı  ve  çok  huzursuz  görünüyordu.  Kapının  demir  çubuklarına  asılırken,  "Lordum,  bir</p>
<p class="calibre1">haberci kuş geldi, mektubu bir an önce görmelisiniz," dedi. </p>
<p class="calibre1">"Nedir?" diye sordu Mormont homurdanarak. </p>
<p class="calibre1">Marsh cevap vermeden önce garip bir şekilde Jon'a baktı. "Mektup Üstat Aemon'da. Sizi salonunda</p>
<p class="calibre1">bekliyor." </p>
<p class="calibre1">"Pekâlâ.  Jon,  atımı  al  ve  Sör  Jaremy'ye  cesetleri  depoya  koymasını  söyle.  Üstat  Aemon  onları</p>
<p class="calibre1">incelemek için hazır oluncaya kadar orada kalsınlar." </p>
<p class="calibre1">Atları ahırlara götürürken herkesin ona baktığının farkındaydı Jon ve bundan rahatsızlık duyuyordu. </p>
<p class="calibre1">Sör Alliser Thorne avluda öğrencilerine eziyet etmekle meşguldü ama Jon'u görünce talime ara verip, </p>
<p class="calibre1">belli  belirsiz  yarım  bir  sırıtmayla  Jon'u  süzdü.  Tek  kollu  Donal  Noye  cephaneliğin  kapısında</p>
<p class="calibre1">duruyordu. "Tanrılar seninle olsun Jon," diye seslendi. </p>
<p class="calibre1">Bir terslik var, diye düşündü Jon. Çok büyük bir terslik var. </p>
<p class="calibre1">Ölü  adamları  etlerin,  tahılların  ve  bazen  bira  fıçılarının  saklandığı  Sur'un  altındaki  soğuk  ve</p>
<p class="calibre1">karanlık mahzenlerden birine taşıdılar. </p>
<p class="calibre1">Jon  kendi  atıyla  ilgilenmeden  önce  Mormont'un  atına  su  ve  yem  verilip  tımarlanması  sağlandı. </p>
<p class="calibre1">Sonra  arkadaşlarını  aramaya  gitti.  Grenn  ve  Kurbağa  nöbetteydi  ama  ortak  salondaydı.  "Neler</p>
<p class="calibre1">oluyor?" diye sordu Pyp'e. </p>
<p class="calibre1">Pyp sesini iyice alçaltarak, "Kral ölmüş," dedi. </p>
<p class="calibre1">Jon  donup  kaldı.  Robert  Baratheon,  Kışyarı'nı  ziyaret  ettiğinde  yaşlı  görünüyordu,  şişmandı  ama</p>
<p class="calibre1">sağlıklıydı ve kimse bir hastalıktan bahsetmemişti. </p>
<p class="calibre1">"Clydas  mektubu  Üstat  Aemon'a  okurken  nöbetçilerden  biri  duymuş."  öne  doğru  eğildi.  "Çok</p>
<p class="calibre1">üzgünüm Jon. Kral babanın arkadaşıydı değil mi?" </p>
<p class="calibre1">"Kardeş  kadar  yakındılar,"  dedi  Jon.  Babasının  Kral  Eli  olarak  kalıp  kalmayacağını  merak  etti. </p>
<p class="calibre1">Joffrey'nin  böyle  bir  şey  yapması  çok  olası  değildi.  Babasının  ve  kız  kardeşlerinin  Kışyarı'na</p>
<p class="calibre1">dönebileceği  anlamına  geliyordu  bu.  Belki  onları  ziyaret  etmesine  izin  bile  verirlerdi.  Arya'nın</p>
<p class="calibre1">sırıtmasını tekrar görmek ve babasıyla sohbet etmek ne iyi olurdu. Ona annemi soracağım, diye karar</p>
<p class="calibre1">verdi. Artık bir erkeğim. Bana anlatmasının zamanı geldi de geçiyor bile. Annem bir fahişe olsa bile</p>
<p class="calibre1">umrumda değil, gerçeği bilmek istiyorum. </p>
<p class="calibre1"><a id="p364"></a>"Hake ölülerin amcanın adamları olduğunu söylüyor," dedi Pyp. </p>
<p class="calibre1">"Evet," dedi Jon. "Onunla giden altı adamdan ikisi. Öleli çok olmuş... ama cesetler bir tuhaf." </p>
<p class="calibre1">"Tuhaf mı?" dedi Pyp merakla. "Ne kadar tuhaf?" </p>
<p class="calibre1">"Sam  sana  anlatır,"  diye  karşılık  verdi  Jon.  Cesetlerden  bahsetmek  istemiyordu.  "Gidip  Yaşlı</p>
<p class="calibre1">Ayı'nın bana ihtiyacı var mı bakayım." </p>
<p class="calibre1">Korku  ve  merak  karışımı  bir  duyguyla  tek  başına  Kumandan  Kulesi'ne  doğru  yürüdü.  Nöbetteki</p>
<p class="calibre1">kardeşler ona ciddiyetle bakıyordu. "Yaşlı Ayı odasında," dedi biri. "Seni soruyordu." </p>
<p class="calibre1">Jon  başıyla  onayladı. Ahırlardan  hemen  buraya  gelmeliydi.  Hızlıca  kule  merdivenlerini  tırmandı. </p>
<p class="calibre1">Ya şarap istiyor ya da şöminenin yakılmasını, hepsi bu, dedi kendine. </p>
<p class="calibre1">Odaya girdiğinde Kumandan'ın kuzgunu bağırmaya başladı. "Mısır! Mısır! Mısır!" </p>
<p class="calibre1">"Buna  inanabiliyor  musun?  Onu  daha  yeni  besledim,"  diye  homurdandı  Yaşlı  Ayı.  Pencerenin</p>
<p class="calibre1">kenarında oturmuş bir mektup okuyordu. "Bana bir kadeh şarap getir, bir kadeh de kendine doldur," </p>
<p class="calibre1">dedi. </p>
<p class="calibre1">"Kendime mi lordum?" </p>
<p class="calibre1">Mormont gözlerini mektuptan kaldırıp Jon'a baktı. Bakışında acıma vardı, Jon bunu görebiliyordu. </p>
<p class="calibre1">"Ne dediğimi duydun," dedi. </p>
<p class="calibre1">Jon,  abartılmış  bir  dikkatle  şarap  doldurdu.  Duyacaklarını  geciktirmek  için  çabalıyor  gibiydi. </p>
<p class="calibre1">Kadehler  dolduğunda  mektupta  yazılanlarla  yüzleşmekten  başka  seçeneği  kalmamıştı.  "Otur  evlat," </p>
<p class="calibre1">diye emretti Mormont. "İç." </p>
<p class="calibre1">Jon ayakta kaldı. "Babam. Öyle değil mi?" </p>
<p class="calibre1">Mormont parmağını mektuba vuruyordu. "Baban ve kral," dedi. "Sana yalan söylemeyeceğim evlat. </p>
<p class="calibre1">Haberler korkunç. Bir kral daha göreceğimi düşünmüyordum doğrusu. Robert benim yarı yaşımdaydı</p>
<p class="calibre1">ve  bir  boğa  kadar  güçlüydü."  Büyük  bir  yudum  şarap  içti.  "Kralın  avlanmayı  sevdiğini  söylerlerdi. </p>
<p class="calibre1">Çok  sevdiğimiz  şeyler  felaketimizi  hazırlar  evlat.  Bunu  sakın  unutma.  Oğlum  karısına  çok  âşıktı.  O</p>
<p class="calibre1">kibirli kadına. Eğer o kadın olmasaydı, kaçak avcıları satmak aklının ucundan geçmezdi." </p>
<p class="calibre1">Jon adamın ne dediğini anlayamıyordu. "Lordum, anlamıyorum. Babama ne oldu?" </p>
<p class="calibre1">"Sana  oturmanı  söylemiştim,"  diye  homurdandı  Mormont.  "Otur!"  diye  bağırdı  kuzgun.  "Bir  de  iç kahrolası çocuk. Bu bir emirdir Kar." </p>
<p class="calibre1">Jon oturdu ve bir yudum şarap içti. </p>
<p class="calibre1">"Lord  Eddard  zindana  atılmış.  Hainlikle  suçlanıyor.  Robert'ın  kardeşleriyle  birlikte  Prens</p>
<p class="calibre1">Joffrey'nin tahta çıkmasını engellemek için komplo hazırladıkları söyleniyor." </p>
<p class="calibre1">"Hayır," dedi Jon telaşla. "Bu mümkün değil. Babam krala asla ihanet etmez!" </p>
<p class="calibre1">"Nasıl  diyorlarsa  öyle  kabul  edeceğiz,"  dedi  Mormont.  "Sorgulamak  ne  benim,  ne  de  senin</p>
<p class="calibre1">haddin." </p>
<p class="calibre1">"Ama  bu  yalan!"  diye  üsteledi  Jon.  Babasının  bir  hain  olduğunu  nasıl  söyleyebilirlerdi?  Hepsi</p>
<p class="calibre1">birden çıldırmış mıydı? Lord Eddard Stark asla yapmazdı bu onursuzluğu... yapar mıydı? </p>
<p class="calibre1">Bir  piç  peydahlamıştı,  diye  fısıldadı  içindeki  zayıf  ses.  Onur  bunun  neresinde?  Ya  annene  ne</p>
<p class="calibre1">demeli? Adını ağzına bile almıyordu baban. </p>
<p class="calibre1">"Lordum, babama ne olacak? Onu öldürecekler mi?" </p>
<p class="calibre1"><a id="p365"></a>"Gerçekten  bilemiyorum  delikanlı.  Birkaç  mektup  göndermeyi  düşünüyorum.  Bazı  konsey  üyeleri</p>
<p class="calibre1">gençlik yıllarından tanıdıklarım. Yaşlı Pycelle, Sör Barristan, Lord Stannis... Babanın yaptığı ya da</p>
<p class="calibre1">yapmadığı her neyse, onun büyük bir lord olduğu gerçeği değişmez. Buraya gelip siyahları giymesine</p>
<p class="calibre1">izin verilmeli. Tanrılar biliyor ki Lord Eddard gibi adamlara ihtiyacımız var." </p>
<p class="calibre1">Jon,  geçmişte  hainlikle  suçlanmış  adamların  Sur'a  gelmelerine  ve  onurlarını  geri  kazanmalarına</p>
</body>
</html>
