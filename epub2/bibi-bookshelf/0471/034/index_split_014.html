<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>Taht Oyunları</title>
    <meta name="generator" content="pdftohtml 0.36"/>
    <meta name="author" content="George R. R. Martin"/>
    <meta name="keywords" content="Fantastik"/>
    <meta name="date" content="2015-06-16T15:18:09+00:00"/>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><a id="p463"></a>kalmıştı. Hayır masada ölmüş ama Örümcek Varys onu zehirlemiş diye anlatıyordu birisi, bir başkası</p>
<p class="calibre1">kralı  zehirleyenin  kraliçenin  ta  kendisi  olduğunu  iddia  ediyordu.  Hayır  frengiden  öldü.  Hayır  bir</p>
<p class="calibre1">kılçık yüzünden boğuldu. </p>
<p class="calibre1">Bütün  hikâyelerin  tek  bir  ortak  yönü  vardı;  Kral  Robert  ölmüştü.  Yüce  Baelor  Septi'nin  yedi</p>
<p class="calibre1">kulesindeki çanlar bütün bir gün ve gece çalmıştı. Yaslarının gök gürültüsü bronz bir nehir gibi bütün</p>
<p class="calibre1">şehre  akmıştı.  Çanların  sadece  bir  kralın  ölümünün  ardından  böyle  çalındığını  söylemişti  bir</p>
<p class="calibre1">dericinin oğlu. </p>
<p class="calibre1">Bütün  istediği  eve  gitmekti  ama  Kral  Toprakları'ndan  ayrılmak  düşündüğü  kadar  kolay  değildi. </p>
<p class="calibre1">Bütün dudaklarda bir savaş söylentisi vardı ve şehir surlarındaki altın pelerinliler en az kafasındaki</p>
<p class="calibre1">bitler kadar kalabalıktı. Geceleri Bit Çukuru'ndaki çatılarda ya da ahırlarda uyuyordu ve bölgeye pek</p>
<p class="calibre1">uygun bir isim verildiğinin farkına varması çok uzun sürmemişti. </p>
<p class="calibre1">Kızıl  Kale'den  kaçtığından  bu  yana  her  gün,  şehrin  yedi  kapısını  da  sırayla  ziyaret  ediyordu. </p>
<p class="calibre1">Ejderha  Kapısı,  Aslan  Kapısı  ve  Eski  Kapı  şimdi  kapalı  ve  sürgülüydü.  Çamur  Kapısı  ve  Tanrı</p>
<p class="calibre1">Kapısı açıktı ama sadece şehre girenlere. Şehirden çıkışların o kapılardan yapılması yasaklanmıştı. </p>
<p class="calibre1">Şehirden  çıkmasına  izin  verilenler  Kral  Kapısı'nı  ve  Demir  Kapı'yı  kullanıyordu  ama  oralarda  da</p>
<p class="calibre1">kırmızı  pelerinli,  aslan  miğferli  Lannister  muhafızları  sürekli  nöbet  tutuyordu. Arya,  Kral  Kapısı'na</p>
<p class="calibre1">yakın  bir  hanın  çatısından  kapıyı  gözlemişti.  Lannister  muhafızları  bütün  arabaları  ve  kervanları</p>
<p class="calibre1">arıyorlardı, süvarileri heybelerini açmaya zorluyorlardı, adım atmaya kalkan herkesi sorguluyorlardı. </p>
<p class="calibre1">Bazen  Karasu'yu  yüzerek  geçmeyi  düşünüyordu  ama  akıntı  çok  şiddetliydi  ve  sular  derindi. </p>
<p class="calibre1">Gemiye binecek ya da kayıkçılara verecek sikkesi de yoktu. </p>
<p class="calibre1">Babası ona asla çalmamasını öğretmişti ama nedenini hatırlamak gittikçe güçleşiyordu. Eğer bir an</p>
<p class="calibre1">önce  şehirden  ayrılmazsa  altın  pelerinlilerle  karşılaşmayı  göze  almak  zorunda  kalacaktı.  Tahta</p>
<p class="calibre1">kılıcıyla  kuş  avlamayı  öğrendiğinden  beri  aç  kalmıyordu  ama  bu  kadar  çok  güvercin  yemenin  onu</p>
<p class="calibre1">hasta edeceğinden korkuyordu. Bit Çukuru'nu bulmadan önce birkaçını çiğ çiğ yemişti. </p>
<p class="calibre1">Çukur'daki  ara  sokaklarda  yan  yana  sıralanmış  güveççiler  vardı.  Dükkânlardaki  büyük  toprak</p>
<p class="calibre1">kazanlar yıllardır kaynıyordu. Güvercinin yarısı karşılığında bir gün önceden kalan bir somun ekmek</p>
<p class="calibre1">ve  "bir  kâse  kahverengi"  veriyorlardı.  Hatta  kuşun  tüylerini  kendin  yolarsan,  diğer  yarısını  bir  şişe</p>
<p class="calibre1">geçirip  senin  için  çıtır  çıtır  kızartıyorlardı.  Arya  bir  bardak  süt  ve  bir  dilim  limonlu  kek  için</p>
<p class="calibre1">dünyaları verebilirdi ama kahverengi de fena sayılmazdı. İçine genelde arpa, havuç, soğan, turp, hatta</p>
<p class="calibre1">bazen  elma  parçaları  koyuyorlardı.  Üstü  genelde  koyu  bir  yağ  tabakasıyla  kaplı  oluyordu.  Arya, </p>
<p class="calibre1">kahverenginin  içindeki  etin  kaynağını  düşünmemeye  çalışıyordu  çoğu  zaman. Arada  bir  parça  balık</p>
<p class="calibre1">da yiyordu. </p>
<p class="calibre1">Tek  sorun  güveççilerin  asla  boş  olmamasıydı.  Yemeğini  midesine  indirirken  kendisini  izleyen</p>
<p class="calibre1">gözleri  hissedebiliyordu.  Bazıları  çizmelerine  ya  da  pelerinine  bakıyordu  ve  Arya  onların  ne</p>
<p class="calibre1">düşündüğünü  biliyordu. Ama  bazı  gözlerin  kıyafetlerinin  altına  baktığını  hissediyordu  ki  onların  ne</p>
<p class="calibre1">düşündüğünü anlayamıyordu, asıl korkutucu olan buydu. Birkaç kez onu takip etmiş ve ara sokaklarda</p>
<p class="calibre1">kovalamışlardı ama şimdiye kadar onu yakalamayı başaran çıkmamıştı. </p>
<p class="calibre1">Satmayı  düşündüğü  gümüş  bilezik,  kaleden  kaçtığı  ilk  gece  Domuz  Çıkmazı'ndaki  yıkık  bir  evde</p>
<p class="calibre1">uyurken iyi kıyafetleriyle birlikte çalınmıştı. Hırsızlar sadece üstündeki pelerinini, deri kıyafetlerini, </p>
<p class="calibre1">tahta kılıcını... ve İğne'yi bırakmışlardı. Arya, İğne'nin üstüne yatmış olmasa onu da alırlardı çünkü</p>
<p class="calibre1">değeri  bütün  çalınanların  toplamından  daha  fazlaydı.  O  günden  beri,  beline  astığı  kılıcını  gizlemesi</p>
<p class="calibre1">için pelerinini sağ omzundan aşağı sarkıtarak dolaşıyordu. Hırsızları korkutması için tahta kılıcını sol</p>
<p class="calibre1">elinde herkesin görebileceği şekilde taşıyordu ama güveççilerin olduğu ara sokakta, elinde bir savaş</p>
<p class="calibre1"><a id="p464"></a>baltası  taşısa  da  korkmayacak  adamlar  vardı.  Bu  durum  bayat  ekmek  ve  güvercine  karşı  iştahını</p>
<p class="calibre1">kapatmaya  yeterli  oluyordu.  Bazı  geceler  o  adamların  bakışlarına  maruz  kalmaktansa  aç  uyumayı</p>
<p class="calibre1">tercih ediyordu. </p>
<p class="calibre1">Şehrin  dışına  çıkabilse  böğürtlen  toplayabilir,  elma  ve  kiraz  çalabileceği  meyve  bahçeleri</p>
<p class="calibre1">bulabilirdi.  Güneye  gelirken  Kral  Yolu  üstünde  birkaç  tanesine  rastladığını  hatırlıyordu.  Ormanda</p>
<p class="calibre1">kökleri  kazabilir,  hatta  tavşanların  peşine  düşebilirdi.  Şehir  içinde  fareler,  kediler  ve  çelimsiz</p>
<p class="calibre1">köpeklerden  başka  kovalanacak  bir  şey  yoktu.  Güveççilerin  köpek  leşleri  için  bir  avuç  bakır</p>
<p class="calibre1">ödediğini duymuştu ama bunu düşünmek bile istemiyordu. </p>
<p class="calibre1">Un  Caddesi'nin  aşağı  kısmı  dolambaçlı  ara  sokaklar  ve  kesişen  yollardan  oluşan  bir  labirent</p>
<p class="calibre1">gibiydi.  Arya  altın  pelerinlilerle  arasındaki  mesafeyi  korumaya  çalışarak  kalabalığın  arasında</p>
<p class="calibre1">dolaşıyordu.  Her  zaman  caddenin  ortasından  yürümesi  gerektiğini  öğrenmişti.  Ara  sıra  at</p>
<p class="calibre1">arabalarından ve atlardan kaçmak zorunda kalıyordu ama en azından onların geldiğini görebiliyordu. </p>
<p class="calibre1">Kenarlardan  yürürsen  insanlar  seni  kolaylıkla  çekip  alabilirdi.  Bazı  ara  sokaklardaysa  duvarlara</p>
<p class="calibre1">sürüne  sürüne  yürümekten  başka  çare  yoktu.  Binalar  birbirine  öyle  yakındı  ki  biraz  daha  eğimli</p>
<p class="calibre1">olsalar birbirlerine değebilirlerdi. </p>
<p class="calibre1">Yuvarlanan  bir  çemberin  arkasından  bağıra  çağıra  koşan  küçük  çocuklar  yanından  geçti.  Arya</p>
<p class="calibre1">üzüntüyle  onlara  baktı.  Bran,  Jon  ve  bebek  Rickon'la  birlikte  çember  oynadığı  günleri  hatırlamıştı. </p>
<p class="calibre1">Rickon'un ne kadar büyüdüğünü, Bran'ın mutsuz olup olmadığını merak etti. Jon'un orada olup "küçük</p>
<p class="calibre1">kız kardeşim" demesi, saçını karıştırması için her şeyini verebilirdi. Gerçi saçlarının karıştırılmaya</p>
<p class="calibre1">ihtiyacı  yoktu.  Su  birikintilerinde  kendisini  görebiliyordu.  Saçlarının  daha  fazla  karışması  mümkün</p>
<p class="calibre1">değildi. </p>
<p class="calibre1">Ona  uyuyacak  bir  yer  verecek  bir  arkadaş  edinmek  umuduyla  sokakta  gördüğü  çocuklarla</p>
<p class="calibre1">konuşmaya çalışıyordu ama yanlış şeyler söylüyor olmalıydı. Çocuklar ona tedirgin gözlerle bakıyor</p>
<p class="calibre1">ve  onlara  fazla  yaklaşırsa  koşarak  uzaklaşıyorlardı.  Çocukların  ablaları  ve  ağabeyleri  Arya'ya</p>
<p class="calibre1">cevaplayamayacağı  sorular  soruyor,  onunla  alay  ediyor,  kızın  eşyalarını  çalmaya  çalışıyordu.  Daha</p>
<p class="calibre1">dün, Arya'nın iki katı yaşındaki zayıf, çıplak ayaklı bir kız Arya'yı yere serip deri çizmelerini almaya</p>
<p class="calibre1">kalkışmıştı ama Arya tahta kılıcıyla kızın kulağına vurup kan içinde kaçmasını sağlamıştı. </p>
<p class="calibre1">Bit  Çukuru'na  giden  yokuştan  aşağı  inmeye  başladığında  başının  üstünde  bir  martı  dönerek</p>
<p class="calibre1">uçuyordu. Arya düşünceli gözlerle kuşa baktı ama kılıcının o yüksekliğe ulaşması imkânsızdı. Martı</p>
<p class="calibre1">denizi  düşünmesine  sebep  oldu.  Belki  kurtuluş  denizdeydi.  Yaşlı  Dadı  ticari  kadırgalara  binip</p>
<p class="calibre1">maceradan  maceraya  koşan  delikanlıların  hikâyelerini  anlatırdı  eskiden.  Belki  Arya  da  böyle</p>
<p class="calibre1">yapabilirdi.  Nehir  kıyısına  gitmeye  karar  verdi.  Bugün  Çamur  Kapısı'nı  ziyaret  etmemişti  ve  nehir</p>
<p class="calibre1">kıyısı da oraya yakındı zaten. </p>
<p class="calibre1">Arya nehre vardığında iskeleler garip bir şekilde sessizdi. Balık pazarını boylu boyunca yürüyen</p>
<p class="calibre1">iki altın pelerinliyi gördü ama adamlar ona dikkat etmiyorlardı. Tezgâhların yarısı boştu ve rıhtımda</p>
<p class="calibre1">her  zamankinden  çok  daha  az  gemi  vardı. Altın  rengine  boyanmış  kraliyet  savaş  gemilerinden  üçü, </p>
<p class="calibre1">kürekleri inip kalktıkça gövdeleriyle suyu yararak savaş düzeninde Karasu'da hareket ediyordu. Arya</p>
<p class="calibre1">bir süre gemileri izledikten sonra nehir boyunca yürümeye başladı. </p>
<p class="calibre1">Üçüncü  iskelede,  gri  ve  beyaz  renkli  yün  pelerinler  giymiş  muhafızları  gördüğünde  bir  an  için</p>
<p class="calibre1">kalbinin durduğunu sandı. Kışyarı'nın renkleri gözlerini yaşlarla doldurmuştu. Muhafızların arkasında</p>
<p class="calibre1">üç  direkli  bir  kadırga  demir  atmıştı. Arya  kadırganın  gövdesine  yazılmış  ismi  okuyamıyordu.  Tuhaf</p>
<p class="calibre1">kelimeler  Myr,  Braavos  hatta Yukarı  Valyria  dilinde  yazılmış  olabilirdi. Yanından  geçen  bir  liman</p>
<p class="calibre1">işçisini kolundan yakaladı. "Bu gemi nedir?" diye sordu. </p>
<p class="calibre1"><a id="p465"></a>"Myr'den Rüzgâr Cadısı," diye cevap verdi adam. </p>
<p class="calibre1">"Hâlâ  burada,"  diye  bağırdı Arya.  Liman  işçisi  ona  şaşkın  gözlerle  baktı,  omuz  silkti  ve  yoluna</p>
<p class="calibre1">devam  etti.  Arya  iskeleye  doğru  koştu.  Rüzgâr  Cadısı  babasının  kiraladığı  gemiydi.  Onları  eve</p>
<p class="calibre1">götürecekti ve hâlâ bekliyordu. Arya çoktan gitmiş olduğunu düşünmüştü. </p>
<p class="calibre1">Muhafızlardan  biri  eli  kılıcının  kabzasında  volta  atarken  diğer  ikisi  oturmuş  zar  atıyordu.  Arya</p>
<p class="calibre1">kendisini ağlarken görmelerini istemediği için durdu ve gözlerini kuruladı. Gözleri, gözleri, gözleri, </p>
<p class="calibre1">neden... </p>
<p class="calibre1">Gözlerinle bak, diye fısıldadı Syrio. </p>
<p class="calibre1">Arya baktı. Babasının bütün adamlarını tanırdı. Gri beyaz pelerinli üç muhafız yabancıydı. "Sen," </p>
<p class="calibre1">diye  seslendi  volta  atan  muhafız.  "Burada  ne  arıyorsun  oğlum?"  Zar  oynayan  adamlar  kafalarını</p>
<p class="calibre1">kaldırıp baktı. </p>
<p class="calibre1">Arya  koşarak  kaçmamak  için  kendisini  zor  tutuyordu  ama  kaçmaya  başladığı  anda  peşine</p>
<p class="calibre1">düşeceklerini  biliyordu.  Kendini  adamlara  doğru  yürümeye  zorladı.  Onlar  bir  kız  çocuğu  arıyordu</p>
<p class="calibre1">ama  Arya'nın  bir  erkek  olduğunu  sanmışlardı.  Öyleyse  Arya  da  bir  erkek  çocuğu  olurdu.  "Bir</p>
<p class="calibre1">güvercin almak ister misiniz?" diye sordu. Belinde asılı olan güvercini gösterdi. </p>
<p class="calibre1">"Defol buradan," dedi muhafız. </p>
<p class="calibre1">Arya  adamın  dediğini  yaptı.  Korkmuş  gibi  görünmek  için  rol  yapmaya  ihtiyacı  yoktu.  Diğer</p>
<p class="calibre1">muhafızlar oyunlarına geri döndü. </p>
<p class="calibre1">Bit  Çukuru'na  nasıl  geldiğini  hatırlamıyordu  ama  kaldırımsız  dar  sokağa  vardığında  nefes</p>
<p class="calibre1">nefeseydi. Çukur'un kendine has bir kokusu vardı. Domuz ahırlarının, dericilerin ve ahırların kokusu, </p>
<p class="calibre1">ucuz meyhaneler ve genelevlerden yükselen ekşi kokulara karışıyordu. Arya labirentin içinde yürüdü. </p>
<p class="calibre1">Bir  güveççiden  yükselen  kaynar  kahverenginin  kokusu  burnuna  çarpana  kadar  güvercininin</p>
<p class="calibre1">kaybolduğunu fark etmemişti. Koşarken belinden düşmüş olmalıydı. Belki de o farkına bile varmadan</p>
<p class="calibre1">biri çalmıştı. Bir an için ağlamak istedi yine. Şimdi tekrar Un Caddesi'ne gidip şişman bir güvercin</p>
<p class="calibre1">yakalamak zorundaydı. </p>
<p class="calibre1">Şehrin diğer ucundan gelen çan sesleri duyuldu. </p>
<p class="calibre1">Arya dikkat kesilerek dinledi. Çanların bu çalışının ne anlama geldiğini merak ediyordu. </p>
<p class="calibre1">"Bu ne şimdi?" diye seslendi güveç dükkânındaki bir adam. </p>
<p class="calibre1">"Yine çanlar çalıyor, tanrılar bizi korusun," diye bağırdı yaşlı bir kadın. </p>
<p class="calibre1">Renkli ipekler içindeki bir fahişe, bir binanın ikinci kattaki penceresini açıp, "Şimdi de çocuk kral</p>
<p class="calibre1">mı  öldü?"  diye  seslendi  pencereden  sokağa  doğru  sarkarak.  "Çocuk  işte.  Asla  çok  dayanmazlar." </p>
<p class="calibre1">Kahkaha atmaya başladığında pencerede beliren çıplak bir adam kadının arkasından kollarını beline</p>
<p class="calibre1">doladı. Boynunu ısırıp sallanan ağır göğüslerini avuçladı. </p>
<p class="calibre1">"Seni  aptal  pislik,"  diye  karşılık  verdi  sokaktaki  bir  adam.  "Kral  falan  ölmedi,  bunlar  çağrı</p>
<p class="calibre1">vuruşları. Sadece bir kulenin çanı çalıyor. Kral öldüğünde şehirdeki bütün çanlar çalınır." </p>
<p class="calibre1">"Isırmayı  kes,  yoksa  ben  senin  zillerini  çalacağım,"  dedi  kadın  arkasından  sarılmış  adamı</p>
<p class="calibre1">dirseğiyle iterek. "Kral ölmediyse kim öldü o zaman?" </p>
<p class="calibre1">"Bu bir çağrı," diye tekrarladı sokaktaki adam. </p>
<p class="calibre1">Arya'yla yaşıt gibi görünen iki çocuk bir su birikintisinde zıplayıp etrafa çamur saçarak sokaktan</p>
<p class="calibre1">geçti. Yaşlı bir kadın küfür etti ama onlar hiç umursamadan koşturmaya devam etti. Diğer insanlar da</p>
<p class="calibre1">çanların  sebebini  anlamak  için  tepeye  doğru  yürümeye  başlamıştı.  Arya,  diğerlerinden  daha  ağır</p>
<p class="calibre1"><a id="p466"></a>yürüyen bir erkek çocuğunun peşinden koştu. "Nereye gidiyorsun?" diye bağırdı. "Neler oluyor?" </p>
<p class="calibre1">Çocuk  yürümeye  ara  vermeden  arkasına  baktı.  "Altın  pelerinliler  onu  septe  taşıyor,"  diye  cevap</p>
<p class="calibre1">verdi. </p>
<p class="calibre1">"Kimi?" diye bağırdı Arya daha hızlı koşmaya başlarken. </p>
<p class="calibre1">"El," dedi çocuk. "Bugün başı kesilecekmiş, Buu öyle söyledi." </p>
<p class="calibre1">Bir araba yolda derin bir tekerlek izi bıraktı. Çocuk yarığın üstünden atladı ama fark etmeyen Arya</p>
<p class="calibre1">tökezleyip düştü. Yere önce yüzü çarptı. Bir taşa denk gelen dizi sıyrıldı, el parmakları ezildi. İğne</p>
<p class="calibre1">bacaklarının  arasında  sallanıyordu.  Sol  elinin  başparmağı  kanla  kaplanmıştı.  Kanı  emdiğinde</p>
<p class="calibre1">tırnağının yarısının etinden ayrıldığını gördü. Elleri zonkluyordu. Dizleri de kan içinde kalmıştı. </p>
<p class="calibre1">"Yolu  açın!"  diye  bağırdı  biri  sokağın  karşısından.  "Redwyne  lordları  için  yolu  açın!"  Dörtnala</p>
<p class="calibre1">koşan  devasa  atların  sırtındaki  dört  muhafız  tarafından  ezilmeden  önce  can  havliyle  kenara  kaçtı</p>
<p class="calibre1">Arya.  Bordo  ve  mavi  damalı  pelerinler  giyiyorlardı.  Hemen  arkalarından  kestane  rengi  kısraklara</p>
<p class="calibre1">binmiş iki genç lord geliyordu. Arya, çilli ve kare yüzlü Redwyne ikizleri Sör Horas ve Sör Hobber'i</p>
<p class="calibre1">daha önce yüzlerce kez görmüştü. Sansa ve Jeyne Poole ikizleri ne zaman görseler Sör Dehşet'le Sör</p>
<p class="calibre1">Salya diyerek kıkırdarlardı. Ama ikizler komik görünmüyordu bugün. </p>
<p class="calibre1">Herkes hızla aynı yöne doğru koşuyor, çanın ne için olduğunu anlamak istiyordu. Çanlar şimdi daha</p>
<p class="calibre1">büyük şiddetle vuruyor gibiydi. Arya insanlardan oluşan akıntıya katıldı. Etinden ayrılan tırnağı öyle</p>
<p class="calibre1">kötü  zonkluyordu  ki  ağlamamak  için  kendini  zor  tutuyordu.  Etrafındaki  heyecan  dolu  sesleri</p>
<p class="calibre1">dinleyerek dudaklarını ısırıp yürümeye devam etti. </p>
<p class="calibre1">"...Kral Eli Lord Stark'ı Yüce Baelor Septi'ne götürüyorlar." </p>
<p class="calibre1">"Çoktan öldüğünü duydum." </p>
<p class="calibre1">"Yakında, çok yakında. Kafasını kesecekler." </p>
<p class="calibre1">"Çoktan kestiler. Hain." </p>
<p class="calibre1">Arya konuşabilmek için çabalıyordu. "O asla..." diye başladı cümlesine ama o sadece bir çocuktu</p>
<p class="calibre1">ve tepesinde konuşan diğer adamların sesi onun sesini bastırıyordu. </p>
<p class="calibre1">"Aptal!  Kafasını  falan  kesmeyecekler.  Yüce  Sept'in  merdivenleri  ne  zamandan  beri  vatan</p>
<p class="calibre1">hainleriyle süsleniyor?" </p>
<p class="calibre1">"İyi  de  onu  orada  şövalye  falan  ilan  edecekleri  yok  ki.  Kral  Robert'ı  öldürenin  Stark  olduğunu</p>
<p class="calibre1">duydum. Ormanda boğazını kesmiş sonra da kralı bir yaban domuzunun öldürdüğünü söylemiş." </p>
<p class="calibre1">"Ah, bu doğru değil. Kralı erkek kardeşi öldürmüş. Şu Renly denen. Miğferindeki altın boynuzlarla</p>
<p class="calibre1">yapmış." </p>
<p class="calibre1">"Sen şu yalancı çeneni kapat kadın. Ne dediğini bilmiyorsun. Genç lord dürüst ve iyi bir adam." </p>
<p class="calibre1">Rahibeler  Caddesi'ne  vardıklarında  kalabalık  neredeyse  üst  üsteydi  artık. Arya  kendini  Visenya</p>
<p class="calibre1">Tepesi'ne  doğru  giden  insan  nehrinin  akışına  bıraktı.  Beyaz  mermer  meydanda  iğne  atılsa  yere</p>
<p class="calibre1">düşmezdi.  İnsanlar  heyecanla  bağrışıyor,  Büyük  Baelor  Septi'ne  biraz  daha  yakınlaşabilmek  için</p>
<p class="calibre1">itişip kakışıyordu. Çanlar burada sağır ediciydi. </p>
<p class="calibre1">Arya kılıcını sıkı sıkı tutmuş, emekleyerek atların bacaklarının arasından ilerliyordu. Kalabalığın</p>
<p class="calibre1">tam  ortasında  bütün  görebildiği  kollar,  bacaklar,  karınlar  ve  septin  yedi  uzun  kulesiydi.  Bir  araba</p>
<p class="calibre1">gördü.  Tepesine  tırmanıp  etrafı  izlemeyi  düşündü  ama  diğer  insanlar  da  aynı  şeyi  akıl  etmiş</p>
<p class="calibre1">olmalıydı. Arabacı bir küfür savurup kamçısıyla çevresindeki kalabalığı dağıttı. </p>
<p class="calibre1"><a id="p467"></a>Arya  çıldırmış  gibiydi.  Kalabalığın  önüne  geçmek  için  bütün  gücüyle  insanları  iterek  ilerlemeye</p>
<p class="calibre1">çalıştığında  dev  bir  heykel  kaidesinin  dibine  savruldu.  Başını  kaldırıp  rahip  kral  Kutsal  Baelor'a</p>
<p class="calibre1">baktı. Kılıcını beline takıp kaideye tırmandı. Tırnağı kopmuş parmağından akan kan beyaz mermerin</p>
<p class="calibre1">üstünde kırmızı izler bırakıyordu ama devam etti ve kralın ayaklarının arasına çıktı. </p>
<p class="calibre1">İşte o an babasını gördü. </p>
<p class="calibre1">Lord  Eddard  iki  muhafızın  arasında,  septin  kapılarının  dışındaki  rahip  minberinde  duruyordu. </p>
<p class="calibre1">Göğsüne  kurt  işlenmiş  gri  kadife  bir  takım  ve  yakası  kürklü  gri  yün  bir  pelerin  giyiyordu  ama</p>
<p class="calibre1">Arya'nın daha önce hiç görmediği kadar zayıflamıştı. Yüzü acıyla çekilmiş gibiydi. Ayakta durmaktan</p>
<p class="calibre1">çok ayakta tutuluyordu sanki. Kırık bacağındaki sargı grileşmiş ve çürümüştü. </p>
<p class="calibre1">Bizzat  Yüce  Rahip,  babasının  yanındaydı.  Kısa  boylu  ve  çok  şişmandı.  Uzun,  beyaz  bir  cübbe</p>
<p class="calibre1">giymişti.  Başında,  her  hareket  ettiğinde  gökkuşağı  oluşturan,  saf  altın  ve  kristallerden  yapılmış</p>
<p class="calibre1">gösterişli bir taç vardı. </p>
<p class="calibre1">Septin kapılarında ve yüksek mermer minberin iki yanında lordlardan ve şövalyelerden oluşan bir</p>
<p class="calibre1">grup bekliyordu. Aralarında olan Joffrey'yi fark etmemek mümkün değildi. Bütün giysileri kırmızıydı. </p>
<p class="calibre1">İpeklere  ve  satenlere  zıplayan  geyikler,  kükreyen  aslanlar  işlenmişti.  Başına  altın  bir  taç  takmıştı. </p>
<p class="calibre1">Kraliçe  annesi  hemen  yanındaydı.  Kırmızı  şeritli  siyah  bir  yas  elbisesi  giyiyordu.  Başında  siyah</p>
<p class="calibre1">elmaslarla  süslenmiş  bir  duvak  vardı.  Arya,  dört  kral  muhafızı  ile  birlikte  duran,  kar  beyazı  bir</p>
<p class="calibre1">pelerin  ve  gri  bir  zırh  giymiş  Tazı'yı  tanıdı.  Desenli  damask  kumaşından  yapılmış  bir  elbise  ve</p>
<p class="calibre1">yumuşak terlikleri içindeki Varys'i gördü. Gümüş pelerinli, keçisakallı küçük adamın da bir zamanlar</p>
<p class="calibre1">annesi için düello yapınış lord olduğunu tahmin etti. </p>
<p class="calibre1">Ve işte hepsinin ortasında, gökyüzü mavisi ipeklilerini giymiş, bileklerine gümüş bilezikler takmış, </p>
<p class="calibre1">kızıl saçları yıkanıp kıvrılmış Sansa duruyordu. Arya kaşlarını çattı. Sansa'nın o insanların arasında</p>
<p class="calibre1">ne işi vardı? Ve neden o kadar mutlu görünüyordu? </p>
<p class="calibre1">Bir  sıra  altın  pelerinli,  mızraklı  adam  kalabalığı  geride  tutmaya  çalışıyordu.  Başlarında,  altın</p>
<p class="calibre1">işlemeli  siyah  bir  zırh  kuşanmış  irice  bir  adam  vardı.  Kumandanın  pelerini  gerçek  altın  ipliklerden</p>
<p class="calibre1">örülmüş gibi parıldıyordu. </p>
<p class="calibre1">Çanlar  sonunda  sustu  ve  büyük  meydana  bir  sessizlik  çöktü.  Babası  konuşmaya  başladı  ama  sesi</p>
<p class="calibre1">öyle  zayıf  ve  ince  çıkıyordu  ki Arya  ne  söylediğini  duyamıyordu.  İnsanlar  bağırmaya  başladı.  "Ne? </p>
<p class="calibre1">Daha  yüksek  sesle  konuş!"  Altın  pelerinli  adam  babasını  sertçe  dürttü.  Onu  rahat  bırak!  diye</p>
<p class="calibre1">bağırmak istedi Arya ama kimsenin onu dinlemeyeceğini biliyordu. Dudaklarını ısırdı. </p>
<p class="calibre1">Babası  sesini  yükseltti  ve  baştan  başladı.  "Ben  Kışyarı  Lordu  ve  Kral  Eli  Eddard  Stark,"  dedi. </p>
<p class="calibre1">Sesi  meydanda  çınlıyordu.  "Buraya  tanrıların  ve  insanların  huzurunda  yaptığım  hainliği  itiraf  etmek</p>
<p class="calibre1">için geldim." </p>
<p class="calibre1">"Hayır,"  diye  mırıldandı  Arya.  Kalabalık  bağırıp  çığlık  atmaya  başlamıştı.  Havada  küfürler, </p>
<p class="calibre1">hakaretler uçuşuyordu. Sansa yüzünü ellerinin arkasına sakladı. </p>
<p class="calibre1">Babası  sesini  iyice  yükseltti.  "Kralın  bana  olan  inancına,  arkadaşım  Robert'ın  güvenine  ihanet</p>
<p class="calibre1">ettim,"  diye  bağırdı.  "Çocuklarını  koruyacağıma  dair  yemin  etmeme  rağmen,  daha  Robert'ın  kanı</p>
<p class="calibre1">soğumadan oğlunu tahttan indirip öldürme ve tahtı kendim için ele geçirme planı yaptım. Yüce Rahip, </p>
<p class="calibre1">Kutsal  Baelor  ve  Yedi  söylediklerime  şahitlik  etsin;  Joffrey  Baratheon,  Demir  Taht'ın  tek  gerçek</p>
<p class="calibre1">veliahtıdır, Yedi Krallık Lordu'dur ve Diyar'ın Koruyucusu'dur." </p>
<p class="calibre1">Kalabalıktan bir taş fırlatıldı. Arya taşın babasına çarptığını görünce çığlık attı. Altın pelerinliler</p>
<p class="calibre1">düşmemesi  için  babasını  tuttu.  Alnındaki  yarıktan  kan  boşalıyordu.  Gökyüzünden  taş  yağmaya</p>
<p class="calibre1"><a id="p468"></a>başladı.  Bir  tanesi  babasının  solundaki  muhafıza  denk  geldi.  Bir  diğeri  altın  ve  siyah  zırhlı</p>
<p class="calibre1">şövalyenin göğüs plakasına çarptı. Kral Muhafızları'ndan iki şövalye kalkanlarını kaldırarak Joffrey</p>
<p class="calibre1">ve kraliçenin önüne geçti. </p>
<p class="calibre1">Arya elini pelerininin içine götürerek İğne'nin kabzasını tuttu. Daha önce hiçbir şeyi sıkmadığı bir</p>
<p class="calibre1">güçle  kılıcın  başını  sıkıyordu.  Tanrılar,  ne  olur  onu  koruyun,  diye  dua  etti.  Babamın  canını</p>
<p class="calibre1">yakmalarına izin vermeyin. </p>
<p class="calibre1">Yüce Rahip, Joffrey ve annesinin önünde diz çöktü. "Günah işleyen cezasını çeker," dedi Arya'nın</p>
<p class="calibre1">babasınınkinden  çok  daha  yüksek  ve  pes  bir  sesle.  "Bu  adam  bu  kutsal  mekânda,  tanrıların  ve</p>
<p class="calibre1">insanların  gözü  önünde  günahlarını  itiraf  etti."  Ayağa  kalkıp  kollarını  gökyüzüne  uzattığında</p>
<p class="calibre1">başındaki  tacın  etrafında  gökkuşakları  dans  ediyordu.  "Tanrılar  adaletlidir.  Kutsal  Baelor  onların</p>
<p class="calibre1">aynı zamanda merhametli de olduğunu öğretti bize. Bu haine ne yapılmalı Majesteleri?" </p>
<p class="calibre1">Bin  ağız  aynı  anda  bağırıyordu  ama Arya  ne  dediklerini  duymuyordu.  Prens  Joffrey...  hayır,  Kral</p>
<p class="calibre1">Joffrey...  şövalyelerin  kalkanlarının  arkasından  çıktı.  "Annem,  Lord  Eddard'ın  siyahları  giymesine</p>
<p class="calibre1">izin vermemi rica etti ve Leydi Sansa da babasının hayatı için yalvardı." Sansa'ya baktı ve gülümsedi. </p>
<p class="calibre1">Arya bir an için dualarının kabul edildiğini düşündü ama Joffrey kalabalığa dönüp konuşmaya devam</p>
<p class="calibre1">etti. "Fakat onlarda yumuşak kadın kalbi var. Kralınız olarak ben, hainlik gibi büyük bir suçun cezasız</p>
<p class="calibre1">kalmasına göz yumamam. Sör İlyn, bana hainin başını getirin." </p>
<p class="calibre1">Kalabalık kükredi. Arya, insanlar birbirlerini itip üstüne tırmandığı heykelin kaidesine yaslandıkça</p>
<p class="calibre1">heykelin sallandığını hissediyordu. Yüce Rahip, kralın pelerinini tuttu. Varys kollarını sallaya sallaya</p>
<p class="calibre1">krala  doğru  koşturuyordu.  Hatta  kraliçe  bile  oğluna  hararetle  bir  şeyler  söylemeye  çalışıyordu  ama</p>
<p class="calibre1">Joffrey  kafasını  iki  yana  salladı.  Kral Adaleti  Sör  İlyn  zırh  giymiş  etsiz  bir  iskelet  gibi  aralarından</p>
<p class="calibre1">yürümeye  başladığında  lordlar  ve  şövalyeler  iki  yana  açıldı.  Arya  uzaktan  belli  belirsiz  bir  ses</p>
<p class="calibre1">halinde  Sansa'nın  çığlığını  duydu.  Dizlerinin  üstüne  düşmüş,  delirmiş  gibi  ağlıyordu.  Sör  İlyn</p>
<p class="calibre1">minberin merdivenlerini tırmandı. </p>
<p class="calibre1">Arya,  İğne'yi  kınından  çekerek  heykelin  ayaklarının  arasından  kalabalığın  içine  atladı.  Üstüne</p>
<p class="calibre1">düştüğü kasap önlüğü giymiş adamı yere devirdi. O anda kendisine çarpan biri yüzünden az kalsın o</p>
<p class="calibre1">da düşüyordu. Etrafı koşturan, itekleyen insanlarla çevriliydi, yerdeki zavallı kasabın üstüne basarak</p>
<p class="calibre1">geçiyorlardı. Arya, İğne'yi savurarak kendisine yol açıyordu. </p>
<p class="calibre1">Sör İlyn Payne minbere çıktığında altın ve siyah zırhlı şövalye emri verdi. Altın pelerinliler Lord</p>
<p class="calibre1">Eddard'ı başı kenardan dışarı sarkacak şekilde mermere yatırdı. </p>
<p class="calibre1">Bir  adam,  "Hey  sen!"  diye  bağırdı  Arya'ya  ama  Arya  adamı  devirip  geçti.  İnsanları  iterek, </p>
<p class="calibre1">aralarından  kıvrılarak,  karşısında  duran  herkese  kılıcını  sallayarak  ilerliyordu.  Bir  el  beceriksizce</p>
<p class="calibre1">bacaklarını  yakalamaya  çalıştı,  Arya  tekmeleyerek  elin  sahibinden  kurtuldu.  Bir  kadın  yere  düştü, </p>
<p class="calibre1">Arya kadının sırtına basarak yürümeye devam etti. Ama işe yaramıyordu. İşe yaramıyordu, çok fazla</p>
<p class="calibre1">insan  vardı.  Kendisine  bir  delik  açtığı  anda  yolu  tekrar  kapanıyordu.  Bir  adam Arya'yı  yumrukladı. </p>
<p class="calibre1">Sansa'nın çığlıkları hâlâ duyuluyordu. </p>
<p class="calibre1">Sör İlyn sırtına asılı kından bir çift el kılıcı çıkardı. Kılıcı havaya kaldırdığında güneş koyu renk</p>
<p class="calibre1">metalin üstünden dans ederek aktı ve kılıcın her türlü usturadan daha keskin kenarları ışıldadı. Buz, </p>
<p class="calibre1">diye  düşündü  Arya.  Elindeki  kılıç  Buz.  Gözyaşları  onu  kör  bırakarak  yanaklarından  aşağı  akmaya</p>
<p class="calibre1">başladı. </p>
<p class="calibre1">Kalabalığın  içinden  aniden  çıkan  bir  çift  kol Arya'yı  omuzlarından  yakaladı.  Kollar  üstüne  öyle</p>
<p class="calibre1">sert  atılmıştı  ki  İğne,  Arya'nın  elinden  uçarak  uzağına  düştü.  Ayakları  yerden  kesilmişti.  Adam, </p>
<p class="calibre1">Arya'yı bez bir bebekmiş gibi kolaylıkla kaldırmıştı. Karmakarışık uzun siyah saçlı, sakallı ve çürük</p>
<p class="calibre1"><a id="p469"></a>dişli bir surat kendi suratına yaklaşıp, "Bakma!" diye hırladı. </p>
<p class="calibre1">"Ben... ben..." diye hıçkırdı Arya. </p>
<p class="calibre1">Yaşlı adam, Arya'yı öyle sert salladı ki dişleri birbirine vurdu. "Çeneni ve gözlerini kapat oğlum." </p>
<p class="calibre1">Çok,  çok  uzaktan  gelen  bir  ses  duydu Arya. Yumuşak,  iç  çeker  gibi  bir  ses.  Sanki  bir  milyon  insan</p>
<p class="calibre1">aynı  anda  nefesini  bırakmıştı. Yaşlı  adamın  demir  gibi  parmakları  koluna  gömülmüştü.  "Bana  bak. </p>
<p class="calibre1">Evet, aynen böyle, bana." Adamın nefesi ekşi şarap kokuyordu. "Hatırladın mı oğlum?" </p>
<p class="calibre1">Hatırlamasını sağlayan kokuydu. Arya adamın yağlı saçlarını gördü, çarpık omuzlarını örten iyice</p>
<p class="calibre1">yıpranmış siyah pelerinini ve kendisine bakan kısık kara gözlerini. Babasını ziyaret eden kara kardeşi</p>
<p class="calibre1">hatırlıyordu. </p>
<p class="calibre1">"Hatırladın,  değil  mi?  İşte  zeki  bir  oğlan,"  dedi  adam.  Tükürdü.  "Buradaki  işleri  bitti.  Benimle</p>
<p class="calibre1">geleceksin  ve  çeneni  kapalı  tutacaksın." Arya  cevap  vermek  için  ağzını  açtığında  adam  onu  bir  kez</p>
<p class="calibre1">daha salladı. Bu sefer daha şiddetli. "Çeneni kapat, dedim." </p>
<p class="calibre1">Meydan  boşalıyordu.  İnsanlar  kendi  hayatlarına  dönmek  için  dağılırken  çevrelerindeki  baskı</p>
<p class="calibre1">azaldı.  Arya'nın  hayatıysa  elinden  alınmıştı.  Uyuşmuş  halde  adamın  yanında  yürümeye  başladı. </p>
<p class="calibre1">Yoren,  evet  adı  Yoren'di,  diye  düşündü.  Adam  İğne'yi  uzatana  kadar  onu  aldığının  farkında  bile</p>
<p class="calibre1">değildi Arya. "Umarım bunu kullanmayı beceriyorsundur oğlum," dedi adam. </p>
<p class="calibre1">"Ben erkek..." diyerek cümleye başladı Arya. </p>
<p class="calibre1">Adam onu bir kapıya doğru itti. Kirli ellerini saçına geçirip kafasını geri doğru çekti. "...akıllı bir</p>
<p class="calibre1">erkek değilim demeye çalışıyorsun değil mi?" </p>
<p class="calibre1">Öbür elinde bir hançer vardı. </p>
<p class="calibre1">Hançer  gözlerinin  önünde  parladığında Arya  tekmeler  savurarak  kendini  çıldırmış  gibi  geri  çekti</p>
<p class="calibre1">ama adam saçlarını sıkı sıkı yakalamıştı. Öyle kuvvetli tutuyordu ki, kafa derisinin açıldığını hissetti. </p>
<p class="calibre1">Dudaklarında gözyaşlarının tuzlu tadı vardı. </p>
<p class="calibre1"><a id="p470"></a>Bran</p>
<p class="calibre1">Adamların en yaşlıları ilk isim günlerinden bu yana en fazla on yedi, on sekiz yıl yaşamıştı. Biri</p>
<p class="calibre1">yirmisini geçmişti. Diğerleri daha gençti, on altı, belki de daha küçük. </p>
<p class="calibre1">Bran  onları  Üstat  Luwin'in  kulesinin  balkonundan  izliyordu.  Tahta  kılıçlarını  ve  sopalarını</p>
<p class="calibre1">savururken  bağırıyorlar,  kasılıyorlar,  küfürler  ediyorlardı.  Avlu  tahta  kılıç  sesleriyle  doluydu  ve</p>
<p class="calibre1">darbeler  ete  ya  da  deri  kıyafetlere  denk  geldiğinde  sık  sık  ahlamalar,  inlemeler  yükseliyordu.  Sör</p>
<p class="calibre1">Rodrik  delikanlıların  arasında  dolaşıyordu.  Beyaz  sakallarının  altındaki  yüzü  kızarmıştı.  Bütün</p>
<p class="calibre1">çocuklara  teker  teker  homurdanıyordu.  Bran  yaşlı  şövalyeyi  hiç  bu  kadar  kızgın  gördüğünü</p>
<p class="calibre1">hatırlamıyordu. "Hayır," deyip duruyordu Sör Rodrik. "Olmuyor, olmuyor, olmuyor." </p>
<p class="calibre1">"İyi dövüşmüyorlar," dedi Bran şüpheyle. Bir parça eti parçalamakla meşgul olan Yaz'ın boynunu</p>
<p class="calibre1">okşadı. Etin kemikleri hayvanın dişlerinin arasında çatırdıyordu. </p>
<p class="calibre1">Üstat  Luwin  iç  geçirdi,  "Maalesef  öyle,"  diyerek  katıldı  Bran'a.  Üstat,  Myr  merceği  takılmış  bir</p>
<p class="calibre1">tüpten  bakıyor,  sabah  karanlığında  gökyüzüne  asılı  kalmış  bir  göktaşını  gözleyip  konumuyla  ilgili</p>
<p class="calibre1">notlar  alıyordu.  "Ama  yeterli  zamanda...  Sör  Rodrik  haklı,  duvarlarımızı  koruyacak  adamlara</p>
<p class="calibre1">ihtiyacımız var. Baban en iyi muhafızlarımızı Kral Toprakları'na götürdü ve diğerlerini de ağabeyin</p>
<p class="calibre1">aldı. Pek çoğu geri dönemeyecek, onların yerini alacak adamlar bulmamız gerek." </p>
<p class="calibre1">Bran  kederli  bir  ifadeyle  avludaki  oğlanlara  baktı.  "Eğer  hâlâ  bacaklarım  olsaydı  hepsini</p>
<p class="calibre1">yenerdim."  Eline  kılıç  aldığı  son  günü  hatırladı.  Kral,  Kışyarı'na  gelmişti.  Tahta  bir  kılıçla</p>
<p class="calibre1">dövüşmüştü  ama  Prens  Tommen'ı  en  az  elli  defa  yere  sermişti.  "Sör  Rodrik  bana  teber  kullanmayı</p>
<p class="calibre1">öğretmeli. Uzun saplı bir balta kullanabilsem Hodor da bacaklarım yerine geçer. İkimiz bir şövalye</p>
<p class="calibre1">olabiliriz." </p>
<p class="calibre1">"Bu  epey...  sıra  dışı  olur,"  dedi  Üstat  Luwin.  "Bir  adam  dövüşürken  kolları,  bacakları  ve  zihni</p>
<p class="calibre1">uyum içinde olmalı Bran." </p>
<p class="calibre1">Sör  Rodrik  avluda  bağırıyordu.  "Ördek  gibi  dövüşüyorsunuz.  Biriniz  gagalıyor,  diğeriniz  de</p>
<p class="calibre1">gagalayarak  karşılık  veriyor.  Savuştur!  Darbeyi  kes.  Ördek  dövüşü  yetmez.  Bunlar  gerçek  kılıç</p>
<p class="calibre1">olsaydı daha ilk gagada kolunuz kopardı." Yaşlı şövalye, gülen bir çocuğa baktı. "Demek gülüyorsun. </p>
<p class="calibre1">Küstahlık ediyorsun ve tıpkı bir kirpi dövüşüyorsun..." </p>
<p class="calibre1">"Bir  zamanlar  kör  bir  şövalye  varmış,"  dedi  Bran  inatla.  "Yaşlı  Dadı  anlatmıştı.  İki  ucunda  da</p>
<p class="calibre1">keskin bıçakları olan uzun bir direği varmış. Onu salladığında aynı anda iki adamı birden doğrarmış." </p>
<p class="calibre1">"Symeon Yıldızgöz,"  dedi  Üstat  Luwin  defterine  bazı  numaralar  yazarken.  "Gözlerini  kaybedince</p>
<p class="calibre1">göz  çukurlarına  yıldız  şekilli  safirler  koymuş  ya  da  ozanlar  öyle  olduğunu  söylüyor.  Bu  sadece  bir</p>
<p class="calibre1">hikâye  Bran.  Tıpkı Aptal  Florian  hakkındaki  hikâyeler  gibi.  Kahramanlar  Çağı'na  ait  bir  masal.  Bu</p>
<p class="calibre1">rüyaları bir kenara bırakmalısın, kalbini kırmaktan başka bir işe yaramaz." </p>
<p class="calibre1">Rüyalardan  bahsedilmesi  Bran'a  başka  bir  şey  hatırlatmıştı.  "Dün  gece  rüyamda  kargayı  gördüm</p>
<p class="calibre1">yine.  Üç  gözlü  olanı.  Pencereden  odama  girdi  ve  onunla  gitmemi  söyledi,  ben  de  gittim.  Birlikte</p>
<p class="calibre1">lahitlere indik. Babam oradaydı, konuştuk. Üzgündü." </p>
<p class="calibre1">"Peki neden üzgündü?" Üstat tüpünden bakıyordu. </p>
<p class="calibre1">"Sanırım Jon'la ilgili bir mesele yüzünden." Son gördüğü, diğer kargalı rüyalardan çok daha fazla</p>
<p class="calibre1">rahatsız ediciydi. "Hodor mahzen mezara inmek istemiyor." </p>
<p class="calibre1">Üstat, Bran'ı yarım kulakla dinliyordu. Gözlerini tüpten kaldırdı. "Hodor ne istemiyor?" </p>
<p class="calibre1"><a id="p471"></a>"Mahzen mezara inmek istemiyor. Uyandığımda, babam gerçekten orada mı diye bakmak için beni</p>
<p class="calibre1">mahzene götürmesini söyledim. Önce ne dediğimi anlamadı ama ben onu adım adım yürütüp mahzenin</p>
<p class="calibre1">merdivenlerine  götürdüğümde  aşağı  inmedi.  İlk  basamakta  öylece  durdu  ve,  'Hodor,'  dedi. </p>
<p class="calibre1">Karanlıktan korkuyormuş gibiydi ama benim meşalem vardı. O kadar kızdım ki tıpkı Yaşlı Dadı'nın</p>
<p class="calibre1">yaptığı gibi ensesine vurmak istedim." Üstat Luwin'in kaşlarının çatıldığını görünce aceleyle ekledi, </p>
<p class="calibre1">"Elbette vurmadım." </p>
<p class="calibre1">"İyi. Hodor bir insan, yürüsün diye vurabileceğin bir katır değil." </p>
<p class="calibre1">"Rüyamda bir kargayla birlikte mahzene uçtum ama uyandığımda bunu yapamıyorum." </p>
<p class="calibre1">"Neden mahzen mezara inmek istedin?" </p>
<p class="calibre1">"Size söyledim. Babam orada mı diye bakmak için." </p>
<p class="calibre1">Üstat boynundaki zinciriyle oynadı. Huzursuz olduğu zamanlarda hep böyle yapıyordu. "Bran, güzel</p>
<p class="calibre1">çocuğum,  bir  gün  Lord  Stark  oradaki  tahtında  babası,  büyükbabası  ve  Kışyarı'nın  bütün  lordlarıyla</p>
<p class="calibre1">birlikte  yan  yana  oturacak  ama  tanrıların  izniyle  bunun  olmasına  daha  uzun  yıllar  var.  Baban</p>
<p class="calibre1">kraliçenin esiri olarak Kral Toprakları'nda. Onu mahzen mezarda bulamazsın." </p>
<p class="calibre1">"Ama dün gece oradaydı. Onunla konuştum." </p>
<p class="calibre1">"İnatçı çocuk," diyerek içini çekti Üstat. Defterini kenara bıraktı. "Gidip bakmak ister misin?" </p>
<p class="calibre1">"Gidemem  çünkü  Hodor  oraya  gitmiyor.  Merdivenler  çok  dar  ve  dik  olduğu  için  Dansçı  da</p>
<p class="calibre1">mahzene inemiyor." </p>
<p class="calibre1">"Sanırım bu sorunu çözebilirim." </p>
<p class="calibre1">Hodor  yerine  yabanıl  kadın  Osha  çağırıldı.  Uzun  ve  güçlüydü,  şikâyet  de  etmiyordu.  Nereye</p>
<p class="calibre1">gitmesi  söylense  itiraz  etmeden  gidiyordu.  "Ben  hayatımı  Sur'un  ötesinde  geçirdim,  kara  bir  delik</p>
<p class="calibre1">beni korkutmaz lordlarım," dedi. </p>
<p class="calibre1">"Yaz,  buraya  gel,"  dedi  Bran  kadın  onu  kaslı  kollarıyla  kaldırırken.  Ulu  kurt  kemiğini  bıraktı, </p>
<p class="calibre1">Bran'ı  avludan  geçirip  yer  altındaki  soğuk  mahzene  giden  sarmal  merdivenlerden  indiren  Osha'yı</p>
<p class="calibre1">takip etti. Üstat Luwin elinde bir meşale taşıyarak önden yürüyordu. Bran, kadının onu sırtında değil</p>
<p class="calibre1">de  kucağında  taşımasını  –çok  fazla–  umursamıyordu.  Osha,  Kışyarı'na  geldiğinden  beri  bütün</p>
<p class="calibre1">bağlılığıyla  hizmet  ettiği  ve  iyi  davranışlarda  bulunduğu  için  Sör  Rodrik  ayaklarındaki  zincirin</p>
<p class="calibre1">çıkarılmasına izin vermişti. Buna rağmen ona hâlâ tam olarak güvenilmediğinin bir göstergesi olan iki</p>
<p class="calibre1">demir  halka  ayak  bileklerindeydi  ama  halkalar  merdivenlerden  emin  adımlarla  inmesine  engel</p>
<p class="calibre1">olmuyordu. </p>
<p class="calibre1">Bran  mahzen  mezara  en  son  ne  zaman  indiğini  hatırlamıyordu.  Önce  olduğu  kesindi.  Küçükken, </p>
<p class="calibre1">Robb, Jon ve kızlarla birlikte mahzen mezarda oyun oynarlardı. </p>
<p class="calibre1">Hepsinin  orada,  onun  yanında  olmasını  istedi.  Mahzen  mezar  bu  kadar  karanlık  ve  korkutucu</p>
<p class="calibre1">görünmezdi  o  zaman. Yaz,  ona  da  bulaşan  kederle  yürürken  aniden  durdu,  kafasını  kaldırdı  ve  ölü</p>
<p class="calibre1">havadaki  serinliği  kokladı.  Dişlerini  çıkarıp  sürünerek  geri  geri  gitti.  Üstat  Luwin'in  taşıdığı</p>
<p class="calibre1">meşalenin alevi yüzünden gözleri altın gibi parlıyordu. Demir gibi sert olan Osha bile huzursuz olmuş</p>
<p class="calibre1">gibi görünüyordu. Taş tahtlarında oturan granit Starklar'a bakarak, "Zalim adamlarmış," dedi. </p>
<p class="calibre1">"Onlar  Kış  Kralları'ydı,"  diye  fısıldadı  Bran.  Burada  yüksek  sesle  konuşmak  yanlışmış  gibi</p>
<p class="calibre1">geliyordu nedense. </p>
<p class="calibre1">Osha gülümsedi. "Kışın kralı yoktur. Eğer kışı görseydin bunu bilirdin yaz çocuğu," dedi. </p>
<p class="calibre1">"Onlar  binlerce  yıl  boyunca  Kuzey  Kralları  idi,"  dedi  Üstat  Luwin.  Granit  heykellerin  iyice</p>
<p class="calibre1"><a id="p472"></a>görünebilmesi  için  meşaleyi  yukarı  kaldırdı.  Heykellerden  bazıları  tüylü  ve  sakallıydı,  ayaklarının</p>
<p class="calibre1">dibinde  yatan  kurtlar  kadar  vahşi  görünüyorlardı. Yüz  hatları  kucaklarında  duran  uzun  kılıçlar  gibi</p>
<p class="calibre1">sertti. "Sert devirlerin çetin adamları. Gelin." Hızlı adımlarla mahzende ilerledi, sütunların ve sayısız</p>
<p class="calibre1">kabartmalı levhanın arasından geçti. Havaya kaldırdığı meşalenin alevi ateşten bir dil gibi arkasından</p>
<p class="calibre1">gidiyordu. </p>
<p class="calibre1">Mahzen mağara gibiydi. Kışyarı'ndan daha uzundu. Jon bir keresinde, mahzenin altında daha eski</p>
<p class="calibre1">kralların gömülü olduğu daha derin katlar bulunduğunu söylemişti. Meşaleyi gözden kaybetmek hiç iyi</p>
<p class="calibre1">olmazdı. Kucağında Bran'ı taşıyan Osha bile alevin peşinden giderken, Yaz ilerlemeyi reddediyordu. </p>
<p class="calibre1">"Tarihini hatırlıyor musun Bran?" diye sordu Üstat Luwin. "Osha'ya bu adamların kim olduklarını</p>
<p class="calibre1">ve yaptıkları şeyleri anlat, anlatabilirsen." </p>
<p class="calibre1">Bran  önünden  geçen  granit  yüzlere  baktı  ve  hikâyeleri  sırayla  aklına  geldi.  Hikâyelerini  Üstat</p>
<p class="calibre1">Luwin  anlatmıştı  ve  Yaşlı  Dadı  da  canlı  kılmıştı.  "Bu  Jon  Stark.  Deniz  istilacıları  doğuya</p>
<p class="calibre1">çıktıklarında  onları  püskürttü  ve  Beyaz  Liman'da  bir  kale  yaptırdı.  Oğlunun  adı  Rickard  Stark'tı. </p>
<p class="calibre1">Babamın  babası  olan  Rickard  değil,  başka  biri.  Rickard,  Marsh  Kralı'ndan  Boğaz'ı  aldı  ve  kralın</p>
<p class="calibre1">kızıyla  evlendi.  Şu  çok  zayıf,  uzun  saçlı  ve  seyrek  sakallı  olan  heykel  Theon  Stark.  Ona  Aç  Kurt</p>
<p class="calibre1">derlerdi  çünkü  her  zaman  savaş  halindeydi.  Melankolik  ifadeli  uzun  adam  da  Brandon,  denizi  çok</p>
<p class="calibre1">sevdiği  için  onu  da  Gemici  Brandon  diye  anarlardı.  Onun  lahdi  boş.  Çünkü  Gün  Batımı  Denizi'ni</p>
<p class="calibre1">aşarak  batıya  gitmek  için  yelken  açtı  ama  onu  bir  daha  gören  olmadı.  Aynı  ismi  taşıyan  oğlu</p>
<p class="calibre1">Brandon'a,  kederinden  babasının  bütün  gemilerini  ateşe  verdiği  için Yangın  Brandon  adını  taktılar. </p>
<p class="calibre1">Şuradaki  heykel  Rodrik  Stark'a  ait.  Bir  güreş  müsabakasında  Ayı  Adası'nı  kazanıp  Mormontlar'a</p>
<p class="calibre1">verdi. Bu da Torrhen Stark, Diz Çöken Kral. Son Kuzey Kralı, ilk Kışyarı Lordu'ydu. Fatih Aegon'a</p>
<p class="calibre1">teslim  oldu.  Ah,  şurada  da  Cregan  Stark  var.  Bir  keresinde  Prens  Aemon'la  dövüşmüştü  ve  prens</p>
<p class="calibre1">ondan  daha  iyi  bir  kılıç  savaşçısıyla  karşılaşmadığını  söylemişti."  Mahzen  mezarın  sonuna  gelmek</p>
<p class="calibre1">üzereydiler  ve  Bran'ın  içi  hüzünle  dolmaya  başlamıştı.  "Ve  işte  büyükbabam,  Lord  Rickard.  Deli</p>
<p class="calibre1">Kral Aerys tarafından başı kesilmiş. Yanındaki lahitlerde kızı Lyanna ve oğlu Brandon yatıyor. Ben</p>
<p class="calibre1">değil,  başka  bir  Brandon,  babamın  kardeşi.  Onların  heykellerinin  olmaması  gerekir  aslında. </p>
<p class="calibre1">Heykeller  sadece  krallar  ve  lordlar  için  ama  babam  onları  o  kadar  çok  seviyordu  ki  heykellerini</p>
<p class="calibre1">yaptırdı." </p>
<p class="calibre1">"Kız çok güzelmiş," dedi Osha. </p>
<p class="calibre1">"O  kral  Robert'ın  nişanlısıydı,  evleneceklerdi  ama  Prens  Rhaegar,  Lyanna'yı  kaçırıp  ona  tecavüz</p>
<p class="calibre1">etti,"  diye  açıkladı  Bran.  "Robert  onu  geri  almak  için  savaş  başlattı.  Üç  Dişli  Mızrak'ta  Rhaegar'ı</p>
<p class="calibre1">baltasıyla öldürdü ama Lyanna öldü, sonuçta onu geri alamadı." </p>
<p class="calibre1">"Hüzünlü bir hikâye," dedi Osha. "Ama boş lahitler daha hüzünlü." </p>
<p class="calibre1">"Bu, zamanı geldiğinde Lord Eddard'ın konacağı lahit," dedi Üstat Luwin. "Rüyanda babanı burada</p>
<p class="calibre1">mı gördün Bran?" </p>
<p class="calibre1">"Evet," diye cevap verdi liran. Rüyayı hatırlamak onu ürpertmişti. Huzursuzca lahde baktı, tüyleri</p>
<p class="calibre1">diken diken olmuştu. Bir ses mi duymuştu? Burada biri mi vardı? </p>
<p class="calibre1">Üstat  Luwin  kapağı  açık  lahde  doğru  bir  adım  attı,  meşale  elindeydi.  "Bak,  burada  değil  işte  ve</p>
<p class="calibre1">daha uzun yıllar da olmayacak. Rüyalar sadece rüyadır çocuğum." Meşaleyi dev bir canavarın ağzına</p>
<p class="calibre1">sokuyormuş gibi derin lahdin içine soktu. "Görüyor musun? Burada hiç kimse..." </p>
<p class="calibre1">Karanlık hırlayarak üzerine atıldı. </p>
<p class="calibre1">Bran  yeşil  alevler  gibi  yanan  gözler,  parlayan  dişler  ve  simsiyah  tüyler  gördü.  Üstat  Luwin  bir</p>
<p class="calibre1"><a id="p473"></a>çığlık attı. Meşale elinden fırlayıp Brandon Stark'ın yüzüne çarptı, ayaklarının dibine düştü, alevler</p>
<p class="calibre1">bacaklarını yalamaya başladı. Meşalenin gidip gelen ışığında Üstat Luwin'in ulu kurtla cebelleştiğini</p>
<p class="calibre1">gördüler. Üstat bir eliyle hayvanın çenesini yumrukluyordu, diğer eline kurdun dişleri geçmişti. </p>
<p class="calibre1">"Yaz!" diye bağırdı Bran. </p>
<p class="calibre1">Yaz, arkalarındaki karanlıktan koşarak geldi. Tüylüköpek'in üstüne atladı. Üstat Luwin kan içinde</p>
<p class="calibre1">kalmış eliyle dizlerinin üstüne kalkmaya çalışırken iki ulu kurt gri ve siyah bir bohça gibi birbirlerini</p>
<p class="calibre1">ısırıp pençeler savurarak yuvarlanmaya başladı. Osha, Bran'ı Lord Rickard'ın ulu kurduna yaslayarak</p>
<p class="calibre1">Üstat Luwin'in yardımına koştu. Duvarlarda altı metre boyundaki ulu kurt gölgeleri dövüşüyordu. </p>
<p class="calibre1">"Tüylü," diye bağırdı zayıf bir ses. Bran başını kaldırıp baktığında babasının açık lahdinin yanında</p>
<p class="calibre1">duran  Rickon'u  gördü.  Tüylüköpek, Yaz'a  son  bir  pençe  attıktan  sonra  dövüşü  bıraktı  ve  Rickon'un</p>
<p class="calibre1">yanına gitti. "Babamı rahat bırak," diye Üstat Luwin'i uyardı Rickon. "Onu rahat bırak." </p>
<p class="calibre1">"Rickon, babamız burada değil," dedi Bran yumuşak bir sesle. </p>
<p class="calibre1">"Evet  burada.  Onu  gördüm."  Rickon'un  yanaklarından  yaşlar  süzülüyordu.  "Onu  dün  gece  burada</p>
<p class="calibre1">gördüm." </p>
<p class="calibre1">"Rüyanda mı?" </p>
<p class="calibre1">Rickon  başıyla  onayladı.  "Onu  bırakın.  Onu  rahat  bırakın.  O  eve  dönüyor.  Söz  verdiği  gibi  eve</p>
<p class="calibre1">geliyor." </p>
<p class="calibre1">Bran  daha  önce  Üstat  Luwin'i  bu  kadar  kafası  karışmış  halde  görmemişti.  Tüylü  köpeğin  dişleri</p>
<p class="calibre1">tarafından  parçalanan  kolundan  kan  damlıyordu.  "Osha,  meşale!"  dedi  acıyla.  Osha  sönmeden</p>
<p class="calibre1">meşaleyi  yakaladı.  Brandon  Stark'ın  bacakları  isten  kapkara  olmuştu.  "Bu...  bu  yaratığın  barınakta</p>
<p class="calibre1">zincirli olması gerekiyordu," dedi Üstat Luwin. </p>
<p class="calibre1">Rickon  ulu  kurdun  kanla  kaplı  çenesine  hafifçe  okşadı.  "Onu  ben  serbest  bıraktım.  Zincirleri</p>
<p class="calibre1">sevmiyor," dedi. Parmaklarını yaladı. </p>
<p class="calibre1">"Rickon, benimle gelmek ister misin?" diye sordu Bran. </p>
<p class="calibre1">"Hayır, burayı seviyorum." </p>
<p class="calibre1">"Ama burası karanlık. Ve soğuk." </p>
<p class="calibre1">"Ben korkmuyorum. Burada babamı beklemek zorundayım." </p>
<p class="calibre1">"Benimle  bekleyebilirsin,"  dedi  Bran.  "Birlikte  bekleriz.  Sen,  ben  ve  kurtlarımız."  Ulu  kurtlar</p>
<p class="calibre1">yaralarını yalıyordu. İkisi de tetikteydi. </p>
<p class="calibre1">"Bran," dedi Üstat sertçe. "İyi niyetli olduğunu biliyorum ama Tüylüköpek serbest bırakılamayacak</p>
<p class="calibre1">kadar vahşi. Ben saldırdığı üçüncü adamım. Onu kale içinde serbest bırakırsak birini öldürmesi an</p>
<p class="calibre1">meselesi. Gerçekler acıdır ama bu hayvanın zincirlenmesi ya da..." Tereddüt etti. </p>
<p class="calibre1">...öldürülmesi gerekir, diye düşündü Bran ama sadece, "Bu hayvan zincirlenmek için yaratılmamış, </p>
<p class="calibre1">sizin kulenizde bekleyeceğiz, hepimiz," dedi. </p>
<p class="calibre1">"Bu mümkün değil," diye karşılık verdi Üstat. </p>
<p class="calibre1">Osha sırıttı. "Yanlış hatırlamıyorsam burada lord olan çocuk," dedi. Meşaleyi Üstat Luwin'e geri</p>
<p class="calibre1">verdi ve Bran'ı yerden kaldırıp kucağına aldı. "Luwin'in kulesine gidiyoruz." </p>
<p class="calibre1">"Geliyor musun Rickon?" </p>
<p class="calibre1">Kardeşi  başıyla  onayladı.  "Eğer  Tüylü  de  gelirse,"  dedi.  Osha  ve  Bran'ın  peşinden  koşmaya</p>
<p class="calibre1">başladı.  Üstat  Luwin'in  onları  takip  etmekten  başka  çaresi  kalmamıştı.  Endişeli  gözlerle  kurtları</p>
<p class="calibre1"><a id="p474"></a>izliyordu. </p>
<p class="calibre1">Üstat  Luwin'in  kulesi  o  kadar  dağınıktı  ki  Bran  onun  onca  eşyanın  arasında  aradığı  şeyleri</p>
<p class="calibre1">bulabilmesine hayret ediyordu. Masalar ve sandalyeler üst üste yığılmış kitaplarla doluydu. Raflara</p>
<p class="calibre1">sıra  sıra  kavanozlar  dizilmişti.  Mobilyalar  eriyip  tükenmiş  mumların  izleriyle  ve  kurumuş  mum</p>
<p class="calibre1">gölcükleriyle  kaplıydı.  Myr  mercekli  uzun  tüp  balkona  açılan  kapının  önünde  duruyordu.  Duvarlar</p>
<p class="calibre1">gölge  ve  yıldız  haritalarıyla  kaplıydı.  Her  yerde  kâğıtlar,  kalemler  ve  mürekkep  benekleri  vardı. </p>
<p class="calibre1">Bunlar  yetmiyormuş  gibi,  her  şey  çatı  kirişindeki  kuzgunların  pisliğiyle  lekelenmişti.  Osha,  Üstat</p>
<p class="calibre1">Luwin'in  talimatlarıyla  adamın  yarasını  yıkayıp  sargılarken,  kuşların  yukarıdan  gelen  tiz  ötüşleri</p>
<p class="calibre1">duyuluyordu.  "Bu  saçmalık,"  dedi  küçük  gri  adam.  Osha  kurt  ısırıklarının  üstüne  yakan  bir  merhem</p>
<p class="calibre1">sürüyordu.  "Evet,  ikinizin  de  aynı  rüyayı  görmüş  olması  kulağa  garip  geliyor  ama  düşününce  gayet</p>
<p class="calibre1">doğal.  Babanızı  çok  özlediniz  ve  şu  anda  esir  olduğunu  biliyorsunuz.  Korku  insanın  zihnini  ateşe</p>
<p class="calibre1">verebilir ve tuhaf şeyler düşündürür. Rickon olup biteni anlayamayacak kadar küçük..." </p>
<p class="calibre1">"Dört  yaşındayım,"  dedi  Rickon.  Mercek  tüpünden  İlk  Kule'deki  gargoylelere  bakıyordu.  Ulu</p>
<p class="calibre1">kurtlar yuvarlak salonun iki ucunda oturmuş yaralarını yalıyordu. </p>
<p class="calibre1">"...çok küçük ve ah, yedi cehennem, bu fena yakıyor, hayır, durma, bu kadarı yeterli değil. Dediğim</p>
<p class="calibre1">gibi, çok küçük ama sen rüyaların sadece rüya olduğunu bilecek kadar büyüdün Bran." </p>
<p class="calibre1">"Bazıları  sadece  rüyadır  ama  bazıları  da  değildir."  Osha  adamın  kolundaki  derin  yarığın  üstüne</p>
<p class="calibre1">açık  kırmızı  renkteki  ateş  sütünü  döktü.  Luwin  soluğunu  tuttu.  "Ormanın  çocukları  size  rüyalar</p>
<p class="calibre1">hakkında bir şeyler anlatabilir." </p>
<p class="calibre1">Üstat  Luwin'in  gözlerinden  yaşlar  süzülüyordu  ama  başını  inatla  salladı.  "Bahsettiğin  çocuklar... </p>
<p class="calibre1">sadece  rüyalarda  yaşıyor.  Çoktan  ölüp  kayboldular.  Tamam,  bu  yeterli.  Şimdi  sargılar.  Önce</p>
<p class="calibre1">pamukları koy, sonra da sar. Sıkıca. Kolum kanayacak." </p>
<p class="calibre1">"Yaşlı  Dadı  çocuklar  ağaçların  şarkılarını  biliyor,  der.  Kuş  gibi  uçar,  balık  gibi  yüzerlermiş. </p>
<p class="calibre1">Hayvanlarla  konuşabilirlermiş,"  dedi  Bran.  "Öyle  güzel  şarkı  söylerlermiş  ki  duyar  duymaz  bebek</p>
<p class="calibre1">gibi ağlamaya başlarmışsın." </p>
<p class="calibre1">"Bütün  bunları  büyülerle  yaparlarmış,"  diye  karşılık  verdi  Üstat  Luwin.  "Keşke  şimdi  burada</p>
<p class="calibre1">olsalardı.  Kolumu  acı  çektirmeden  iyileştirirlerdi  ve  Tüylüköpek'e  insanları  ısırmamasını</p>
<p class="calibre1">söylerlerdi."  Öfkeyle  büyük  siyah  kurda  baktı.  "Bundan  bir  ders  çıkar  Bran.  Büyülere  bel  bağlayan</p>
<p class="calibre1">insanlar camdan kılıçlarla düello yapar. Çocuklar da öyleydi. Bak, sana bir şey göstereyim." Ayağa</p>
<p class="calibre1">kalkıp salonun diğer ucuna gitti. Elinde yeşil bir kavanozla geri döndü. Kavanozun kapağını açıp bir</p>
<p class="calibre1">avuç parlak siyah ok ucu çıkardı. "Şunlara bir bak." </p>
<p class="calibre1">Bran bir tanesini aldı. "Camdan yapılmış," dedi. Rickon merakla masanın üstüne eğildi. </p>
<p class="calibre1">"Ejderha  camı,"  dedi  Osha.  Üstat  Luwin'in  yanında  oturmuş  adamın  elini  sargılamaya  devam</p>
<p class="calibre1">ediyordu. </p>
<p class="calibre1">"Obsidiyen,"  diye  ısrar  etti  Üstat  Luwin  yaralı  kolunu  tutarak.  "Yeryüzünün  derinliklerinde, </p>
<p class="calibre1">tanrıların  ateşleriyle  eritilmiş.  Binlerce  yıl  önce  ormanın  çocukları  bunlarla  avlanırdı.  Çocuklar</p>
<p class="calibre1">metalleri  bilmiyordu.  Zırh  yerine  yapraklardan  dokunmuş  uzun  tunikler  giyip  bacaklarını  ağaç</p>
<p class="calibre1">kabuklarıyla  örtüyorlardı  böylece  ağaçların  arasında  görünmez  oluyorlardı.  Kılıç  yerine</p>
<p class="calibre1">obsidiyenden yapılmış bıçaklar taşıyorlardı." </p>
<p class="calibre1">"Hâlâ  taşıyorlar."  Osha  ısırıkların  üstüne  yumuşak  pamukları  yerleştirdi  ve  pamuklu  sargı</p>
<p class="calibre1">şeritleriyle yarayı sıkı sıkı sardı. </p>
<p class="calibre1">Bran  mızrak  ucunu  gözüne  iyice  yaklaştırdı.  Siyah  cam  ince  ve  parlaktı.  Çok  güzel  göründüğünü</p>
<p class="calibre1"><a id="p475"></a>düşünüyordu. "Bu bende kalabilir mi?" diye sordu. </p>
<p class="calibre1">"Nasıl istersen," dedi Üstat. </p>
<p class="calibre1">"Ben de istiyorum," dedi Rickon. "Dört tane istiyorum. Ben dört yaşındayım." </p>
<p class="calibre1">Luwin, Rickon'un sayarak uçları kavanozdan almasına izin verdi. "Çok dikkatli ol. Hâlâ keskinler, </p>
<p class="calibre1">bir tarafını kesme," dedi. </p>
<p class="calibre1">"Bana çocukları anlatın," dedi Bran. Bu çok önemliydi. </p>
<p class="calibre1">"Ne bilmek istiyorsun?" diye sordu Üstat. </p>
<p class="calibre1">"Her şeyi." </p>
<p class="calibre1">Üstat  Luwin  boynuna  dolanmış  zinciriyle  oynadı.  "Alacakaranlık  Çağı'nın  insanlarıydı.  İlktiler, </p>
<p class="calibre1">krallardan  ve  krallıklardan  önce,"  dedi.  "O  zamanlarda  kaleler,  karakollar,  şehirler  yoktu.  Burayla</p>
<p class="calibre1">Dorne Denizi arasındaki pazar kasabaları kadar olanlar bile yoktu. Hiç insan da yoktu. Şimdi Yedi</p>
<p class="calibre1">Krallık dediğimiz yerde sadece ormanın çocukları yaşardı. </p>
<p class="calibre1">Koyu  renkli  güzel  insanlardı.  Küçük  heykeller  kadarlardı.  Boyları  yetişkinliklerinde  bile  bir</p>
<p class="calibre1">çocuğun boyu kadar olurdu. Ormanın derinliklerindeki mağaralarda, ağaç kovuklarında ve gizli orman</p>
<p class="calibre1">kasabalarında  yaşarlardı.  Küçük  oldukları  için  çevik  ve  zariftiler.  Kadınlar  ve  erkekler,  büvet</p>
<p class="calibre1">ağaçlarından  yapılmış  yaylarla  ve  tuzaklarla  bir  arada  avlanırlardı.  Tanrıları  ormanın,  suların  ve</p>
<p class="calibre1">kayaların  isimleri  saklı  tanrılarıydı.  Onların  bilge  adamlarına  yeşil  peygamberler  denirdi.  Ormanı</p>
<p class="calibre1">kollayıp  gözetmeleri  için  büvet  ağaçlarına  suratları  oyan  onlardır.  Ormanın  çocuklarının  nereden</p>
<p class="calibre1">geldiklerini, ne kadar hüküm sürdüklerini kimse bilmiyor. </p>
<p class="calibre1">Ama on iki bin küsür yıl önce, Dorne'un Kırık Kol'u henüz kırılmadan evvel, İlk İnsanlar doğudan</p>
<p class="calibre1">geldi.  Bronz  kılıçları  vardı  ve  büyük  deri  kalkanları. Ata  biniyorlardı.  Daha  önce  Dar  Deniz'in  bu</p>
<p class="calibre1">tarafında  hiç  at  görülmemişti.  Şüphesiz  ki  ormanın  çocukları  atlardan,  İlk  İnsanlar'ın  ağaçlardaki</p>
<p class="calibre1">yüzlerden  korktuğu  kadar  korktu.  İlk  İnsanlar  çiftlikler  ve  karakollar  kurarken  suratlı  ağaçları  kesip</p>
<p class="calibre1">ateşe  verdi.  Ormanın  çocukları  korkudan  donakalmış  halde  savaşa  girdi.  Eski  şarkılar,  yeşil</p>
<p class="calibre1">peygamberlerin  denizi  yükseltip  topraklarını  temizlemek  için  kara  büyüler  yaptığını,  Kol'u</p>
<p class="calibre1">kırdıklarını  anlatır  ama  kapıyı  kapatmakta  geç  kalmışlardı.  Savaş,  toprak  hem  çocukların  hem  İlk</p>
<p class="calibre1">İnsanlar'ın  kanıyla  kıpkırmızı  kesilene  kadar  sürdü.  Ama  çocukların  daha  fazla  kanı  dökülmüştü. </p>
<p class="calibre1">Çünkü  insanlar  onlardan  daha  iri  ve  güçlüydü.  Üstelik  ahşap,  taş  ve  obsidiyen,  bronz  karşısında</p>
<p class="calibre1">yeterli  değildi.  Sonunda  her  iki  ırkın  bilge  adamları  meseleye  el  koydu.  İlk  İnsanlar'ın  şefleri  ve</p>
<p class="calibre1">kahramanları,  çocukların  yeşil  peygamberleri  ve  orman  dansçılarıyla,  Tanrı  Gözü  denen  devasa</p>
<p class="calibre1">göldeki küçük adada, büvet ağaçlarının ortasında buluştu. </p>
<p class="calibre1">Antlaşma orada imzalandı. Kıyı şeritleri, yüksek düzlükler, parlak  otlaklar,  dağlar  ve  bataklıklar</p>
<p class="calibre1">İlk İnsanlar'a verildi ama derin ormanlar sonsuza dek çocuklarda kalacaktı ve diyardaki hiçbir büvet</p>
<p class="calibre1">ağacına  bir  daha  asla  balta  vurulmayacaktı.  Tanrılar, Antlaşma'ya  şahitlik  etsin  diye  adadaki  bütün</p>
<p class="calibre1">büvet  ağaçlarına  birer  surat  verildi.  Yüzler  Adası'nı  korumak  üzere  yeşil  peygamberler  kutsal  bir</p>
<p class="calibre1">birlik oluşturdu. </p>
<p class="calibre1">Antlaşma sayesinde İlk İnsanlar ve ormanın çocukları arasında dört bin yıl süren bir barış dönemi</p>
<p class="calibre1">başladı.  Zaman  içinde  İlk  İnsanlar  beraberlerinde  getirdikleri  tanrılarını  bile  bir  kenara  koyup</p>
<p class="calibre1">ormanın adı saklı tanrılarına ibadet etmeye başladı. Antlaşma'nın imzalanması Alacakaranlık Çağı'na</p>
<p class="calibre1">son verip Kahramanlar Çağı'nı açtı." </p>
<p class="calibre1">Bran  parlak  siyah  ok  ucunu  avcunun  ortasına  koyup  elini  kapattı.  "Ama  siz  ormanın  çocuklarının</p>
<p class="calibre1">artık olmadığını söylediniz." </p>
<p class="calibre1"><a id="p476"></a>"Varlar," dedi Osha son sargıyı dişleriyle koparırken. "Sur'un  kuzeyinde  işler  farklıdır.  Çocuklar oraya gitti. Devler ve diğer eski ırklar da öyle." </p>
<p class="calibre1">Üstat Luwin içini çekti. "Kadın, yasalara göre ölü ya da zincirlere bağlı olman gerekirdi. Starklar</p>
<p class="calibre1">sana  hak  ettiğinden  çok  daha  fazla  nezaket  gösterdi.  Onlara  olan  borcunu  çocukların  kafalarını</p>
<p class="calibre1">saçmalıklarla doldurarak ödemen çok yakışıksız." </p>
<p class="calibre1">"Bana nereye gittiklerini söyleyin. Bilmek istiyorum," dedi Bran</p>
<p class="calibre1">"Ben de," diye katıldı Rickon. </p>
<p class="calibre1">"Ah, pekâlâ," diye mırıldandı Üstat Luwin. "Antlaşma, İlk İnsanlar'ın hüküm sürdüğü Kahramanlar</p>
<p class="calibre1">Çağı, Uzun Gece ve Yedi Krallık'ın doğuşu boyunca devam etti. Ama yüzlerce asır sonra denizi geçen</p>
<p class="calibre1">başkaları da oldu. </p>
<p class="calibre1">İlk önce, çelik ve ateşle birlikte Andallar geldi. Uzun boylu, sarışın, savaşçı bir ırk. Yeni tanrıların</p>
<p class="calibre1">yedi köşeli yıldızı göğüslerine boyanmıştı. Savaş yüzyıllar sürdü. Sonunda altı güney krallığı onlara</p>
<p class="calibre1">boyun  eğdi.  Sadece  burada,  Boğaz'ı  geçmeye  çalışan  ordular  Kuzey  Kralları  tarafından  geri</p>
<p class="calibre1">püskürtüldü  ve  İlk  İnsanlar'ın  hükümdarlığı  devam  etti.  Andallar  bütün  büvet  ağaçlarını  yaktı, </p>
<p class="calibre1">suratları  kesti,  karşılarına  çıkan  bütün  çocukları  kılıçtan  geçirdi  ve  her  yerde  eski  tanrılar  yerine</p>
<p class="calibre1">Yedi'nin zaferini ilan etti. Ormanın çocukları kuzeye kaçtı..." </p>
<p class="calibre1">Yaz ulumaya başlamıştı. </p>
<p class="calibre1">Üstat Luwin irkilerek anlatmaya ara verdi. Tüylüköpek ayağa kalkıp kardeşinin ulumasına katılınca</p>
<p class="calibre1">Bran'ın kalbi dehşetle sıkıştı. "Geliyor," diye fısıldadı çaresizce. Dün geceden beri bildiğini fark etti. </p>
<p class="calibre1">Karga  onu  vedalaşması  için  mahzen  mezara  götürdüğünden  beri  biliyordu  aslında.  Biliyordu  ama</p>
<p class="calibre1">inanmamıştı. Üstat Luwin'in haklı olmasını istiyordu. Karga, diye düşündü. Üç gözlü karga... </p>
<p class="calibre1">Uluma  başladığı  gibi  aniden  kesildi.  Yaz,  salonun  diğer  tarafındaki  Tüylüköpek'in  yanına  gidip</p>
<p class="calibre1">kardeşinin yaralarını yalamaya başladı. Pencerelerden kanat sesleri duyuldu. </p>
<p class="calibre1">Bir kuzgun pencerenin pervazına konup gagasını açtı. Keder dolu, boğuk bir ses çıkardı. </p>
<p class="calibre1">Rickon  ağlamaya  başladı.  Ok  uçları  teker  teker  avcundan  döküldü.  Bran  kardeşini  kendine  çekip</p>
<p class="calibre1">sıkı sıkı sarıldı. </p>
<p class="calibre1">Üstat Luwin kuzguna kanatları olan bir akrepmiş gibi bakıyordu. Uykusunda yürüyormuşçasına ağır</p>
<p class="calibre1">hareket ederek pencereye gitti. Bir ıslık çaldı ve kuzgun sıçrayıp sargılı koluna kondu. Kanatlarında</p>
<p class="calibre1">kurumuş  kan  vardı.  "Bir  şahin,"  diye  mırıldandı  Üstat.  "Belki  bir  baykuş."  Mektubu  kuzgunun</p>
<p class="calibre1">bacağından aldı. </p>
<p class="calibre1">Üstat kağıdı açarken Bran titriyordu. Kardeşine daha sıkı sarılarak, "Nedir?" diye sordu. </p>
<p class="calibre1">"Ne olduğunu biliyorsun evlat," dedi Osha elini Bran'ın başına koyarak. </p>
<p class="calibre1">Üstat  Luwin  uyuşmuş  gibi  onlara  baktı.  Küçük  gri  adamın  gri  cübbesinin  kolunda  kan,  gri</p>
<p class="calibre1">gözlerinde yaş vardı. "Lordlarım," dedi pürüzlü ve titreyen bir sesle. "Biz... biz onun yüzünü çok iyi</p>
<p class="calibre1">tanıyan bir taş oyma ustası bulmalıyız..." </p>
<p class="calibre1"><a id="p477"></a>Sansa</p>
<p class="calibre1">Maegor Hisarı'nın tam ortasındaki kule odasında Sansa kendini karanlığa teslim etmişti. </p>
<p class="calibre1">Bütün perdeleri kapatıp uyumuş, ağlayarak uyanmış ve tekrar uyumuştu. Uyuyamadığı zamanlarda</p>
<p class="calibre1">örtülerin  altında  acıyla  titriyordu.  Hizmetçiler  gidip  geliyor,  yemek  getiriyordu  ama  Sansa  yemeğin</p>
<p class="calibre1">görüntüsüne  bile  katlanamıyordu.  Yemekler,  hizmetçiler  gelip  tepsileri  alana  kadar  pencerenin</p>
<p class="calibre1">yanındaki masada üst üste yığılıyor, bozuluyordu. </p>
<p class="calibre1">Bazen  kesintisiz  ve  rüyasız  uyuyordu.  Uyandığında  gözlerini  kapattığı  andan  çok  daha  yorgun  ve</p>
<p class="calibre1">kederli  hissediyordu  kendini  ama  bunlar  en  iyi  zamanlardı.  Çünkü  gördüğü  rüyalarda  babası</p>
<p class="calibre1">oluyordu.  Uyanık  ya  da  uykuda,  onu  görüyordu.  Altın  pelerinlilerin  onu  mermere  yatırdığını</p>
<p class="calibre1">görüyordu. Sör İlyn'in minbere doğru yürüdüğünü, Buz'u kınından çıkardığını, o anı... o anı... başka</p>
<p class="calibre1">tarafa bakmak istemişti. Gerçekten istemişti. Dizleri çözülmüş, yere düşmüştü ama kafasını bir türlü</p>
<p class="calibre1">başka tarafa çevirememişti. İnsanlar çığlık atıyordu. Prensi ona gülümsemişti. Gülümsemişti ve Sansa</p>
<p class="calibre1">kendini güvende hissetmişti. Sadece bir an için, prensi o lafları edene kadar. Babasının bacakları... </p>
<p class="calibre1">hatırladığı şey buydu. Sör İlyn kılıcı indirdiğinde... babasının bacaklarının nasıl kasıldığını... </p>
<p class="calibre1">Belki  ben  de  ölürüm,  diye  düşündü  ve  bu  hiç  de  kötü  olmazdı.  Kendini  pencereden  aşağı  atsa</p>
<p class="calibre1">bütün  acısı  bir  anda  dinerdi  ve  ozanlar  yıllar  sonra  onun  kederiyle  ilgili  şarkılar  yazardı.  Bedeni</p>
<p class="calibre1">kırık ve masum bir halde aşağıdaki taşlarda uzanır, ona ihanet edenleri utandırırdı. Sansa pencereyi</p>
<p class="calibre1">açtı... ama bütün cesareti bir anda kayboldu ve ağlayarak kendini yatağa attı. </p>
<p class="calibre1">Hizmetçiler yemeğini getirdiklerinde onunla konuşmaya çalışıyordu ama Sansa cevap vermiyordu. </p>
<p class="calibre1">Bir  kere  Üstat  Pycelle  de  şişeleri  ve  mataralarıyla  birlikte  gelerek  hasta  olup  olmadığına  bakmıştı. </p>
<p class="calibre1">Alnına  dokunmuş,  elbiselerini  çıkartmış,  hizmetçi  kız  onu  tutarken  tepeden  tırnağa  muayene  etmişti. </p>
<p class="calibre1">Giderken  bitkilerden  ve  ballı  sudan  yapılmış  bir  şişe  şurup  bırakmış,  her  gece  içmesini  söylemişti. </p>
<p class="calibre1">Sansa içmişti ve yine uyumuştu. </p>
<p class="calibre1">Odasına  adım  adım  yaklaşan  uğursuz  ayak  sesleri  duydu  rüyasında.  Bir  adam  ağır  ağır</p>
<p class="calibre1">merdivenleri tırmanıyor, yatak odasına doğru yaklaşıyordu. Arya titreyerek kapının arkasına saklandı. </p>
<p class="calibre1">Yaklaşan Sör İlyn'di, biliyordu. Elinde Buz vardı, Sansa'nın kafasını kesmek için geliyordu. Kaçacak, </p>
<p class="calibre1">saklanacak bir yer yoktu. Sonunda ayak sesleri tam kapının önünde durdu. Adam ölü gözleri ve çiçek</p>
<p class="calibre1">bozuğu suratıyla sessizce bekliyordu. Tam o sırada çıplak olduğunu fark etti Sansa. İki büklüm yere</p>
<p class="calibre1">çökerek kendini elleriyle örtmeye çalıştı. Kapı gıcırtıyla açıldı, büyük kılıcın ucu göründü... </p>
<p class="calibre1">Sansa sayıklayarak uyandı. "Lütfen, Lütfen. Uslu duracağım. İyi davranacağım. Lütfen, yapmayın." </p>
<p class="calibre1">Ama odada söylediklerini duyacak kimse yoktu. </p>
<p class="calibre1">Sonunda odasına gerçekten geldiklerinde hiç ayak sesi duymadı. Kapısını açan Sör İlyn değil bir</p>
<p class="calibre1">zamanlar onun prensi olan Joffrey idi. Sansa kıvrılmış halde yatağında yatıyordu. Perdeleri kapalıydı, </p>
<p class="calibre1">öğlen  vakti  mi  yoksa  gece  yarısı  mı  söyleyemezdi.  Duyduğu  ilk  şey  kapının  çarpılması  oldu.  Sonra</p>
<p class="calibre1">yatağının  cibinliği  çekildi.  Aniden  gözlerine  giren  ışığı  engellemek  için  elini  kaldırdığında  Sansa</p>
<p class="calibre1">onları gördü. </p>
<p class="calibre1">"Bugün  konsey  toplantısında  bana  eşlik  edeceksin,"  dedi  Joffrey.  "Yıkan  ve  benim  nişanlıma</p>
<p class="calibre1">yakışır şekilde giyin." Sandor Clegane prensin yanında duruyordu. Kahverengi sade bir takım ve yeşil</p>
<p class="calibre1">renkli yelek giyiyordu. Arkalarında Kral Muhafızları'ndan beyaz pelerinli iki şövalye vardı. </p>
<p class="calibre1">Sansa yatak örtüsünü çenesine kadar çekti. "Hayır," diye ağladı. "Lütfen... beni rahat bırakın." </p>
<p class="calibre1"><a id="p478"></a>"Eğer kalkıp kendin giyinmezsen Tazı seni giydirir," dedi Joffrey. </p>
<p class="calibre1">"Size yalvarıyorum prensim..." </p>
<p class="calibre1">"Ben artık kralım. Tazı, onu yataktan çıkar." </p>
<p class="calibre1">Sandor  Clegane,  güçsüzce  karşı  koymaya  çalışan  Sansa'yı  belinden  kavrayıp  kuş  tüyü  yatağından</p>
<p class="calibre1">kaldırdı.  Sansa'nın  örtündüğü  battaniye  yere  düştü.  Üstünde  çıplaklığını  zar  zor  kapatan  incecik  bir</p>
<p class="calibre1">gecelik vardı. "Sana söyleneni yap çocuk," dedi Sandor Clegane. "Giyin." Sansa'yı gardıroba doğru</p>
<p class="calibre1">itti, neredeyse nazikçe. </p>
<p class="calibre1">Sansa  geri  çekildi.  "Kraliçenin  söylediklerini  yaptım.  Mektupları  yazdım.  Onun  söylediği  şeyleri</p>
<p class="calibre1">yazdım. Bana merhametli olacağınıza söz vermiştiniz. Lütfen, eve gitmeme izin verin. Yemin ederim</p>
<p class="calibre1">ki  iyi  olacağım.  Bende  hain  kanı  yok.  Ben  sadece  evime  dönmek  istiyorum,"  dedi.  Sonra  görgü</p>
<p class="calibre1">kurallarını hatırlayarak, "Sizin için sakıncası yoksa," diye zayıf bir sesle ekledi. </p>
<p class="calibre1">"Benim  için  sakıncası  var,"  dedi  Joffrey.  "Annem  hâlâ  seninle  evlenmek  zorunda  olduğumu</p>
<p class="calibre1">söylüyor. Böylece burada benimle kalacaksın ve itaat edeceksin." </p>
<p class="calibre1">"Seninle evlenmek istemiyorum," diye bağırdı Sansa. "Sen benim babamın kafasını kestirdin!" </p>
<p class="calibre1">"O  bir  haindi.  Onun  canını  bağışlayacağıma  söz  vermemiştim.  Eğer  senin  baban  olmasaydı  onu</p>
<p class="calibre1">canlı canlı yaktırırdım ya da parçalattırırdım ama ona temiz bir ölüm imkânı verdim." </p>
<p class="calibre1">Sansa,  Joffrey'ye  baktı.  Onu  ilk  defa  gerçekten  görüyordu.  Aslan  desenli  kırmızı  bir  takım</p>
<p class="calibre1">giyiyordu. Altın  renkli  pelerininin  yüksek  yakası  yüzünü  çevreliyordu.  Onu  nasıl  o  kadar  yakışıklı</p>
<p class="calibre1">bulduğunu şimdi anlayamıyordu. Dudakları yağmurdan sonra ortaya çıkan solucanlar kadar kırmızı ve</p>
<p class="calibre1">yumuşaktı. Gözleri kibirli ve zalim bakıyordu. "Senden nefret ediyorum," diye fısıldadı. </p>
<p class="calibre1">Kral Joffrey'nin yüzü sertleşti. "Annem, bir kralın karısına vurmasının doğru olmadığını söyler. Sör</p>
<p class="calibre1">Meryn." </p>
<p class="calibre1">Daha  Sansa  düşünemeden  şövalye  Sansa'nın  önündeydi.  Sansa  elleriyle  yüzünü  korumaya</p>
<p class="calibre1">çalışırken şövalye eldivenli eliyle kulağına bir yumruk savurdu. Sansa yere düştüğünü hatırlamıyordu</p>
<p class="calibre1">ama  gözlerini  açtığında  yerdeki  battaniyenin  yanında,  dizlerinin  üzerindeydi.  Kafası  çınlıyordu.  Sör</p>
<p class="calibre1">Meryn Trant tepesinde dikiliyordu. Beyaz eldivenine kan bulaşmıştı. </p>
<p class="calibre1">"Şimdi bana itaat edecek misin? Yoksa sana bir ders daha versin mi?" dedi Joffrey. </p>
<p class="calibre1">Sansa'nın  kulağı  uyuşmuştu.  Elini  kulağına  götürdüğünde  parmakları  ıslandı.  "Nasıl...  nasıl</p>
<p class="calibre1">emrederseniz lordum." </p>
<p class="calibre1">"Majesteleri,"  diye  düzeltti  Joffrey.  "Seni  konsey  salonunda  göreceğim." Arkasını  dönüp  odadan</p>
<p class="calibre1">çıktı. </p>
<p class="calibre1">Sör  Meryn  ve  Sör  Arys  onu  takip  etti  ama  Sandor  Clegane  oyalanıp  onu  sertçe  ayağa  kaldırdı. </p>
<p class="calibre1">"Ona ne istiyorsa ver ve acıdan kurtul kızım," dedi. </p>
<p class="calibre1">"Ne... benden ne istiyor? Lütfen söyleyin." </p>
<p class="calibre1">"Gülümsemeni,  güzel  kokmanı  ve  onun  sevgili  leydisi  olmanı  istiyor,"  diye  hırladı  Tazı. </p>
<p class="calibre1">"Rahibenin sana ezberlettiği güzel cümleleri duymak istiyor... ve ondan korkmanı." </p>
<p class="calibre1">Tazı gittikten sonra Sansa tekrar yerdeki örtülerin üstüne çöktü. Hizmetçiler çekinerek odaya girdi. </p>
<p class="calibre1">"Banyom  için  sıcak  su  getirin  lütfen,"  dedi  Sansa.  "Parfüm  ve  çürüğü  kapatmak  için  pudra  da</p>
<p class="calibre1">istiyorum." Yüzünün sağ tarafı şişmişti ve sızlıyordu ama Joffrey'nin onu güzel görmek isteyeceğinden</p>
<p class="calibre1">emindi. </p>
<p class="calibre1"><a id="p479"></a>Sıcak  su  ona  Kışyarı'nı  hatırlattı  ve  kendini  daha  güçlü  hissetti.  Babasının  öldüğü  günden  beri</p>
<p class="calibre1">yıkanmamıştı.  Banyo  suyunun  nasıl  kirlendiğini  görünce  şaşırdı.  Hizmetçiler  yüzündeki  kanları</p>
<p class="calibre1">temizledi,  sırtını  keseledi,  saçlarını  yıkadı  ve  kızıl  saçlarını  lüle  lüle  olana  kadar  fırçaladı.  Sansa</p>
<p class="calibre1">onlarla  hiç  konuşmadı.  Kendi  hizmetçileri  değillerdi.  Lannisterlar'ın  hizmetindeydiler  ve  Sansa</p>
<p class="calibre1">onlara hiç güvenmiyordu. Sıra giyinmeye geldiğinde turnuvada giydiği yeşil elbiseyi seçti. O geceki</p>
<p class="calibre1">ziyafette Joffrey'nin ne kadar zarif olduğunu hatırladı. Belki bu elbise sayesinde Joff'da hatırlardı ve</p>
<p class="calibre1">Sansa'ya daha iyi davranırdı. </p>
<p class="calibre1">Beklerken bir bardak süt içip bir iki tatlı çörek yedi. Sör Meryn geldiğinde öğlen olmuştu. Şövalye</p>
<p class="calibre1">beyaz  zırhını,  altın  pullardan  yapılmış  metal  yeleğini,  tepesinde  altın  güneş  figürü  olan  uzun</p>
<p class="calibre1">miğferini,  bacak  korumalarını,  zırhlı  eldivenlerini  ve  yakası  aslan  şeklinde  altın  bir  iğneyle</p>
<p class="calibre1">tutturulmuş ağır yün pelerinini giymişti. Miğferinin siperi çıkarılmıştı. Gözlerinin altındaki torbalar, </p>
<p class="calibre1">geniş  çirkin  ağzı  ve  beyazlamaya  başlamış  pas  rengi  sakalları  görünüyordu.  Daha  birkaç  saat  önce</p>
<p class="calibre1">Sansa'ya vuran kendisi değilmiş gibi saygıyla reverans yapıp, "Leydim," dedi. "Majesteleri sizi tahta</p>
<p class="calibre1">odasına götürmem için beni gönderdi." </p>
<p class="calibre1">"Eğer gelmeyi reddedersem beni yumruklamanızı da söyledi mi?" </p>
<p class="calibre1">"Gelmeyeceğinizi  mi  söylüyorsunuz  leydim?"  Şövalye  ifadesiz  gözlerle  bakıyordu.  Sansa'nın</p>
<p class="calibre1">yüzündeki morluğa dikkat bile etmiyordu. </p>
<p class="calibre1">Sansa'dan nefret etmiyordu, bu çok açıktı. Sansa onun için sadece bir... şeydi. "Hayır," dedi Sansa</p>
<p class="calibre1">ayağa  kalkarak.  Öfkelenmek  istiyordu.  Adamın  canını  yakmak  istiyordu.  Kendisine  bir  kez  daha</p>
<p class="calibre1">vurmaya  kalkarsa,  kraliçe  olduğunda  onu  sürgüne  gönderebileceğini  söyleyip  adamı  tehdit  etmek</p>
<p class="calibre1">istiyordu... ama Tazı'nın söylediklerini hatırladı. "Majesteleri ne emrettiyse onu yapacağım." </p>
<p class="calibre1">"Tıpkı benim gibi," dedi Sör Meryn. </p>
<p class="calibre1">"Evet...  ama  siz  gerçek  bir  şövalye  değilsiniz  Sör  Meryn."  Bunu  duyan  Sandor  Clegane  olsaydı</p>
<p class="calibre1">kahkahalarla  güleceğini  biliyordu  Sansa.  Diğer  adamlar  küfür  eder,  sessiz  olması  için  onu  uyarır</p>
<p class="calibre1">hatta affetmesi için yalvarırdı. Sör Meryn Trant bunların hiçbirini yapmadı. Açıkça umursamıyordu. </p>
<p class="calibre1">Balkon  Sansa  için  ayrılmıştı.  Başını  dik  tuttu  ve  kendini  ağlamamak  için  zorladı.  Joffrey,  Demir</p>
<p class="calibre1">Taht'ta oturmuş, adına adalet dediği şeyi dağıtmakla meşguldü. On davadan dokuzu canını sıkıyordu. </p>
<p class="calibre1">Hoşuna gitmeyen konuları konsey üyelerine bırakıyor, Lord Baelish, Kraliçe Cersei ya da Yüce Üstat</p>
<p class="calibre1">Pycelle  meseleyi  çözmeyi  çalışırken  huzursuzca  kıpırdanıp  duruyordu.  Canı  bir  karar  vermek</p>
<p class="calibre1">istediğinde kraliçe annesi bile onu yönlendiremiyordu. </p>
<p class="calibre1">Önüne  bir  hırsız  getirildi.  Oracıkta,  bütün  konseyin  önünde  adamın  elini  Sör  İlyn'e  kestirdi.  Bir</p>
<p class="calibre1">arazi yüzünden anlaşmazlığa düşmüş iki şövalyenin şikâyetlerini dinlediğinde ertesi sabah bir düello</p>
<p class="calibre1">yapmalarına karar verdi. "Ölümüne," diye ekledi. Bir kadın, hainlik suçuyla idam edilen bir adamın</p>
<p class="calibre1">kafasının  kendisine  verilmesi  için  diz  çöküp  yalvardı. Adama  âşık  olduğunu,  onu  uygun  bir  şekilde</p>
<p class="calibre1">gömmek  istediğini  söyledi.  "Eğer  bir  haine  âşık  olduysan  sen  de  hainsindir,"  dedi  Joffrey.  İki  altın</p>
<p class="calibre1">pelerinli kadını zindanlara götürmek için sürükledi. </p>
<p class="calibre1">Siyah  kadife  bir  takım  ve  altın  renkli  pelerin  giyen  kurbağa  suratlı  Lord  Slynt,  Joffrey'nin  her</p>
<p class="calibre1">kararını başıyla onaylıyordu. Sansa, babasını Sör İlyn'in önüne fırlatan adamın iğrenç yüzüne bakıyor, </p>
<p class="calibre1">onun  canını  yakabilmeyi  diliyordu.  Keşke  bir  kahraman  çıkıp  gelse,  bu  adamı  birinin  önüne  fırlatıp</p>
<p class="calibre1">kafasını  kestirseydi.  Kahramanlar  artık  yok,  diye  fısıldadı  içinden  bir  ses.  Lord  Petyr'ın  bu  salonda</p>
<p class="calibre1">ona  söylediği  şeyleri  hatırladı  Sansa.  "Hayat  bir  şarkı  değil  tatlım.  Bir  gün  üzülerek  öğreneceksin</p>
<p class="calibre1">bunu." Gerçek hayatta canavarlar kazanıyor, dedi Sansa kendine. Ve Tazı'nın soğuk, sert sesini duydu</p>
<p class="calibre1">bu sefer. "Ona ne istiyorsa ver ve acıdan kurtul kızım." </p>
<p class="calibre1"><a id="p480"></a>Son dava, Kral Robert hakkında alay dolu bir şarkı yazmakla suçlanan şişman bir han şarkıcısının</p>
<p class="calibre1">davasıydı.  Kral  Joffrey  adama  arpını  almasını  ve  söz  konusu  şarkıyı  konsey  önünde  söylemesini</p>
<p class="calibre1">emretti.  Şarkıcı  ağlayarak  o  şarkıyı  bir  daha  asla  söylemeyeceğine  dair  yeminler  etti  ama  kral</p>
<p class="calibre1">ısrarlıydı.  Kral  Robert'ın  domuzla  dövüşünü  anlatan  komik  bir  şarkıydı.  Kralı  öldüren  domuzdu, </p>
<p class="calibre1">Sansa bunu biliyordu ama şarkıdaki domuz kraliçeymiş gibi geliyordu kulağa. Şarkı bittiğinde Joffrey</p>
<p class="calibre1">adama  merhamet  edeceğini  duyurdu.  Şarkıcının  ya  parmakları  ya  da  dili  kesilecekti.  Karar  verme</p>
<p class="calibre1">özgürlüğü kendisine aitti ve hangisini tercih edeceğini bildirmek için bir gün vakti vardı. Janos Slynt</p>
<p class="calibre1">başıyla onayladı. </p>
<p class="calibre1">Sansa  bu  davanın  son  olduğunu  bildiği  için  rahatladı  ama  çilesinin  henüz  bitmediğini  anladı. </p>
<p class="calibre1">Konsey,  habercinin  sesiyle  dağıldığında  balkondan  ayrıldı  ve  kıvrımlı  merdivenlerin  başında</p>
<p class="calibre1">kendisini bekleyen Joffrey'yi gördü. Tazı ve Sör Meryn de yanındaydı. Genç kral inceleyen gözlerle</p>
<p class="calibre1">Sansa'yı süzdü. "Sabahki halinden çok daha iyi görünüyorsun," dedi. </p>
<p class="calibre1">"Teşekkür  ederim  Majesteleri,"  diyerek  karşılık  verdi  Sansa.  Boş  sözlerdi  ama  Joffrey'yi</p>
<p class="calibre1">gülümsetmeye yetmişti. </p>
<p class="calibre1">"Benimle  yürü,"  diye  emretti  Joffrey  kolunu  Sansa'ya  uzatarak.  Sansa'nın  kabul  etmekten  başka</p>
<p class="calibre1">çaresi yoktu. Bir zamanlar Joffrey'nin eline dokunmak Sansa'nın içini titretirdi ama şimdi eti yanıyor</p>
<p class="calibre1">gibiydi. "İsim günümün gelmesine çok az kaldı," dedi Joffrey. Taht odasının arka kapısından çıktılar. </p>
<p class="calibre1">"Bana ne hediye vereceksin?" </p>
<p class="calibre1">"Ben... ben henüz düşünmedim lordum." </p>
<p class="calibre1">"Majesteleri,"  dedi  Joffrey  sert  bir  sesle.  "Sen  gerçekten  çok  aptal  bir  kızsın,  öyle  değil  mi? </p>
<p class="calibre1">Annem öyle olduğunu söylüyor." </p>
<p class="calibre1">"Öyle mi?" Olup biten onca şeyden sonra Joffrey'nin sözlerinin onu incitmemesi gerekirdi ama bir</p>
<p class="calibre1">şekilde hâlâ canını yakıyordu. Kraliçe ona her zaman çok nazik davranmıştı. </p>
<p class="calibre1">"Ah, evet. Doğacak çocuklarımız için endişeleniyor. Senin kadar aptal olmalarından korkuyor ama</p>
<p class="calibre1">ona endişelenmemesini söyledim." Kral bir işaret verdi ve Sör Meryn onlar için kapıyı açtı. </p>
<p class="calibre1">"Teşekkür  ederim  Majesteleri,"  diye  mırıldandı  Sansa.  Tazı  haklıydı,  diye  düşündü.  Ben  sadece</p>
<p class="calibre1">küçük bir kuşum. Bana ezberletilenleri tekrar eden bir kuş. Güneş batı duvarına doğru alçalmıştı ve</p>
<p class="calibre1">Kızıl Kale kan gibi parlıyordu. </p>
<p class="calibre1">"Çocuk  doğuracak  yaşa  geldiğin  an  seni  hamile  bırakacağım,"  dedi  Joffrey  talim  avlusunu</p>
<p class="calibre1">geçerlerken. "Eğer ilk doğurduğun aptal olursa senin kafanı kestirip daha akıllı bir kadın bulacağım. </p>
<p class="calibre1">Sence ne zaman çocuk doğurabileceksin?" </p>
<p class="calibre1">Sansa  o  kadar  utanmıştı  ki  Joffrey'nin  yüzüne  bakamıyordu.  "Rahibe  Mordane...  asil  kanlıların</p>
<p class="calibre1">çoğunun on iki ya da on üç yaşında çiçek açtığını söyler." </p>
<p class="calibre1">Joffrey  başıyla  onayladı.  "Bu  taraftan."  Sansa'yı  kapı  kulübesine  doğru  götürüyordu.  Siperlere</p>
<p class="calibre1">çıkan merdivenlerin başına. </p>
<p class="calibre1">Sansa titreyerek Joffrey'den uzaklaştı. Birdenbire nereye gittiklerini anlamıştı. "Hayır. Yalvarırım</p>
<p class="calibre1">yapma. Beni oraya gitmeye zorlama." </p>
<p class="calibre1">Joffrey dudaklarını sıktı. "Hainlerine ne olduğunu sana göstermek istiyorum," dedi. </p>
<p class="calibre1">Sansa çıldırmış gibi başını sallıyordu. "Gitmeyeceğim, gitmeyeceğim!" </p>
<p class="calibre1">"İstersen  Sör  Meryn  seni  sürükleyerek  götürsün,"  dedi  Joffrey.  "Ama  bu  hoşuna  gitmez.  Benim</p>
<p class="calibre1">istediğimi yapman daha iyi olur." Uzanıp Sansa'nın kolunu tuttu. Sansa geri çekildi ve Tazı'ya çarptı. </p>
<p class="calibre1"><a id="p481"></a>"Dediğini yap kızım," dedi Sandor Clegane, Sansa'yı tekrar krala doğru iterken. Dudakları yüzünün</p>
<p class="calibre1">yanık  kısmına  doğru  bükülmüştü  ve  Sansa  adamın  sözlerinin  devamını  duyar  gibi  oldu.  Seni  her</p>
<p class="calibre1">halükarda yukarı çıkaracak, bu yüzden istediği şeyi yap. </p>
<p class="calibre1">Sansa, Joffrey'nin koluna girmek için kendini zorladı. Tırmanış en kötü kâbuslardan daha beterdi. </p>
<p class="calibre1">Her basamak ayrı bir savaş gibiydi. Her adımda ayağını derin bir bataklıktan çekip çıkarıyormuş gibi</p>
<p class="calibre1">zorlanıyordu ve binlerce, binlerce basamak vardı. Dehşet onu basamakların sonunda bekliyordu. </p>
<p class="calibre1">Kapı  kulübesinin  yüksek  siperlerinden  bakınca  bütün  dünya  önüne  serilmiş  gibi  görünüyordu. </p>
<p class="calibre1">Sansa,  Visenya  Tepesi'ndeki  Yüce  Baelor  Septi'ne  baktı.  Babası  orada  ölmüştü.  Rahibeler</p>
<p class="calibre1">Caddesi'nin  karşı  ucunda  Ejderha  Çukuru'nun  kararmış  harabeleri  vardı.  Batıda  şişman  güneş  Tanrı</p>
<p class="calibre1">Kapısı'nın  ardına  gizlenmeye  başlamıştı.  Tuz  Denizi,  Sansa'nın  arkasında  kalıyordu.  Güneyde  balık</p>
<p class="calibre1">pazarı, rıhtım ve Karasu'nun şiddetli suları bulunuyordu. Kuzeyde... </p>
<p class="calibre1">Kuzeye  döndü,  şehre  baktı,  caddeler,  ara  sokaklar,  tepeler,  çukurlar  ve  daha  fazla  cadde,  daha</p>
<p class="calibre1">fazla ara sokak gördü. Ama onların gerisinde açık araziler, çiftlikler, tarlalar ve ormanlar olduğunu</p>
<p class="calibre1">biliyordu. Onların da gerisinde, kuzeyde, iyice kuzeyde Kışyarı vardı. </p>
<p class="calibre1">"Neye bakıyorsun?" diye sordu Joffrey. "Görmeni istediğim şey burada." </p>
<p class="calibre1">Her  iki  metrede  bir  okçu  delikleri  olan  yüksek  siper  korkulukları  Sansa'nın  çenesine  kadar</p>
<p class="calibre1">çıkıyordu.  Kafalar  siper  boyunca,  bütün  şehir  görsün  diye  uzun  kazıklara  geçirilmiş  halde  okçu</p>
<p class="calibre1">deliklerinin arasına dizilmişti. Sansa siperdeki yürüme yoluna çıktıkları anda kafaları görmüştü ama</p>
<p class="calibre1">şehre,  batan  güneşe,  kalabalık  caddelere  bakmak  çok  daha  iyiydi.  Beni  kafalara  bakmam  için</p>
<p class="calibre1">zorlayabilir ama onları görmem için zorlayamaz, dedi kendi kendine. </p>
<p class="calibre1">"İşte bu da baban," dedi Joffrey. "Tazı, şu kafayı çevir de yüzünü görsün." </p>
<p class="calibre1">Tazı  kafayı  saçlarından  tutup  çevirdi.  Kesik  baş,  çürümeden  daha  uzun  dayanması  için  katrana</p>
<p class="calibre1">batırılmıştı.  Sansa  sakince  ve  hiç  görmeden  kafaya  baktı.  Lord  Eddard'a  benzemediğini  düşündü. </p>
<p class="calibre1">Hatta gerçek gibi görünmüyordu. "Daha ne kadar bakmak zorundayım?" </p>
<p class="calibre1">Joffrey  hayal  kırıklığına  uğramış  gibiydi.  "Diğerlerini  de  görmek  ister  misin?"  Uzun  bir  sıra</p>
<p class="calibre1">halinde daha pek çok kafa vardı. </p>
<p class="calibre1">"Majesteleri nasıl isterse." </p>
<p class="calibre1">Joffrey, Sansa'yı siper yolu boyunca yürüttü. On iki kafa ve iki boş kazığın önünden geçtiler. "Bu</p>
<p class="calibre1">iki  kazığı  amcalarım  için  ayırdım,"  diye  açıkladı  kral.  "Renly  ve  Stannis  için."  Diğer  kafalar</p>
<p class="calibre1">babasından  çok  daha  önce  ölmüş  olanlara  aitti.  Katrana  bulanmış  olmalarına  rağmen  tanınmayacak</p>
<p class="calibre1">haldeydiler.  Kral  birini  eliyle  işaret  ederek,  "Bu  senin  rahiben,"  dedi  ama  Sansa  kafanın  bir  kadın</p>
<p class="calibre1">kafası olduğunu bile fark edememişti. Çenesi tamamen çürümüştü. Kuşlar bir kulağını ve yanaklarının</p>
<p class="calibre1">çoğunu yemişti. </p>
<p class="calibre1">Sansa  bunca  zaman  boyunca  Rahibe  Mordane'e  ne  olduğunu  merak  etmişti  ama  aslında  bilmesi</p>
<p class="calibre1">gerekirdi. "Onu neden öldürttün?" diye sordu. "O tanrı adına yemin etmiş..." </p>
<p class="calibre1">"O bir haindi," dedi Joffrey asık suratla. Sansa bir şekilde onu üzüyordu. "Bana isim günümde ne</p>
<p class="calibre1">vereceğini söylemedin. Belki de ben sana bir şey vermeliyim. Bu kafayı ister misin?" </p>
<p class="calibre1">"Siz nasıl isterseniz lordum," dedi Sansa. </p>
<p class="calibre1">Joffrey  gülümsediğinde  Sansa  onun  kendisiyle  dalga  geçtiğini  anlamıştı.  "Ağabeyin  de  bir  hain, </p>
<p class="calibre1">biliyorsun,  değil  mi?"  dedi.  Rahibenin  kafasını  yine  şehre  doğru  çevirdi.  "Ağabeyini  Kışyarı'ndan</p>
<p class="calibre1">hatırlıyorum. Tazı ona tahta kılıç lordu demişti. Dememiş miydin Tazı?" </p>
<p class="calibre1"><a id="p482"></a>"Demiş miydim? Hatırlamıyorum," diye cevap verdi Sandor Clegane. </p>
<p class="calibre1">Joffrey  huysuz  bir  tavırla  omuz  silkti.  "Ağabeyin  dayım  Jaime'yi  yenmiş.  Annem  bunun  ihanet</p>
<p class="calibre1">olduğunu söylüyor. Duyduğu zaman ağladı. Bütün kadınlar zayıf yaratıklar. Annem bile. Güçlüymüş</p>
<p class="calibre1">gibi  yapıyor  ama  değil.  İsim  günü  ziyafetimden  sonra  bir  ordu  toplayıp  ağabeyini  öldürmeye</p>
<p class="calibre1">gideceğim. Sana hediye olarak onu vereceğim Leydi Sansa. Ağabeyinin kafasını." </p>
<p class="calibre1">Sansa kendini delirmiş gibi hissetti ve kendi sesinin, "Belki de ağabeyim bana sizin kafanızı verir," </p>
<p class="calibre1">dediğini duydu. </p>
<p class="calibre1">Joffrey  sinirlendi.  "Benimle  asla  böyle  alay  etmemelisin.  Gerçek  bir  kadın  kocasıyla  alay  etmez. </p>
<p class="calibre1">Sör Meryn, ona öğretin." </p>
<p class="calibre1">Şövalye  bu  sefer  Sansa'yı  çenesinin  altından  yakalayıp  kafasını  sıkı  sıkı  tuttu.  Önce  sağdan  sola</p>
<p class="calibre1">sert  bir  tokat  attı.  Sonra  daha  sert,  soldan  sağa.  Sansa'nın  dudağı  açıldı  ve  kan  çenesinden  aşağı</p>
<p class="calibre1">akmaya başladı. Kan gözyaşlarının tuzuna karıştı. </p>
<p class="calibre1">"Sürekli ağlamamalısın. Gülümserken çok daha güzelsin," dedi Joffrey. </p>
<p class="calibre1">Sansa  gülümsedi.  Sör  Meryn'in  bir  kez  daha  vuracağından  korkuyordu. Ama  gülümsemesi  yeterli</p>
<p class="calibre1">değildi. Kral kafasını iki yana sallayıp, "Ağzındaki kanı sil, iğrenç görünüyorsun," dedi. </p>
<p class="calibre1">Dış  korkuluklar  Sansa'nın  çenesine  kadar  çıkıyordu  ama  siper  duvarının  avluya  bakan  tarafında</p>
<p class="calibre1">yirmi yirmi beş metre uzunluğunda düşüşten başka bir şey yoktu. Bütün yapması gereken onu itmekti. </p>
<p class="calibre1">Tam  oracıkta  duruyordu,  tam  oracıkta.  Solucan  dudaklarıyla  Sansa'ya  gülümsüyordu. Yapabilirsin, </p>
<p class="calibre1">dedi  kendine. Yapabilirsin.  Hemen,  şimdi  yap.  Onunla  birlikte  aşağı  düşebilirdi.  Umrunda  değildi. </p>
<p class="calibre1">Hiç umrunda değildi. </p>
<p class="calibre1">"İşte,"  dedi  Sandor  Clegane,  Joffrey  ile  Sansa'nın  arasında  yere  çömelirken.  O  kadar  iri  bir</p>
<p class="calibre1">adamdan beklenmeyecek bir özenle Sansa'nın yırtılan dudağındaki kanı sildi. </p>
<p class="calibre1">O an geçmişti. Sansa gözlerini aşağı indirdi. "Teşekkür ederim," dedi Tazı'ya. O iyi yetiştirilmiş</p>
<p class="calibre1">bir kızdı ve nezaket kurallarını hiçbir zaman unutmazdı. </p>
<p class="calibre1"><a id="p483"></a>Daenerys</p>
<p class="calibre1">Kanatlar hummalı rüyalarını gölgeliyordu. </p>
<p class="calibre1">"Ejderhayı uyandırmak istemezsin, öyle değil mi?" </p>
<p class="calibre1">Yüksek  taş  kemerlerin  altındaki  uzun  koridorda  yürüyordu.  Arkasına  bakmıyordu.  Arkasına</p>
<p class="calibre1">bakmamalıydı.  Önünde  bir  kapı  vardı.  Uzaktan  minicik  görünüyordu  ama  bu  kadar  mesafeden  bile</p>
<p class="calibre1">kırmızı  olduğu  seçilebiliyordu.  Daha  hızlı  yürüdü.  Çıplak  ayakları  yerde  kanlı  ayak  izleri</p>
<p class="calibre1">bırakıyordu. </p>
<p class="calibre1">"Ejderhayı uyandırmak istemezsin, öyle değil mi?" </p>
<p class="calibre1">Toprak ve ölüm kokan parlak Dothrak denizinin üstündeki güneşi gördü. Rüzgârın hareket ettirdiği</p>
<p class="calibre1">otlar su gibi dalgalandı. Drogo onu güçlü kollarının arasında tutuyordu. Bacaklarının arasını okşuyor, </p>
<p class="calibre1">onu  açıyor  ve  sadece  kendisine  ait  olan  ıslaklığı  uyandırıyordu.  Güpegündüz  gökyüzünde  beliren</p>
<p class="calibre1">yıldızlar  yukarıdan  onlara  gülümsüyordu.  "Ev,"  diye  fısıldadı  Drogo  onun  içine  girip  tohumlarını</p>
<p class="calibre1">boşaltırken ama yıldızlar aniden kayboldu. Dev kanatlar mavi gökyüzünü süpürdü ve dünya alev aldı. </p>
<p class="calibre1">"Ejderhayı uyandırmak istemezsin..." </p>
<p class="calibre1">Sör  Jorah'ın  yüzü  süzülmüştü  ve  hüzün  doluydu.  "Rhaegar  son  ejderhaydı,"  dedi  ona.  Taş</p>
<p class="calibre1">yumurtaların  köz  gibi  kıpkırmızı  olduğu  sobanın  üstünde  yarı  saydam  ellerini  ısıtıyordu.  Şeffaf  ve</p>
<p class="calibre1">rüzgârdan  daha  etkisiz  teniyle  bir  an  oradaydı,  sonra  kaybolmaya  başladı.  "Son  ejderha,"  diye</p>
<p class="calibre1">fısıldadı ve yok oldu. Dany arkasındaki karanlığı hissetti, kırmızı kapı hiç olmadığı kadar uzaktaydı. </p>
<p class="calibre1">"Ejderhayı uyandırmak istemezsin..." </p>
<p class="calibre1">Viserys  çığlıklar  atarak  önünde  duruyordu.  "Ejderha  asla  yalvarmaz  fahişe.  Ejderhaya  emir</p>
<p class="calibre1">veremezsin. Ben ejderhayım ve taç giyeceğim." Erimiş altın mum gibi akarak yüzünü kapladı. Etinde</p>
<p class="calibre1">derin  yarıklar  açılıyordu.  "Ben  ejderhayım  ve  taç  giyeceğim!"  diye  ciyakladı.  Parmakları  bir  yılan</p>
<p class="calibre1">gibi  atılıp  göğüs  uçlarını  yakaladı.  Gözleri  patlayıp  irin  gibi  yanaklarından  aşağı  akarken  bile</p>
<p class="calibre1">parmakları göğüs uçlarını sıkıyor, buruyordu. </p>
<p class="calibre1">"Ejderhayı uyandırmak istemezsin..." </p>
<p class="calibre1">Kırmızı kapı çok uzağındaydı ve arkasından gelen buzlu nefesi hissediyordu. Nefes onu yakalarsa</p>
<p class="calibre1">ölümden  daha  beter  ölecekti  biliyordu.  Karanlıkta  tek  başına  sonsuza  kadar  inleyecekti.  Koşmaya</p>
<p class="calibre1">başladı. </p>
<p class="calibre1">"Ejderhayı uyandırmak..." </p>
<p class="calibre1">İçindeki sıcaklığı hissediyordu. Rahminde bir ateş yanıyordu. Oğlu uzun boylu ve gururluydu. Bakır</p>
<p class="calibre1">renginde teni, badem şekilli lila gözleri vardı. Dany'ye gülümsedi. Ellerini onun ellerine doğru uzattı</p>
<p class="calibre1">ama  ağzını  açtığında  dışarı  alevler  boşaldı.  Dany,  göğsünün  içinde  yanan  kalbini  görebiliyordu. </p>
<p class="calibre1">Birdenbire  kayboldu.  Mum  alevine  kapılmış  bir  pervane  gibi  küle  döndü.  Dany  çocuğu  için  ağladı. </p>
<p class="calibre1">Göğsünü  emecek  tatlı  bir  ağzın  umudu  için  gözyaşı  döktü  ama  yaşlar  tenine  değer  değmez</p>
<p class="calibre1">buharlaşıyordu. </p>
<p class="calibre1">"Ejderhayı uyandırmak..." </p>
<p class="calibre1">Solgun  kral  kıyafetleri  giymiş  hayaletler  koridorda  sıralanmıştı.  Ellerinde  alevlerden  yapılmış</p>
<p class="calibre1">kılıçlar  tutuyorlardı.  Gümüş  saçları,  altın  saçları,  platin  beyazı  saçları  vardı.  Gözleri  opaldi, </p>
<p class="calibre1">ametistti, turmalindi, yeşimdi. "Daha hızlı," diye bağırdılar. "Daha hızlı, daha hızlı." Koştu. Ayağını</p>
<p class="calibre1"><a id="p484"></a>bastığı  taş  eriyordu.  Bir  çığlık  atıp  kendini  ileri  attı.  Sırtına  bıçak  gibi  bir  ağrı  saplandı  ve  teninin açıldığını hissetti. Yanan kanın kokusunu duydu. Kanatların gölgesini gördü. Ve Daenerys Targaryen</p>
<p class="calibre1">uçtu. </p>
<p class="calibre1">"Ejderhayı uyandırmak..." </p>
<p class="calibre1">Önündeki kırmızı kapı açıldı. Artık çok yakındı. Çok yakın. Koridor bulanıklaştı. Peşindeki nefes</p>
<p class="calibre1">geri  çekiliyordu.  Ayağının  altındaki  taşlar  yok  olmuştu.  Dothrak  denizinin  üstünde  uçuyordu. </p>
<p class="calibre1">Yükseğe,  daha  yükseğe.  Yeşil  otlar  rüzgârıyla  dalgalanıyordu  ve  kanatlarını  gören  bütün  canlılar</p>
<p class="calibre1">korkuyla  kaçışıyordu.  Evin  kokusunu  duyuyordu.  Evi  görebiliyordu.  İşte  oradaydı.  Tam  şu  kapının</p>
<p class="calibre1">arkasında. Yeşil tarlalar, büyük taş evler ve onu sıcak tutacak kucaklar. Oradaydı. Hızla kapıyı açtı. </p>
<p class="calibre1">"...ejderha..." </p>
<p class="calibre1">Zırhı  kadar  kara  bir  aygırın  sırtındaki  ağabeyi  Rhaegar'ı  gördü.  Miğferinin  ince  göz  aralığının</p>
<p class="calibre1">içinde  alevler  ışıldıyordu.  "Son  ejderha,"  diye  fısıldadı  Sör  Jorah  zayıf  sesiyle.  "Son,  son."  Dany ağabeyinin siyah cilalı miğfer siperini kaldırdı. Miğferin içindeki kendi suratıydı. </p>
<p class="calibre1">Bundan sonra, çok uzun bir zaman, sadece acı vardı. İçindeki ateş ve gökyüzündeki yıldızlar. </p>
<p class="calibre1">Küllerin tadıyla uyandı. </p>
<p class="calibre1">"Hayır," diye inledi, "Hayır, lütfen." </p>
<p class="calibre1">"Khaleesi," diyerek korkuyla üstüne eğildi Jhiqui. </p>
<p class="calibre1">Çadır  gölgeyle  boğulmuştu.  Durgun  ve  kapalı.  Dany  sobadan  yükselen  küllerin  yukarıdaki  duman</p>
<p class="calibre1">deliğine  doğru  uçmasını  izledi.  Uçuyordum,  diye  düşündü.  Kanatlarım  vardı.  Uçuyordum.  Ama</p>
<p class="calibre1">sadece  bir  rüyaydı.  "Bana  yardım  et,"  diye  fısıldadı  kalkmak  için  çabalarken.  "Bana..."  Sesi  taze yaralar kadar çiğdi ve ne istediğini bilmiyordu. Canı neden bu kadar fazla yanıyordu? Sanki vücudu</p>
<p class="calibre1">parçalara ayrılmış, o parçalardan tekrar bir araya getirilmişti. "Bana..." </p>
<p class="calibre1">"Evet khaleesi," dedi Jhiqui ve hızla çadırdan çıktı. Bağırıyordu. Dany'nin bir şeye, birine ihtiyacı</p>
<p class="calibre1">vardı  ama...  neye?  Önemli  olduğunu  biliyordu.  Dünyadaki  en  önemli  şey  oydu. Yan  tarafına  dönüp</p>
<p class="calibre1">dirseğinin üstünde doğrulmaya çalıştı. Bacağına dolanan battaniyeden kurtulmak için uğraştı. Hareket</p>
<p class="calibre1">etmek çok zordu. Başı dönüyordu. Mecburum... </p>
<p class="calibre1">Dany'yi  yerdeki  kilimlerin  üstünde,  yumurtalara  doğru  sürünerek  ilerken  buldular.  Sör  Jorah</p>
<p class="calibre1">Mormont  onu  kucağına  alıp  ipek  şiltesinin  üzerine  yatırırken  Dany  güçsüzce  karşı  koymaya</p>
<p class="calibre1">çalışıyordu.  Sör  Jorah'ın  omzunun  üstünden  üç  hizmetçisini  gördü.  İşte,  gölge  halindeki  bıyığıyla</p>
<p class="calibre1">Jhogo  ve  basık  suratlı  Mirri  Maz  Duur  da  oradaydı.  "Mecburum,"  demeye  çalıştı  onlara. </p>
<p class="calibre1">"Mecburum..." </p>
<p class="calibre1">"...uyuyun prenses," dedi Sör Jorah. </p>
<p class="calibre1">"Hayır," dedi Dany. "Lütfen, lütfen." </p>
<p class="calibre1">"Evet." Sör Jorah onu ipeklere sardı. Oysa Dany alev alev yanıyordu. "Uyuyun ve gücünüzü geri</p>
<p class="calibre1">kazanın Khaleesi. Bize geri dönün." Mirri Maz Duur geldi. Maegi. Dudaklarına bir kadeh uzatıyordu. </p>
<p class="calibre1">Dany  ekşi  sütün  tadını  aldı.  Kadehte  başka  bir  şey  daha  vardı.  Yoğun  ve  acı  bir  şey.  IIık  sıvı</p>
<p class="calibre1">çenesinden aşağı akıyordu. Yutkundu. Çadır iyice loşlaştı ve tekrar uykunun kucağına düştü. Bu defa</p>
<p class="calibre1">rüya yoktu. Kıyısız kara denizin sularında sükûnet ve huzur içinde yüzdü. </p>
<p class="calibre1">Bir süre sonra –bir gece, bir gün, bir yıl, bilmiyordu– uyandı. Çadır hâlâ karanlıktı. İpek duvarlar</p>
<p class="calibre1">dışarıdaki  rüzgârla  sallanıyordu.  Dany  bu  kez  kalkmaya  çalışmadı.  "İrri,"  diye  seslendi.  "Jhiqui, </p>
<p class="calibre1">Doreah."  Hepsi  birden  hemen  geldi.  "Boğazım  kuru,"  dedi.  "Çok  kuru."  Ona  su  getirdiler.  IIık  ve</p>
<p class="calibre1"><a id="p485"></a>tatsızdı  ama  Dany  iştahla  içti.  Jhiqui'yi  biraz  daha  getirmesi  için  gönderdi.  İrri  bir  bez  parçasını ıslatıp Dany'nin alnını sildi. "Hastalanmışım," dedi Dany. Dothraklı kız başıyla onayladı. "Ne kadar</p>
<p class="calibre1">zaman oldu?" Alnındaki bez rahatlatıcıydı ama İrri o kadar üzgün görünüyordu ki Dany korktu. "Çok</p>
<p class="calibre1">zaman,"  diye  fısıldadı  kız.  Jhiqui  elinde  bir  sürahiyle  geldiğinde  yanında  Miri  Maz  Duur  da  vardı. </p>
<p class="calibre1">Yeni uyanmış gibiydi. "İçin," dedi Dany'nin kafasını kaldırıp kadehi ağzına tekrar götürürken ama bu</p>
<p class="calibre1">sefer kadehte şarap vardı. Tatlı, tatlı şarap. Dany içti, kafasını geriye yaslayıp kendi soluğunu dinledi. </p>
<p class="calibre1">Kollarındaki  ve  bacaklarındaki  ağırlığı  hissedebiliyordu.  Uyku  tekrar  bedenine  yürürken  "Bana... </p>
<p class="calibre1">getirin..." diye mırıldandı. Sesi zayıflamıştı, dili dolanıyordu. </p>
<p class="calibre1">"Neyi khaleesi?" diye sordu maegi. "Neyi getirmemizi istiyorsunuz?" </p>
<p class="calibre1">"Yumurtalar...  Lütfen...  Ejderha..."  Kurşun  misali  ağırlaşmış  kirpiklerini  açık  tutamayacak  kadar</p>
<p class="calibre1">güçsüzdü. </p>
<p class="calibre1">Üçüncü  kez  uyandığında  duman  deliğinden  çadıra  altın  renkli  gün  ışığı  giriyordu  ve  ejderha</p>
<p class="calibre1">yumurtalarından biri kollarının arasındaydı. Açık renkli olana sarılmıştı. Pulları kemik rengindeydi, </p>
<p class="calibre1">altın  ve  bronz  damarları  vardı.  Dany  yumurtanın  sıcaklığını  hissediyordu.  İpek  renkli  örtülerin</p>
<p class="calibre1">altındaki  teni  terden  parlıyordu.  Ejderha  çiyi,  diye  düşündü.  Parmaklarını  yumurtanın  kabuğunda, </p>
<p class="calibre1">altın  damarlar  üzerinde  gezdirdi. Yumurtanın  içindeki  bir  şeyin  kıvrılıp  gerinerek  kendisine  cevap</p>
<p class="calibre1">verdiğini hissetti. Bu onu korkutmamıştı. Bütün korkuları terk etmişti onu. Korkuları küle dönmüştü. </p>
<p class="calibre1">Dany  alnına  dokundu.  Terin  altındaki  teni  serindi.  Ateşi  düşmüştü.  Doğrulup  şiltesinin  içinde</p>
<p class="calibre1">oturdu. Bir an başı döndü ve bacaklarının arasına derin bir sancı girdi. Buna rağmen kendini güçlü</p>
<p class="calibre1">hissediyordu.  "Su,"  dedi,  sesini  duyan  hizmetçiler  yanına  koştular.  "Bir  sürahi  su.  Ne  kadar  soğuk</p>
<p class="calibre1">olursa o kadar iyi. Ve meyve, en iyisi hurma." </p>
<p class="calibre1">"Emredersiniz Khaleesi." </p>
<p class="calibre1">"Sör Jorah'ı da çağırın," dedi Dany ayağa kalkarken. Jhiqui omuzlarına ipek bir pelerin örttü. "IIık</p>
<p class="calibre1">bir  banyo  istiyorum.  Ve  Mirri  Maz  Duur  da..."  Her  şeyi  birdenbire  hatırladı.  Yalpaladı.  "Khal</p>
<p class="calibre1">Drogo," demek için zorladı kendini hizmetçilerin yüzüne korkuyla bakarken. "O hâlâ..." </p>
<p class="calibre1">"Khal  yaşıyor,"  dedi  İrri  fısıltı  gibi  bir  sesle.  Ama  Dany,  kelimeler  ağzından  çıkarken  kızın</p>
<p class="calibre1">gözlerine yerleşen karanlığı görmüştü. İrri kaçarcasına çadırdan çıkıp su getirmeye gitti. </p>
<p class="calibre1">Dany, Doreah'a döndü. "Anlat bana." </p>
<p class="calibre1">"Ben... ben Sör Jorah'ı çağırayım," dedi Lysli kız. Kafasını öne eğerek çadırdan çıktı. </p>
<p class="calibre1">Jhiqui  de  çadırdan  kaçmaya  hazırlanırken  Dany  onu  kolundan  yakaladı.  "Neler  oluyor?  Bilmek</p>
<p class="calibre1">zorundayım. Drogo... ve bebeğim." Bebeğini neden şimdiye kadar hatırlamamıştı? "Oğlum, Rhaego... </p>
<p class="calibre1">o nerede? Oğlumu istiyorum." </p>
<p class="calibre1">Jhiqui gözlerini yere indirdi. "Bebek... yaşamadı Khaleesi," dedi. Sesi ürkek bir fısıltıdan ibaretti. </p>
<p class="calibre1">Dany kızın kolunu bıraktı. Oğlum öldü, diye düşündü Jhiqui çadırdan çıkarken. Her nasılsa baştan</p>
<p class="calibre1">beri  biliyordu.  İlk  sefer  Jhiqui'nin  gözyaşlarıyla  uyandığı  andan  beri  biliyordu.  Hayır,  uyanmadan</p>
<p class="calibre1">önce  biliyordu  hatta.  Gördüğü  rüya  birdenbire  ve  bütün  ayrıntılarıyla  kafasında  canlandı. </p>
<p class="calibre1">Rüyasındaki uzun, bakır tenli, gümüş saç örgülü, alevler içinde kalan adamı hatırladı. </p>
<p class="calibre1">Ağlamalıydı,  biliyordu.  Buna  rağmen  gözleri  kül  kadar  kuruydu.  Rüyasında  çok  ağlamıştı  ve</p>
<p class="calibre1">gözyaşları  yanaklarında  buharlaşmıştı.  İçimdeki  bütün  acılar  yandı,  dedi  kendine.  Üzgündü  ama... </p>
<p class="calibre1">Rhaego'nun ondan uzaklaştığını hissediyordu. Sanki hiç var olmamıştı. </p>
<p class="calibre1">Birkaç dakika sonra Sör Jorah ve Mirri Maz Duur çadıra girdiklerinde, Dany hâlâ sandıkta duran</p>
<p class="calibre1"><a id="p486"></a>ejderha yumurtalarının başındaydı. Sandıktakilerin de birlikte uyuduğu yumurta kadar sıcak olduğunu</p>
<p class="calibre1">hissediyordu.  Tuhaftı.  "Sör  Jorah,  buraya  gelin,"  dedi.  Adamın  elini  tutup  kırmızı  damarlı  siyah</p>
<p class="calibre1">yumurtanın üstüne koydu. "Ne hissediyorsunuz?" </p>
<p class="calibre1">"Kabuk. Kaya kadar sert." Şövalye tedirgindi. "Pullar." </p>
<p class="calibre1">"Ya sıcaklık?" </p>
<p class="calibre1">"Taş soğuk." Sör Jorah elini çekti. "Prenses, iyi misiniz?" diye sordu. "Bu kadar güçsüzken ayağa</p>
<p class="calibre1">kalkmanız doğru mu?" </p>
<p class="calibre1">"Güçsüzken mi? Gayet güçlüyüm Jorah." Şövalyeyi memnun etmek için bir mindere uzandı. "Bana</p>
<p class="calibre1">çocuğumun nasıl öldüğünü anlat." </p>
<p class="calibre1">Şövalye  kafasını  çevirdi.  Gözlerinde  hayaletler  var  gibiydi.  "Çocuk  hiç  yaşamamış  prenses. </p>
<p class="calibre1">Kadınlar çocuğun..." </p>
<p class="calibre1">Dany  bekledi  ama  Sör  Jorah  cümlenin  devamını  getiremiyordu. Yüzü  utançla  karardı.  Ceset  gibi</p>
<p class="calibre1">görünüyordu. </p>
<p class="calibre1">"Canavar gibiydi," diyerek şövalyenin yerine konuştu Mirri Maz Duur. Sör Jorah güçlü bir adamdı</p>
<p class="calibre1">ama Dany o anda maegi'nin daha güçlü olduğunu anlamıştı. Daha güçlü, daha zalim ve kesinlikle daha</p>
<p class="calibre1">tehlikeliydi.  "Ucubeydi.  Onu  kendim  dışarı  çektim.  Kertenkeleler  gibi  pullarla  kaplıydı,  kördü. </p>
<p class="calibre1">Dikenli  bir  kuyruğu  ve  yarasalarınkine  benzeyen  küçük  kanatları  vardı.  Ona  dokunduğumda  eti, </p>
<p class="calibre1">kemiklerinin üstünden aktı. İçi kurtçuklarla doluydu ve çürümüşlük kokuyordu. Yıllardır ölüydü." </p>
<p class="calibre1">Karanlık, diye düşündü Dany. Arkasından gelip onu ele geçirmeye çalışan karanlık. Eğer arkasına</p>
<p class="calibre1">dönüp  baksaydı  karanlığın  içinde  kaybolacaktı.  "Sör  Jorah  beni  bu  tentenin  içine  taşıdığında  oğlum</p>
<p class="calibre1">yaşıyordu ve güçlüydü," dedi. "Onun tekmelerini, doğmak için verdiği savaşı hissedebiliyordum." </p>
<p class="calibre1">"Öyle olabilir," diye karşılık verdi Mirri Maz Duur. "Ama o yaratık rahminizden çıktığında benim</p>
<p class="calibre1">anlattığım gibiydi. Ölüm çadırın içindeydi Khaleesi." </p>
<p class="calibre1">"Sadece  gölgeler  vardı,"  diye  yalanladı  Sör  Jorah  ama  Dany  adamın  sesindeki  kararsızlığı</p>
<p class="calibre1">duyabiliyordu. "Seni gördüm maegi. Seni gördüm. Yalnızdın, gölgelerle dans ediyordun." </p>
<p class="calibre1">"Mezarların uzun gölgeleri olur Demir Lord," dedi Mirri. "Uzun ve karanlık. Sonunda hiçbir ışık</p>
<p class="calibre1">onları zaptedemez." </p>
<p class="calibre1">Oğlunu Sör Jorah'ın öldürdüğünü biliyordu Dany. Ne yaptıysa sevgi ve sadakat yüzünden yapmıştı</p>
<p class="calibre1">ama bebeğini hiçbir canlının girmemesi gereken bir yere sokup karanlığa yem etmişti. Sör Jorah da</p>
<p class="calibre1">bunu biliyordu. Solgun yüzü, boş gözleri, topallaması her şeyi anlatıyordu. "Gölgeler size de dokundu</p>
<p class="calibre1">Sör  Jorah,"  dedi.  Şövalye  cevap  vermedi.  Dany  tanrıkadınına  döndü.  "Hayatın  bedelinin  ancak</p>
<p class="calibre1">ölümle ödenebileceğini söylemiştin. Attan bahsettiğini düşünmüştüm," dedi. </p>
<p class="calibre1">"Hayır," dedi Mirri Maz Duur. "Bu sizin kendinize söylediğiniz bir yalandı. Bedelin ne olduğunu</p>
<p class="calibre1">biliyordunuz." </p>
<p class="calibre1">Biliyor muydu? Gerçekten biliyor muydu? Dönüp arkama bakarsam karanlığın içinde kaybolurum. </p>
<p class="calibre1">"Bedel ödendi," dedi Dany. "At, bebeğim, Quaro, Qotho, Haggo ve Cohollo. Bedel ödendi ve ödendi</p>
<p class="calibre1">ve ödendi." Minderden kalktı. "Drogo nerede? Bana onu göster tanrıkadını, maegi, kan büyücüsü, her</p>
<p class="calibre1">neysen. Bana oğlum karşılığında ne aldığımı göster." </p>
<p class="calibre1">"Emredersiniz Khaleesi," dedi yaşlı kadın. "Gelin, sizi ona götüreyim." </p>
<p class="calibre1">Dany  düşündüğünden  daha  kuvvetsizdi.  Sör  Jorah  bir  kolunu  ona  dolayarak  ayakta  durmasına</p>
<p class="calibre1">yardım etti. "Bunu daha sonra da yapabilirsiniz prensesim," dedi Sör Jorah sessizce. </p>
<p class="calibre1"><a id="p487"></a>"Onu şimdi görmeliyim Sör Jorah," diye karşılık verdi Dany. </p>
<p class="calibre1">Çadırın karanlığından sonra dışarıdaki gün ışığı kör edecek kadar parlaktı. Güneş erimiş altın gibi</p>
<p class="calibre1">kaynıyordu,  arazi  kuru  ve  boştu.  Hizmetçileri  ellerinde  şarap,  su  ve  meyvelerle  bekliyordu.  Jhogo, </p>
<p class="calibre1">Sör Jorah'ın Dany'yi taşımasına yardım etmek için yanlarına koştu. Aggo ve Rakharo arkasında kaldı. </p>
<p class="calibre1">Kuma vuran güneş yüzünden hiçbir şey göremiyordu, Dany elini kaldırıp gözlerine siper etti. Bir ateş</p>
<p class="calibre1">çukurundaki  külleri,  tembelce  dolanıp  yiyecek  ot  arayan  küçük  bir  at  sürüsünü,  sağa  sola  saçılmış</p>
<p class="calibre1">çadırları  ve  şilteleri  gördü.  Birkaç  çocuk  onu  seyretmek  için  etrafına  toplandı.  Biraz  ileride  kendi</p>
<p class="calibre1">işleriyle  meşgul  olan  kadınlar  vardı. Yaşlı  adamlar  yorgun  gözleriyle  gökyüzüne  bakıyor,  üstlerine</p>
<p class="calibre1">konan  kansineklerini  kovuyordu.  Kırk  bin  kişinin  çadır  kurduğu  kamp  yerinde  sadece  rüzgâr  ve  toz</p>
<p class="calibre1">vardı şimdi. </p>
<p class="calibre1">"Drogo'nun khalasar'ı gitmiş," dedi Dany. </p>
<p class="calibre1">"At süremeyen khal, khal değildir," dedi Jhogo. </p>
<p class="calibre1">"Dothraklar sadece güçlü olanı takip eder," dedi Sör Jorah. "Üzgünüm prensesim, onları tutmanın</p>
<p class="calibre1">bir yolu yoktu. Kendini Khal Pono ilan ederek önce Ko Pono ayrıldı. Pek çoğu onun peşinden gitti. </p>
<p class="calibre1">Jhaqo'nun  aynı  şeyi  yapması  uzun  sürmedi.  Geride  kalanlar  gece  yarısı  küçüklü  büyüklü  gruplar</p>
<p class="calibre1">halinde  kaçtı.  Şu  anda  Dothrak  denizinde  en  az  bir  düzine  yeni  khalasar  var.  Bir  zamanlar  sadece</p>
<p class="calibre1">Drogo'nun olan tek khalasar'dan dağılanlar." </p>
<p class="calibre1">"Yaşlılar kaldı," dedi Jhogo. "Korkanlar, güçsüzler ve hastalar. Biz yemin edenler. Biz de kaldık." </p>
<p class="calibre1">"Drogo'nun at sürüsünü de aldılar Khaleesi," dedi Rakharo. "Onlara engel olacak kadar kalabalık</p>
<p class="calibre1">değildik.  Kölelerimizi  de  götürdüler.  Hem  sizinkileri,  hem  Khal  Drogo'nunkileri.  Çok  azını  burada</p>
<p class="calibre1">bıraktılar." </p>
<p class="calibre1">"Eroeh?"  diye  sordu  Dany.  Zavallı  çocuğu  Kuzu  İnsanlar'ın  kasabasında  tecavüzden  kurtardığı</p>
<p class="calibre1">günü hatırladı. </p>
<p class="calibre1">"Onu,  Khal  Jhaqo'nun  kansüvaririsi  olan  Mago  aldı,"  diye  yanıtladı  Jhogo.  "Defalarca  hem</p>
<p class="calibre1">üstünden  hem  altından  onu  sürdü.  Sonra  da  yeni  khal'ına  verdi.  Jhaqo  da  kızı  diğer  kansüvarilerine</p>
<p class="calibre1">verdi. Hepsinin işi bittiğinde boğazını kestiler." </p>
<p class="calibre1">"Bu o kızın kaderiydi Khaleesi," dedi Aggo. </p>
<p class="calibre1">Dönüp  arkama  bakarsam  karanlığın  içinde  kaybolurum.  "Çok  zalim  bir  kadermiş,"  dedi  Dany. </p>
<p class="calibre1">"Ama  Mago'nun  karşılaşacağı  kader  kadar  zalim  değil  yine  de.  Size  eski  ve  yeni  tanrıların,  kuzu</p>
<p class="calibre1">tanrının,  at  tanrının,  var  olan  her  tanrının  huzurunda  yemin  ediyorum.  Size  Dağların  Anası'nın, </p>
<p class="calibre1">Dünyanın  Rahmi'nin  adına  yemin  veriyorum,  Mago  ve  Ko  Jhaqo  ile  işim  bittiğinde,  Eroeh'e</p>
<p class="calibre1">gösterdikleri kadar merhamet için yalvarıyor olacaklar." </p>
<p class="calibre1">Dothraklar şüpheli gözlerle birbirlerine baktı. "Khaleesi," dedi İrri, bir çocuğa anlatıyormuş gibi, </p>
<p class="calibre1">"Jhaqo artık khal oldu. Arkasında yirmi bin atlı var." </p>
<p class="calibre1">Dany  başını  yukarı  kaldırdı.  "Ve  ben  de  Daenerys  Fırtınadadoğan'ım.  Targaryen  Hanedanı'nın</p>
<p class="calibre1">Daenerys'iyim.  Fatih Aegon'ın,  Zalim  Maegor'ın,  eski  Valyria'nın  kanıyım.  Ben  ejderhanın  kızıyım. </p>
<p class="calibre1">Size yemin ediyorum, o adamlar çığlıklar atarak ölecek. Şimdi beni Khal Drogo'ya götürün." </p>
<p class="calibre1">Drogo, çıplak kızıl toprağa yatmış güneşe bakıyordu. </p>
<p class="calibre1">Vücuduna onlarca kansineği konmuştu ama onların farkında değil gibiydi. Dany sinekleri kovalayıp</p>
<p class="calibre1">onun  yanına  çömeldi.  Gözleri  kocaman  açıktı  ama  görmüyordu.  Dany  daha  ilk  bakışta  onun  kör</p>
<p class="calibre1">olduğunu  anlamıştı.  Adını  fısıldadı  ama  duymuyordu.  Göğsündeki  yara  iyileşebileceği  kadar</p>
<p class="calibre1"><a id="p488"></a>iyileşmişti. Geri kalan gri kırmızı yara izi mide bulandırıcıydı. </p>
<p class="calibre1">"Neden burada, güneşin altında tek başına?" diye sordu Dany. </p>
<p class="calibre1">"Sıcağı  seviyor,  prenses,"  dedi  Sör  Jorah.  "Göremediği  halde  sürekli  güneşe  bakıyor. </p>
<p class="calibre1">Yönlendirilirse  yürüyor,  nereye  götürülürse  oraya  gidiyor  ama  daha  uzağa  değil.  Ağzına  yemek</p>
<p class="calibre1">konduğunda yiyor, su verildiğinde içiyor." </p>
<p class="calibre1">Dany  güneşini  ve  yıldızını  hafifçe  alnından  öptü.  Ayağa  kalkıp  Mirri  Maz  Duur'un  karşısına</p>
<p class="calibre1">dikildi. "Büyülerinin bedeli çok yüksekmiş maegi," dedi. </p>
<p class="calibre1">"Yaşıyor," diye karşılık verdi Mirri Maz Duur. "Hayat istemiştiniz, bedelini ödediniz." </p>
<p class="calibre1">"Bu,  Drogo  gibi  bir  adam  için  hayat  sayılmaz.  Onun  hayatı  kahkahalarıydı,  ateş  çukurunda</p>
<p class="calibre1">kızartılan  etti,  bacaklarının  arasındaki  attı.  Onun  hayatı  elindeki  arakh'tı,  düşmanıyla  karşılaşmaya</p>
<p class="calibre1">giderken saçında çınlayan çanlardı. Onun hayatı kansüvarileriydi, bendim, ona vereceğim oğuldu." </p>
<p class="calibre1">Mirri Maz Duur cevap vermedi. </p>
<p class="calibre1">"Ne zaman eskisi gibi olacak?" diye sordu Dany talepkâr bir sesle. </p>
<p class="calibre1">"Güneş batıdan doğup, doğudan battığı zaman," dedi Mirri Maz Duur. "Denizler kuruduğu, dağlar</p>
<p class="calibre1">rüzgârda  yaprak  gibi  sallandığı  zaman.  Rahminiz  uyanıp  canlı  bir  çocuk  taşıdığı  zaman.  O  zaman</p>
<p class="calibre1">eskisi gibi olacak işte. Daha önce değil." </p>
<p class="calibre1">Dany,  Sör  Jorah'a  ve  diğerlerine  döndü.  "Bizi  yalnız  bırakın.  Maegi'yle  baş  başa  konuşmak</p>
<p class="calibre1">istiyorum." Mormont ve Dothraklar çekildi. "Biliyordun," dedi Dany herkes gittiğinde. Hem içi hem</p>
<p class="calibre1">dışı ağrıyordu ama öfkesi ona güç veriyordu. "Ne satın aldığımı biliyordun, bedelini biliyordun ve de</p>
<p class="calibre1">göz yumdun." </p>
<p class="calibre1">"Onlar  tapınağımı  yaktı,  hataları  buydu,"  dedi  iri,  düz  burunlu  kadın  hafif  bir  sesle.  "Bu,  Yüce</p>
<p class="calibre1">Çoban'ı kızdırdı." </p>
<p class="calibre1">"Bu tanrıların işi değil," dedi Dany sertçe. Dönüp arkama bakarsam karanlığın içinde kaybolurum. </p>
<p class="calibre1">"Beni kandırdın. İçimdeki çocuğu öldürdün." </p>
<p class="calibre1">"Dünyanın  tepesine  çıkacak  aygır  şehirleri  yakamayacak.  Khalasar'ı  insanları  küle</p>
<p class="calibre1">çeviremeyecek." </p>
<p class="calibre1">"Seni korudum," dedi Dany ızdırap içinde. "Senin hayatını kurtardım." </p>
<p class="calibre1">"Kurtarmak  mı?"  Lhazareenli  kadın  yere  tükürdü.  "Üç  atlı  birden  üstüme  çıktı.  Bir  erkeğin  bir</p>
<p class="calibre1">kadını  aldığı  gibi  değil,  arkadan,  bir  köpeğin  dişi  bir  köpeği  aldığı  gibi.  Siz  yanımdan  geçerken</p>
<p class="calibre1">dördüncüsü içimdeydi. Beni nasıl kurtardınız? Tanrımın evinin yandığını gördüm. Orada iyi adamları</p>
<p class="calibre1">iyileştiriyordum. Evimi yaktılar. Yollarda yığın yığın kesik kafalar vardı. Ekmeğimi pişiren fırıncının</p>
<p class="calibre1">koparılmış  başını  gördüm.  Daha  üç  ay  önce  ölügöz  ateşinden  kurtardığım  çocuğun  bedeninden</p>
<p class="calibre1">ayrılmış kafasını gördüm. Atlılar kırbaçlarını sırtlarına indirirken ağlayan çocukları duydum. Tekrar</p>
<p class="calibre1">söyleyin bana, siz neyi kurtardınız?" </p>
<p class="calibre1">"Hayatını!" </p>
<p class="calibre1">Mirri  Maz  Duur  zalim  bir  kahkaha  attı.  "Khal'ınıza  bakın  ve  her  şey  gittikten  sonra  kalan  hayatın</p>
<p class="calibre1">neye benzediğini görün." </p>
<p class="calibre1">Dany  khas  adamlarını  çağırdı  ve  onlara  Mirri  Maz  Duur'un  ellerini,  ayaklarını  bağlamalarını</p>
<p class="calibre1">emretti. Maegi, sanki bir sırrı paylaşıyorlarmış gibi Dany'ye gülümsedi. Dany tek bir sözüyle kadının</p>
<p class="calibre1">kafasını  kestirebilirdi  ama...  eline  ne  geçecekti?  Bir  baş?  Eğer  hayat  değersizse  ölümün  kıymeti  ne</p>
<p class="calibre1">idi? </p>
<p class="calibre1"><a id="p489"></a>Drogo'yu  Dany'nin  çadırına  götürdüler.  Dany  bir  banyo  hazırlamalarını  emretti.  Bu  kez  suda  kan</p>
<p class="calibre1">yoktu.  Kocasını  kendi  elleriyle  yıkadı.  Kollarını  ve  göğsünü  temizledi.  Yumuşak  bezlerle  yüzünü</p>
<p class="calibre1">sildi.  Uzun  siyah  saçlarını  sabunladı.  Hatırladığı  kadar  parlak  olana  kadar  saçlarını  taradı.  İşi</p>
<p class="calibre1">bittiğinde  çoktan  karanlık  olmuştu,  Dany  yorgunluktan  tükenmişti.  Yemek  ve  içecek  için  durakladı</p>
<p class="calibre1">ama  bir  inciri  kemirmek  ve  birkaç  yudum  su  içmekten  başka  bir  şey  yapamadı.  Uyku  iyi  bir  kaçış</p>
<p class="calibre1">olurdu  ama  yeterince  uyumuştu...  Çok  uzun  uyumuştu  doğrusu.  Bu  geceyi  Drogo'ya  vermeliydi. </p>
<p class="calibre1">Yaşadıkları ve belki de yaşayacakları bütün geceler için. </p>
<p class="calibre1">Drogo'yu dışarı, karanlığa çıkardığında birlikte geçirdikleri ilk geceyi hatırladı. Dothraklar bütün</p>
<p class="calibre1">önemli  şeylerin  açık  havada,  gökyüzünün  altında  yapılması  gerektiğine  inanıyordu.  Nefretten  çok</p>
<p class="calibre1">daha güçlü duyguların olduğunu söyledi kendine. Maegi'nin Asshai'de öğrendiği büyülerden çok daha</p>
<p class="calibre1">eski  ve  hakikatli  sihirler  vardı.  Gökyüzü  karanlıktı,  ay  yoktu  ama  milyonlarca  yıldız  alev  alev</p>
<p class="calibre1">yanıyordu. Bunu bir kehanet olarak kabul etti. </p>
<p class="calibre1">Burada  battaniye  gibi  yumuşak  çimenler  yoktu.  Toprak  sert  ve  çıplaktı. Ağaçlar  rüzgârla  hareket</p>
<p class="calibre1">etmiyordu  ve  insanı  müziğiyle  sakinleştiren,  korkularını  alıp  götüren  sular  akmıyordu.  Dany</p>
<p class="calibre1">yıldızların  yeteceğini  söyledi  kendine.  "Hatırla  Drogo,"  diye  fısıldadı.  "Evlendiğimiz  günü  hatırla, </p>
<p class="calibre1">birlikte  ilk  ata  binişimizi.  Rhaego'yu  yaptığımız  geceyi  hatırla,  bütün  khalasar  etrafımızdayken</p>
<p class="calibre1">gözlerinin yüzüme bakışını. Dünyanın Rahmi'nin serin ve temiz sularını hatırla güneşim ve yıldızım. </p>
<p class="calibre1">Hatırla ve bana geri dön." </p>
<p class="calibre1">Doğum  içini  parçalamıştı,  Drogo'yu  içine  alamazdı  ama  Doreah'tan  başka  yollar  öğrenmişti. </p>
<p class="calibre1">Ellerini kullandı ve ağzını ve göğüslerini. Tırnaklarını etine geçirdi, onu öpücüklerle kapladı, dualar</p>
<p class="calibre1">etti,  kulağına  hikâyeler  fısıldadı.  Sonunda  onu  gözyaşlarıyla  yıkadı.  Ama  Drogo  hissetmiyor, </p>
<p class="calibre1">konuşmuyor, uyanmıyordu. </p>
<p class="calibre1">Boş  ufuk  çizgisinde  şafak  sökmeye  başladığında  Dany  kocasını  gerçekten  yitirdiğini  biliyordu</p>
<p class="calibre1">artık.  "Güneş  batıdan  doğup,  doğudan  battığı  zaman,"  dedi  hüzünle.  "Denizler  kuruduğu,  dağlar</p>
<p class="calibre1">rüzgârda yaprak gibi sallandığı zaman. Rahmim uyanıp canlı bir çocuk taşıdığı zaman. İşte o zaman</p>
<p class="calibre1">bana döneceksin güneşim ve yıldızım, daha önce değil." </p>
<p class="calibre1">Asla, diye bağırdı karanlık. Asla, asla, asla. </p>
<p class="calibre1">Dany çadırın içinden bir yastık aldı. İpek kılıflı, kuş tüyü bir yastık. Tekrar Drogo'nun, güneşinin</p>
<p class="calibre1">ve  yıldızının  yanına  giderken  yastığı  göğsüne  dayadı.  Dönüp  arkama  bakarsam  karanlığın  içinde</p>
<p class="calibre1">kaybolurum. Yürümek bile canını yakıyordu. Uyumak istiyordu. Uyumak ve rüya görmemek. </p>
<p class="calibre1">Dizlerinin üstüne çöktü. Drogo'nun dudaklarını öptü ve yastığı kocasının yüzüne bastırdı. </p>
<p class="calibre1"><a id="p490"></a>Tyrion</p>
<p class="calibre1">"Oğlum ellerinde," dedi Lord Tywin. </p>
<p class="calibre1">"Ellerinde  lordum,"  dedi  haberci  yorgunluktan  kısılmış  sesiyle. Yırtılmış  paltosunun  göğsündeki</p>
<p class="calibre1">benekli domuz arması kurumuş, kanla kaplanmıştı. </p>
<p class="calibre1">Oğullarından  biri,  dedi  Tyrion  içinden.  Jaime'yi  düşünerek  bir  yudum  şarap  içti,  tek  laf  etmedi. </p>
<p class="calibre1">Kolunu  yukarı  kaldırdığında  kısa  süren  savaşının  tadını  anımsıyordu.  Ağabeyini  seviyordu  ama</p>
<p class="calibre1">Casterly Kayası'nın bütün altınlarını verseler bile Fısıltılı Orman'da onunla birlikte olmak istemezdi. </p>
<p class="calibre1">Lord  babasının  bütün  adamları  ve  sancak  beyleri,  habercinin  hikâyesini  duyduklarında  sessizliğe</p>
<p class="calibre1">gömülmüşlerdi.  Uzun  ve  esintili  ortak  salonun  sonunda  yanan  şöminenin  çatırtıları  ve  tıslamaları</p>
<p class="calibre1">dışında ses duyulmuyordu. </p>
<p class="calibre1">Güneye yaptığı uzun ve zorlu yolculuğun ardından bir geceliğine bile olsa bir handa kalmak fikri</p>
<p class="calibre1">Tyrion'ı  sevince  boğmuştu...  gerçi,  bütün  o  tatsız  anılarıyla  birlikte  yine  bu  handa  kalmamayı  tercih</p>
<p class="calibre1">ederdi.  Babası  eziyet  verici  bir  tempo  belirlemişti  ve  hızlarının  bedelini  ödemişlerdi.  Mücadele</p>
<p class="calibre1">sırasında  yaralanan  adamları  ellerinden  geldiğince  toparlamışlar,  diğerlerini  kendi  başlarının</p>
<p class="calibre1">çaresine bakmak üzere arkalarında bırakmışlardı. Her sabah birkaç kişiyi daha yol kenarlarında terk</p>
<p class="calibre1">etmişlerdi,  uyuyan  ve  bir  daha  uyanamayan  adamları.  Her  öğleden  sonra  birkaç  kişi  daha  yolda</p>
<p class="calibre1">yıkılıp  kalmıştı.  Ve  her  gece  birkaç  kişi  daha  karanlığa  karışarak  gizlice  kaçıp  gitmişti.  Tyrion  da</p>
<p class="calibre1">onlarla gidebilmeyi isterdi. </p>
<p class="calibre1">Yaveri,  Nehirova'dan  korkunç  haberler  getiren  bir  süvari  geldiğini  bildirmek  için  onu</p>
<p class="calibre1">uyandırdığında, hanın üst katındaki odasında kuş tüyü yatağının ve yanında yatan Shae'nin sıcaklığının</p>
<p class="calibre1">tadını çıkarıyordu. Her şey boşa gitmişti şimdi. Güneye varmak için aceleyle alınan yol, sonu gelmez</p>
<p class="calibre1">zorlu  yürüyüş,  yol  kenarında  bırakılan  bedenler...  hepsi  bir  hiç  uğrunaydı.  Robb  Stark,  Nehirova'ya</p>
<p class="calibre1">günler, günler önce varmıştı. </p>
<p class="calibre1">"Bu  nasıl  olabilir?"  diye  inledi  Sör  Harys  Swyft.  "Nasıl?  Fısıltılı  Orman'dan  sonra  bile</p>
<p class="calibre1">Nehirova'yı  çeliklerle  bağlamıştınız,  dev  bir  orduyla  kuşatmıştınız...  Sör  Jaime  ordusunu  hangi</p>
<p class="calibre1">çılgınlık sonucu bölüp üç ayrı kamp kurdu? Bu durumun gücünü azaltacağını bilmiyor muydu?" </p>
<p class="calibre1">Senden  iyi  biliyordu,  seni  çenesiz  korkak,  diye  düşündü  Tyrion.  Jaime,  Nehirova'yı  kaybetmiş</p>
<p class="calibre1">olabilirdi  ama  Swyft  gibi  en  büyük  başarısı  çenesiz  kızını  Sör  Kevan'la  evlendirerek  kendini</p>
<p class="calibre1">Lannisterlar'a yamamak olan utanmaz dalkavukların ağabeyine laf etmesine katlanamıyordu. </p>
<p class="calibre1">Amcası  Sör  Kevan,  Tyrion'ın  çıkaracağı  sesten  çok  daha  sakin  bir  sesle,  "Ben  de  aynısını</p>
<p class="calibre1">yapardım,"  diye  karşılık  verdi.  "Siz  Nehirova'yı  hiç  görmediniz  Sör  Harys.  Görseydiniz  Jaime'nin</p>
<p class="calibre1">çok  fazla  seçeneği  olmadığını  bilirdiniz.  Kale,  arazilerin  bittiği,  Tökeztaş'ın  Kızıl  Çatal'a  karıştığı</p>
<p class="calibre1">noktada  kurulmuş.  Bu  nehirler  bir  üçgenin  iki  kenarını  oluşturur.  Bir  tehlike  söz  konusu  olduğunda</p>
<p class="calibre1">Tullyler  bent  kapaklarını  açıp  üçüncü  kenarda  geniş  bir  hendek  oluşturarak  Nehirova'yı  bir  adaya</p>
<p class="calibre1">dönüştürür. Kalenin duvarları suyun içinden dimdik yükselir. Gözetleme kuleleri karşı kıyıları fersah</p>
<p class="calibre1">fersah  tarayabilecek  bir  görüş  açısına  sahiptir.  Bir  kuşatmacının  bütün  yolları  kesebilmesi  için</p>
<p class="calibre1">Tökeztaş'ın  kuzeyine,  Kızıl  Çatal'ın  güneyine  ve  hendeğin  batısına  üç  kamp  kurması  gerekir.  Başka</p>
<p class="calibre1">seçenek yoktur." </p>
<p class="calibre1">"Sör Kevan doğru söylüyor lordlarım," dedi haberci. "Kampların etrafına sivriltilmiş direklerden</p>
<p class="calibre1">çitler  ördük  ama  habersiz  yakalandığımız  ve  nehirler  tarafından  iletişimimiz  kesildiği  için  yeterli</p>
<p class="calibre1"><a id="p491"></a>olmadı.  İlk  olarak  kuzeydeki  kampa  saldırdılar.  Kimse  bunu  beklemiyordu.  Marq  Piper  malzeme</p>
<p class="calibre1">arabalarımıza  dadanmıştı  ama  elliden  fazla  adamı  yoktu.  Sör  Jaime  bir  gece  önce  onların  hesabını</p>
<p class="calibre1">görmek için yola çıkmıştı. En azından biz onlar olduklarını sanıyorduk çünkü Stark ordusunun Yeşil</p>
<p class="calibre1">Çatal'ın doğusundan güneye doğru gittiğini haber almıştık..." </p>
<p class="calibre1">"Ya  keşif  birlikleriniz?"  diye  sordu  Gregor  Clegane.  Yüzü  kayalardan  oyulmuş  gibiydi.  Teni</p>
<p class="calibre1">şöminenin alevleriyle turuncuya boyanmıştı ve göz çukurları gölgelenmişti. "Hiçbir şey görmemişler</p>
<p class="calibre1">mi? Sizi uyarmadılar mı?" </p>
<p class="calibre1">Üstü başı kan lekeleriyle kaplı haberci başını iki yana salladı. "Uzak keşifçilerimiz kayboluyordu. </p>
<p class="calibre1">Marq Piper'ın işi olduğunu sandık. Geri dönen birlikler de hiçbir şey görmemişti." </p>
<p class="calibre1">"Hiçbir  şey  göremeyen  adamın  gözleri  işe  yaramıyor  demektir,"  dedi  Dağ.  "Onun  gözlerini  oyup</p>
<p class="calibre1">bir  sonraki  keşifçiye  verirsin.  Dört  gözün,  iki  gözden  daha  iyi  göreceğini  söylersin.  Baktın  ki</p>
<p class="calibre1">görmüyor, bir dahaki keşifçinin altı gözü olur." </p>
<p class="calibre1">Lord  Tywin  Lannister  kafasını  çevirip  Sör  Gregor'a  baktı.  Tyrion,  babasının  gözbebeklerinde</p>
<p class="calibre1">gördüğü  altın  pırıltısının  onaylama  mı,  tiksinti  mi  olduğunu  anlayamadı.  Lord  Tywin  bulunduğu</p>
<p class="calibre1">danışma meclislerinde sessizce dinlemeyi, her şeyi duyduktan sonra konuşmayı tercih ederdi. Tyrion</p>
<p class="calibre1">da  babasının  bu  huyunu  taklit  etmeye  çalışırdı  ama  Lord  Tywin'in  şimdiki  sessizliği  onun  için  bile</p>
<p class="calibre1">sıra dışıydı. Şarabına dokunmuyordu. </p>
<p class="calibre1">"Gece geldiklerini söylediniz," dedi Sör Kevan. </p>
<p class="calibre1">Haberci  başıyla  onayladı.  "Öncü  birliklerini  Karabalık  kumanda  ediyordu.  Asıl  saldırı  için</p>
<p class="calibre1">nöbetçilerimizi temizledi ve çitlerimizi yıktı. Adamlarımız neler olduğunu anlayana kadar süvarileri</p>
<p class="calibre1">nehir boyundan akmaya, kamp içinde kılıçlar ve meşalelerle dörtnala koşturmaya başlamışlardı. Ben</p>
<p class="calibre1">nehirlerin  arasındaki  batı  kampındaydım.  Uyuyordum.  Dövüş  seslerini  duyup  çadırların  ateşe</p>
<p class="calibre1">verildiğini gördüğümüzde Lord Brax sallara binip karşıya geçmemizi söyledi ama akıntı bizi nehrin</p>
<p class="calibre1">aşağısına  sürükledi  ve  Tully  duvarlarındaki  mancınıklardan  taş  atılmaya  başladı.  Bir  salın  ikiye</p>
<p class="calibre1">ayrıldığını gördüm, üç tanesi alabora oldu. Adamlarımız nehrin sularına gömülüp boğuldu... Karşıya</p>
<p class="calibre1">geçmeyi başaranlar da karşılarında Starklar'ı buldu." </p>
<p class="calibre1">Mor ve gümüş renkli bir cübbe giyen Sör Flement Brax'ın yüzünde, duyduğuna anlam veremeyen</p>
<p class="calibre1">bir adamın ifadesi vardı. "Lord babam..." </p>
<p class="calibre1">"Üzgünüm lordum," dedi haberci. "Bindiği sal devrildiğinde Lord Brax ağır bir zırh giyiyordu. Son</p>
<p class="calibre1">derece cesurdu." </p>
<p class="calibre1">Son derece aptaldı, diye düşündü Tyrion. Elindeki kadehi çeviriyor, şarabın derinliğine bakıyordu. </p>
<p class="calibre1">Gece  karanlığında,  derme  çatma  bir  salın  üstüne  ağır  zırhlarla  binip  düşmanının  beklediği  karşı</p>
<p class="calibre1">kıyıya geçmek cesaretse, Tyrion korkak olmayı tercih ederdi. Üstündeki zırhın ağırlığıyla kara sulara</p>
<p class="calibre1">gömülürken Lord Brax'ın kendini cesur hissedip hissetmediğini merak etti. </p>
<p class="calibre1">"Nehirlerin  arasındaki  kamp  da  istila  edildi,"  diyordu  haberci.  "Biz  karşıya  geçmeye  çalışırken</p>
<p class="calibre1">batıdan  iki  sıra  halinde  daha  fazla  Stark  geldi.  Zırhlı  atları  vardı.  Lord  Umber'in  ve  Mallisterlar'ın</p>
<p class="calibre1">sancaklarını gördüm ama gelen ordunun başında çocuk vardı. Yanında devasa bir kurt koşturuyordu. </p>
<p class="calibre1">Ben görmedim ama o canavarın dört adam öldürdüğünü ve bir düzine atı parçaladığını söylüyorlar. </p>
<p class="calibre1">Mızrakçılarımız bir kalkan duvarı oluşturup ilk atağı kestiler ama Tully onların çarpıştığını görünce</p>
<p class="calibre1">Nehirova  kapılarını  açtı  ve  Tytos  Blackwood  açılır  kapanır  köprünün  üstünden  bir  saldırı  başlatıp</p>
<p class="calibre1">bizimkileri arkadan yakaladı." </p>
<p class="calibre1">"Tanrılar bizi korusun," dedi Lord Lefford. </p>
<p class="calibre1"><a id="p492"></a>"İri  Jon  Umber  hazırladığımız  kuşatma  kulelerimizi  ateşe  verdi.  Lord  Blackwood,  diğer  esirlerle</p>
<p class="calibre1">birlikte zincire vurduğumuz Sör Edmure Tully'yi buldu, onu ve diğerlerini kurtardı. Güney kampımız</p>
<p class="calibre1">Sör Forley Prester'ın komutasındaydı. Sör Forley diğer kamplarımızı kaybettiğimizi anlayınca iki bin</p>
<p class="calibre1">mızrakçı ve bir o kadar okçuyu düzenli bir şekilde geri çekti ama hürsüvarilerin başındaki Tyroshlu</p>
<p class="calibre1">paralı asker sancaklarını indirip düşmanın yanında yer aldı." </p>
<p class="calibre1">"Lanet olsun ona." Amcası Kevan'ın sesi şaşkın değil öfkeliydi. "Jaime'ye o adama güvenmemesini</p>
<p class="calibre1">söylemiştim. Para için dövüşen adamın sadakati kesesinedir." </p>
<p class="calibre1">Lord  Tywin  parmaklarını  çenesinin  altında  birleştirdi.  Konuşulanları  dinlerken  sadece  gözleri</p>
<p class="calibre1">hareket  ediyordu.  Altın  rengi  uzun  favorilerinin  çevrelediği  yüzü  o  kadar  durgundu  ki  bir  maske</p>
<p class="calibre1">zannedilebilirdi ama Tyrion babasının saçsız başındaki ter damlacıklarını görebiliyordu. </p>
<p class="calibre1">"Bu nasıl olabilir?" diye bağırdı tekrar Sör Harys Swyft. "Sör Jaime esir, kuşatma dağıtılmış... bu</p>
<p class="calibre1">bir felaket!" </p>
<p class="calibre1">"Zaten  bildiğimiz  bir  şeyi  tekrar  tekrar  dile  getirdiğiniz  için  hepimizin  size  minnettar  olduğundan</p>
<p class="calibre1">şüphem yok Sör Harys," dedi Sör Addam Marbrand. "Asıl soru, şimdi ne yapacağız?" </p>
<p class="calibre1">"Ne  yapabiliriz  ki?  Jaime'nin  ordusu  katledilmiş,  esir  alınmış,  bir  kısmı  da  kaçmış.  Starklar  ve</p>
<p class="calibre1">Tullyler  malzeme  hattımızı  ele  geçirmiş.  Batıyla  bağlantımız  kesilmiş.  Canları  isterse  Casterly</p>
<p class="calibre1">Kayası'na bile gidebilirler. Onları ne durdurabilir? Lordlarım, yenildik. Barış yolları aramalıyız." </p>
<p class="calibre1">"Barış?" Tyrion kadehini elinde çevirdi. Şarabı bir yudumda içti. Yere fırlattığı kadeh bin parçaya</p>
<p class="calibre1">bölündü.  "İşte  size  barış  Sör  Harys.  Sevgili  yeğenim  Kızıl  Kale'nin  duvarlarını  Lord  Eddard'ın</p>
<p class="calibre1">başıyla süslemeye karar verdiğinde barış böyle kırıldı. Şu paramparça kadehten şarap içmek, Robb</p>
<p class="calibre1">Stark'ı barış için ikna etmekten daha kolay olur. Savaşı o kazanıyor... yoksa fark etmediniz mi?" </p>
<p class="calibre1">"İki  çarpışma,  savaş  değildir,"  diyerek  ısrar  etti  Sör  Addam.  "Daha  kaybetmeye  çok  var.  Stark</p>
<p class="calibre1">çocuğuna bir de kendi çeliğimi savurmak isterim." </p>
<p class="calibre1">"Belki rehine takası karşılığında ateşkesi kabul eder," diye önerdi Lord Lefford. </p>
<p class="calibre1">"Bire karşı üç kişi takas edilmediği sürece biz terazinin kefesinde hafif kalırız," diye karşılık verdi</p>
<p class="calibre1">Tyrion. "Ağabeyim karşılığında onlara ne vereceğiz? Lord Eddard'ın çürüyen kafasını mı?" </p>
<p class="calibre1">"Lord Eddard'ın kızlarının Kraliçe Cersei'nin elinde olduğunu duydum," dedi Lefford umutla. "Eğer</p>
<p class="calibre1">çocuğa kız kardeşlerini geri verirsek..." </p>
<p class="calibre1">Sör  Addam  aşağılama  dolu  bir  tavırla  homurdandı.  "Jaime  Lannister'ın  hayatını  iki  küçük  kızın</p>
<p class="calibre1">hayatıyla takas etmek için tam bir aptal olmalı." </p>
<p class="calibre1">"Bu halde Sör Jaime'nin hayatını fidye karşılığında kurtaracağız," dedi Lord Lefford. </p>
<p class="calibre1">Tyrion gözlerini devirdi. "Starklar'ın altına ihtiyacı olursa Jaime'nin zırhını eritirler." </p>
<p class="calibre1">"Eğer ateşkes talep edersek zayıf olduğumuzu düşünürler," dedi Sör Addam. "Bir an önce üstlerine</p>
<p class="calibre1">yürümeliyiz." </p>
<p class="calibre1">"Saraydaki  dostlarımız  da  taze  kuvvetle  bize  katılmaya  ikna  olacaktır,"  dedi  Sör  Harys.  "Birimiz</p>
<p class="calibre1">de Casterly Kayası'na dönüp yeni bir ordu oluşturmalıyız." </p>
<p class="calibre1">Lord  Tywin  Lannister  ayağa  kalktı.  "Oğlum  ellerinde,"  dedi  bir  kez  daha.  Sesi,  deriyi  kesen  bir</p>
<p class="calibre1">kılıç gibi konuşmaları böldü. "Beni yalnız bırakın. Hepiniz." </p>
<p class="calibre1">Tyrion itaat ederek diğerleriyle birlikte ayrılmak için ayağa kalktı ama babası ona bakarak, "Sen</p>
<p class="calibre1">değil Tyrion. Sen kal. Kevan, sen de. Diğerleriniz, dışarı." </p>
<p class="calibre1"><a id="p493"></a>Tyrion tekrar sıraya oturdu. Şaşkınlıktan konuşamıyordu. Sör Kevan salonun diğer ucundaki şarap</p>
<p class="calibre1">fıçılarına doğru yürüyordu. "Amca, rica etsem bana da..." </p>
<p class="calibre1">"Al." Babası hiç dokunmadığı şarap kadehini Tyrion'a uzattı. </p>
<p class="calibre1">Tyrion şimdi tam anlamıyla şaşkına dönmüştü. </p>
<p class="calibre1">Lord Tywin oturdu. "Stark hakkında söylediklerinde haklısın. Lord Eddard sağ olsaydı Kışyarı ve</p>
<p class="calibre1">Nehirova'yı  barış  yapmaya  zorlayabilirdik  ve  bu  bize  Robert'ın  kardeşleriyle  uğraşmak  için  yeterli</p>
<p class="calibre1">vakit kazandırırdı. Ölü..." Ellerini yumruk haline getirdi. "Çılgınlık. Tam bir çılgınlık." </p>
<p class="calibre1">"Joff daha çocuk," dedi Tyrion. "Onun yaşlarındayken ben de pek çok aptallık yaptım." </p>
<p class="calibre1">Babası  sert  bir  şekilde  Tyrion'a  baktı.  "Şimdilik  bir  fahişeyle  evlenmediği  için  şükretmeliyiz</p>
<p class="calibre1">sanırım." </p>
<p class="calibre1">Tyrion bir yudum şarap içti. Kadehi yüzüne fırlatsa babasının nasıl görüneceğini merak etti. </p>
<p class="calibre1">"Durumumuz düşündüğünden çok daha kötü," diyerek devam etti babası. "Görünüşe göre yeni bir</p>
<p class="calibre1">kralımız var." </p>
<p class="calibre1">Sör Kevan darbe yemiş gibi görünüyordu. "Yeni bir... ne? Joffrey'ye ne yaptılar?" </p>
<p class="calibre1">Lord Tywin'in dudakları ince bir tiksintiyle hafifçe kıvrıldı. "Hiçbir şey... şimdilik. Torunum hâlâ</p>
<p class="calibre1">Demir Taht'ta oturuyor ama hadım güneyden gelen fısıltılar duymuş. Renly Baratheon on beş gün önce</p>
<p class="calibre1">Yüksek Bahçe'de Margaery Tyrell'le evlenmiş ve şimdi de tacı istiyor. Gelinin babası ve oğulları diz</p>
<p class="calibre1">çöküp Renly'ye kılıç yemini vermiş." </p>
<p class="calibre1">"Bunlar  endişe  verici  haberler."  Sör  Kevan  kaşlarını  çattı.  Alnında  bir  derinlik  oluşmuş  gibi</p>
<p class="calibre1">görünüyordu. </p>
<p class="calibre1">"Kızım bir an önce Kral Toprakları'na gitmemizi, Kızıl Kale'yi Lord Renly ve Çiçek Şövalyesi'ne</p>
<p class="calibre1">karşı savunmamızı emretti." Yüzü gerildi. "Dikkatinizi çekerim, emretti. Kral ve konsey adına." </p>
<p class="calibre1">"Kral Joffrey bu haberleri nasıl karşıladı?" diye sordu Tyrion kara bir keyifle. </p>
<p class="calibre1">"Cersei  şimdilik  ona  bir  şey  söylememeyi  uygun  görüyor,"  diye  cevapladı  Lord  Tywin. </p>
<p class="calibre1">"Joffrey'nin, Renly'nin üstüne bizzat yürümek isteyeceğinden endişe ediyor." </p>
<p class="calibre1">"Hangi orduyla?" diye sordu Tyrion. "Bizim ordumuzu ona vermeyi düşünmüyorsun umarım?" </p>
<p class="calibre1">"Şehir Muhafızları'nı almaktan bahsediyormuş," dedi Lord Tywin. </p>
<p class="calibre1">"Eğer Şehir Muhafızları'nı alırsa şehri savunmasız bırakır," dedi Sör Kevan. "Bu durumda Ejderha</p>
<p class="calibre1">Kayası'ndaki Lord Stannis..." </p>
<p class="calibre1">"Evet." Lord Tywin oğluna baktı. "Soytarı elbiseleri giymek için yaratılmış olduğunu düşünürdüm</p>
<p class="calibre1">Tyrion ama görülüyor ki yanılmışım." </p>
<p class="calibre1">"Ah baba," dedi Tyrion. "Bu sözlerin neredeyse övgü gibi geldi kulağıma." Masanın üstüne doğru</p>
<p class="calibre1">eğildi.  "Stannis'ten  ne  haber?  Büyük  olan  o,  Renly  değil.  Kardeşinin  tacı  istemesini  o  nasıl</p>
<p class="calibre1">karşılıyor?" </p>
<p class="calibre1">Babası  kaşlarını  çattı.  "En  başından  beri  Stannis'in  diğerlerinin  toplamından  çok  daha  tehlikeli</p>
<p class="calibre1">olduğunu  hissediyordum.  Henüz  bir  şey  yapmadı  ama  Varys  fısıltılar  duyuyor.  Stannis  gemiler  inşa</p>
<p class="calibre1">ettiriyor, Stannis paralı askerler topluyor, Stannis Asshai'den gölge bağcıları getiriyor. Bütün bunlar</p>
<p class="calibre1">ne  anlama  geliyor?  Bütün  bunlar  doğru  mu?"  Rahatsızlığını  belli  eder  şekilde  omuz  silkti.  "Kevan, </p>
<p class="calibre1">bize haritayı getir." </p>
<p class="calibre1">Sör Kevan kendisine söyleneni yaptı. Lord Tywin kenarlarını düzelterek deri haritayı açtı. "Jaime</p>
<p class="calibre1"><a id="p494"></a>bizi zor bir duruma düşürdü. Roose Bolton ve ordusundan geri kalanlar kuzeyimizde. Düşmanlarımız</p>
<p class="calibre1">İkizler'i  ve  Moat  Cailin'i  aldı.  Robb  Stark  batıyı  tutuyor.  Yani  bir  çarpışmayı  daha  göze  almadan</p>
<p class="calibre1">Lannis  Limanı'na  ya  da  Kaya'ya  çekilemeyiz.  Jaime  esir  ve  ordusu  neredeyse  tamamen  yok  oldu. </p>
<p class="calibre1">Myrli  Thoros  ve  Beric  Dondarrion  iaşe  kafilelerimize  bela  olmaya  devam  ediyor.  Doğumuzda</p>
<p class="calibre1">Arrynlar  var.  Stannis  Baratheon,  Ejderha  Kayası'nda.  Güneyde,  Yüksek  Bahçe  ve  Fırtına  Burnu</p>
<p class="calibre1">sancak beylerini çağırıyor." </p>
<p class="calibre1">Tyrion güldü. "Bir nefes al baba. En azından Rhaegar Targaryen hâlâ ölü." </p>
<p class="calibre1">"Bize sadece şakalarınla katkıda bulunacağını ummamıştım Tyrion," dedi Lord Tywin. </p>
<p class="calibre1">Sör  Kevan  suratını  asarak  haritanın  üstüne  eğildi.  "Robb  Stark'ın  yanında  Edmure  Tully  ve  Üç</p>
<p class="calibre1">Dişli  Mızrak  lordları  da  var  artık.  Toplam  güçleri  bizimkini  aşacak.  Ve  Roose  Bolton  da</p>
<p class="calibre1">arkamızdayken... Tywin, eğer burada kalırsak üç ordunun arasında sıkışacağımızdan korkuyorum." </p>
<p class="calibre1">"Burada  kalmak  gibi  bir  niyetim  yok.  Renly  Baratheon,  Yüksek  Bahçe'den  çıkmadan  önce  genç</p>
<p class="calibre1">Lord Stark'la olan işimizi bitirmeliyiz. Bolton beni endişelendirmiyor. Çok tedbirli bir adam ve Yeşil</p>
<p class="calibre1">Çatal'da  onun  daha  da  tedbirli  olmasını  sağladık.  Peşimize  düşmek  için  acele  etmeyecektir.  Bu</p>
<p class="calibre1">yüzden  yarın  sabah  Harrenhal'a  doğru  yola  çıkıyoruz.  Kevan,  Sör  Addam'ın  uzak  keşifçileri</p>
<p class="calibre1">hareketimizi  gizlesin.  Ne  kadar  adama  ihtiyacı  varsa  hepsini  ver.  Dörtlü  gruplar  halinde  yola</p>
<p class="calibre1">çıksınlar. Kimsenin kaybolmasını istemiyorum." </p>
<p class="calibre1">"Nasıl  isterseniz  lordum  ama...  neden  Harrenhal?  Orası  tatsız,  şanssız  bir  yer.  Bazıları  lanetli</p>
<p class="calibre1">olduğunu bile söyler." </p>
<p class="calibre1">"Söylesinler,"  diye  karşılık  verdi  Lord  Tywin.  "Sör  Gregor'u  sal. Yağmacılarıyla  birlikte  bizim</p>
<p class="calibre1">önümüzden  gitsin.  Vargo  Hoat  ve  hürsüvarilerini  de  önden  gönder.  Sör  Amory  Lorch'u  da.  Her</p>
<p class="calibre1">birinin en az üç yüz atlı adamı olsun. Onlara, Tanrı Gözü'nden Kızıl Çatal'a kadar olan bütün nehir</p>
<p class="calibre1">topraklarını yanarken görmek istediğimi söyle." </p>
<p class="calibre1">"Yanacak lordum," dedi Sör Kevan kalkarken. "Gidip emirleri vereyim." Reverans yapıp salondan</p>
<p class="calibre1">ayrıldı. </p>
<p class="calibre1">Yalnız  kaldıklarında  Lord  Tywin,  Tyrion'a  baktı.  "Biraz  yağma  senin  vahşileri  mutlu  edebilir. </p>
<p class="calibre1">Onlara  Vargo  Hoat'la  birlikte  gidebileceklerini  söyle.  İstedikleri  gibi  yağmalasınlar.  Eşya,  silah, </p>
<p class="calibre1">kadın, ne isterlerse alıp geri kalanı yaksınlar." </p>
<p class="calibre1">"Shagga  ve  Timett'e  nasıl  yağma  yapacaklarını  anlatmak  bir  horoza  nasıl  öteceğini  söylemeye</p>
<p class="calibre1">benzer,"  dedi  Tyrion.  "Fakat  onları  yanımda  tutmayı  tercih  ederim."  Disiplinsiz  ve  söz  dinlemez</p>
<p class="calibre1">olabilirlerdi  ama  onlar  Tyrion'ın  vahşileriydi.  Tyrion  babasının  adamlarından  çok  onlara</p>
<p class="calibre1">güveniyordu. Onları başkasına hediye edecek değildi. </p>
<p class="calibre1">"O  halde  adamlarını  kontrol  altında  tutmayı  öğrensen  iyi  olur.  Şehri  yağmalamalarına  göz</p>
<p class="calibre1">yummam." </p>
<p class="calibre1">"Şehir mi?" Tyrion'ın kafası karışmıştı. "Hangi şehirden bahsediyoruz?" </p>
<p class="calibre1">"Kral Toprakları. Seni saraya gönderiyorum." </p>
<p class="calibre1">Bu,  Tyrion'ın  aklına  gelecek  son  şey  bile  değildi.  Şarabına  uzandı,  bir  an  düşündü  ve  bir  yudum</p>
<p class="calibre1">aldı. "Ve ben orada ne yapacağım?" </p>
<p class="calibre1">"Hükmedeceksin," dedi babası sertçe. </p>
<p class="calibre1">Tyrion gözlerinden yaşlar gelene kadar güldü. "Sevgili ablamın bu konuda söyleyecek birkaç lafı</p>
<p class="calibre1">olacaktır." </p>
<p class="calibre1"><a id="p495"></a>"Canı  ne  isterse  söylesin.  Hepimizi  mahvetmeden  önce  oğlunun  dizginlenmesi  gerekiyor. </p>
<p class="calibre1">Konseydeki  şarlatanları  suçluyorum.  Dostumuz  Petyr,  saygıdeğer  Yüce  Üstat,  çüksüz  ucube  Lord</p>
<p class="calibre1">Varys.  Joffrey  aptallık  üstüne  aptallık  yaparken  bunlar  ne  çeşit  fikirler  veriyor?  Janos  Slynt  denen</p>
</body>
</html>
