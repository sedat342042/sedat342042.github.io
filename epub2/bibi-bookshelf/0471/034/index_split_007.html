<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>Taht Oyunları</title>
    <meta name="generator" content="pdftohtml 0.36"/>
    <meta name="author" content="George R. R. Martin"/>
    <meta name="keywords" content="Fantastik"/>
    <meta name="date" content="2015-06-16T15:18:09+00:00"/>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1">borçlusun." </p>
<p class="calibre1">"Tanrılar!"  dedi  kral.  Laf  ağzından  öyle  bir  çıkmıştı  ki,  içindeki  patlamaya  hazır  öfkeyi  güçlükle</p>
<p class="calibre1">zaptettiği  belliydi.  "Lanet  olası,  ciddisin."  Dirseğinin  yanındaki  şarap  sürahisine  uzandı  ve  boş</p>
<p class="calibre1">olduğunu gördü. Sürahiyi alıp bütün gücüyle duvara fırlattı. Sürahi küçük parçalara ayrıldı. "Şarabım</p>
<p class="calibre1">da sabrım da tükendi. Bu kadar konuşma yeter. İşi bitirin." </p>
<p class="calibre1">"Ben cinayetin bir parçası olmayacağım Robert. Eğer bunu yapacaksan üstüne mührümü basmamı</p>
<p class="calibre1">bekleme." </p>
<p class="calibre1">Bir  an  için  Robert,  Ned'in  söylediklerini  anlamamış  gibi  göründü.  Kendisine  karşı  gelinmesi  sık</p>
<p class="calibre1">tattığı  bir  yemek  değildi.  Duydukları  kafasında  anlam  kazanmaya  başladıkça  yüzü  değişti.  Gözleri</p>
<p class="calibre1">kısıldı ve boğazından alnına doğru kızardı. Parmağını öfkeyle Ned'e doğrulttu. "Sen Kral Eli'sin Ned</p>
<p class="calibre1">Stark. Ben ne emrediyorsam onu yapacaksın ya da ben kendime yeni bir El bulacağım." </p>
<p class="calibre1">"Yeni  El'e  başarılar  diliyorum."  Ned  pelerininin  boğazına  iğnelenmiş  görev  nişanı  olan  süslü</p>
<p class="calibre1">gümüş El rozetini yavaşça çıkardı. Masanın üstüne, tam kralın önüne bıraktı. O rozeti boynuna takan</p>
<p class="calibre1">ve  bütün  kalbiyle  sevdiği  dostu  olan  adamı  acıyla  hatırladı.  "Senin  bundan  çok  daha  iyi  bir  adam</p>
<p class="calibre1">olduğunu sanıyordum Robert. Ben çok daha soylu bir adamı kral yaptık sanıyordum," dedi. </p>
<p class="calibre1">Robert'ın yüzü morarmıştı. "Dışarı çık!" diye bağırdı. Kendi öfkesinde boğulacak gibiydi. "Dışarı</p>
<p class="calibre1">çık  lanet  olası.  Seninle  işim  bitti.  Ne  bekliyorsun?  Defol.  Kışyarı'na  koş.  Bir  daha  yüzüne</p>
<p class="calibre1">bakmayacağım, emin ol. Bir daha yüzüne baktığımda kafan mızrakta olur!" </p>
<p class="calibre1">Ned  reverans  yaptı  ve  tek  kelime  bile  etmeden  topuğunun  üstünde  döndü.  Sırtında  Robert'ın</p>
<p class="calibre1">gözlerini  hissedebiliyordu.  Ned  konsey  odasından  çıkarken  toplantı  kaldığı  yerden  devam  etti. </p>
<p class="calibre1">"Braavos'ta Yüzsüz Adamlar denen bir topluluk var," dedi Üstat Pycelle. </p>
<p class="calibre1">"Onların  ne  kadar  pahalı  olduğuyla  ilgili  bir  fikriniz  var  mı?"  diye  şikâyet  etti  Serçeparmak. </p>
<p class="calibre1">"Onlara ödeyeceğimizin yarısıyla paralı askerlerden kurulu küçük bir ordu alınır. Üstelik sıradan bir</p>
<p class="calibre1">tüccar için geçerli bu. Bir prenses için kim bilir ne kadar isterler." </p>
<p class="calibre1">Kapı Ned'in arkasından kapandı ve sesler kesildi. Kral Muhafızları'ndan Sör Boros Blount, beyaz</p>
<p class="calibre1">peleriniyle kapıda bekliyordu. Göz ucuyla merak dolu bir bakış yöneltti Ned'e ama soru sormadı. </p>
<p class="calibre1">El Kulesi'ne giden avluyu geçerken hava ağır ve iç bunaltıcıydı. Yakın zamanda yağmur düşeceğini</p>
<p class="calibre1">hissedebiliyordu.  Ned  bundan  mutluluk  duyardı.  Belki  de  yağmurla  kendisini  daha  az  kirlenmiş</p>
<p class="calibre1">hissedebilirdi.  Odasına  geldiğinde  Vayon  Poole'u  çağırttı.  Kâhya  hemen  geldi,  "Beni  görmek</p>
<p class="calibre1"><a id="p235"></a>istemişsiniz El, dedi." </p>
<p class="calibre1">"Artık  El  değilim,"  diye  karşılık  verdi  Ned.  "Kral  ve  ben  bir  anlaşmazlık  yaşadık.  Kışyarı'na</p>
<p class="calibre1">dönüyoruz." </p>
<p class="calibre1">"Bir an önce hazırlıklara başlarım lordum. On beş gün içinde yola çıkmaya hazır oluruz." </p>
<p class="calibre1">"On  beş  günümüz  olmayabilir.  Bir  günümüz  bile  olmayabilir.  Kral,  kafanı  mızrağa  geçirilmiş</p>
<p class="calibre1">görmek istiyorum gibi şeyler söyledi." Ned kaşlarını çattı. Kralın ona zarar verebileceğine gerçekten</p>
<p class="calibre1">inanmıyordu,  Robert  bunu  yapmazdı.  Şimdi  öfke  doluydu  ama  Ned  güven  içinde  gözünün  önünden</p>
<p class="calibre1">kaybolduğunda, öfkesi her zaman olduğu gibi soğuyup gidecekti. </p>
<p class="calibre1">Her zaman olduğu gibi? Birdenbire, huzursuzca Rhaegar Targaryen'ı düşünürken buldu kendini. On</p>
<p class="calibre1">beş yıldır ölü ve Robert ondan ilk günkü kadar nefret ediyor. Rahatsız edici bir gerçekti. Catelyn ve</p>
<p class="calibre1">cüceyle  ilgili  mesele  vardı  bir  de.  Yoren  geçen  gece  onu  uyarmıştı.  O  konu  gün  ışığı  gibi  ortaya</p>
<p class="calibre1">çıkacaktı  ve  kral  öfkesinden  deliye  dönecekti...  Tyrion  Lannister'ın  Robert  için  zerre  kadar  değeri</p>
<p class="calibre1">yoktu ama olay gururuna dokunacaktı ve kraliçenin ne yapacağını kestirmek zordu. </p>
<p class="calibre1">"Benim önceden yola çıkmam en iyisi olacak. Yanıma kızlarımı ve birkaç muhafızı alacağım. Geri</p>
<p class="calibre1">kalanınız  hazırlıklarınız  bitince  yola  çıkarsınız.  Jory'yi  bilgilendir  ama  başka  kimseye  tek  kelime</p>
<p class="calibre1">söyleme.  Ben  ve  kızlar  kaleden  ayrılana  dek  hiçbir  şey  yapma.  Kale  gözlerle,  kulaklarla  dolu.  Ne</p>
<p class="calibre1">planladığımın bilinmesini istemiyorum." </p>
<p class="calibre1">"Emredersiniz lordum." </p>
<p class="calibre1">Kâhya ayrıldığında Eddard Stark pencereye gitti ve pervaza oturdu. Robert ona başka bir seçenek</p>
<p class="calibre1">bırakmamıştı.  Ona  teşekkür  borçluydu.  Kışyarı'na  dönmek  iyi  olacaktı.  Oradan  hiç  ayrılmamalıydı. </p>
<p class="calibre1">Oğulları onu bekliyordu. Belki evine döndükten sonra, Catelyn'le bir oğulları daha olurdu. Gençlerdi</p>
<p class="calibre1">hâlâ.  Son  zamanlarda  sık  sık  karla  ilgili  rüyalar  görüyordu.  Ve  Kurt  Ormanı'nın  derin  sessizliğiyle</p>
<p class="calibre1">ilgili rüyalar. </p>
<p class="calibre1">Bunlara  rağmen  kaleden  ayrılma  fikri  onu  sinirlendiriyordu.  Çok  şey  yarım  kalacaktı.  Robert  ve</p>
<p class="calibre1">konseyindeki  korkak  yağcıların  diyarı  meteliksiz  bırakması  çok  yakındı...  daha  kötüsü,  borçlarına</p>
<p class="calibre1">karşılık  krallığı  Lannisterlar'a  satabilirlerdi.  Jon  Arryn'ın  ölümü  de  hâlâ  kafasındaydı.  Jon'un</p>
<p class="calibre1">öldürüldüğüne ikna olacak kadar ipucu elde etmişti ama bunlar bir hayvanın ormandaki ayak izleriydi</p>
<p class="calibre1">sadece. Henüz canavarın kendisini görememişti. Yakınlarda bir yerde pusuya yatıp gizlenmiş bir hain</p>
<p class="calibre1">olduğunu hissedebiliyordu. </p>
<p class="calibre1">Birdenbire  Kışyarı'na  deniz  yoluyla  dönebileceği  geldi  aklına.  Ned  bir  deniz  adamı  değildi; </p>
<p class="calibre1">normal şartlarda Kral Yolu'ndan gitmeyi tercih ederdi ama bir gemiyle yola çıktığı takdirde Ejderha</p>
<p class="calibre1">Kayası'na  uğrayıp  Stannis  Baratheon'la  görüşebilirdi.  Pycelle  denizin  öte  tarafına  haberci  kuzgunla</p>
<p class="calibre1">bir mektup göndererek, Ned'in Sör Stannis'ten konseydeki yerine dönmesini rica ettiğini bildirmişti. </p>
<p class="calibre1">Henüz  bir  cevap  gelmemişti  ve  bu  sessizlik  Ned'in  şüphelerinin  artmasına  sebep  oluyordu.  Stannis, </p>
<p class="calibre1">Jon  Arryn'ın  ölümüne  sebep  olan  sırrı  biliyordu,  Ned  bundan  emindi.  Aradığı  gerçek,  Targaryen</p>
<p class="calibre1">Hanedanı'nın kadim ada kalesinde onu bekliyor olabilirdi. </p>
<p class="calibre1">Peki o gerçeği bulduğunda ne olacak? Bazı sırların açığa çıkmaması daha güvenlidir. Bazı sırlar en</p>
<p class="calibre1">güvendiğin  ve  en  sevdiğin  insanlarla  bile  paylaşılamayacak  kadar  tehlikelidir.  Ned,  Catelyn'in</p>
<p class="calibre1">getirdiği hançeri kemerinden çıkardı. İblis'in hançeri. Cüce neden Bran'ın ölmesini istiyordu? Çocuğu</p>
<p class="calibre1">susturmak için şüphesiz. Bu yepyeni bir sır mıydı? Yoksa aynı örümcek ağının başka bir ucu mu? </p>
<p class="calibre1">Robert bütün bunların bir parçası olabilir miydi? Buna inanması zordu ama bir zamanlar Robert'ın</p>
<p class="calibre1">bir çocuk katili olabileceğine inanmak da zordu. Catelyn, Ned'i uyarmaya çalışmıştı. Kral senin için</p>
<p class="calibre1"><a id="p236"></a>bir  yabancı.  Kral  Toprakları'ndan  ne  kadar  çabuk  ayrılırsa  o  kadar  iyi  olacaktı.  Eğer  yarın  kuzeye giden bir gemi varsa, Ned'in de o gemide olması gerekiyordu. </p>
<p class="calibre1">Vayon Poole'u tekrar çağırttı ve öğrensin diye limana yolladı. Derhal ve sessizce. "Bana çok hızlı</p>
<p class="calibre1">bir gemi ve ehil bir kaptan bul," dedi. "Geminin kamaralarının boyutu ya da rahatlığı umrumda değil. </p>
<p class="calibre1">Hızlı ve güvenli olsun yeter. Bir an önce ayrılmak istiyorum." </p>
<p class="calibre1">Poole  henüz  odadan  çıkmadan  Tomard  bir  ziyaretçisi  olduğunu  haber  vermek  için  girdi.  "Lord</p>
<p class="calibre1">Baelish sizi görmek istiyor lordum." </p>
<p class="calibre1">Ned  bir  an  adamı  görmemeyi  düşündü  ama  henüz  tamamıyla  özgür  değildi.  Özgür  kalana  dek</p>
<p class="calibre1">onların oyununu oynamalıydı. "İçeri gönder Tom." </p>
<p class="calibre1">Lord Petyr, sanki bu sabah hiçbir şey olmamış gibi aylak aylak odaya girdi. Gümüş ve bej renkli</p>
<p class="calibre1">kadife  bir  takım,  siyah  tilki  kürkleriyle  süslenmiş  ipek  bir  pelerin  ve  artık  yüzüne  yapışmış  olan  o</p>
<p class="calibre1">alaycı gülümsemesini giymişti. </p>
<p class="calibre1">Ned adamı soğukça karşıladı. "Neden burada olduğunuzu sorabilir miyim Lord Baelish?" </p>
<p class="calibre1">"Çok  vaktinizi  almayacağım,  zira  Leydi  Tanda'yla  akşam  yemeği  yiyeceğiz.  Bofa  balığı  tartı  ve</p>
<p class="calibre1">kızarmış  süt  domuzu.  Beni  kız  kardeşiyle  evlendirmeye  çalışıyor.  Bu  yüzden  sofrası  her  daim</p>
<p class="calibre1">muhteşem.  Doğrusunu  isterseniz,  o  domuzla  her  an  evlenebilirim  ama  siz  kimseye  söylemeyin,  bofa</p>
<p class="calibre1">balığına bayılıyorum." </p>
<p class="calibre1">"Sizi yılan balıklarınızdan ayırmak istemem," dedi Ned küçümseyen bir bakışla. "Şu anda sizden</p>
<p class="calibre1">daha az görmek istediğim birinin adı aklıma gelmiyor." </p>
<p class="calibre1">"Ah,  eğer  biraz  daha  düşünürseniz  birkaç  isim  bulacağınızdan  hiç  şüphem  yok.  Mesela  Varys. </p>
<p class="calibre1">Cersei. Ya da Robert. Kral size çok dargın. Bu sabah siz aramızdan ayrıldıktan sonra hakkınızda epey</p>
<p class="calibre1">konuştu. Hatırladığım kadarıyla, küstahlık ve nankörlük kelimeleri epey sık kullanıldı." </p>
<p class="calibre1">Ned adama cevap vermeye tenezzül etmedi. Oturmasını da söylemedi ama Serçeparmak bir koltuğa</p>
<p class="calibre1">kuruldu.  "Siz  ayrıldıktan  sonra  onları  Yüzsüz  Adamlar'ı  tutmamaları  için  ikna  etmek  bana  düştü. </p>
<p class="calibre1">Bunun yerine Varys, prensesin işini halledenin lord ilan edileceği haberini her yere yayacak." </p>
<p class="calibre1">Ned tiksintiyle dolmuştu. "Yani kiralık katillere unvan veriyoruz artık." </p>
<p class="calibre1">Serçeparmak  omuz  silkti.  "Unvanlar  ucuz.  Yüzsüz  Adamlar  çok  pahalı.  Doğrusunu  isterseniz, </p>
<p class="calibre1">Targaryen kızına, sizin o şerefle ilgili sözlerinizden daha çok yardım ettim. Bırakın lordluk hayaliyle</p>
<p class="calibre1">sarhoş  olan  birkaç  paralı  asker  onu  öldürmeyi  denesin.  Büyük  ihtimalle  yüzlerine  gözlerine</p>
<p class="calibre1">bulaştıracaklar  ve  Dothraklar'ın  gözü  her  zamankinden  daha  fazla  kızın  üzerinde  olacak.  Yüzsüz</p>
<p class="calibre1">Adamlar'dan biri gitseydi, kız şu an gömülüyor olurdu." </p>
<p class="calibre1">Ned  kaşlarını  çattı.  "Konsey  masasında  oturup  çirkin  kadınlardan,  çeliğin  öpücüklerinden</p>
<p class="calibre1">bahsediyorsunuz  ve  şimdi  bana  gerçek  niyetinizin  kızı  korumak  olduğunu  söylüyorsunuz.  Siz  benim</p>
<p class="calibre1">nasıl bir aptal olduğumu sanıyorsunuz?" </p>
<p class="calibre1">"Epeyce büyük bir aptal doğrusu," dedi Serçeparmak gülerek. </p>
<p class="calibre1">"Cinayet fikri sizi hep böyle eğlendirir mi Lord Baelish?" </p>
<p class="calibre1">"Beni  eğlendiren  cinayet  değil  Lord  Stark.  Sizsiniz.  İncecik  bir  buz  tabakasının  üstünde  dans</p>
<p class="calibre1">etmeye  çalışan  bir  adam  gibi  hükmetmeye  çalışıyorsunuz.  Suya  çok  soylu  bir  düşüş  yaşayacağınızı</p>
<p class="calibre1">söyleyebilirim. Bu sabah ilk çatlağın sesini duydum." </p>
<p class="calibre1">"İlk ve son," dedi Ned. "Burada işim kalmadı." </p>
<p class="calibre1">"Kışyarı'na ne zaman dönmeyi planlıyorsunuz lordum?" </p>
<p class="calibre1"><a id="p237"></a>"Mümkün olduğunca çabuk. Bu sizi neden ilgilendiriyor?" </p>
<p class="calibre1">"İlgilendirmiyor...  ama  akşamüstü  hâlâ  burada  olursanız,  adamınız  Jory'nin  umutsuzca  bulmaya</p>
<p class="calibre1">çalıştığı geneleve götürebilirim sizi. Catelyn'e söylemeyeceğime söz veriyorum." </p>
<p class="calibre1"><a id="p238"></a>Catelyn</p>
<p class="calibre1">"Leydim,  keşke  geleceğinizi  haber  verseydiniz,"  dedi  Sör  Donnel  Waynwood  atları  geçidi</p>
<p class="calibre1">tırmanırken. "Eşlik edecek adamlar gönderirdim. Yüksek yol bu kadar küçük bir grup için hiç güvenli</p>
<p class="calibre1">değil." </p>
<p class="calibre1">"Bunu  üzülerek  öğrendik  Sör  Donnel,"  diye  karşılık  verdi  Catelyn.  Kalbi  taşa  dönmüş  gibi</p>
<p class="calibre1">hissediyordu.  Buraya  kadar  gelebilmesi  için  tam  altı  cesur  adamın  ölmesi  gerekmişti  ve  Catelyn'in</p>
<p class="calibre1">gözlerinde  onlar  için  dökecek  yaş  kalmamıştı  sanki.  İsimleri  bile  hafızasından  siliniyor  gibiydi. </p>
<p class="calibre1">"Haydutlar  tarafından  kıstırıldık.  İlk  saldırıda  üç  adam  kaybettik.  İkinci  saldırıda  iki  adam  daha. </p>
<p class="calibre1">Tyrion Lannister'ın hizmetkârı yaraları iltihap kapınca ateşlendi ve öldü. Sizin adamlarınızın seslerini</p>
<p class="calibre1">duyunca  hepimizin  sonunun  geldiğinden  emindim."  Ellerinde  kılıçları,  sırtları  kayalara  dayanmış</p>
<p class="calibre1">halde,  son  bir  dövüş  için  hiç  umutları  olmadan  beklemişlerdi.  Cüce  bir  kayaya  oturmuş,  iğneleyici</p>
<p class="calibre1">şakalar  yapıp  baltasını  bilerken  Bronn,  Arryn  Hanedanı'nın  ay  ve  şahinli  sancağını  taşıyan  atlıları</p>
<p class="calibre1">görmüştü. Catelyn daha önce bu kadar mutluluk verici bir manzaraya şahit olmamıştı. </p>
<p class="calibre1">"Lord  Jon  öldüğünden  beri  haydutlar  cesaretlendi,"  dedi  Sör  Donnel.  Dürüst,  sevecen,  geniş</p>
<p class="calibre1">burunlu, koyu kahverengi saçlı, yirmilerinde genç bir adamdı. "Bana kalsa, yanımda yüz adamla dağa</p>
<p class="calibre1">çıkıp  barınaklarını  bulur  ve  onlara  unutamayacakları  bir  ders  verirdim  ama  kız  kardeşiniz  müsaade</p>
<p class="calibre1">etmiyor.  Şövalyelerinin,  Kral  Eli  Turnuvası'nda  dövüşmesini  bile  yasakladı.  Bütün  kılıçlarımızın</p>
<p class="calibre1">Vadi'yi  korumak  için  kalede  kalması  gerektiğini  söylüyor...  Vadi'yi  kime  karşı  koruyacağımızdan</p>
<p class="calibre1">kimse  emin  değil.  Bazıları  Gölgeler  diyor."  Sustu  ve  endişeli  gözlerle  Catelyn'e  baktı.  Kiminle</p>
<p class="calibre1">konuştuğunu  yeni  hatırlamış  gibiydi.  "Umarım  dedikodu  yapıyor  gibi  olmadım  leydim.  Saygısızlık</p>
<p class="calibre1">etmek istememiştim." </p>
<p class="calibre1">"Dürüstçe bir sohbeti saygısızlık saymam Sör Donnel." Kız kardeşinin neden korktuğunu biliyordu. </p>
<p class="calibre1">Gölgeler  değil,  Lannisterlar,  diye  düşündü  Bronn'un  yanında  at  süren  cüceye  bakarak.  Chiggen</p>
<p class="calibre1">öldükten  sonra  iki  adamın  içtikleri  su  ayrı  gitmez  olmuştu.  Cüce  fazla  uyanıktı.  Dağ  yoluna  ilk</p>
<p class="calibre1">girdiklerinde bu küçük adam Catelyn'in esiriydi. Elleri ve gözleri bağlı, çaresiz. Peki şimdi neydi bu</p>
<p class="calibre1">adam?  Hâlâ  bir  esir.  Buna  rağmen  eyerinde  asılı  bir  savaş  baltası,  kemerinde  kaması,  sırtında</p>
<p class="calibre1">Marillion'la zar oynarken kazandığı gölge postu cübbe ve üstünde Chiggen'ın ölüsünden yağmaladığı</p>
<p class="calibre1">örme  zırh  olduğu  halde  at  üstünde  yolculuk  ediyordu.  Kız  kardeşi  Lysa  ve  Jon  Arryn'ın  oğlunun</p>
<p class="calibre1">hizmetindeki  şövalyeler  ve  kılıçlı  adamlardan  ikisi  cüceyi  kollarken  diğerleri  Catelyn  ve  perişan</p>
<p class="calibre1">haldeki  çetesini  çevrelemişti  ama  Tyrion  Lannister'da  en  küçük  bir  korku  belirtisi  yoktu. Yanılmış</p>
<p class="calibre1">olabilir  miyim?  diye  düşündü  kim  bilir  kaçıncı  kez.  Bu  adam  masum  olabilir  miydi  gerçekten?  Jon</p>
<p class="calibre1">Arryn'ın ölümüyle, Bran'a yapılan saldırıyla bir ilgisi olmayabilir miydi? Ve eğer masumsa Catelyn</p>
<p class="calibre1">ne duruma düşerdi? Buraya gelene kadar tam altı adam can vermişti. </p>
<p class="calibre1">Azimliydi,  bütün  şüpheleri  kafasından  uzaklaştırdı.  "Kaleye  vardığımızda  Üstat  Colemon'a</p>
<p class="calibre1">aciliyetle  birini  yollarsanız  çok  sevinirim.  Sör  Rodrik'in  yaraları  yüzünden  ateşi  var."  Birkaç  kez</p>
<p class="calibre1">yaşlı ve cesur şövalyenin yolculuğu tamamlayamayacağından korkmuştu. Yolculuğun sonlarına doğru</p>
<p class="calibre1">eyerinin üzerinde güçlükle oturabiliyordu. Bronn defalarca şövalyeyi kaderiyle baş başa bırakmaları</p>
<p class="calibre1">gerektiğini söylemişti ama Catelyn şiddetle itiraz etmişti. Sonunda yaşlı şövalyeyi eyerine bağladılar</p>
<p class="calibre1">ve Catelyn, Marillion'ı şövalyeye göz kulak olmakla görevlendirdi. </p>
<p class="calibre1">Sör  Donnel  cevap  vermeden  önce  tereddüt  etti.  "Leydi  Lysa  üstadın  Kartal  Yuvası'ndan  asla</p>
<p class="calibre1">ayrılmaması  için  emir  verdi.  Sürekli  olarak  Lord  Robert'ın  yanında  olmasını  istiyor,"  dedi.  "Kale</p>
<p class="calibre1">girişinde yaralılarımızla ilgilenen bir rahibimiz var. Adamınızın yaralarıyla da ilgilenir." </p>
<p class="calibre1"><a id="p239"></a>Catelyn  bir  üstadın  bilgisine  bir  rahibin  dualarından  daha  çok  güvenirdi.  Bunu  yüksek  sesle</p>
<p class="calibre1">söyleyecekken  kalenin  burçlarını  gördü.  Burçların  her  iki  yanında  dağ  kayalarına  inşa  edilmiş</p>
<p class="calibre1">siperler  vardı.  Geçidin  ancak  dört  adamın  yan  yana  yürüyebileceği  kadar  daralan  noktasında, </p>
<p class="calibre1">birbirine üstü kapalı taş bir köprüyle bağlanmış, sırtları dağın kayalık yamaçlarına yaslı iki yüksek</p>
<p class="calibre1">gözcü kulesi görünüyordu. Burçlardaki, köprüdeki ve okçu deliklerindeki yüzler sükûnet içinde etrafı</p>
<p class="calibre1">gözlüyordu. Tepeye varmalarına çok az kala atlı bir şövalye onları karşıladı. Atı ve zırhı griydi ama</p>
<p class="calibre1">pelerinindeki  renkler  çelik  mavisi  ve  kırmızıydı.  Nehirova'nın  renkleri.  Pelerininin  omzuna  altın  ve</p>
<p class="calibre1">obsidiyen  camından  yapılmış  parlak,  siyah  bir  balık  figürü  iğnelenmişti.  "Kanlı  Kapı'dan  geçmek</p>
<p class="calibre1">isteyenler kim?" diye seslendi. </p>
<p class="calibre1">"Sör Donnel Waynwood, Leydi Catelyn Stark ve yanındakiler," diyerek cevapladı genç şövalye. </p>
<p class="calibre1">Geçit Şövalyesi miğferinin siperini kaldırdı. "Leydi gözüme tanıdık görünmüştü zaten. Evinden çok</p>
<p class="calibre1">uzaklardasın küçük Cat," dedi. </p>
<p class="calibre1">"Sen de öyle amca," diyerek karşılık verdi Catelyn. Tüm yaşadıklarına rağmen gülümseyebilmişti. </p>
<p class="calibre1">Bu pürüzlü, dumanlı sesi duymak onu yirmi yıl öncesine, çocukluk günlerine götürmüştü yine. </p>
<p class="calibre1">"Benim evim sırtımda," dedi amcası huysuzlanır gibi. </p>
<p class="calibre1">"Senin evin benim kalbimde," diye karşılık verdi Catelyn. "Çıkar şu miğferini de yeniden yüzünü</p>
<p class="calibre1">göreyim." </p>
<p class="calibre1">"Korkarım ki yıllar yüzümü çok güzelleştirmedi," dedi Brynden Tully ve miğferini çıkardı. Amcası</p>
<p class="calibre1">yalan  söylemişti.  Yüz  hatları  derinleşmiş,  kızıl  kahve  saçlarının  yerini  gri  teller  almıştı  ama</p>
<p class="calibre1">gülümsemesi, gökyüzü kadar mavi gözlerindeki neşe ve tırtıl gibi şişman kaşları aynı kalmıştı. "Lysa</p>
<p class="calibre1">geldiğini biliyor mu?" </p>
<p class="calibre1">"Önceden haber verecek kadar zaman yoktu," diye cevapladı Catelyn. Diğerleri arkadan geliyordu. </p>
<p class="calibre1">"Biz tam fırtınadan önce geldik amca." </p>
<p class="calibre1">"Vadi'ye girme iznimiz var mı?" diye sordu Sör Donnel. Waynwoodlar resmi seremonilere düşkün</p>
<p class="calibre1">insanlardı. </p>
<p class="calibre1">"Gerçek  Doğu  Muhafızı,  Vadi'nin  Savunucusu,  Kartal Yuvası  Lordu  Robert Arryn  adına  Vadi'ye</p>
<p class="calibre1">girmenize  izin  veriyor  ve  sizi  kral  barışına  uygun  davranmakla  mükellef  kılıyorum,"  diye  yanıtladı</p>
<p class="calibre1">Sör Brynden. "Gelin." </p>
<p class="calibre1">Kahramanlar Çağı'nda bir düzine ordunun paramparça olduğu Kanlı Kapı'nın gölgesinde amcasının</p>
<p class="calibre1">arkasından  atını  sürdü  Catelyn.  Dağlar  taş  binaların  arkasında  aniden  açıldı  ve  yeşil  arazilerden, </p>
<p class="calibre1">mavi  gökyüzünden  ve  başı  karlı  uzaktaki  dağlardan  oluşan  muhteşem  bir  manzara  gözünün  önüne</p>
<p class="calibre1">serildi. Nefesi kesilmişti. Arryn Vadisi gün ışığıyla yıkanıyordu. Huzurlu ve bereketli siyah topraklar, </p>
<p class="calibre1">ağır akan geniş nehirler, güneşte ayna gibi parlayan ve kenarlarındaki yükseltilerle korunan yüzlerce</p>
<p class="calibre1">küçük  derenin  eklenmesiyle,  sisli  doğuya  doğru  genişliyordu  manzara.  Yüksek  arazilerde  buğday, </p>
<p class="calibre1">mısır,  arpa  yetişiyordu  ve  Yüksek  Bahçe'nin  bal  kabakları  bile  burada  yetişenlerden  daha  büyük, </p>
<p class="calibre1">meyveleri  buradakilerden  daha  tatlı  olamazdı.  Vadi'nin  batı  ucunda,  yüksek  yolun  son  geçide</p>
<p class="calibre1">bağlanarak  iki  mil  aşağıdaki  düzlüğe  doğru  inmeye  başladığı  yerde  durdular.  Vadi  burada</p>
<p class="calibre1">daralıyordu.  İki  yakasının  arası  yarım  günlük  yol  mesafesine  iniyordu.  Buradan  bakıldığında  kuzey</p>
<p class="calibre1">dağları öyle yakın görünüyordu ki, Catelyn ellerini uzatsa onlara dokunabilecekmiş gibi hissediyordu. </p>
<p class="calibre1">Bütün  dağların  üzerine  eğilmiş  sivri  doruk,  dağlara  bile  tepeden  bakan  dağ,  Devin  Mızrağı'nın</p>
<p class="calibre1">zirvesiydi.  Dağın  Vadi'nin  tabanından  üç  buçuk  mil  yukarıdaki  zirvesi  buzlu  sislerin  arasında</p>
<p class="calibre1">kaybolmuştu.  Alyssa'nın  Gözyaşları  denen  şiddetli  şelale,  dağın  devasa  sol  omzunda  hayalet  gibi</p>
<p class="calibre1"><a id="p240"></a>akıyordu.  Onca  mesafeden  bile,  kara  kayaların  arasında  gümüş  iplik  gibi  parlayan  akan  suları</p>
<p class="calibre1">görebiliyordu Catelyn. </p>
<p class="calibre1">Catelyn'in  durduğunu  gören  amcası  yanına  geldi  ve  işaret  etti.  "İşte  orada,  Alyssa'nın</p>
<p class="calibre1">Gözyaşları'nın hemen yanında. Dikkatlice bakarsan ve güneş de doğru açıyla vurursa, ara sıra beyaz</p>
<p class="calibre1">ışıklar gibi parladığını görebilirsin sadece." </p>
<p class="calibre1">Yedi  Kuleler,  demişti  Ned.  Gökyüzünün  göğsüne  saplanmış  beyaz  hançerler  gibi.  O  kadar</p>
<p class="calibre1">yüksekler  ki,  siperlerinde  durup  aşağıdaki  bulutları  seyredebilirsin.  "Daha  ne  kadar  yol  var,"  diye</p>
<p class="calibre1">sordu amcasına. </p>
<p class="calibre1">"Akşam çökerken dağda oluruz ama tırmanış bir gün daha sürer." </p>
<p class="calibre1">Arkalarından  gelen  Sör  Rodrik'in  sesi  duyuldu.  "Leydim,  korkarım  ki  ben  bugün  daha  fazla  yol</p>
<p class="calibre1">gidemeyeceğim."  Tekrar  çıkmaya  başlayan  sakallarının  arkasındaki  yüzü  çökmüştü.  O  kadar  yorgun</p>
<p class="calibre1">görünüyordu ki Catelyn adamın attan düşmesinden korktu. </p>
<p class="calibre1">"Gitmemeniz  de  gerekir  zaten,"  dedi.  "Sizden  rica  ettiğim  her  şeyi  misliyle  yaptınız.  Kartal</p>
<p class="calibre1">Yuvası'na  giden  yolun  kalanında  amcam  bana  eşlik  eder.  Lannister  benimle  gelmeli  ama</p>
<p class="calibre1">diğerlerinizin burada kalıp dinlenmemesi için bir sebep yok." </p>
<p class="calibre1">"Onları  misafir  etmekten  onur  duyarız,"  dedi  Sör  Donnel  nezaketle.  Dört  yol  ağzındaki  handan</p>
<p class="calibre1">birlikte yola çıktıkları adamlardan sadece Sör Rodrik, Bronn, Sör Willis Wode ve şarkıcı Marillion</p>
<p class="calibre1">kalmıştı geriye. </p>
<p class="calibre1">"Leydim,"  dedi  Marillion  atını  öne  doğru  sürerek.  "Lütfen  sizinle  Kartal Yuvası'na  gelmeme  izin</p>
<p class="calibre1">verin.  Bu  masalın  başına  şahitlik  ettiğim  gibi  sonunu  da  görmek  istiyorum."  Çocuk  iyice  yorgundu</p>
<p class="calibre1">ama sesi azimliydi ve gözleri ateş gibi parlıyordu. </p>
<p class="calibre1">Catelyn  şarkıcıdan  onlarla  birlikte  gelmesini  istememişti.  Bu  çocuğun  kendi  başına  verdiği  bir</p>
<p class="calibre1">karardı.  Onca  cesur  adamın  öldüğü  ve  bir  mezarları  bile  olmadan  geride  bırakıldığı  bu  zorlu</p>
<p class="calibre1">yolculuktan  sağ  çıkmayı  becerebilmişti.  İşte  buradaydı.  Uzayan  sakalı  yüzünden  neredeyse  yetişkin</p>
<p class="calibre1">bir erkek gibi görünüyordu. Sadece buraya kadar gelebildiği için bile ona bir şeyler borçluydu belki</p>
<p class="calibre1">Catelyn. "Pekâlâ," dedi. </p>
<p class="calibre1">"Ben de geleceğim," diyerek öne çıktı Bronn. </p>
<p class="calibre1">Catelyn  bundan  memnuniyet  duymadı.  Bronn  olmadan  Vadi'ye  kesinlikle  varamazlardı,  bunu</p>
<p class="calibre1">biliyordu.  Bugüne  kadar  gördüğü  en  korkusuz  savaşçılardan  biriydi  ve  kılıcıyla  önlerine  çıkan  pek</p>
<p class="calibre1">çok engeli ortadan kaldırmıştı ama buna rağmen Catelyn bu adamdan hoşlanmıyordu. Cesaret ve güç</p>
<p class="calibre1">sahibiydi  ama  içinde  en  ufak  bir  nezaket  ya  da  sadakat  duygusu  yoktu.  Son  zamanlarda  sürekli</p>
<p class="calibre1">Lannister'ın yanında at sürüyordu ve Catelyn ikisinin gizli şakalarla gülüştüğünü görmüştü defalarca. </p>
<p class="calibre1">Burada  iki  adamın  yolunu  ayırmayı  tercih  ederdi  ama  Marillion'a  kendisiyle  birlikte  gelebileceğini</p>
<p class="calibre1">söylemişken aynı hakkı Bronn'dan sakınmak uygunsuz olacaktı. "Nasıl isterseniz," dedi Catelyn ama</p>
<p class="calibre1">adamın aslında izin istemediğinin de farkındaydı. </p>
<p class="calibre1">Sör  Willis  Wode,  Sör  Rodrik'in  yanında  kaldı.  Yumuşak  sesli  bir  rahip,  şövalyenin  yaralarıyla</p>
<p class="calibre1">ilgileniyordu. İki şövalyenin sefil haldeki zayıf atlarını da arkalarında bıraktılar. Sör Donnel, Kartal</p>
<p class="calibre1">Yuvası'na  ve  Ay  Kapıları'na  haberci  kuşlar  göndererek  geldiklerini  bildireceğine  dair  söz  verdi. </p>
<p class="calibre1">Ahırlardan, üzerlerine tüylü battaniyeler serilmiş, yere sağlam basan dağ aygırları getirildi. Bir saat</p>
<p class="calibre1">içinde  tekrar  yola  çıkmak  için  hazırlardı.  Vadi  zeminine  inmeye  başladıklarında  Catelyn  amcasıyla</p>
<p class="calibre1">yan  yana  at  sürüyordu.  Arkalarından  Tyrion  Lannister,  Bronn,  Marillion  ve  Brynden'ın  altı  adamı</p>
<p class="calibre1">geliyordu. </p>
<p class="calibre1"><a id="p241"></a>Yolun  üçte  birini  aştıkları  sırada,  diğerlerinin  duyamayacağı  bir  mesafede  yol  alırken  Brynden</p>
<p class="calibre1">Tully, Catelyn'e döndü ve, "Bana şu bahsettiğin fırtınayı anlat çocuğum," dedi. </p>
<p class="calibre1">"Uzun  yıllar  oldu,  çocuk  değilim  amca,"  diye  başladı  Catelyn  ve  bütün  olanları  anlattı.  Lysa'nın</p>
<p class="calibre1">mektubunu,  Bran'ın  düşüşünü,  hançerli  suikastçiyi,  Serçeparmak'ı  ve  Tyrion  Lannister'la  handa</p>
<p class="calibre1">karşılaşmalarını anlatmak tahmin etmediği kadar uzun sürmüştü. </p>
<p class="calibre1">Amcası sessizlik içinde dinledi. Kalın kaşlarının altındaki gözleri, adamın kaşları iyice çatıldıkça</p>
<p class="calibre1">görünmez  oldu.  Brynden  Tully  insanları  dinlemeyi  bilen  bir  adamdı...  Catelyn'in  babası  hariç.  Lord</p>
<p class="calibre1">Hoster'ın  kardeşiydi.  Ondan  beş  yaş  küçüktü.  Catelyn  kendini  bildiğinden  beri  babası  ve  amcası</p>
<p class="calibre1">arasında  süregelen  bir  savaş  vardı.  Catelyn  sekiz  yaşlarındayken  ikisinin  bir  tartışmasına  şahit</p>
<p class="calibre1">olmuştu.  Lord  Hoster,  "Sen  Tully  sürüsünün  kara  keçisisin,"  demişti  kardeşi  Brynden'a.  Amcası</p>
<p class="calibre1">kahkahalar atarak aile armaları olan sıçrayan alabalığı göstermiş ve kara bir keçi değil, ancak kara</p>
<p class="calibre1">bir  balık  olabileceğini  söylemişti.  O  günden  sonra  da  karabalık  amcasının  şahsi  arması  haline</p>
<p class="calibre1">gelmişti. </p>
<p class="calibre1">İki  adam  arasındaki  savaş  Lysa  ve  Catelyn'in  düğünlerine  kadar  devam  etmişti.  Amcası  düğün</p>
<p class="calibre1">ziyafetinde Nehirova'dan ayrılacağını, Lysa ve yeni kocası Kartal Yuvası Lordu'na hizmet edeceğini</p>
<p class="calibre1">söylemişti.  Catelyn'in  kardeşi  Edmure  nadiren  yolladığı  mektuplarda,  babasının  o  günden  beri</p>
<p class="calibre1">Brynden'ın adını ağzına almadığını yazıyordu. </p>
<p class="calibre1">Her  şeye  rağmen  Catelyn'in  çocukluk  ve  gençlik  yılları  boyunca,  babası  onlarla  konuşamayacak</p>
<p class="calibre1">kadar  meşgul,  annesi  ilgilenemeyecek  kadar  hastayken,  Lord  Hoster'ın  çocuklarının  kimi  zaman</p>
<p class="calibre1">gözyaşlarıyla,  kimi  zaman  anlatacak  hikâyeleriyle  koşup  sarıldıkları  adam  Karabalık  Brynden</p>
<p class="calibre1">olmuştu. Catelyn'i, Lysa'yı, Edmure'u... ve evet, babasının himayesindeki çocuk Petyr Baelish'i bile, </p>
<p class="calibre1">tıpkı şimdi olduğu gibi sabırla dinler, şakalarına güler, çocuksu dertlerine derman olmaya çalışırdı. </p>
<p class="calibre1">Catelyn'in anlattıklarını sonuna kadar dinledikten sonra, atı kayalık yolda ilerlerken uzunca bir süre</p>
<p class="calibre1">sessizliğini korudu amcası. "Babana haber vermeliyiz," dedi sonunda. "Lannisterlar harekete geçtiği</p>
<p class="calibre1">takdirde, Kışyarı uzak. Vadi dağların arasında güvende ama Nehirova tam yollarının üzerinde." </p>
<p class="calibre1">"Ben  de  aynı  şeyden  korkuyorum,"  diye  itiraf  etti  Catelyn.  "Kartal Yuvası'na  vardığımızda  Üstat</p>
<p class="calibre1">Colemon'a  bir  haberci  kuş  yollamasını  söylemeliyim."  Nehirova'dan  başka  yerlere  de  mesajlar</p>
<p class="calibre1">göndermeliydi.  Ned'in,  kuzeyin  güçlendirilmesiyle  ilgili  sancak  beylerine  verdiği  emirleri  yerlerine</p>
<p class="calibre1">ulaştırmalıydı. "Vadi'deki hava nasıl?" diye sordu. </p>
<p class="calibre1">"Öfkeli," dedi Brynden Tully. "Lord Jon çok sevilen bir adamdı ve kralın, yaklaşık üç yüz yıldır</p>
<p class="calibre1">Arryn Hanedanı'na ait bir onuru Jaime Lannister'a vermesi büyük bir hakaret olarak algılandı. Lysa</p>
<p class="calibre1">oğluna Gerçek Doğu Muhafızı olarak hitap etmemizi emretti ama kimse buna kanmıyor. Kral Eli'nin</p>
<p class="calibre1">ölümünü  şüpheli  bulan  sadece  kız  kardeşin  değil.  Kimse  Jon  Arryn  öldürüldü  demeye  cesaret</p>
<p class="calibre1">edemiyor  ama  şüphenin  gölgesi  büyüdükçe  büyüyor."  Sıkıntıyla  Catelyn'e  baktı.  "Bir  de  çocuk  var</p>
<p class="calibre1">tabi." </p>
<p class="calibre1">"Çocuk  mu?  Ona  ne  oldu?"  Keskin  bir  dönemeci  alırken,  altından  geçtikleri  geniş  bir  kaya</p>
<p class="calibre1">çıkıntısına başını çarpmamak için atının üzerinde eğildi. </p>
<p class="calibre1">Amcasının sesi endişe doluydu. "Lord Robert," diyerek içini çekti. "Altı yaşında, sürekli hasta ve</p>
<p class="calibre1">bebeklerini  elinden  aldığın  anda  ağlamaya  meyilli.  Jon  Arryn'ın  gerçek  varisi  ama  bazıları  onun</p>
<p class="calibre1">babasının  yerini  alamayacak  kadar  zayıf  olduğunu  düşünüyor.  Nestor  Royce  son  on  dört  yıldır,  Jon</p>
<p class="calibre1">Arryn Kral Toprakları'nda görevdeyken, Kartal Yuvası'nın baş vekilharçlığını yaptı ve birçok insan</p>
<p class="calibre1">Lord  Robert  belirli  bir  yaşa  gelene  kadar  onun  hükmetmesi  gerektiği  kanaatinde.  Diğerleri  de</p>
<p class="calibre1">Lysa'nın  derhal  tekrar  evlenmesinin  şart  olduğuna  inanıyor.  Talipler  şimdiden  savaş  alanına  çıkmış</p>
<p class="calibre1"><a id="p242"></a>kargalar gibi toplanmaya başladı. Kartal Yuvası onlarla dolu." </p>
<p class="calibre1">"Bunu bekliyordum," dedi Catelyn. Şaşırılacak bir durum değildi. Lysa hâlâ çok gençti ve Dağlar</p>
<p class="calibre1">Krallığı'yla  Vadi  azımsanamayacak  kadar  büyük  düğün  hediyeleriydi.  "Lysa'nın  tekrar  evlenmeye</p>
<p class="calibre1">niyeti var mı?" </p>
<p class="calibre1">"Uygun bir aday olursa evlenebileceğini söylüyor ama daha şimdiden Lord Nestor'ı ve düzgün bir</p>
<p class="calibre1">düzine adamı reddetti bile. Bu sefer kocasını kendisinin seçeceğine dair yemin etti." </p>
<p class="calibre1">"Bu konuda onu suçlayacak son kişi sen olmalısın." </p>
<p class="calibre1">Sör  Brynden  yüzünü  buruşturdu.  "Suçlamıyorum  ama...  Lysa  oyun  oynuyormuş  gibi  geliyor  bana. </p>
<p class="calibre1">Bu oyundan keyif alıyor ama asıl amacı Lord Robert büyüyüp yeterli yaşa gelene ve unvanındaki gibi</p>
<p class="calibre1">Kartal Yuvası Lordu olana kadar tek başına hükmetmek." </p>
<p class="calibre1">"Bir kadın da en az bir erkek kadar akıllıca hükmedebilir," dedi Catelyn. </p>
<p class="calibre1">"Doğru  kadın  hükmedebilir,"  dedi  amcası  göz  ucuyla  Catelyn'e  bakarak.  "Hata  yapma  Catelyn. </p>
<p class="calibre1">Lysa  sana  benzemiyor."  Bir  an  tereddüt  etti.  "Dürüst  olmam  gerekirse,  korkarım  ki  kız  kardeşini</p>
<p class="calibre1">umduğun kadar... yardımsever bulmayabilirsin." </p>
<p class="calibre1">Catelyn'in kafası karışmıştı. "Ne demek istiyorsun?" </p>
<p class="calibre1">"Kral  Toprakları'ndan  dönen  Lysa,  kocası  El  ilan  edildiğinde  güneye  giden  kızla  aynı  kişi  değil</p>
<p class="calibre1">artık. O yılları zorluklarla geçti. Bunu bilmelisin. Lord Arryn görevine son derece bağlı bir adamdı</p>
<p class="calibre1">ve onların evliliğinin sebebi politikaydı, tutku değil." </p>
<p class="calibre1">"Benim evliliğimde olduğu gibi." </p>
<p class="calibre1">"Evlilikleriniz aynı şekilde başladı ama seninkinin sonu Lysa'nınkinden mutlu oldu. İki ölü bebek</p>
<p class="calibre1">doğurdu ve dört düşük yaptı. Lord Arryn'ın ölümü... Catelyn, tanrılar senin kız kardeşine sadece bir</p>
<p class="calibre1">çocuk  bağışladı  ve  Lysa  sadece  o  çocuk  için  yaşıyor.  Zavallı  oğlan.  Çocuğun  Lannisterlar'a</p>
<p class="calibre1">verildiğini görmektense buraya kaçmasına şaşırmamak gerek. Kız kardeşin korkuyor çocuğum ve en</p>
<p class="calibre1">çok korktuğu şey Lannisterlar. Oğlunu aslanın ağzından alabilmek için gece yarısı bir hırsız gibi kaçtı</p>
<p class="calibre1">Kızıl Kale'den ve... şimdi sen aslanı onun kapısına kendi ellerinle getirdin." </p>
<p class="calibre1">"Zincirlere bağlı olarak," dedi Catelyn. Yolun sağ tarafında karanlığa düşen derin bir yarık vardı. </p>
<p class="calibre1">Catelyn atının dizginlerini çekerek küçük dikkatli adımlar atmasını sağladı. </p>
<p class="calibre1">"Ah,"  dedi  amcası.  "Dönüp  arkalarından  ağır  ağır  gelen  Tyrion  Lannister'a  baktı.  "Eyerinde  bir</p>
<p class="calibre1">balta,  kemerinde  bir  kama  ve  ona  aç  bir  gölge  gibi  eşlik  eden  bir  paralı  asker  görüyorum.  Peki</p>
<p class="calibre1">zincirler nerede tatlı kızım?" </p>
<p class="calibre1">Catelyn  huzursuzca  hareket  etti  eyerinin  üstünde.  "Cüce  rızası  dışında  burada.  Üzerinde  zincirler</p>
<p class="calibre1">olsun ya da olmasın, o benim esirim. Onun suçlarının hesabını vermesini Lysa da en az benim kadar</p>
<p class="calibre1">istiyordur.  Lannisterlar'ın  öldürdüğü  adam  onun  lord  kocasıydı  ve  beni  Lannisterlar'a  karşı  uyaran</p>
<p class="calibre1">mektubu da kendisi yazmıştı." </p>
<p class="calibre1">Karabalık Brynden huzursuzca gülümsedi. "Umarım yanılmıyorsundur çocuğum," deyip içini çekti. </p>
<p class="calibre1">İç çekişi, yanılıyorsun diyordu Catelyn'e. </p>
<p class="calibre1">Güneş  batıya  doğru  iyice  ilerlediğinde,  atlarının  toynakları  altındaki  yolun  yokuşu  düzleşmeye</p>
<p class="calibre1">başlamıştı. Yol  genişledi  ve  düz  ilerler  hale  geldi.  Catelyn  artık  kır  çiçeklerini  ve  yeşil  çimenleri</p>
<p class="calibre1">görebiliyordu.  Vadi'nin  düzlüklerinde  ilerlemek  çok  daha  kolaydı  ve  yol  çok  daha  eğlenceliydi. </p>
<p class="calibre1">Yemyeşil ağaçlıklardan, sakin küçük köylerden, bahçelerden, altın başak tarlalarından, güneş ışığıyla</p>
<p class="calibre1">yıkanmış  bir  düzine  küçük  dereden  geçtiler.  Amcası,  çift  sancak  taşıyan  bir  sancaktarı  önden</p>
<p class="calibre1"><a id="p243"></a>yollamıştı.  Sancaklardan  üstte  olanı  Arryn  Hanedanı'nın  ay  ve  şahiniyle,  altta  olanı  da  Brynden'ın</p>
<p class="calibre1">kendi arması karabalıkla süslüydü. Çiftliklerin, tüccarların atlı arabaları ve alt seviyeli hanedanların</p>
<p class="calibre1">süvarileri onların geçmesi için çekilerek yolu açıyordu. </p>
<p class="calibre1">Buna  rağmen  Devin  Mızrağı'nın  eteklerindeki  büyük  kaleye  vardıklarında  hava  tamamen</p>
<p class="calibre1">kararmıştı.  Kalenin  surlarını  titrek  meşale  alevleri  aydınlatıyor,  ay  ışığı  hendek  suyunun  üzerinde</p>
<p class="calibre1">dans ediyordu. Açılır kapanır köprü havaya kaldırılmıştı ve yivli kapı aşağı indirilmişti. Catelyn kapı</p>
<p class="calibre1">kulübesinde ve ilerideki kare kulelerde ışıklar olduğunu gördü. </p>
<p class="calibre1">"Ay  Kapıları,"  dedi  amcası  arkalarından  gelenler  atlarını  durdurmak  için  dizginlerini  çekerken. </p>
<p class="calibre1">Sancak  taşıyıcı  kapı  kulübesindeki  muhafızlara  selam  vermek  için  hendeğin  kenarına  kadar  gitti. </p>
<p class="calibre1">"Lord Nestor'ın makamı. Bizi bekliyor olmalı. Yukarı bak." </p>
<p class="calibre1">Catelyn  başını  kaldırıp  yukarı  baktı.  Önce  kayalardan,  ağaçlardan  ve  karanlığa  bir  kefen  gibi</p>
<p class="calibre1">örtülmüş  yıldızsız  gökyüzü  kadar  siyah  devasa  dağdan  başka  bir  şey  göremedi. Ardından,  yukarıda</p>
<p class="calibre1">belli  belirsiz  parlayan  ışığı;  dağın  dik  yamacına  kurulmuş,  turuncu  renkli  gözlerle  tepeden  bakan</p>
<p class="calibre1">kuleyi  fark  etti.  Onun  da  üstünde,  çok  daha  yukarıda  bir  başkası  ve  daha  da  yukarıda,  yanıp  sönen</p>
<p class="calibre1">titrek  ışıklardan  ibaret  bir  üçüncüsü.  Ve  nihayet  gökyüzünde,  şahinlerin  yüksekten  uçtuğu  yerde,  ay</p>
<p class="calibre1">ışığında parlayan bir beyazlık. Bu inanılmaz yükseklikteki soluk kulelere bakarken başı dönüyordu. </p>
<p class="calibre1">Marillion'ın hayretler içinde, "Kartal Yuvası," diye mırıldandığını duydu. </p>
<p class="calibre1">Tyrion  Lannister'ın  tiz  sesi  araya  girdi.  "Arrynlar  ziyaretçilerden  pek  hoşlanmıyor  olmalı.  Bu</p>
<p class="calibre1">karanlıkta dağa tırmanmayı planlıyorsanız, beni şimdi buracıkta öldürün daha iyi." </p>
<p class="calibre1">"Geceyi burada geçireceğiz ve yarın sabah tırmanacağız," dedi Brynden. </p>
<p class="calibre1">"Sabırsızlıkla bekliyorum," diye karşılık verdi cüce. "Oraya nasıl tırmanacağız? Daha önce keçiye</p>
<p class="calibre1">binmedim hiç." </p>
<p class="calibre1">"Katırlarla," dedi Brynden gülümseyerek. </p>
<p class="calibre1">"Dağa  oyulmuş  basamaklar  var,"  dedi  Catelyn.  Ned,  Robert  Baratheon  ve  Jon  Arryn'la  birlikte</p>
<p class="calibre1">burada geçirdiği gençlik yıllarını anlatırken bahsetmişti basamaklardan. </p>
<p class="calibre1">Amcası başıyla onayladı. "Bu karanlıkta görmemiz mümkün değil ama basamaklar orada. Atların</p>
<p class="calibre1">geçemeyeceği  kadar  dar  ve  dik  ama  katırlar  yolun  çoğunu  gidebiliyor.  Tepeye  çıkan  yol  üç  yol</p>
<p class="calibre1">kalesiyle korunuyor. Taş, Kar ve Gök. Katırlar bizi Gök'e kadar götürecek." </p>
<p class="calibre1">Tyrion Lannister endişeli gözlerle baktı, "Peki ondan sonrası?" </p>
<p class="calibre1">Brynden gülümsedi. "Ondan sonrası katırların bile çıkamayacağı kadar dik. Yolun kalanını yayan</p>
<p class="calibre1">gideceğiz.  Belki  siz  sepetle  çıkmayı  tercih  edersiniz.  Kartal  Yuvası,  Gök'ün  hemen  üstünde  dağa</p>
<p class="calibre1">tutunur.  Kilerlerinde  aşağıdan  yukarı  malzeme  taşıyan  altı  büyük  vinç  vardır.  Tercih  ederseniz, </p>
<p class="calibre1">elmalar, ekmekler ve bira fıçılarıyla birlikte yukarı çekilmenizi sağlayabilirim Lord Lannister." </p>
<p class="calibre1">Cüce bir kahkaha koyuverdi. "Tıpkı bir bal kabağıymışım gibi," dedi. "Heyhat, Lannister soyadını</p>
<p class="calibre1">taşıyan oğlunun bir sepet turpla birlikte kaderine kavuştuğunu duyan babam nasıl da hayal kırıklığına</p>
<p class="calibre1">uğrar. Siz yayan olarak çıkacaksanız, korkarım benim de öyle yapmam gerekecek. Biz Lannisterlar'ın</p>
<p class="calibre1">da belli bir gururu var." </p>
<p class="calibre1">"Gurur  mu?"  dedi  Catelyn  terslenerek.  Cücenin  alaycı  tavrı  ve  rahat  konuşmaları  onu</p>
<p class="calibre1">sinirlendirmişti. "Bazılarımız ona kibir diyoruz. Kibir, açgözlülük ve güç arzusu." </p>
<p class="calibre1">"Ağabeyimin kibirli bir adam olduğuna şüphe yok." diye karşılık verdi Tyrion Lannister. "Babam</p>
<p class="calibre1">açgözlülüğün  timsalidir  ve  tatlı  ablam  Cersei'nin  aldığı  her  nefes  güç  kazanma  arzusuyla  doludur. </p>
<p class="calibre1"><a id="p244"></a>Buna rağmen ben... ben küçük bir kuzu kadar masumum. Sizin için melememi ister misiniz?" Sırıttı. </p>
<p class="calibre1">Catelyn  bir  cevap  veremeden  köprünün  gıcırdayak  indirildiğini  ve  yağlanmış  ağır  zincirlerin</p>
<p class="calibre1">çekilerek  kale  kapısının  yukarı  kaldırıldığını  duydu.  Silahlı  adamlar  ellerindeki  meşalelerle  yolu</p>
<p class="calibre1">aydınlatırken,  amcası  önden  giderek  hendeği  geçmeleri  için  yolu  gösterdi.  Vadi  Baş  Vekilharcı, Ay</p>
<p class="calibre1">Kapıları  Muhafızı  Lord  Nestor  Royce  şövalyeleriyle  çevrelenmiş  halde  avluda  bekliyordu  onları. </p>
<p class="calibre1">"Leydi  Stark,"  dedi  reverans  yaparak.  Çok  iri,  fıçı  göğüslü  bir  adamdı  ve  reveransı  çok  acemice</p>
<p class="calibre1">görünmüştü. </p>
<p class="calibre1">Catelyn atından inerek adamın yanına gitti. "Lord Nestor," dedi. Adamı gıyaben tanıyordu. Royce</p>
<p class="calibre1">Hanedanı'nın  daha  alt  seviyede  bir  koluna  mensup  adam,  Bronz  Yohn'un  kuzeniydi.  Hatırı  sayılır, </p>
<p class="calibre1">saygı görür bir lorddu. "Çok uzun ve yorucu bir yoldan geldik. Bu gece çatınızın misafirperverliğine</p>
<p class="calibre1">sığınmak için izin isterim." </p>
<p class="calibre1">"Çatım  sizindir  leydim,"  diye  karşılık  verdi  Lord  Nestor.  "Ama  kız  kardeşiniz  Leydi  Lysa</p>
<p class="calibre1">geldiğinizi  haber  alır  almaz  Kartal  Yuvası'ndan  bir  mesaj  yolladı  bana.  Sizi  derhal  görmek</p>
<p class="calibre1">istiyormuş.  Yanınızda  gelenler  bu  gece  burada  konaklayacaklar  ve  sabahın  ilk  ışıklarıyla  yukarı</p>
<p class="calibre1">gönderilecekler." </p>
<p class="calibre1">Amcası  atından  atladı.  "Bu  nasıl  bir  çılgınlık?"  dedi  öfkeyle.  Brynden  Tully  sözlerinin  sivri</p>
<p class="calibre1">yerlerini  törpüleyecek  bir  adam  değildi.  "Gecenin  köründe,  üstelik  dolunay  bile  yokken  yukarı</p>
<p class="calibre1">tırmanmak mı? Lysa bile bunun kırık bir boyunla biteceğini bilebilir." </p>
<p class="calibre1">"Katırlar yolu biliyor Sör Brynden," dedi, Lord Nestor'ın yanına gelen on yedi, on sekiz yaşlarında</p>
<p class="calibre1">sırım  gibi  bir  genç  kız.  Koyu  renk  saçları  kısacık  ve  dümdüz  kesilmişti.  Deri  binici  kıyafetleri  ve</p>
<p class="calibre1">örme zırh giyiyordu. Lorddan çok daha zarif bir şekilde Catelyn'e reverans yaptı. "Size söz veriyorum</p>
<p class="calibre1">leydim, en ufak bir zarar görmeyeceksiniz. Sizi yukarı çıkarmak benim için onurdur. Defalarca gece</p>
<p class="calibre1">tırmanışı yaptım. Mychel bana baban bir keçi olmalı diyor." </p>
<p class="calibre1">Kız öyle kendinden emin ve sevimli bir ukalaydı ki Catelyn gülümsedi. "Adın nedir çocuğum?" </p>
<p class="calibre1">"Mya Taş, leydim, sizi memnun ederse." </p>
<p class="calibre1">Catelyn memnun olmamıştı. Yüzündeki gülücüğü devam ettirebilmek için çaba harcaması gerekti. </p>
<p class="calibre1">Taş,  Vadi'deki  piç  soyadıydı.  Tıpkı  kuzeydeki  Kar, Yüksek  Bahçe'deki  Çiçek  gibi. Yedi  Krallık'ın</p>
<p class="calibre1">her birinde, kendi aile adları olmayan çocuklara verilen belli soyadları vardı. Catelyn'in karşısındaki</p>
<p class="calibre1">bu kızla bir derdi yoktu ama aklına Ned'in Sur'daki piçi gelmişti ve bu düşünce onu aynı anda hem</p>
<p class="calibre1">kızdırmış hem suçlu hissettirmişti. Cevap verebilmek için kendini zorladı. </p>
<p class="calibre1">Lord  Nestor  sessizliği  bozan  kişi  oldu.  "Mya  akıllı  bir  kızdır.  Sizi  Leydi  Lysa'ya  götürme  sözü</p>
<p class="calibre1">veriyorsa, bunu yapacağını biliyorum. Beni hiç hayal kırıklığına uğratmadı." </p>
<p class="calibre1">"O  halde  kendimi  sana  emanet  ediyorum  Mya  Taş,"  dedi.  "Lord  Nestor,  sizi  esirime  göz  kulak</p>
<p class="calibre1">olmakla görevlendiriyorum." </p>
<p class="calibre1">"Ve  ben  de  sizi  bu  esir  açlıktan  ölmeden  bir  kadeh  şarap  ve  iyice  kızartılmış  bir  hadım  horoz</p>
<p class="calibre1">getirmekle görevlendiriyorum," dedi Tyrion. "Bir kadın da isterdim ama sanırım bu fazla ileri gitmek</p>
<p class="calibre1">olur." Paralı asker Bronn kahkaha attı. </p>
<p class="calibre1">Lord  Nestor  sataşmayı  duymazdan  geldi.  "Emredersiniz  leydim.  Dediğiniz  gibi  yapılacak." </p>
<p class="calibre1">Sonunda cüceye bakmaya tenezzül etti ve, "Lannister Lordu'nu bir kule hücresine götürün, kendisine</p>
<p class="calibre1">et ve sebze verin," dedi. </p>
<p class="calibre1">Tyrion Lannister hücresine götürülürken Catelyn amcasını ve diğerlerini orada bırakarak piç kızın</p>
<p class="calibre1">peşinden  kaleden  çıktı.  Yüksek  avluda  eyerlenmiş  iki  katır  hazır  bekliyordu.  Gökyüzü  mavisi  bir</p>
<p class="calibre1"><a id="p245"></a>pelerin  giymiş  olan  muhafız  dar  yan  kapıyı  açarken  Mya,  Catelyn'in  katıra  binmesine  yardım  etti. </p>
<p class="calibre1">Kapının  ötesinde  bir  çam  ve  ladin  ormanıyla,  kara  bir  duvar  gibi  görünen  dağ  vardı.  Dağa  derince</p>
<p class="calibre1">oyulmuş  gökyüzüne  yükselen  basamaklar  oradaydı.  "Bazı  insanlar  gözlerini  kapatmanın  daha  kolay</p>
<p class="calibre1">olduğunu söyler," dedi Mya. Katırları kapıdan geçirerek ormana çıkarıyordu. "Başları döndüğünde ya</p>
<p class="calibre1">da korktuklarında katırlara çok sıkı tutunurlar ama hayvanlar bunu sevmez." </p>
<p class="calibre1">"Ben  Tully  olarak  doğdum  ve  bir  Stark'la  evlendim,"  dedi  Catelyn.  "Öyle  kolay  kolay  korkmam. </p>
<p class="calibre1">Bir meşale yakmayı düşünüyor musun?" Basamaklar zifiri karanlıktı. </p>
<p class="calibre1">Kız  yüzünü  buruşturdu.  "Meşaleler  sizi  sadece  kör  eder.  Böyle  açık  bir  gecede  ay  ve  yıldızların</p>
<p class="calibre1">ışığı  yeterlidir.  Mychel  bende  baykuş  gözleri  olduğunu  söylüyor."  Katıra  atladı  ve  hayvanı  ilk</p>
<p class="calibre1">basamağa doğru yürüttü. Catelyn'in bindiği katır kendi kendine diğerini takip etmeye başladı. </p>
<p class="calibre1">"Mychel'den  daha  evvel  de  bahsettin,"  dedi  Catelyn.  Katırlar  ağır  ağır  ama  yere  sağlam  basarak</p>
<p class="calibre1">güvenli bir şekilde hareket ediyordu. Catelyn bu durumdan memnundu. </p>
<p class="calibre1">"Mychel benim aşkım," diyerek açıkladı Mya. "Mychel Redfort. Sör Lyn Corbray'in yaveri. Seneye</p>
<p class="calibre1">ya da ondan sonraki yıl şövalye ilan edildiğinde evleneceğiz." </p>
<p class="calibre1">Tıpkı  Sansa  gibi  konuşuyordu.  Masum  hayalleriyle  mutlu.  Catelyn  gülümsedi  ama  gülümsemesi</p>
<p class="calibre1">hüzün  doluydu.  Redfortlar'ın,  Vadi'nin  eski  ailelerinden  biri  olduğunu  biliyordu.  Damarlarında  İlk</p>
<p class="calibre1">İnsanlar'ın  kanı  vardı.  Mychel  kızın  aşkı  olabilirdi  ama  Redfort'un  bir  piçle  evlenmesi  mümkün</p>
<p class="calibre1">değildi. Oğlanın ailesi çok daha uygun bir kızla evlenmesi için gerekeni yapacaktı. Bir Corbray ya da</p>
<p class="calibre1">Waynwood  ya  da  Royce.  Belki  de  Vadi'nin  dışından  daha  itibarlı  bir  hanedanın  kızı.  Eğer  Mychel</p>
<p class="calibre1">Redfort bu kızla yatarsa, bunu çarşafın başka tarafında yapacaktı. </p>
<p class="calibre1">Tırmanış Catelyn'in umduğundan daha kolaydı. Ağaçlar dar patikanın üzerine iyice eğilip birbirine</p>
<p class="calibre1">dolaşarak, ay ışığını bile sızdırmayan yeşil ve doğal bir kubbe oluşturduğu için, uzun ve karanlık bir</p>
<p class="calibre1">tünelde yol alıyorlarmış gibi hissediliyordu ama katırlar yolu biliyordu ve yere sağlam basıyorlardı. </p>
<p class="calibre1">Mya Taş'a karanlıkta görebilen gözler bahşedildiği de gerçekti. Kıvrılarak yukarı çıkan basamakları</p>
<p class="calibre1">döne döne tırmanarak yukarı doğru yol alıyorlardı. Basamaklara düşen iğne yapraklar yeri tamamen</p>
<p class="calibre1">kapladığı  için  katırların  adım  sesleri  yumuşuyor,  neredeyse  duyulmaz  hale  geliyordu.  Sessizlik</p>
<p class="calibre1">Catelyn'i  sakinleştirmiş,  hayvanların  ağır  ve  emin  adımları  eyerinin  üzerinde  beşikteymişçesine</p>
<p class="calibre1">sallanmasına sebep olmuştu. Çok geçmemişti ki uykuyla savaşıyordu. </p>
<p class="calibre1">Belki  de  bir  süre  için  kaybetmişti  o  savaşı  çünkü  önünde  aniden  beliren  demir  perçinli  kapıyla</p>
<p class="calibre1">irkildi.  "Taş,"  dedi  Mya  neşeyle.  Katırdan  iniyordu.  Aşılması  zor  taş  duvarların  üzerine  sıra  sıra</p>
<p class="calibre1">demir  kazıklar  dikilmişti  ve  iki  yuvarlak  kalın  kule,  iç  kalenin  tepesinden  bakıyordu.  Kapı  Mya'nın</p>
<p class="calibre1">seslenmesiyle açıldı. İçeri girdiklerinde yol kalesinin cüsseli şövalyesi Mya'yı ismiyle selamladı ve</p>
<p class="calibre1">et  şişle  birlikte  kızartılmış  soğan  ikram  etti.  Catelyn  ne  kadar  acıktığının  farkında  değildi.  Yeni</p>
<p class="calibre1">katırlar  eyerlenirken,  ikram  edilenleri  avluda  ayakta  yedi.  Etlerin  suyu  çenesinden  aşağı  akıp</p>
<p class="calibre1">pelerinine damlıyordu ama Catelyn bunu umursamayacak kadar açtı. </p>
<p class="calibre1">Sonra yeni katırlara binerek yıldızların ışığında tekrar yola koyulma vakti geldi. Tırmanışın ikinci</p>
<p class="calibre1">bölümü  Catelyn  için  daha  korkutucuydu.  Patika  daha  dar,  basamaklar  daha  aşınmış  ve  dikti. </p>
<p class="calibre1">İlerledikleri yol çakıl taşları ve kaya parçalarıyla doluydu. Mya en az on kez katırından inip dağdan</p>
<p class="calibre1">düşen  kaya  parçalarını  temizlemek  zorunda  kaldı.  "Hayvanların  bacaklarının  burada  kırılmasını</p>
<p class="calibre1">istemezsiniz,"  dedi.  Catelyn  kızla  hemfikirdi.  Şimdi  irtifayı  daha  kolay  hissedebiliyordu.  Ağaçlar</p>
<p class="calibre1">seyrelmişti  ve  rüzgâr  sert  esiyordu.  Boralar  elbiselerini  uçuruyor,  saçlarını  yüzüne  yapıştırıyordu. </p>
<p class="calibre1">Basamaklar  zaman  zaman  birbirinin  üstüne  biniyordu.  Aşağıda  kalan  Taş'ı  ve  daha  da  aşağıdaki, </p>
<p class="calibre1">meşaleleri artık mum ışığına benzeyen Ay Kapıları'nı görebiliyordu. </p>
<p class="calibre1"><a id="p246"></a>Kar,  Taş'tan  daha  küçüktü.  Tek  bir  müstahkem  kule,  ahşap  bir  iç  kule  ve  sıvanmamış  bir  kaya</p>
<p class="calibre1">duvarın arkasına gizlenmiş bir ahırdan ibaretti ama aşağıdaki yol kalesinin bütün taş merdivenlerine</p>
<p class="calibre1">hükmedecek  şekilde  Devin  Mızrağı'na  yuvalanmıştı.  Kartal  Yuvası'na  ulaşmaya  niyetlenmiş  bir</p>
<p class="calibre1">düşmanın,  basamak  basamak  Taş'tan  yukarı  tırmanması  ve  o  sırada  Kar'dan  yağan  ok  ve  kaya</p>
<p class="calibre1">yağmuruna dayanabilmesi gerekirdi. Kar'ın kumandanı genç ve heyecanlı şövalye onlara biraz ekmek</p>
<p class="calibre1">ve peynir yemelerini, ateşin karşısında ısınıp dinlenmelerini önerdi ama Mya teklifi reddetti. "Yola</p>
<p class="calibre1">devam etmeliyiz leydim," dedi. "Arzu ederseniz." Catelyn başıyla onayladı. </p>
<p class="calibre1">Ahırlardan  bir  kez  daha  yeni  katırlar  getirildi.  Catelyn'inki  beyazdı.  Mya  hayvanı  gördüğünde</p>
<p class="calibre1">gülümsedi.  "Beyazca  iyi  bir  hayvandır  leydim.  Buzda  bile  sağlam  yürür  ama  dikkatli  olmalısınız. </p>
<p class="calibre1">Sizden hoşlanmazsa çifte atar," dedi. </p>
<p class="calibre1">Beyaz  katır  Catelyn'i  sevmiş  gibi  görünüyordu,  tanrılara  şükür  tekmelenmemişti.  Yerde  buz  da</p>
<p class="calibre1">yoktu ve Catelyn bunun için de şükrediyordu. "Yüzlerce yıl önce karın ilk başladığı yer burasıymış. </p>
<p class="calibre1">Annem  söylerdi,"  dedi  Mya.  "Burası  her  zaman  bembeyazmış  ve  buz  hiç  erimezmiş."  Omuz  silkti. </p>
<p class="calibre1">"Ben dağın bu kadar alt kısmında hiç kar görmedim. Belki de eskiden öyleydi." </p>
<p class="calibre1">Çok  genç,  diye  düşündü  Catelyn.  Kendisinin  hiç  böyle  olup  olmadığını  düşünüyordu.  Bu  kız</p>
<p class="calibre1">ömrünün  yarısını  yaz  mevsiminde  geçirmişti  ve  bütün  bildiği  buydu.  Kış  geliyor  çocuğum,  demek</p>
<p class="calibre1">istedi. Kelimeler dudağındaydı, az kalsın söylüyordu. Belki de en sonunda bir Stark oluyordu. </p>
<p class="calibre1">Kar'ın üstünde rüzgâr canlı bir yaratık gibiydi. Issız ormanlardaki kurtlar gibi uluyor, sonra onları</p>
<p class="calibre1">kandırmak  istermişçesine  tamamen  yok  oluyordu.  Yıldızlar  burada  daha  parlaktı  ve  dokunsan</p>
<p class="calibre1">uzanabilirmişsin  gibi  yakın  görünüyorlardı.  Boynuzlu  ay  karanlık  gökyüzünde  devasaydı. </p>
<p class="calibre1">Tırmanışları sürdükçe, Catelyn yukarı bakmanın aşağı bakmaktan çok daha iyi olduğuna karar verdi. </p>
<p class="calibre1">Basamaklar  asırlarca  buz  altında  kalmaktan  ve  üzerlerine  basan  sayısız  katır  toynağından  dolayı</p>
<p class="calibre1">çatlak  çatlaktı.  Yükseklikleri  Catelyn'in  yüreğini  ağzına  getirmeye  yetiyordu.  Yolun,  iki  sivri  kaya</p>
<p class="calibre1">arasında kalan tepe gibi yüksek bölümüne geldiklerinde Mya katırdan indi. "Hayvanları yürütmek en</p>
<p class="calibre1">iyisi," dedi. "Buradaki rüzgâr biraz zorlu olabilir leydim." </p>
<p class="calibre1">Catelyn  katırdan  kaskatı  olmuş  halde  indi  ve  önündeki  patikaya  baktı.  Yaklaşık  yedi  metre</p>
<p class="calibre1">uzunluğunda ve bir metre genişliğindeydi ama her iki yanında da sarp uçurumlar vardı. Rüzgârın tiz</p>
<p class="calibre1">çığlığını duyabiliyordu. Mya hafif adımlarla yürümeye başladı. Arkasından gelen katırını gören, bir</p>
<p class="calibre1">avluda  rahat  rahat  dolaşıyormuş  sanırdı.  Sıra  Catelyn'deydi.  İlk  adımını  atar  atmaz  korkudan  çenesi</p>
<p class="calibre1">kitlendi. Boşluğu, rüzgârın yarattığı dipsiz ve karanlık anaforları hissedebiliyordu. Titreyerek durdu. </p>
<p class="calibre1">Hareket  etmeye  korkuyordu.  Rüzgâr  bir  çığlık  attı,  onu  uçurumdan  aşağı  atmak  istiyormuşçasına</p>
<p class="calibre1">pelerininden  çekti.  Catelyn  ürkekçe  geriye  doğru  bir  adım  attı  ama  katırı  tam  arkasındaydı,  hareket</p>
<p class="calibre1">edemedi. Burada öleceğim, diye düşündü. Sırtından buz gibi terler aktığını hissediyordu. </p>
<p class="calibre1">"Leydi  Stark,"  diye  seslendi  Mya.  Kızın  sesi  binlerce  mil  öteden  geliyordu  sanki.  "İyi  misiniz</p>
<p class="calibre1">leydim?" </p>
<p class="calibre1">Catelyn gururundan kalan son parçayı da yutup, "Ben... Ben bunu yapamayacağım çocuğum," diye</p>
<p class="calibre1">bağırdı. </p>
<p class="calibre1">"Evet yapabilirsiniz," dedi piç kız. "Yapabileceğinizi biliyorum. Baksanıza patika ne kadar geniş." </p>
<p class="calibre1">"Bakmak  istemiyorum."  Patika,  dağ,  katırlar,  gökyüzü,  bütün  dünya  etrafında  hızla  dönüyor  gibi</p>
<p class="calibre1">hissediyordu. Catelyn gözlerini kapattı. Nefesini düzeltmeye çalıştı. </p>
<p class="calibre1">"Sizi almaya geliyorum," diye seslendi Mya. "Kımıldamayın leydim." </p>
<p class="calibre1">Kımıldamak Catelyn'in yapabileceği son şey bile değildi. Rüzgârın çığlığını ve taşa sürtünen deri</p>
<p class="calibre1"><a id="p247"></a>seslerini dinledi. Mya gelmişti. Nazikçe kolunu tutuyordu. "İsterseniz gözlerinizi açmayın. Şimdi ipi</p>
<p class="calibre1">bırakın, Beyazca kendi başının çaresine bakabilir... Çok iyi leydim. Ben sizi yürüteceğim, çok kolay, </p>
<p class="calibre1">göreceksiniz. Şimdi benim için bir adım atın. İşte böyle. Ayağınızı yavaşça öne kaydırın. Bakın oldu. </p>
<p class="calibre1">Şimdi  bir  adım  daha.  Kolay  işte.  İsteseniz  koşabilirsiniz  bile.  Bir  adım  daha.  Evet."  Piç  kız  adım</p>
<p class="calibre1">adım sabırla karşıya geçirdi kör ve titreyen Catelyn'i. Katırlar arkalarından sakince geliyordu. </p>
<p class="calibre1">Gök adı verilen yol kalesi, dağın yamacına yaslanmış hilal şekilli yüksek bir duvardan öte bir şey</p>
<p class="calibre1">değildi  ama  Valyria'nın  meşhur  tepesiz  kuleleri  bile  Catelyn'e  bundan  daha  güzel  görünemezdi. </p>
<p class="calibre1">Sonunda  kar  krallığı  başlıyordu  burada.  Gök'ün  eskimiş  taşları  buzla  kaplanmıştı  ve  çıkıntılardan</p>
<p class="calibre1">uzun buz mızrakları sarkıyordu. </p>
<p class="calibre1">Mya  Taş  muhafızlara  seslendiğinde  doğuda  şafak  sökmeye  başlamıştı.  Kapılar  açıldı.  İçeride</p>
<p class="calibre1">sadece bir dizi rampa ve üst üste yığılmış her boydan kayalar, taşlar vardı. Burada korkunç bir çığ</p>
<p class="calibre1">başlatmak  dünyanın  en  kolay  işiydi  hiç  şüphesiz.  Kayalardan  oluşan  bir  yüz  önlerinde  esniyordu</p>
<p class="calibre1">sanki.  "Ahırlar  ve  kışlalar  ileride,"  dedi  Mya.  "Kalenin  son  bölümü  dağın  içinde.  Epey  karanlıktır</p>
<p class="calibre1">ama en azından rüzgârdan kurtulacaksınız. Katırlar ancak buraya kadar gelebiliyor. Burdan sonrasını</p>
<p class="calibre1">bir  bacaya  tırmanmak  gibi  düşünün.  Basamaklardan  çok,  taştan  yapılmış  dik  bir  merdivene  benzer. </p>
<p class="calibre1">Çok zor değil. Bir saat sonra oradayız." </p>
<p class="calibre1">Catelyn  yukarı  baktı.  Tam  kafasının  üstünde,  soluk  şafak  aydınlığında,  Kartal  Yuvası'nın</p>
<p class="calibre1">temellerini  belli  belirsiz  seçebiliyordu.  Tırmanacakları  mesafe  iki  yüz  metreden  fazla  olamazdı. </p>
<p class="calibre1">Aşağıdan bakıldığında küçük bir bal peteği gibi görünüyordu. Amcasının vinçler ve sepetlerle ilgili</p>
<p class="calibre1">söylediklerini hatırladı. "Lannisterlar'ın belli bir gururu olabilir ama Tullyler aklıselimle doğmuştur," </p>
<p class="calibre1">dedi Mya'ya. "Bütün gün ve gece hayvan sırtındaydım. Bir sepet sarkıtmalarını söyle, geri kalan yolu</p>
<p class="calibre1">turplarla gideceğim." </p>
<p class="calibre1">Catelyn  Stark  sonunda  Kartal  Yuvası'na  ulaştığında  güneş  dağların  arasında  yükselmişti  çoktan. </p>
<p class="calibre1">Gökyüzü mavisi bir pelerin giymiş, göğüs zırhına ay ve şahin dövülmüş gri saçlı iri bir adam olan, </p>
<p class="calibre1">Arryn  ailesinin  baş  muhafızı  Sör  Vardis  Egen,  Catelyn'in  sepetten  çıkmasına  yardım  etti.  Adamın</p>
<p class="calibre1">hemen yanında, çok az saçlı, çok uzun boyunlu, zayıf ve huzursuz Üstat Colemon vardı. "Leydi Stark, </p>
<p class="calibre1">ne kadar güzel ve beklenmedik bir ziyaret," dedi Sör Egen. Üstat Colemon onaylar gibi başını salladı. </p>
<p class="calibre1">"Gerçekten  öyle  leydim,  gerçekten  öyle.  Kardeşinize  geldiğinizi  haber  verdim.  Vardığınız  anda</p>
<p class="calibre1">uyandırılmak istediğini emretmişti." </p>
<p class="calibre1">"Umarım  rahat  bir  gece  uykusu  uyuyabilmiştir,"  diye  karşılık  verdi  Catelyn.  Sesindeki  kinayeyi</p>
<p class="calibre1">kimse fark etmemiş gibi görünüyordu. </p>
<p class="calibre1">Adamlar  onu  vinç  odasından  sarmal  bir  merdivene  götürdü.  Kartal  Yuvası  diğer  önemli</p>
<p class="calibre1">hanedanların kalelerine kıyasla küçük bir yerdi. Devasa dağın omuzlarında, birbirine sıkıca bağlanıp</p>
<p class="calibre1">deste  haline  gelmiş  oklara  benzeyen  yedi  ince  uzun  kule.  Burada  ahırlara,  hayvan  barınaklarına, </p>
<p class="calibre1">dökümhanelere  ihtiyaç  yoktu  ama  ambarlarının  Kışyarı'nınkilerden  daha  büyük  olduğunu  ve  bu</p>
<p class="calibre1">kulelerde  en  az  beş  yüz  kişinin  rahatlıkla  yaşayabileceğini  söylemişti  Ned  bir  keresinde.  Buna</p>
<p class="calibre1">rağmen, seslerin yankılandığı boş taş koridorlardan geçerken, Catelyn'e terk edilmiş gibi görünüyordu</p>
<p class="calibre1">burası. </p>
<p class="calibre1">Lysa  odasında  tek  başına  bekliyordu  Catelyn'i.  Geceliği  hâlâ  üzerinde,  yatağının  kenarında</p>
<p class="calibre1">oturuyordu.  Uzun  kızıl  kahve  saçları  çıplak  omuzlarına  ve  sırtına  dökülmüş,  karmakarışık  olmuştu. </p>
<p class="calibre1">Bir hizmetçi arkasına geçmiş saçlarını tarıyordu ama Catelyn odaya girdiğinde Lysa heyecanla ayağa</p>
<p class="calibre1">fırlayıp  gülümsedi.  "Cat,"  dedi.  "Ah,  Cat.  Seni  görmek  ne  güzel.  Benim  tatlı  kız  kardeşim."  Koşup kollarını  Catelyn'in  boynuna  doladı.  "Ne  kadar  zaman  oldu?"  diye  mırıldandı.  "Ah,  uzun,  çok  uzun</p>
<p class="calibre1"><a id="p248"></a>zaman oldu." </p>
<p class="calibre1">Tam olarak beş yıl olmuştu doğrusu. Lysa için beş zalim yıl. Paylarına düşeni yaşamışlardı. Lysa, </p>
<p class="calibre1">Catelyn'den  iki  yaş  küçüktü  ama  daha  yaşlı  görünüyordu  şimdi.  Boyu  daha  kısaydı.  Vücudu</p>
<p class="calibre1">kalınlaşmış, yüzü yuvarlaklaşmıştı. Tullyler'in mavi gözleri onda da vardı ama soluklaşmış gibiydi o</p>
<p class="calibre1">gözler. Küçücük ağzının kenarları aşağı doğru sarkmıştı. Düğün gününde Nehirova septinde yanında</p>
<p class="calibre1">duran, ince, dik göğüslü kızı hatırladı. Ne kadar güzel ve hayat doluydu. Kız kardeşinin güzelliğinden</p>
<p class="calibre1">geriye, beline kadar şelale gibi dökülen uzun kızıl kahve saçları kalmıştı sadece. </p>
<p class="calibre1">"İyi görünüyorsun," diyerek yalan söyledi Catelyn. "Ama... yorgun gibisin." </p>
<p class="calibre1">Kız  kardeşi  kollarını  çözdü.  "Yorgunum.  Ah,  evet  yorgunum."  Odadaki  diğer  insanların  farkına</p>
<p class="calibre1">yeni  varmış  gibiydi.  Hizmetçisine,  Üstat  Colemon'a  ve  Sör  Vardis'e,  "Bizi  yalnız  bırakın,"  dedi. </p>
<p class="calibre1">"Kardeşimle baş başa görüşmek istiyorum." İnsanlar odadan çıkarken Catelyn'in elini tuttu... </p>
<p class="calibre1">...ve  kapı  kapanır  kapanmaz  bıraktı.  Catelyn  kardeşinin  yüzünün  bir  anda  değiştiğini  gördü. </p>
<p class="calibre1">Güneşin  bir  anda  bulutların  arasına  girmesi  gibiydi.  "Sen  aklını  mı  kaçırdın?"  diye  sordu  öfkeyle. </p>
<p class="calibre1">"Haber  vermeden,  izin  istemeye  gerek  görmeden  onu  buraya  getirmen,  bizi  Lannisterlar'la  olan</p>
<p class="calibre1">kavganın içine çekmen..." </p>
<p class="calibre1">"Benim kavgamın mı?" Catelyn duyduklarına inanamıyordu. Lysa'nın buz gibi sesi kalbinde büyük</p>
<p class="calibre1">bir  yangın  çıkarmıştı.  "Bu  önce  senin  kavgandı  sevgili  kardeşim.  Bana  o  lanetli  mektubu  yollayan, </p>
<p class="calibre1">kocanın Lannisterlar tarafından öldürüldüğünü söyleyen sendin." </p>
<p class="calibre1">"Seni uyarmak için söyledim. Onlardan uzak durmanı sağlamak için. Onlarla savaşman için değil. </p>
<p class="calibre1">Tanrılar aşkına Cat, sen ne yaptığının farkında mısın?" </p>
<p class="calibre1">"Anne?"  dedi  hafif  bir  ses.  Lysa  endişeyle  döndü. Ağır  geceliğinin  eteği  de  etrafında  dönmüştü. </p>
<p class="calibre1">Kartal Yuvası Lordu Robert Arryn, elindeki bez bebeğe sıkı sıkı sarılmış kapının önünde duruyordu. </p>
<p class="calibre1">Acı  verecek  kadar  zayıf,  yaşına  göre  az  gelişmiş,  bütün  hayatını  hastalıklarla  geçirmiş  bir  çocuktu. </p>
<p class="calibre1">Titriyordu zaman zaman. Üstatlar titreme hastalığı demişti. "Sesler duydum." </p>
<p class="calibre1">Şaşırılacak bir şey değil, diye düşündü Catelyn. Lysa  neredeyse  bağırarak  konuşmuştu.  Bakışları</p>
<p class="calibre1">hançer gibiydi. "Bu senin teyzen Catelyn, bebeğim. Kardeşim Leydi Stark. Onu hatırlıyor musun?" </p>
<p class="calibre1">Çocuk boş gözlerle Catelyn'e baktı. "Sanırım," dedi. Catelyn çocuğu en son gördüğünde daha bir</p>
<p class="calibre1">yaşında bile değildi oysaki. </p>
<p class="calibre1">Lysa şöminenin kenarına oturdu ve, "Anneye gel tatlım," dedi. Çocuğun yatak kıyafetlerini düzeltip</p>
<p class="calibre1">ince  kahverengi  saçlarını  okşadı.  "Çok  güzel  bir  çocuk,  öyle  değil  mi?  Ve  çok  güçlü.  Duyduğun</p>
<p class="calibre1">şeylere  inanma  sakın.  Jon  en  doğrusunu  biliyordu.  Tohum  güçlü,  dedi  bana.  Son  sözleri.  Robert'ın</p>
<p class="calibre1">ismini  söyleyip  durdu.  Kolumu  o  kadar  sıkı  tuttu  ki  iz  bıraktı.  Onlara  söyle,  Tohum  güçlü.  Onun</p>
<p class="calibre1">tohumu. Benim bebeğimin ne kadar güçlü bir adam olacağını herkes bilsin istedi." </p>
<p class="calibre1">"Lysa,  eğer  Lannisterlar'la  ilgili  haklıysan  çabucak  harekete  geçmemiz  için  önemli  sebeplerimiz</p>
<p class="calibre1">var. Biz..." </p>
<p class="calibre1">"Bebeğin önünde konuşma," dedi Lysa. "Çok duygusal bir doğası var. Öyle değil mi tatlım?" </p>
<p class="calibre1">"Çocuk,  Kartal Yuvası  Lordu  ve  Vadi'nin  Savunucusu,"  diye  hatırlattı  Catelyn.  "Bunlar  duygusal</p>
<p class="calibre1">olunacak zamanlar değil. Ned işin savaşa varacağını düşünüyor." </p>
<p class="calibre1">"Sessiz  ol!"  diye  terslendi  Lysa.  "Çocuğu  korkutuyorsun."  Küçük  Robert  omzunun  üstünden</p>
<p class="calibre1">Catelyn'e baktı ve titremeye başladı. Elindeki bez bebeği düşürerek iyice annesine yaslandı. "Korkma</p>
<p class="calibre1">küçük bebeğim," diye fısıldadı Lysa. "Annen burada, kimse sana zarar veremez." Geceliğinin önünü</p>
<p class="calibre1"><a id="p249"></a>açtı.  Solgun  renkli,  ağır  ve  ucu  kıpkırmızı  göğsünü  dışarı  çıkardı.  Çocuk  istekle  yakaladı  annesinin göğsünü. Yüzünü memeye gömdü ve emmeye başladı. Lysa çocuğun saçlarını okşuyordu. </p>
<p class="calibre1">Catelyn  bildiği  bütün  kelimeleri  unutmuştu.  Jon  Arryn'ın  oğlu.  Kendi  bebeğini  hatırladı,  üç</p>
<p class="calibre1">yaşındaki Rickon'u. Bu çocuğun yarı yaşındaki, katbekat korkusuz Rickon'u. Vadi'deki lordların neden</p>
<p class="calibre1">endişelendiğini  anlıyordu  şimdi.  Kralın  oğlanı  annesinden  uzaklaştırıp,  Lannisterlar'ın  himayesine</p>
<p class="calibre1">vermeye çalışmasının nedenini ilk kez anlıyordu... </p>
<p class="calibre1">"Burada güvendeyiz," dedi Lysa. Catelyn'e mi, oğlana mı söylediği belli değildi. </p>
<p class="calibre1">"Aptal olma," diye karşılık verdi Catelyn. Öfkelenmişti. "Kimse güvende değil. Burada saklanırsan</p>
<p class="calibre1">Lannisterlar seni unutur zannediyorsan yanılıyorsun." </p>
<p class="calibre1">Lysa  elleriyle  oğlunun  kulaklarını  kapattı.  "Dağları  aşıp  ordularını  buraya  getirebilseler,  Kanlı</p>
<p class="calibre1">Kapı'yı  geçebilseler  bile  Kartal  Yuvası  zaptedilemez  bir  yerdir.  Kendi  gözlerinle  gördün.  Kimse</p>
<p class="calibre1">buraya çıkamaz." </p>
<p class="calibre1">Catelyn  kardeşini  tokatlamak  istiyordu. Amcası  Brynden  onu  uyarmaya  çalışmıştı.  "Zaptedilemez</p>
<p class="calibre1">kale yoktur," dedi. </p>
<p class="calibre1">"Bu  kale  öyle,"  diye  ısrar  etti  Lysa.  "Herkes  öyle  söylüyor.  Benim  sorunum,  şu  senin  getirdiğin</p>
<p class="calibre1">İblis'le ne yapacağım?" </p>
<p class="calibre1">"Kötü  bir  adam  mı?"  diye  sordu Arryn  Vadisi  Lordu. Ağzından  dışarı  attığı  göğüs  ucu  ıslak  ve</p>
<p class="calibre1">kırmızıydı. </p>
<p class="calibre1">"Çok kötü bir adam," dedi Lysa göğsünü kapatırken. "Ama annen küçük bebeğinin zarar görmesine</p>
<p class="calibre1">asla izin vermez." </p>
<p class="calibre1">"Uçur onu," dedi Robert hevesle. </p>
<p class="calibre1">Lysa çocuğun başını okşadı. "Belki de öyle yaparız," diye mırıldandı. "Belki de tam olarak bunu</p>
<p class="calibre1">yapmalıyız." </p>
<p class="calibre1"><a id="p250"></a>Eddard</p>
<p class="calibre1">Serçeparmak'ı genelevin ortak mekânında, mürekkep kadar siyah derisinin üzerine tüylü bir elbise</p>
<p class="calibre1">giymiş uzun boylu hoş bir kadınla sohbet ederken buldu. Heward şöminenin yanında, etine dolgun bir</p>
<p class="calibre1">fahişeyle  ceza  oyunu  oynuyordu.  Görünüşe  göre  o  ana  kadar  kemerini,  pelerinini,  zırhını  ve  sağ</p>
<p class="calibre1">çizmesini çıkarmak zorunda kalmıştı. Fahişeyse elbisesinin düğmelerini göbeğine kadar açmıştı. Jory</p>
<p class="calibre1">Cassel  yağmur  vuran  pencerenin  önünde  durmuş  gülümseyerek  Heward'ın  taşlarını  açmasını</p>
<p class="calibre1">izliyordu. Eğlendiği her halinden belli oluyordu. </p>
<p class="calibre1">Ned merdivenlerin dibine gelince durdu ve eldivenlerini giydi. "Gitme zamanımız geldi. Buradaki</p>
<p class="calibre1">işim bitti," dedi. </p>
<p class="calibre1">Heward  kalktı  ve  aceleyle  eşyalarını  toplamaya  başladı.  "Emredersiniz  lordum,"  dedi  Jory. </p>
<p class="calibre1">"Wyl'in atları kapıya getirmesine yardım edeyim." Kapıya doğru yürüdü. </p>
<p class="calibre1">Serçeparmak  acele  etmeden  herkesle  vedalaştı.  Elini  öptüğü  siyah  kadının  kulağına  bir  şeyler</p>
<p class="calibre1">fısıldadı.  Kadın  yüksek  sesle  güldü.  Serçeparmak,  Ned'in  yanına  geldi.  "Sizin  işiniz  mi,  yoksa</p>
<p class="calibre1">Robert'ın  işi  mi?"  dedi  hafif  bir  sesle.  "Kral  Eli  kralın  rüyalarını  görür,  derler.  Kralın  sesiyle</p>
<p class="calibre1">konuşur, kralın kılıcıyla hükmeder. Bu aynı zamanda kralın kadınlarını becerdiğiniz anlamına da..." </p>
<p class="calibre1">"Lord  Baelish,"  diyerek  kesti  Ned.  "Çok  fazla  varsayımda  bulunuyorsunuz.  Yardımınız  için</p>
<p class="calibre1">müteşekkir  olmadığımı  sanmayın.  Siz  olmadan  bu  genelevi  bulmamız  yıllar  sürebilirdi  ama  bu</p>
<p class="calibre1">saçmalıklarınıza katlanmak zorundayım anlamına gelmiyor. Artık Kral Eli de değilim." </p>
<p class="calibre1">"Ulu kurt dikenli bir canavar olmalı," dedi Serçeparmak ağzını keskin bir ifadeyle bükerek. </p>
<p class="calibre1">Ahırlara doğru yürüdükleri sırada, yıldızsız gökyüzünden ılık fakat sicim gibi yağmur boşalıyordu. </p>
<p class="calibre1">Ned  pelerininin  başlığını  kafasına  çekti.  Jory  atını  getirdi.  Hemen  yanındaki  genç  Wyl  bir  eliyle</p>
<p class="calibre1">Serçeparmak'ın  atını  getirirken,  diğer  eliyle  kemerini  bağlamaya  çalışıyordu.  Ahır  kapısında  yarı</p>
<p class="calibre1">çıplak bir fahişe göründü. Kadın Wyl'e sırıtıyordu. </p>
<p class="calibre1">"Kaleye  geri  mi  dönüyoruz  lordum?"  diye  sordu  Jory.  Ned  başıyla  onayladı  ve  eyerine  atladı. </p>
<p class="calibre1">Serçeparmak da atına binmişti. Jory ve diğerleri onları takip etti. </p>
<p class="calibre1">"Chataya'nın  işlettiği  çeşitli  müesseseler  var,"  dedi  Serçeparmak  atını  sürerken.  "Birkaç  tanesini</p>
<p class="calibre1">satın almayı düşünüyorum. Genelev satın almak gemi almaktan çok daha iyi bir yatırım. Fahişelerin</p>
<p class="calibre1">batma  riski  yok  ve  korsanlar  üstlerine  çıktıklarında  herkes  gibi  altın  ödüyor."  Lord  Petyr  kendi</p>
<p class="calibre1">yaptığı şakaya kendi güldü. </p>
<p class="calibre1">Ned  adamın  gevezelik  etmesine  izin  verdi.  Adam  bir  süre  sonra  sustu  ve  yola  sessizlik  içinde</p>
<p class="calibre1">devam  ettiler.  Kral  Toprakları'nın  caddeleri  bomboş  ve  karanlıktı.  Yağmur,  insanları  çatılarının</p>
<p class="calibre1">altında kalmaya zorlamıştı. Yağmur eski günahlar kadar acımasız ve kan kadar sıcak, Ned'in kafasına</p>
<p class="calibre1">vuruyordu. İri damlalar yüzünden aşağı süzülüyordu. </p>
<p class="calibre1">Uzun zaman önce Kışyarı'nda, babaları, Lyanna'yı Fırtına Burnu'nun genç lorduyla evlendireceğine</p>
<p class="calibre1">söz  verdiği  gece,  "Robert'a  tek  yatak  asla  yetmez,"  demişti  Lyanna.  "Vadi'de  bir  yerde  bir  çocuğu</p>
<p class="calibre1">olduğunu duydum." Ned kız kardeşine sıkıca sarılmıştı. Kızın söylediklerini inkâr edemez, ona yalan</p>
<p class="calibre1">söyleyemezdi.  Robert'ın  nişanlanmadan  önce  ne  yaptığının  bir  önemi  olmadığını  ve  onun  Lyanna'yı</p>
<p class="calibre1">bütün  kalbiyle  seven  âşık  bir  adam  olduğunu  anlatmıştı.  Lyanna  sadece  gülümsemişti.  "Aşk  tatlıdır</p>
<p class="calibre1">sevgili Ned ama bir adamın doğasını değiştiremez." </p>
<p class="calibre1">Kız o kadar küçüktü ki Ned yaşını sormaya cesaret edemedi. Robert'a satıldığında bakire olduğuna</p>
<p class="calibre1"><a id="p251"></a>şüphe yoktu. İyi bir genelev, dolgun keseli müşterileri için güzel bakireler bulabilirdi kolayca. Açık</p>
<p class="calibre1">kızıl  saçları,  burnunu  ve  yanaklarını  kaplayan  çilleri  vardı.  Tek  göğsünü  çıkarıp  bebeğinin  ağzına</p>
<p class="calibre1">verdiğinde  göğüslerinin  de  çilli  olduğunu  görmüştü  Ned.  "Adını  Barra  koydum,"  dedi  kız,  bebeği</p>
<p class="calibre1">emzirirken. "Tıpkı ona benziyor, değil mi lordum? Burnu ve saçları tıpkı onunkiler gibi..." </p>
<p class="calibre1">"Benziyor,"  dedi  Ned.  Bebeğin  yumuşacık  siyah  saçlarını  okşadı.  Parmaklarının  arasında  siyah</p>
<p class="calibre1">ipek gibiydi saçları. Ned'e, Robert'ın ilk kızını hatırlattı. </p>
<p class="calibre1">"Onu  gördüğünüz  zaman  söyleyin  lordum...  eğer  zahmet  olmazsa,  ona  bebeğin  ne  kadar  güzel</p>
<p class="calibre1">olduğunu söyleyin." </p>
<p class="calibre1">"Söylerim," diye söz verdi Ned. Bu onun lanetiydi. Robert sonsuz aşk için söz verir ve daha sabah</p>
<p class="calibre1">olmadan unuturdu. Ned verdiği sözlere sadıktı. Lyanna ölürken ona verdiği sözleri ve o sözleri tutmak</p>
<p class="calibre1">için ödediği bedelleri hatırladı. </p>
<p class="calibre1">"Ve ona başka kimseyle birlikte olmadığımı da söyleyin. Bütün eski ve yeni tanrılar üstüne yemin</p>
<p class="calibre1">ederim  lordum.  Chataya,  bebek  olduğu  için  altı  ay  izin  verdi  bana  ve  belki  o  zamana  kadar  o  bana</p>
<p class="calibre1">geri gelir. Mücevher ya da başka bir şey istemem, sadece o gelsin. Bana her zaman iyi davranmıştır." </p>
<p class="calibre1">Sana iyi davranmış, diye düşündü Ned. "Söyleyeceğim çocuğum, sana söz veriyorum. Barra hiçbir</p>
<p class="calibre1">şeyden yoksun kalmayacak." </p>
<p class="calibre1">Kız  gülümsedi.  Gülümsemesi  o  kadar  heyecanlı  ve  o  kadar  tatlıydı  ki,  Ned  kalbinin  ikiye</p>
<p class="calibre1">bölündüğünü hissetti. Jon Kar'ın tıpkı kendisininkine benzeyen yüzü gözlerinin önüne geldi. Madem</p>
<p class="calibre1">tanrılar  piçlere  bu  kadar  çatık  kaşlarla  bakacaktı,  erkekleri  neden  önüne  geçilemez  şehvetlerle</p>
<p class="calibre1">doldurmuşlardı ki? "Lord Baelish, Robert'ın piçleriyle ilgili neler biliyorsunuz?" </p>
<p class="calibre1">"Her şeyden önce, sizden çok daha fazla piçi olduğunu biliyorum." </p>
<p class="calibre1">"Kaç tane?" </p>
<p class="calibre1">Serçeparmak  omuz  silkti.  Pelerininin  sırtından  minik  yağmur  dereleri  akıyordu.  "Ne  fark  edecek</p>
<p class="calibre1">ki?  Sürüsüyle  kadınla  yatarsanız  bazıları  size  böyle  hediye  verir  işte.  Kral  ise  yattığı  kadınların</p>
<p class="calibre1">sayısı  mevzusunda  hiç  utangaç  değildir.  Fırtına  Burnu'ndaki  oğlanı  biliyorsunuz  zaten.  Onu  Sör</p>
<p class="calibre1">Stannis'in düğününde peydahlamıştı. Başka türlüsü de olamazdı zaten. Çocuğun annesi bir Florent'ti. </p>
<p class="calibre1">Leydi Selyse'in yeğeni ki Leydi Selyse de kralın yatak arkadaşlarından biriydi. Renly'nin anlattığına</p>
<p class="calibre1">göre,  düğün  ziyafeti  sırasında,  Stannis  yeni  geliniyle  dans  ederken  Robert  kızı  kapmış  ve  gerdek</p>
<p class="calibre1">odasına götürüp dans etmekte olan yeni evlilerin yatağını dağıtmış. Lord Stannis bunu karısının aile</p>
<p class="calibre1">şerefine  yapılmış  bir  hakaret  olarak  algılayıp  doğan  çocuğu  Renly'nin  yanına  postalamış." </p>
<p class="calibre1">Serçeparmak  göz  ucuyla  Ned'e  baktı.  "Söylentilere  göre  Lord  Tywin'in  üç  yıl  önce  düzenlediği</p>
<p class="calibre1">turnuva  için  batıya  gittiğinde,  Casterly  Kayası'ndaki  bir  genelevde  çalışan  bir  fahişeden  de  ikiz</p>
<p class="calibre1">piçleri  olmuş.  Cersei  durumu  öğrendiğinde  bebekleri  öldürtmüş  ve  anneyi  bir  köle  tacirine  vermiş. </p>
<p class="calibre1">Kendi evine bu kadar yakınlarda böyle bir şey olması Lannister gururuna dokunmuş olmalı." </p>
<p class="calibre1">Ned  Stark  yüzünü  ekşitti.  Kraliyetteki  her  soylu  lordun  arkasından  böyle  çirkin  hikâyeler</p>
<p class="calibre1">uydurulurdu. Cersei Lannister'ın yaptıklarına inanabilirdi ama Robert bir köşede sessizce durup onun</p>
<p class="calibre1">yaptıklarına göz yumabilir miydi? Eskiden tanıdığı Robert asla yapmazdı bunu ama eskiden tanıdığı</p>
<p class="calibre1">Robert,  görmek  istemediği  şeylere  gözünü  tamamen  kapatmak  konusunda  şimdi  olduğu  kadar</p>
<p class="calibre1">tecrübeli  değildi.  "Jon  Arryn  kralın  gayrimeşru  çocuklarıyla  neden  böyle  aniden  ilgilenmeye</p>
<p class="calibre1">başladı?" </p>
<p class="calibre1">Kısa  adam  yine  omuz  silkti.  "O  Kral  Eli'ydi.  Büyük  ihtimalle  Robert,  çocukların  iyi  bakılıp</p>
<p class="calibre1">bakılmadığını öğrenmek istemiştir." </p>
<p class="calibre1"><a id="p252"></a>Ned  kemiklerine  kadar  ıslanmıştı  ve  ruhu  soğumuştu.  "Bundan  başka  bir  sebep  olmalı.  Yoksa</p>
<p class="calibre1">neden öldürülsün?" </p>
<p class="calibre1">Serçeparmak  iyice  ıslanan  saçlarını  salladı  ve  güldü.  "Şimdi  anlıyorum.  Lord  Arryn, </p>
<p class="calibre1">Majesteleri'nin  sayısız  kadının  karnını  çocukla  doldurduğunu  öğrendi  ve  bu  yüzden  susturulması</p>
<p class="calibre1">gerekti.  Mesele  çok  karışık  sayılmaz.  Bu  sırları  bilen  bir  adamın  yaşamasına  izin  ver  ve  güneşin</p>
<p class="calibre1">doğudan doğması gibi bir gün ağzından her şeyi çıkarsın." </p>
<p class="calibre1">Ned'in  kaşlarını  çatmaktan  başka  verecek  cevabı  yoktu.  Yıllardır  ilk  kez  Rhaegar  Targaryen'ı</p>
<p class="calibre1">hatırlıyordu.  Rhaegar'ın  da  devamlı  gittiği  genelevler  olup  olmadığını  düşündü.  Her  nasılsa, </p>
<p class="calibre1">olmadığını biliyordu. </p>
<p class="calibre1">Yağmur  şiddetini  iyice  arttırdı.  İnsanın  yüzüne  iğne  gibi  vuruyor,  yerleri  tokmak  gibi  dövüyordu. </p>
<p class="calibre1">Sokaklardan kara su nehirleri akıyordu, Jory seslendi. "Lordum!" Sesi uyarı doluydu ve o anda cadde</p>
<p class="calibre1">askerlerle doldu. </p>
<p class="calibre1">Ned deri üzerine geçirilmiş örgü zırhlara, savaş eldivenlerine, baldır korumalarına, miğferlere ve</p>
<p class="calibre1">göğüslere  işlenmiş  altın  aslanlara  göz  attı.  Askerlerin  yağmurla  ıslanıp  ağırlaşmış  pelerinleri</p>
<p class="calibre1">sırtlarından sarkıyordu. Ned'in saymaya vakti yoktu ama en az on kişiydiler. Ellerinde uzun kılıçları</p>
<p class="calibre1">ve çelik kalkanlarıyla yan yana dizilip yolu kesmişlerdi. Wyl'in, "Arkadalar!" diye bağırışını duydu. </p>
<p class="calibre1">Döndüğünde geri dönüş yollarını kesmiş olan diğer adamları gördü. Jory kılıcını kınından çıkarırken, </p>
<p class="calibre1">"Yolu açın ya da ölün," diye bağırdı. </p>
<p class="calibre1">"Kurtlar  uluyor,"  dedi  askerlerin  lideri.  Ned  adamın  yüzünden  yağmur  sularının  süzüldüğünü</p>
<p class="calibre1">görebiliyordu. "Ne yazık ki çok küçük bir sürü," diye ekledi adam. </p>
<p class="calibre1">Serçeparmak atını dikkatlice, adım adım ileri sürdü. "Bu ne demek oluyor? Karşınızdaki Kral Eli." </p>
<p class="calibre1">"Kral  Eli  idi."  Kızıl  dore  atının  toynakları  çamurla  dolmuştu. Yolu  kesen  askerler  onun  geçmesi</p>
<p class="calibre1">için  iki  yana  açıldı.  Göğüs  kalkanına  dövülmüş  altın  Lannister  aslanı  kükrüyordu.  "Dürüst  olmam</p>
<p class="calibre1">gerekirse şu anda onun ne olduğunu bilmiyorum." </p>
<p class="calibre1">"Lannister,  bu  yaptığın  delilik,"  dedi  Serçeparmak.  "Bırak  geçelim.  Kalede  bekleniyoruz.  Sen  ne</p>
<p class="calibre1">yaptığını zannediyorsun?" </p>
<p class="calibre1">"O ne yaptığını biliyor," dedi Ned sakince. </p>
<p class="calibre1">Jaime  Lannister  gülümsedi.  "Çok  doğru.  Erkek  kardeşimi  arıyorum.  Onu  hatırlıyorsun  değil  mi</p>
<p class="calibre1">Lord  Stark?  Kışyarı'nda  bizimle  birlikteydi.  Açık  saçlı,  iki  gözü  farklı  renkte,  sivri  dilli  kısa  bir</p>
<p class="calibre1">adamdır kendisi." </p>
<p class="calibre1">"Gayet iyi hatırlıyorum," dedi Ned. </p>
<p class="calibre1">"Aldığım  haberlere  göre  kardeşim  eve  dönüş  yolunda  bazı  sorunlarla  karşılaşmış.  Lord  babam</p>
<p class="calibre1">epey  rahatsız  oldu.  Küçük  de  olsa  bir  ihtimal,  sen  benim  kardeşimin  kötülüğünü  isteyenlerin  kim</p>
<p class="calibre1">olduğunu biliyorsundur belki. Biliyor musun?" </p>
<p class="calibre1">"Erkek kardeşin benim emrimle suçlarının hesabını vermek üzere alındı," dedi Ned. </p>
<p class="calibre1">Jaime Lannister kükredi. "Lordlarım..." </p>
<p class="calibre1">Sör Jaime uzun kılıcını kınından çekti ve aygırını ileri sürdü. "Bana kılıcını göster Eddard Stark," </p>
<p class="calibre1">diye  bağırdı.  "Gerekirse  seni Aerys'ı  doğradığım  gibi  doğrarım  ama  elinde  kılıcınla  ölmeni  tercih</p>
<p class="calibre1">ederim."  Aşağılayan  soğuk  gözleriyle  Serçeparmak'a  baktı.  "Lord  Baelish,  sizin  yerinizde  olsam</p>
<p class="calibre1">pahalı kıyafetlerimin kan lekesi olmaması için buradan aceleyle uzaklaşırdım." </p>
<p class="calibre1">Serçeparmak  acele  etmedi.  "Şehir  Muhafızları'nı  getireceğim,"  dedi  Ned'e.  Lannister  barikatı</p>
<p class="calibre1"><a id="p253"></a>geçmesi için açıldı. Serçeparmak atını mahmuzlayarak köşeyi dönüp kayboldu. </p>
<p class="calibre1">Ned'in  adamları  kılıçlarını  çekmişti  fakat  yirmi  kişiye  karşı  üç  kişiydiler.  Kapılardan, </p>
<p class="calibre1">pencerelerden uzanan başlar olayı izlemeye başlamıştı ama kimsenin karışmaya niyeti yoktu. Ned'in</p>
<p class="calibre1">adamları atlıydı. Jaime Lannister haricinde diğer askerler yayandı. Bir yardırma hareketi ile barikatı</p>
<p class="calibre1">dağıtıp geçebilirlerdi ama daha sağlam ve emin bir taktik varmış gibi geliyordu Ned'e. "Beni öldür," </p>
<p class="calibre1">dedi Kral Katili'ne. "Beni öldür ve Catelyn kardeşin Tyrion'ı parçalara ayırsın." </p>
<p class="calibre1">Jaime  Lannister,  son  ejderha  kralın  kanını  akıtmış  kılıcının  ucuyla  Ned'in  göğsünü  dürttü. </p>
<p class="calibre1">"Yapabilir  mi?  Nehirova'nın  onurlu  Catelyn  Tully'si  bir  esiri  katledebilir  mi?  Bence...  yapamaz." </p>
<p class="calibre1">İçini  çekti.  "Ama  kardeşimin  hayatını  bir  kadının  onuruna  güvenip  tehlikeye  atmayacağım."  Jaime</p>
<p class="calibre1">kılıcını  kınına  soktu.  "Şimdi  Robert'a  koş  ve  ona  seni  nasıl  korkuttuğumu  anlat.  Umrunda  olacak  mı</p>
<p class="calibre1">merak  ediyorum  doğrusu."  Parmaklarını  saçlarının  arasından  geçirdi  ve  atını  döndürdü.  Barikatı</p>
<p class="calibre1">geçtiği sırada askerlerin başındaki adama baktı. "Tregar, Lord Stark'a bir zarar gelmesin," dedi. </p>
<p class="calibre1">"Emredersiniz lordum," diye karşılık verdi adam. </p>
<p class="calibre1">"Ama...  buradan  en  ufak  bir  ders  almadan  ayrılmasını  da  istemeyiz.  O  halde..."  Gülümsedi  ve</p>
<p class="calibre1">gecenin karanlığında parlayan beyaz dişleri göründü. "Adamlarını öldürün." </p>
<p class="calibre1">"Hayır!" diye bağırdı Ned kılıcına davranırken. Wyl'in çığlığı duyulduğunda Jaime çoktan dörtnala</p>
<p class="calibre1">uzaklaşmıştı.  Askerler  iki  taraftan  çevrelerini  sardı.  Ned  adamlardan  birini  atıyla  ezerek  devirdi. </p>
<p class="calibre1">Önüne  çıkan  kırmızı  pelerinli  hayaletleri  keserek  hareket  etmeye  çalışıyordu.  Jory  Cassel  atını</p>
<p class="calibre1">mahmuzladı  ve  saldırıya  geçti.  Çelik  nallı  bir  tekme  askerlerden  birinin  yüzüne  inerek  mide</p>
<p class="calibre1">bulandırıcı bir kırılma sesi çıkardı. İkinci asker geri çekildi ve Jory o anda serbest kaldı. Wyl ölmek</p>
<p class="calibre1">üzere olan atının üstünden aşağı çekildiğinde bir küfür savurdu. Kılıçlar yağmur altında birbirleriyle</p>
<p class="calibre1">buluşuyordu.  Ned  atını  Wyl'e  doğru  koşturdu  ve  kılıcını  Tregar'ın  miğferine  indirdi.  Darbenin</p>
<p class="calibre1">şiddetiyle  adamın  dişleri  birbirine  geçmişti.  Tregar  dizlerinin  üzerine  düştü.  Miğferindeki  aslan</p>
<p class="calibre1">arması  ortadan  ikiye  ayrılmıştı  ve  kan  yüzünden  aşağı  akıyordu.  Heward  atının  dizginlerini  tutmuş</p>
<p class="calibre1">adamın ellerini kesmeye çalışırken tam karnına bir mızrak yedi. Jory aniden aralarında belirdi tekrar. </p>
<p class="calibre1">Kılıcından  kırmızı  bir  sel  akıyordu.  "Hayır!"  diye  bağırdı  Ned  bütün  gücüyle.  "Jory,  çekil!"  Ned'in atı altından kaydı ve çamurun içine yığıldı. Bir an kör edici bir acı ve ağzında kan tadı hissetti Ned. </p>
<p class="calibre1">Jory'nin  atının  bacaklarını  kesip  adamı  hayvanın  üstünden  aldıklarını  ve  yerde  sürüklediklerini</p>
<p class="calibre1">gördü. Askerler Jory'nin üstüne kapandı ve kılıçlar inip kalkmaya başladı. Ned'in atı toparlanıp ayağa</p>
<p class="calibre1">kalktığında  Ned  de  kalkmayı  denedi  ama  tekrar  olduğu  yere  yığıldı.  Boğazından  yükselecek  çığlığı</p>
<p class="calibre1">yuttu. Baldırından çıkmış kemik parçalarını görebiliyordu ve bu uzun bir süre için gördüğü son şey</p>
<p class="calibre1">oldu. </p>
<p class="calibre1">Gözlerini  tekrar  açtığında  Lord  Eddard  Stark  ölü  adamlarıyla  yalnızdı. Atı  yanına  yaklaştı,  kanı</p>
<p class="calibre1">kokladı  ve  dörtnala  uzaklaştı.  Ned  bacağındaki  acıya  dişlerini  sıkıp  dayanmaya  çalışarak  bedenini</p>
<p class="calibre1">çamur  içinde  sürükledi.  Saniyeler  değil  de  yıllar  geçiyor  gibiydi.  İnsanlar  ışıklı  pencerelerinden</p>
<p class="calibre1">olanları  izlemiş,  ara  sokaklardaki  kapılarının  önlerine  çıkmaya  başlamışlardı  ama  kimse  yardım</p>
<p class="calibre1">etmek için kımıldamıyordu. Serçeparmak ve Şehir Muhafızları, orada,  caddenin  tam  ortasında,  Jory</p>
<p class="calibre1">Cassel'in ölü bedenine sarılmış halde buldular Ned'i. </p>
<p class="calibre1">Altın  pelerinliler  bir  sedye  buldu.  Kaleye  dönüş  yolu  ızdırapla  bulanıklaştı  ve  Ned  birkaç  kez</p>
<p class="calibre1">bayıldı. Şafak vaktinin griliğinde ilerideki Kızıl Kale'yi gördüğünü hatırlıyordu. Kalenin soluk kızıl</p>
<p class="calibre1">taşları yağmurla yıkanmış ve kan kırmızısına dönüşmüştü. </p>
<p class="calibre1">Yüce Üstat Pycelle üstüne eğiliyordu. Elinde bir kadeh tutuyor ve Ned'e fısıldıyordu. "İçin lordum. </p>
<p class="calibre1">Haşhaş  sütü. Ağrılarınızı  azaltır."  Bir  yudum  almış,  Pycelle'in  başka  birine  şarap  kaynatmasını  ve</p>
<p class="calibre1"><a id="p254"></a>temiz ipek sargılar getirmesini söylediğini duymuştu. Duyduğu son şeyler bunlardı. </p>
<p class="calibre1"><a id="p255"></a>Daenerys</p>
<p class="calibre1">Vaes Dothrak'ın At Kapısı, toynakları yerden otuz metre yükseklikte birbirine değerek kavisli bir</p>
<p class="calibre1">kemer oluşturan şaha kalkmış iki devasa bronz attan yapılmıştı. </p>
<p class="calibre1">Dany  duvarları  olmayan,  hatta...  görünürde  binaları  bile  bulunmayan  bir  şehrin  neden  bir  kapısı</p>
<p class="calibre1">olduğunu anlayamıyordu ama muhteşem iki at, arkalarındaki uzak mor dağların manzarasına çerçeve</p>
<p class="calibre1">oluyordu.  Khal  Drogo  yanında  kansüvarileriyle  khalasar'ına  liderlik  ederek  onları  tanrı  yolundan</p>
<p class="calibre1">geçirirken, bronz atların gölgesi rüzgârla dalgalanan çimenlerin üzerine düşüyordu. </p>
<p class="calibre1">Dany,  Sör  Jorah  ve  tekrar  ata  binmiş  olan  ağabeyi  Viserys'le  birlikte  yan  yana  yol  alıyordu. </p>
<p class="calibre1">Ağabeyini  khalasar'a  yürüyerek  dönmekle  cezalandırdığı  çimenlikteki  o  günden  sonra,  Dothraklılar</p>
<p class="calibre1">gülerek Khal Rhae Mhar demeye başlamışlardı Viserys'e. Yani, Çıplak Ayaklı Kral. Ertesi gün Khal</p>
<p class="calibre1">Drogo  ona  at  arabalarında  bir  yer  önermiş  ve  Viserys  kabul  etmişti.  İnatçı  cehaleti  yüzünden</p>
<p class="calibre1">kendisiyle nasıl alay edildiğini anlamamıştı. At arabaları hadımlar, sakatlar, doğum yapan kadınlar, </p>
<p class="calibre1">çok küçük ve çok yaşlı olanlar içindi. Bu durum ona yeni bir isim kazandırdı. Khal Rhaggat, Çekçek</p>
<p class="calibre1">Kralı. Viserys, khal'ın bu teklifle Dany adına özür dilediğini sanmıştı. Gerçeği ağabeyine söylemesin</p>
<p class="calibre1">diye  Sör  Jorah  Mormont'a  yalvarmak  zorunda  kalmıştı  Dany.  Viserys'in  daha  fazla  utanmasını</p>
<p class="calibre1">istememişti.  Sör  Jorah  biraz  utanmanın  krala  iyi  geleceğini  söyledi  ama  Dany'nin  ricasını  kırmadı. </p>
<p class="calibre1">Viserys'in  tekrar  at  üstüne  binebilmesi  için,  Dany'nin  Drogo'ya  epey  yalvarması  ve  Doreah'tan</p>
<p class="calibre1">öğrendiği yatak oyunlarını oynaması gerekmişti. </p>
<p class="calibre1">Bronz  kemeri  geçtiklerinde,  "Şehir  nerede?"  diye  sordu.  Etrafta  ne  bir  bina  ne  de  insanlar  vardı. </p>
<p class="calibre1">Sadece  çimenler  ve  iki  yanına  Dothraklar'ın  yüzyıllardır  yağmaladıkları  çeşitli  topraklardan</p>
<p class="calibre1">getirilmiş anıtların sıralandığı yol. </p>
<p class="calibre1">"İleride," diye cevapladı Sör Jorah. "Dağların altında." </p>
<p class="calibre1">At  Kapısı'nın  ötesinde,  yağmalanmış  tanrılar  ve  çalıntı  kahramanlar  yolun  iki  yanında  durmuş</p>
<p class="calibre1">geçişlerini  izliyordu.  Dany  gümüş  atını  sürerken,  ölü  şehirlerin  unutulmuş  ilahları  kırık  yıldırım</p>
<p class="calibre1">oklarını  gökyüzüne  fırlatıyordu.  Yüzleri  delik  deşik  ve  lekeli,  isimleri  zamanın  sisleri  arasında</p>
<p class="calibre1">kaybolmuş taştan krallar tahtlarında oturmuş onlara bakıyordu. Mermer kaidelerin üzerine yerleşmiş, </p>
<p class="calibre1">çiçeklere  bürünmüş  kıvrak  bakireler  dans  ediyor,  ellerindeki  kırık  testilerden  yola  hava</p>
<p class="calibre1">döküyorlardı.  Yolun  yanındaki  çimenlerin  üstünde  canavarlar  oturuyordu;  gözlerinin  yerinde</p>
<p class="calibre1">mücevherler  olan  demir  ejderhalar,  kükreyen  grifonlar,  saldırmaya  hazır  çatallı  kuyruklarıyla</p>
<p class="calibre1">mantikorlar ve Dany'nin isimlerini bilmediği daha onlarca farklı canavar. Bazı heykellerin güzelliği</p>
<p class="calibre1">Dany'nin  nefesini  kesiyordu  ama  bazıları  öyle  şekilsiz  ve  ürkütücüydü  ki  bakmaya  cesaret</p>
<p class="calibre1">edemiyordu.  O  heykellerin  büyük  ihtimalle  Asshai'nin  ardındaki  Gölge  Topraklar'dan  geldiğini</p>
<p class="calibre1">söyledi Sör Jorah. </p>
<p class="calibre1">"Ne kadar çoklar," dedi Dany gümüş atı ağır adımlar atarken. "Ve ne çok farklı yerden gelmişler." </p>
<p class="calibre1">Viserys  etkilenmiş  gibi  görünmüyordu.  "Ölü  şehirlerin  çöplükleri,"  dedi.  Çok  az  Dothraklı'nın</p>
<p class="calibre1">anlayabildiği Ortak Dil'i kullanmaya özen gösteriyordu. Buna rağmen Dany arkasını dönüp bir duyan</p>
<p class="calibre1">olmuş  mudur  diye  khas  adamlarına  bakma  ihtiyacı  hissetti.  Viserys  kaygısızca  konuşmaya  devam</p>
<p class="calibre1">ediyordu. "Bu vahşilerin bütün bildiği, kendilerinden daha iyi insanların yaptığı şeyleri çalmak... ve</p>
<p class="calibre1">öldürmek." Güldü. "Öldürmeyi gerçekten biliyorlar, onlara bu yüzden ihtiyacım var zaten." </p>
<p class="calibre1">"Onlar artık benim halkım," dedi Dany. "Onlara vahşiler dememelisin kardeşim." </p>
<p class="calibre1"><a id="p256"></a>"Ejderha  arzu  ettiği  gibi  konuşur,"  dedi  Viserys...  Ortak  Dil'de.  Arkalarında  at  süren  Aggo  ve Rakharo'ya  baktı  ve  aşağılayıcı  bir  ifadeyle  güldü.  "Görüyorsun  işte,  vahşiler  medeni  insanların</p>
<p class="calibre1">konuştuğu  dili  anlayamıyorlar."  On  beş  metre  boyunda,  tek  parçalı  yosun  bağlamış  bir  heykelin</p>
<p class="calibre1">yanından geçiyorlardı. Viserys sıkıntı dolu gözlerle heykele baktı. "Drogo'nun bana ordumu vermesi</p>
<p class="calibre1">için bu harabelerin içinde daha ne kadar oyalanacağız? Beklemekten sıkıldım," dedi. </p>
<p class="calibre1">"Prensesin, Dothraklı dosh khaleen'e takdim edilmesi..." </p>
<p class="calibre1">"Kocakarılara,  evet,"  diye  şövalyenin  sözünü  kesti  Viserys.  "Ve  karnındaki  enik  için  bir  kehanet</p>
<p class="calibre1">şarlatanlığı yapılacağını da söylemiştin. Bunlardan bana ne? At eti yemekten de bu vahşilerin iğrenç</p>
<p class="calibre1">kokusundan  da  bıktım."  Adetler  gereği  tuniğinin  geniş  ve  kat  kat  koluna  dikilmiş  lavanta  kesesini</p>
<p class="calibre1">kokladı.  Kese  pek  işe  yaramıyor  olmalıydı  çünkü  tunik  leş  gibiydi.  Viserys'in  Pentos'tan  ayrılırken</p>
<p class="calibre1">giydiği ipekliler ve ağır yünlüler yolda iyice kirlenmiş ve terden çürüyecek hale gelmişti. </p>
<p class="calibre1">"Batı  Pazarı'nda  damağınıza  uygun  şeyler  bulabilirsiniz  Majesteleri,"  dedi  Sör  Jorah.  "Özgür</p>
<p class="calibre1">Şehirler'in tüccarları buraya sık sık gelir ve mal satar. Khal verdiği sözü uygun gördüğü bir vakitte</p>
<p class="calibre1">yerine getirecektir." </p>
<p class="calibre1">"Getirse  iyi  olur,"  dedi  Viserys.  "Bana  bir  taç  söz  verildi  ve  onu  almaya  kararlıyım.  Ejderhayla</p>
<p class="calibre1">alay  edilmez." Altı  memesi  ve  dağ  gelinciği  kafası  olan  bir  heykel  görüp  daha  yakından  incelemek</p>
<p class="calibre1">için gitti. </p>
<p class="calibre1">Dany rahatlamıştı ama daha az tedirgin sayılmazdı. Ağabeyi onu duyamayacak kadar uzaklaştığında</p>
<p class="calibre1">Sör Jorah'a döndü, "Güneşime ve yıldızıma dua ediyorum ki onu daha fazla bekletmesin," dedi. </p>
<p class="calibre1">Şövalye  düşünceli  gözlerle  Viserys'in  arkasından  bakıyordu.  "Ağabeyiniz  zamanını  Pentos'ta</p>
<p class="calibre1">geçirmeliydi. Onun khalasar'da yeri yok. İllyrio onu uyarmaya çalıştı." </p>
<p class="calibre1">"On bin adamını alır almaz gidecek. Lord kocam ona altın bir taç söz verdi." </p>
<p class="calibre1">Sör  Jorah  homurdandı.  "Evet  Khaleesi,  ama...  Dothraklar  biz  batılılardan  daha  farklı  bakıyor  bu</p>
<p class="calibre1">meselelere. Ben de, İllyrio da defalarca anlattık ama ağabeyiniz anlamıyor. At efendileri tüccar değil. </p>
<p class="calibre1">Viserys  sizi  sattığını  düşünüyor  ve  bedelinizi  talep  ediyor. Ama  Drogo  için  siz  bir  hediyesiniz  ve</p>
<p class="calibre1">Viserys'e  bir  hediye  vermesi  gerekiyor...  uygun  gördüğü  zamanda.  Hediye  istenmez,  hele  khal'dan</p>
<p class="calibre1">asla. Khal'dan hiçbir şey talep edilmez." </p>
<p class="calibre1">"Onu  böyle  bekletmek  doğru  değil."  Dany,  ağabeyini  neden  savunduğunu  bilmiyordu  aslında. </p>
<p class="calibre1">"Viserys, on bin Dothrak çığlıkçısıyla Yedi Krallık'ı silip süpürebileceğini söylüyor." </p>
<p class="calibre1">Sör Jorah yüzünü buruşturdu. "Viserys on bin süpürgeyle bir ahırı bile süpüremez." </p>
<p class="calibre1">Dany,  şövalyenin  sesindeki  aşağılayan  tona  şaşırmış  gibi  bile  yapamazdı.  "Peki...  eğer  Viserys</p>
<p class="calibre1">değil  de  bir  başkası  olsa?"  diye  sordu.  "Orduyu  bir  başkası  yönetse?  Çok  daha  güçlü  birisi, </p>
<p class="calibre1">Dothraklar Yedi Krallık'ı fethedebilirler mi?" </p>
<p class="calibre1">Atları  ağır  ağır  tanrı  yolunda  giderken  Sör  Jorah  düşündü.  "Sürgün  hayatımın  en  başlarında</p>
<p class="calibre1">Dothraklar'la  karşılaştığımda,  onların  bindikleri  at  kadar  vahşi,  yarı  çıplak  barbarlar  olduğunu</p>
<p class="calibre1">düşünmüştüm. Bu soruyu bana o gün sorsaydınız hiç tereddüt etmeden bin tane iyi şövalyenin on bin</p>
<p class="calibre1">Dothraklı'yı kaçırmaya yeteceğini söylerdim." </p>
<p class="calibre1">"Peki şimdi sorarsam?" </p>
<p class="calibre1">"Şimdi,"  dedi  şövalye.  "Şimdi  o  kadar  emin  olamam.  Bütün  şövalyelerden  daha  iyi  biniciler, </p>
<p class="calibre1">kesinlikle  daha  korkusuzlar  ve  onlardan  çok  daha  iyi  okçular.  Yedi  Krallık'taki  okçular  kalkan</p>
<p class="calibre1">duvarlarının  ardında  ya  da  okçu  deliklerinde  yayan  olarak  savaşırlar.  Dothrak  okçuları  at  sırtında</p>
<p class="calibre1"><a id="p257"></a>savaşıyor.  Saldırırken  de  geri  çekilirken  de  aynı  şekilde  ölümcüller...  ve  leydim,  çok  kalabalıklar. </p>
<p class="calibre1">Sadece sizin lord kocanızın khalasar'ında tam kırk bin atlı savaşçı var." </p>
<p class="calibre1">"Bu gerçekten çok büyük bir sayı mı?" </p>
<p class="calibre1">"Ağabeyiniz  Rhaegar  da  Üç  Dişli  Mızrak'a  bu  kadar  adam  getirmişti,"  dedi  Sör  Jorah.  "Ama  bu</p>
<p class="calibre1">sayının  sadece  onda  biri  şövalyelerdi.  Geri  kalanlar  okçu,  hürsüvari  ve  mızraklı  piyadelerdi. </p>
<p class="calibre1">Rhaegar düştüğünde pek çoğu silahlarını atıp savaş meydanından kaçtı. Sizce böyle bir ayak takımı, </p>
<p class="calibre1">kana susamış kırk bin çığlıkçının saldırısı karşısında ne kadar dayanabilir? Kaynamış deriler ve örgü</p>
<p class="calibre1">zırhlar onları dinmeyen bir ok yağmurundan ne kadar koruyabilir?" </p>
<p class="calibre1">"Çok dayanamazlar," dedi Dany. "Zırhları da onları pek korumaz." </p>
<p class="calibre1">Sör Jorah başını salladı. "İnanın prensesim. Eğer Yedi Krallık lordlarında, tanrıların kaza verdiği</p>
<p class="calibre1">kadar  akıl  varsa  iş  asla  savaşa  varmaz.  Süvariler  kuşatmaları  sevmez.  Yedi  Krallık'taki  en  zayıf</p>
<p class="calibre1">kaleyi bile alabileceklerinden kuşku duyarım ama Robert Baratheon bir savaşa mahal verecek kadar</p>
<p class="calibre1">aptalsa..." </p>
<p class="calibre1">"Peki öyle mi?" diye sordu Dany. "Yani, aptal mı?" </p>
<p class="calibre1">Sör  Jorah  bir  an  düşündü.  "Robert'ın  bir  Dothraklı  olarak  doğması  gerekirmiş,"  dedi  sonunda. </p>
<p class="calibre1">"Kocanız  size,  elinde  kılıcıyla  düşmanını  karşılamak  yerine  taş  duvarların  ardında  saklanan  bir</p>
<p class="calibre1">adamın ancak bir korkak olabileceğini söyleyecektir. İşgalci bu fikre katılır. Güçlü bir adamdır... ve</p>
<p class="calibre1">cesaretli.  Bir  Dothrak  sürüsüyle  açık  arazide  karşılaşmayı  göze  alacak  kadar  korkusuz.  Ama</p>
<p class="calibre1">etrafındaki  adamlar...  Onların  düdüğü  başka  hava  çalar.  Kardeşi  Stannis,  Lord  Tywin  Lannister, </p>
<p class="calibre1">Eddard Stark..." Yere tükürdü. </p>
<p class="calibre1">"Bu Lord Stark denen adamdan nefret ediyorsunuz, değil mi?" </p>
<p class="calibre1">"Birkaç bitli kaçak avcı ve o kıymetli onuru yüzünden sevdiğim her şeyi elimden aldı," dedi acı bir</p>
<p class="calibre1">sesle.  Dany  adamın  acısının  ilk  günkü  kadar  taze  olduğunu  görebiliyordu.  Şövalye  hemen  konuyu</p>
<p class="calibre1">değiştirdi. "İşte orada," dedi elini uzatarak. "Vaes Dothrak. At efendilerinin şehri." </p>
<p class="calibre1">Khal Drogo ve kansüvarileri, onları büyük Batı Pazarı'ndan geçirip, pazaryerinin arkasındaki geniş</p>
<p class="calibre1">yollara  çıkardı.  Dany  gümüş  atının  üstünde  onları  takip  ederken  etraftaki  tuhaf  şeylere  bakıyordu. </p>
<p class="calibre1">Vaes  Dothrak  o  güne  kadar  gördüğü  şehirlerin  hem  en  büyüğü,  hem  de  en  küçüğüydü.  Pentos'un  on</p>
<p class="calibre1">katı  büyüklüğünde  olduğunu  tahmin  ediyordu.  Duvarsız,  sınırsız,  rüzgârlı  geniş  yolları  çimenlerle, </p>
<p class="calibre1">yabani  çiçeklerle,  çamurla  kaplı  uçsuz  bucaksız  bir  araziydi.  Batının  Özgür  Şehirleri'nde  kuleler, </p>
<p class="calibre1">papaz  evleri,  kulübeler,  köprüler,  dükkânlar,  konaklar  birbirlerinin  üstüne  yığılmış  halde  her  yeri</p>
<p class="calibre1">doldururdu ama Vaes Dothrak tembelce yayılmış, güneşin altında kavrulan eski, kibirli ve bomboş bir</p>
<p class="calibre1">şehirdi. </p>
<p class="calibre1">Binalar bile çok tuhaf görünüyordu gözüne. Taştan oyulmuş çadır biçimli yapılar, neredeyse kale</p>
<p class="calibre1">büyüklüğünde ottan yapılmış papaz evleri, devrilecekmiş gibi duran ahşap kuleler, basamaklı mermer</p>
<p class="calibre1">piramitler,  ağaç  kütüklerinden  inşa  edilmiş  çatısız  konaklar  vardı.  Bazı  saraylar  duvar  niyetine</p>
<p class="calibre1">dikenli çalılarla çevrelenmişti. "Hiçbir bina diğerine benzemiyor," dedi Dany. </p>
<p class="calibre1">"Ağabeyiniz  kısmen  haklıydı,"  dedi  Sör  Jorah.  "Dothraklar  inşa  etmez.  Bundan  bin  yıl  önce,  ev</p>
<p class="calibre1">yapmak  istediklerinde  toprağa  derin  bir  çukur  kazar  ve  üstünü  otlarla  kapatırlardı.  Burada</p>
<p class="calibre1">gördüğünüz  yapılar  yağmaladıkları  yerlerden  getirdikleri  köleler  tarafından  inşa  ediliyor.  Her  biri</p>
<p class="calibre1">kendi halkının alışkanlıklarına göre binalar yapıyor." </p>
<p class="calibre1">Konakların  çoğu,  hatta  en  büyük  olanları  bile  terk  edilmiş  gibi  görünüyordu.  "Burada  yaşayan</p>
<p class="calibre1">insanlar nerede?" diye sordu Dany. Pazar yeri koşuşan çocuklar ve yüksek sesle konuşan adamlarla</p>
<p class="calibre1"><a id="p258"></a>doluydu ama görebildiği diğer her yer, kendi işine bakan birkaç hadım dışında bomboştu. </p>
<p class="calibre1">"Sadece  dosh  khaleen  kocakarıları,  onların  köleleri  ve  hizmetçileri  sürekli  olarak  kutsal  şehirde</p>
<p class="calibre1">kalırlar," diye açıkladı Sör Jorah. "Buna rağmen, tüm khal'lar bütün khalasar'larıyla birlikte Ana'ya</p>
<p class="calibre1">dönmek  isterse,  Vaes  Dothrak  hepsini  aynı  anda  barındıracak  kadar  büyüktür.  Kocakarılar  o  büyük</p>
<p class="calibre1">buluşmanın  bir  gün  olacağı  kehanetinde  bulundu;  Vaes  Dothrak  bütün  çocuklarını  kucaklayabilmek</p>
<p class="calibre1">için her zaman hazır." </p>
<p class="calibre1">Khal  Drogo; Yi  Ti, Asshai  ve  Gölge  Topraklar'dan  ticaret  için  gelen  kervanların  durduğu  Doğu</p>
<p class="calibre1">Pazarı'nın  yakınında,  Dağların Anası'nın  gölgesinde  dur  emri  verdi.  Dany,  İllyrio'nun  evindeki  köle</p>
<p class="calibre1">kızın,  Drogo'nun  iki  yüz  odalı,  gümüş  kapılı  sarayını  anlattığı  günü  hatırlayıp  gülümsedi.  "Saray" </p>
<p class="calibre1">dedikleri  şey,  yaklaşık  on  üç  metre  uzunluğunda  ahşap  kaplı  duvarları  olan,  ziyafet  salonlarını</p>
<p class="calibre1">andıran,  kocaman,  mağaramsı  bir  alandan  ibaretti.  Çatısı,  seyrek  görülen  yağmurlar  yağarken</p>
<p class="calibre1">kapatılabilecek,  sonsuz  gökyüzü  içeri  girsin  istendiğinde  açılabilecek  dikişli  ipeklerle  kaplanmıştı. </p>
<p class="calibre1">Salonun çevresinde yüksek çitli, yeşil otlu geniş at bahçeleri, ateş çukurları, minyatür tepecikler gibi</p>
<p class="calibre1">görünen, çimenlerle kaplı yüzlerce yuvarlak toprak ev vardı. </p>
<p class="calibre1">Küçük bir köle ordusu önden gidip Drogo'nun gelişi için hazırlıklar yapmıştı. Her binici eyerinden</p>
<p class="calibre1">atladıktan  sonra  belindeki  arakh'ı  çıkarıyor  ve  taşıdığı  diğer  silahlarla  birlikte  bekleyen  bir  köleye</p>
<p class="calibre1">veriyordu. Khal Drogo bile istisna değildi. Sör Jorah, Vaes Dothrak'ta silah taşımanın ve özgür bir</p>
<p class="calibre1">adamın  kanını  dökmenin  yasak  olduğunu  anlatmıştı.  Birbiriyle  düşmanlığı  olan  khalasar'lar  bile, </p>
<p class="calibre1">Dağların  Anası'nın  eteklerindeyken  sorunlarını  bir  kenara  koyar  ve  aynı  sofrada  ekmekle  suyu</p>
<p class="calibre1">paylaşırdı.  Dosh  khaleen  kocakarıları,  bütün  Dothraklar'ın  tek  kan,  tek  khalasar,  tek  sürü  olduğu</p>
<p class="calibre1">hükmünü vermişti. </p>
<p class="calibre1">İrri  ve  Jhiqui,  Dany'nin  gümüşten  inmesine  yardım  ederlerken  Cohollo  geldi.  Drogo'nun  üç</p>
<p class="calibre1">kansüvarisinden  en  yaşlı  olanıydı.  Bodur,  kel  ve  çarpık  burunlu  bir  adamdı.  Dişleri  yirmi  yıl  önce, </p>
<p class="calibre1">genç  khalakka'yı  kaçırıp  babasının  düşmanlarına  satmayı  planlayan  paralı  askerlerin  savurduğu  bir</p>
<p class="calibre1">gürz tarafından kırılmıştı. Drogo doğduğu gün adamın hayatı ona bağlanmıştı. </p>
<p class="calibre1">Her khal'ın kansüvarileri vardı. Önceleri batıdaki Kral Muhafızları gibi olduklarını sanmıştı Dany</p>
<p class="calibre1">ama  bu  çok  daha  ileri  bir  meseleydi.  Jhiqui'nin  öğrettiğine  göre,  bir  kansüvarisi  khal'ın  sadece</p>
<p class="calibre1">koruması değil, kardeşi, gölgesi, en korkusuz arkadaşıydı. Drogo, "Kanımın kanı," diyordu onlar için. </p>
<p class="calibre1">Gerçekten  öyleydiler.  Aynı  hayatı  paylaşıyorlardı.  Eski  Dothrak  geleneklerine  göre,  bir  khal</p>
<p class="calibre1">öldüğünde,  ölümün  karanlık  yollarında  tek  başına  at  sürmesin  diye  kansüvarileri  de  onunla  birlikte</p>
<p class="calibre1">ölürdü.  Eğer  khal  bir  düşman  tarafından  öldürüldüyse,  kansüvarileri  onun  intikamını  alana  kadar</p>
<p class="calibre1">hayatta kalır ve işleri bittiğinde mutlulukla mezara girerdi. Bazı khalasar'larda, kansüvarileri khal'ın</p>
<p class="calibre1">şarabını,  yemeğini,  çadırını  hatta  karısını  paylaşırdı  ama  at  istisnaydı.  Bir  adamın  atı  sadece  ve</p>
<p class="calibre1">sadece kendisine aitti. </p>
<p class="calibre1">Daenerys, Drogo'nun eski gelenekleri devam ettirmiyor olmasından memnundu. Paylaşılmak hoşuna</p>
<p class="calibre1">gitmezdi.  İhtiyar  Cohollo  ona  nazik  davranıyordu  ama  diğer  kansüvarilerinden  korkuyordu.  Haggo</p>
<p class="calibre1">dev gibi ve sessizdi. Çoğu zaman Dany'nin kim olduğunu unutmuş gibi öfkeyle bakıyordu. Qotho'nun</p>
<p class="calibre1">gözleri zalimdi ve acı çektirmeye hazır elleri vardı. Adam ne zaman Doreah'ın kolundan tutsa kızın</p>
<p class="calibre1">teninde morluklar oluşuyordu. İrri onun yüzünden çoğu gece ağlayarak uyuyordu. Atı bile Qotho'dan</p>
<p class="calibre1">korkuyormuş gibi görünüyordu. </p>
<p class="calibre1">Her  şeye  rağmen,  bu  adamların  hayatı  Drogo'nun  hayatına  bağlanmıştı  ve  Dany'nin  onları  kabul</p>
<p class="calibre1">etmekten başka seçeneği yoktu. Bazen, babası da böyle adamlar tarafından korunsaydı her şey farklı</p>
<p class="calibre1">olurdu  diye  düşünüyordu.  Şarkılardaki  Kral  Muhafızları  soylu,  sadık,  dürüst,  vakur  adamlardı  ama</p>
<p class="calibre1"><a id="p259"></a>babasını  onlardan  biri  öldürmüştü.  Şimdi  adına  Kral  Katili  denen  yakışıklı  şövalye  ve  Cesur</p>
<p class="calibre1">Barristan,  İşgalci'nin  tarafına  geçmişti.  Yedi  Krallık'taki  bütün  adamların  böyle  hain  olup</p>
<p class="calibre1">olmadıklarını  merak  ediyordu  Dany.  Doğuracağı  çocuk  Demir  Taht'a  oturduğunda,  onu  Kral</p>
<p class="calibre1">Muhafızları'nın hıyanetinden koruyacak kansüvarilerinin olmasını sağlayacaktı. </p>
<p class="calibre1">"Khaleesi,"  dedi  Cohollo,  Dothrak  dilinde,  "Kanımın  kanı  Drogo,  bu  akşam  Dağların  Anası'na</p>
<p class="calibre1">tırmanıp, sağ salim döndüğü için tanrılara kurban vereceğini size iletmemi emretti." </p>
<p class="calibre1">Dany, Dağların Anası'na sadece erkeklerin çıkabileceğini biliyordu. Kadınların dağa adım atması</p>
<p class="calibre1">yasaktı.  "Güneşime  ve  yıldızıma,  onun  hayaliyle  uyuyacağımı  ve  sabırsızlıkla  dönüşünü</p>
<p class="calibre1">bekleyeceğimi  söyleyin,"  diye  karşılık  verdi.  Müteşekkirdi.  Dany  hamileliği  yüzünden  çok  kolay</p>
<p class="calibre1">yoruluyordu ve bir gece dinlenmekten büyük mutluluk duyacaktı. Hamileliği Drogo'nun Dany'yi daha</p>
<p class="calibre1">fazla arzulamasına sebep olmuştu ve son zamanlardaki yatak oyunları Dany'yi fazlasıyla yoruyordu. </p>
<p class="calibre1">Doreah onu khal ve kendisi için hazırlanmış oyuk tepeye götürdü. Topraktan bir çadıra benzeyen</p>
<p class="calibre1">oyuğun için loş ve serindi. Üzerindeki yol pisliğinden arınmak, yorgun kemiklerini dinlendirmek için, </p>
<p class="calibre1">"Jhiqui, banyomu hazırla," diye emretti. Bir süre buralarda oyalanacağım, yarın tekrar gümüş atının</p>
<p class="calibre1">sırtına binmek zorunda olmadığını bilmek iyi hissettirmişti. </p>
<p class="calibre1">Su  tam  sevdiği  gibi  kaynar  durumdaydı.  Jhiqui  saçlarını  yıkarken,  "Bu  akşam  ağabeyime</p>
<p class="calibre1">hediyelerini  vereceğim,"  dedi.  "Kutsal  şehirde  bir  kral  gibi  görünmeli.  Doreah,  gidip  onu  bul  ve</p>
<p class="calibre1">akşam  yemeğinde  bana  katılmasını  rica  et."  Viserys,  Lysli  kıza  diğer  hizmetçilerden  daha  iyi</p>
<p class="calibre1">davranıyordu.  Yargıç  İllyrio,  Pentos'ta  Viserys'in  kızla  yatmasına  izin  vermişti.  Belki  nezaketinin</p>
<p class="calibre1">sebebi buydu. "İrri, pazara git. Meyve ve et al. At eti olmasın da ne olursa olsun." </p>
<p class="calibre1">"At eti en iyisidir. Adamı güçlü yapar," dedi İrri. </p>
<p class="calibre1">"Viserys at etinden nefret ediyor." </p>
<p class="calibre1">"Siz nasıl emrederseniz khaleesi." </p>
<p class="calibre1">Büyük  bir  keçi  budu  ve  bir  sepet  taze  meyve  sebzeyle  geri  döndü.  Jhiqui,  eti  tatlı  ot  ve  ateş</p>
<p class="calibre1">baklalarıyla pişirirken balla tatlandırdı. Kavun, nar, erik ve Dany'nin daha önce görmediği tuhaf doğu</p>
<p class="calibre1">meyveleri vardı. Dany ağabeyine hediye olarak yaptırttığı kıyafetleri çıkardı. Etekleri beyaz ketenle</p>
<p class="calibre1">süslenmiş  bir  tunik,  dize  kadar  çıkan  deri  sandallar,  bronz  tokalı  zincir  bir  kemer  ve  üzerine  ateş</p>
<p class="calibre1">soluyan  bir  ejderha  resmi  boyanmış  deri  yelek.  Bir  dilenci  gibi  görünmezse  Dothraklar  ona  biraz</p>
<p class="calibre1">saygı  duyarlar  diye  umuyordu  ve  belki  çimenlerde  yaşadıkları  tatsızlıktan  sonra  bozulan  ilişkileri</p>
<p class="calibre1">biraz düzelirdi. Viserys hâlâ Dany'nin kralıydı ve ağabeyiydi. İkisi de ejderhanın kanını taşıyordu. </p>
<p class="calibre1">Kum  ipeğinden,  gri  dikişli  çimen  yeşili  bir  pelerini  diğer  hediyelerin  yanına  koyuyordu  ki, </p>
<p class="calibre1">Doreah'ı  kolundan  çekerek  sürükleyen  Viserys  geldi.  Kıza  vurduğu  belliydi.  Doreah'ın  bir  gözü</p>
<p class="calibre1">kıpkırmızı  olmuştu.  "Bana  bu  fahişeyle  emirler  yollamaya  nasıl  cesaret  edersin?"  dedi  ve  kızı  yere</p>
<p class="calibre1">fırlattı. </p>
<p class="calibre1">Viserys'in öfkesi Dany'yi şaşırtmıştı. "Ben sadece... Doreah, ona ne söyledin?" </p>
<p class="calibre1">"Khaleesi,  beni  affedin.  İstediğiniz  gibi  ona  gittim  ve  akşam  yemeğinde  size  katılmasını</p>
<p class="calibre1">emrettiğinizi ilettim." </p>
<p class="calibre1">"Kimse  ejderhaya  emir  veremez,"  diye  bağırdı  Viserys.  "Ben  senin  kralınım.  Sana  onun  kafasını</p>
<p class="calibre1">yollamalıydım." </p>
<p class="calibre1">Lysli  kız  çığlık  attı.  Dany  bir  dokunuşla  kızı  sakinleştirdi.  "Korkma,  sana  zarar  vermeyecek. </p>
<p class="calibre1">Sevgili  ağabeyim,  lütfen  kızı  bağışla.  Yanlış  ifade  etmiş.  Ben  ondan  rica  etmesini  istemiştim, </p>
<p class="calibre1">Majesteleri." Ağabeyinin kolunu tutup odanın diğer yanına sürükledi. "Bak, bunlar senin için." </p>
<p class="calibre1"><a id="p260"></a>Viserys şüpheyle kaşlarını çattı. "Bunlar ne?" </p>
<p class="calibre1">"Yeni elbiseler. Senin için yaptırdım." Utanarak gülümsedi. </p>
<p class="calibre1">Viserys baktı ve homurdandı, "Dothrak pılı pırtısı. Şimdi de beni giydirmeye mi kalkışıyorsun?" </p>
<p class="calibre1">"Lütfen...  Bunları  giyersen  daha  serin,  daha  rahat  olacaksın.  Düşündüm  ki...  belki  onlar  gibi</p>
<p class="calibre1">giyinirsen..." Dany ejderhayı uyandırmadan cümleyi nasıl tamamlayacağını bilemiyordu. </p>
<p class="calibre1">"İstersen saçlarımı da örelim." </p>
<p class="calibre1">"Ben asla..." Niye hep bu kadar zalim olmak zorundaydı? O sadece yardım etmek istiyordu. "Senin</p>
<p class="calibre1">bir örgün olamaz, çünkü henüz bir zafer kazanmadın." </p>
<p class="calibre1">Yanlış  şeyler  söylemişti.  Viserys'in  lila  rengi  gözleri  öfkeyle  yanıyordu  ama  hizmetçiler  içeride, </p>
<p class="calibre1">khas  kapıdayken  Dany'ye  dokunmaya  cesaret  edemiyordu.  Pelerini  eline  aldı  ve  kokladı.  "Bu  gübre</p>
<p class="calibre1">gibi kokuyor, belki atıma battaniye yaparım," dedi. </p>
<p class="calibre1">"Onu senin için özel olarak Doreah'a diktirdim," dedi. Kırılmıştı. "Bu kıyafetler bir khal'a layık." </p>
<p class="calibre1">"Ben Yedi Krallık Lordu'yum. Üstü çimen lekesi kaplı, saçlarına çanlar takmış bir vahşi değilim." </p>
<p class="calibre1">Viserys  tükürdü.  Dany'nin  kolunu  yakaladı.  "Sen  kim  olduğunu  unuttun  fahişe.  Ejderhayı</p>
<p class="calibre1">uyandırdığında o kocaman göbeğin seni koruyacak mı sanıyorsun?" </p>
<p class="calibre1">Parmakları  koluna  gömüldü.  Canı  yanıyordu.  Dany  bir  an,  ağabeyinin  öfkesi  karşısında  sinmiş  o</p>
<p class="calibre1">küçük  kız  çocuğu  gibi  hissetti  kendini.  Kolunu  uzattı  ve  eline  gelen  ilk  şeyi  yakaladı.  Ağabeyine</p>
<p class="calibre1">hediye edeceği bronz tokalı, ağır zincir kemer. Bütün gücüyle savurdu. </p>
<p class="calibre1">Zincir Viserys'in yüzüne çarptı. Bronz tokanın yardığı yanağından kan boşalıyordu. "Kim olduğunu</p>
<p class="calibre1">unutan sensin," dedi. "O gün çimenlikte hiç mi bir şey öğrenmedin sen? Şimdi beni bırak, yoksa khas'ı</p>
<p class="calibre1">çağıracağım. Ve dua et de Khal Drogo bütün bunları duymasın yoksa karnını boydan boya kesip kendi</p>
<p class="calibre1">bağırsaklarını yedirir sana." </p>
<p class="calibre1">Viserys  ayağa  kalktı.  "Krallığımın  başına  geçtiğimde  bugün  için  pişman  olacaksın  fahişe,"  dedi. </p>
<p class="calibre1">Yırtılmış yanağını tutarak odadan çıktı. Hediyelerini bırakmıştı. </p>
<p class="calibre1">"Yemeğiniz hazır khaleesi," diye seslendi Jhiqui. </p>
<p class="calibre1">"Aç değilim," diye yanıt verdi Dany üzüntü içinde. "Siz paylaşın ve Sör Jorah'a da yollayın." Bir</p>
<p class="calibre1">an sonra ekledi. "Bana yumurtalardan birini getirin." </p>
<p class="calibre1">İrri,  koyu  yeşil  kabuklu  yumurtayı  getirdi.  Dany  yumurtayı  çevirdikçe  pullarının  arasındaki  bronz</p>
<p class="calibre1">benekler  parlıyordu.  Yan  yatıp  kıvrıldı,  kum  ipeğinden  yapılmış  pelerini  üstüne  çekti.  Yumurtayı</p>
<p class="calibre1">şişmiş karnıyla, hassaslaşmış küçük göğüslerinin arasındaki boşluğa yerleştirdi. Çok güzeldi. Bazen, </p>
<p class="calibre1">bu  yumurtalara  sadece  yakın  olmak  bile  kendisini  güçlü  ve  cesur  hissetmesine  yetiyordu. </p>
<p class="calibre1">Yumurtaların içine kapatılmış taş ejderhalardan kuvvet çekiyor gibiydi. </p>
<p class="calibre1">Orada  öylece  yatıp  yumurtaya  dokunurken  içindeki  çocuğun  hareket  ettiğini  hissetti...  kardeşine, </p>
<p class="calibre1">kanına uzanıyordu sanki. "Sen ejderhasın," diye fısıldadı karnındaki bebeğe. "Gerçek ejderha sensin. </p>
<p class="calibre1">Biliyorum, bunu biliyorum." Gülümsedi ve uykuya daldı. Rüyasında evini görecekti. </p>
<p class="calibre1"><a id="p261"></a>Bran</p>
<p class="calibre1">Hafif bir kar yağıyordu. Bran, tenine değer değmez eriyip, yağmurların en zarifi gibi yanaklarından</p>
<p class="calibre1">akan  kar  tanelerini  yüzünde  hissedebiliyordu.  Atının  üzerinde  dimdik  oturmuş  demir  yivli  kapının</p>
<p class="calibre1">yukarı çekilmesini izliyordu. Ne kadar sakin olmaya çalışırsa çalışsın kalbi çırpınıp duruyordu. </p>
<p class="calibre1">"Hazır mısın?" diye sordu Robb. </p>
<p class="calibre1">Bran korkusunu belli etmemeye çalışarak başıyla onayladı. Düştüğü günden beri Kışyarı'nın dışına</p>
<p class="calibre1">çıkmamıştı ama şimdi çıkacak ve bütün şövalyeler gibi gururla atını sürecekti. </p>
<p class="calibre1">"Gidelim o zaman," dedi Robb. İğdiş edilmiş atını mahmuzladı ve hayvan yivli kapıdan geçti. </p>
<p class="calibre1">Bran,  "Yürü,"  diye  fısıldadı  atına.  Hayvanın  boynuna  hafifçe  dokundu  ve  doru  kısrak  ileri  atıldı. </p>
<p class="calibre1">Bran'ın  Dansçı  adını  verdiği  at  iki  yaşındaydı.  Joseth,  bir  atın  hak  etmediği  kadar  zeki  olduğunu</p>
<p class="calibre1">söylüyordu. Dizginlere, sese ve dokunmaya tepki vermesi için özel olarak eğitilmişti. Bran şimdiye</p>
<p class="calibre1">kadar  sadece  avlunun  içinde  binmişti  hayvana.  Önceleri,  İblis'in  kendisi  için  çizdiği  aşırı  büyük</p>
<p class="calibre1">eyerde atın sırtına bağlanmış halde otururken, Joseth ya da Hodor hayvanı idare etmişti ama son on</p>
<p class="calibre1">beş  gündür  kısrağı  kendi  başına  sürüyor,  çemberler  çizerek  koşturuyor  ve  her  çemberde  biraz  daha</p>
<p class="calibre1">cesaretleniyordu. </p>
<p class="calibre1">Kapı kulübesinin altından, iner kalkar köprünün üstünden ve dış duvarların arasından geçtiler. Yaz</p>
<p class="calibre1">ve Boz Rüzgâr zıplayarak peşlerinden geliyor, havayı kokluyordu. Hemen arkalarından uzun yayı ve</p>
<p class="calibre1">iyice  sivriltilmiş  oklarla  dolu  kuburuyla  Theon  Greyjoy  geliyordu. Aklında  bir  geyik  avı  olduğunu</p>
<p class="calibre1">söylemişti.  Onu,  zırh  gömlekle  ve  başlıklı  dört  muhafız  takip  ediyordu.  Hullen  güneye  gitmek  için</p>
<p class="calibre1">ayrıldıktan  sonra  Robb'un  seyis  başılık  görevine  getirdiği  sopa  gibi  zayıf  bir  adam  olan  Joseth</p>
<p class="calibre1">muhafızların yanındaydı. En geride, bir eşeğe binmeyi tercih eden Üstat Luwin vardı. Bran, Robb'la</p>
<p class="calibre1">yalnız  olmayı  tercih  ederdi  ama  Hal  Mollen  buna  kesinlikle  izin  vermedi  ve  Üstat  Luwin  de  onu</p>
<p class="calibre1">destekledi. Bran'ın atından düşüp yaralanma ihtimaline karşı Üstat yanında olmalıydı. </p>
<p class="calibre1">Şimdilerde ahşap tezgâhların bomboş olduğu pazar yeri kalenin arkasındaydı. Kasabanın çamurlu</p>
<p class="calibre1">yollarından, yan yana dizilmiş, sıvasız taş ve ahşaptan inşa edilmiş küçük, temiz evlerin önlerinden</p>
<p class="calibre1">geçtiler. Ancak  beş  evden  biri  doluydu.  Odun  ateşinin  ince  dumanı  evlerin  bacalarından  kıvrılarak</p>
<p class="calibre1">yükseliyordu.  Diğer  evler  hava  soğudukça  dolacaktı.  Kar  yağmaya  başladığında  ve  buz  fırtınaları</p>
<p class="calibre1">kuzeyden  uluyarak  geldiğinde,  çiftçiler  donmuş  tarlalarını,  uzak  barakalarını  terk  edecek,  at</p>
<p class="calibre1">arabalarını  yükleyecek  ve  kış  kasabası  tekrar  hayata  dönecek  demişti  Yaşlı  Dadı.  Bran  bunun</p>
<p class="calibre1">olduğunu  görmemişti  daha  önce  ama  Üstat  Luwin  o  günün  çok  yaklaştığını  söylüyordu.  Uzun  yaz</p>
<p class="calibre1">bitmek üzereydi. Kış geliyor. </p>
<p class="calibre1">Kasabalılardan  bazıları  endişe  dolu  gözlerle  ulu  kurtlara  bakıyordu.  Biri  taşıdığı  odunları</p>
<p class="calibre1">korkudan düşürdü ama kasaba halkının çoğu bu görüntüye alışmıştı artık. Çocukları gördüklerinde bir</p>
<p class="calibre1">dizleri  üstüne  çöküp  kafalarını  eğiyorlardı  ve  Robb  tam  bir  lord  gibi  her  birini  teker  teker  başıyla</p>
<p class="calibre1">selamlıyordu. </p>
<p class="calibre1">Başlarda,  bacaklarıyla  atın  gövdesine  tutunamadığı  için  hayvanın  sallanma  hareketi  yüzünden</p>
<p class="calibre1">kendisini  dengesiz  hissediyordu  Bran  ama  büyük  eyerin  kalın  kolu  ve  yüksek  sırtlığı  vücudunu  sıkı</p>
<p class="calibre1">sıkı tutuyor, göğsünün ve baldırlarının üzerinden geçen kayışlar düşmesine engel oluyordu. Bir süre</p>
<p class="calibre1">sonra sallanma hareketi doğal gelmeye başladı, endişesi kayboldu ve yüzüne neşeli bir gülücük geldi. </p>
<p class="calibre1">Kasaba birahanesi Dumanlı Kütük'ün tabelasının altında iki fahişe  kız  duruyordu.  Theon  Greyjoy</p>
<p class="calibre1"><a id="p262"></a>onlara  seslendiğinde,  kızlardan  daha  küçük  olanı  kızardı  ve  yüzünü  elleriyle  kapattı.  Theon  atını</p>
<p class="calibre1">Robb'un  yanına  sürdü.  "Tatlı  Kyra,"  dedi  gülerek.  "Yatakta  küçük  bir  gelincik  gibi  çığlıklar  atıyor</p>
<p class="calibre1">ama  sokakta  ona  bir  söz  söylemeye  gör,  bir  bakire  gibi  pembeleşiyor.  Bir  gece  Kyra  ve  Bessa'yla</p>
<p class="calibre1">olanları anlatmış mıydım..." </p>
<p class="calibre1">"Kardeşimin duyacağı yerlerde anlatma zaten," dedi Robb, Bran'a bakarak. </p>
<p class="calibre1">Bran kafasını çevirdi ve duymamış gibi yaptı ama Greyjoy'un gözlerini üstünde hissedebiliyordu. </p>
<p class="calibre1">Hiç  şüphesiz  gülümsüyordu  Theon.  Zaten  sürekli  gülümsüyordu.  Sanki  bütün  dünya,  sadece  onun</p>
<p class="calibre1">kadar  zeki  birinin  anlayacağı  büyük  bir  şakadan  ibaretti.  Robb,  Greyjoy'a  gıpta  eder,  onun  yanında</p>
<p class="calibre1">olmaktan keyif alırdı ama Bran babasının muhafızına hiçbir zaman ısınamamıştı. </p>
<p class="calibre1">Robb yanına geldi. "Çok iyi gidiyorsun Bran," dedi. </p>
<p class="calibre1">"Daha hızlı gitmek istiyorum," dedi Bran. </p>
<p class="calibre1">Robb  gülümsedi.  "Nasıl  istersen."  Hadım  atını  tırıs  adıma  geçirdi.  Kurtlar  peşinden  koşmaya</p>
<p class="calibre1">başladı. Bran dizginleri sertçe kısrağının boynuna vurdu ve hayvan ritmi yakaladı. Theon Greyjoy'un</p>
<p class="calibre1">bağırdığını ve ardından gelen atların nal seslerini duydu. </p>
<p class="calibre1">Bran'ın pelerini kabardı ve rüzgârda uçuşmaya başladı. Kar taneleri hızla yüzüne çarpıyordu. Robb</p>
<p class="calibre1">iyice  öne  geçmişti.  Ara  sıra  arkasına  bakıyor,  Bran  ve  diğerlerinin  onu  takip  ettiğinden  emin</p>
<p class="calibre1">oluyordu.  Bran  dizginleri  bir  daha  vurdu.  Dansçı  ipeksi  bir  hareketle  dörtnala  koşmaya  başladı. </p>
<p class="calibre1">Mesafe  azalıyordu.  Kış  kasabasının  iki  mil  uzağında,  Kurt  Ormanı'nın  girişinde  Robb'a  yetiştiğinde</p>
<p class="calibre1">diğerleri çok gerilerinde kalmıştı. "At sürebiliyorum!" diye bağırdı Bran sırıtarak. Neredeyse uçmak</p>
<p class="calibre1">kadar güzeldi. </p>
<p class="calibre1">"Seninle yarışırdım ama kaybetmekten korkuyorum," dedi Robb. Sesi hafif ve neşeliydi ama Bran</p>
<p class="calibre1">bir terslik olduğunu hissediyordu yine de. </p>
<p class="calibre1">"Yarışmak  istemiyorum."  Bran  kurtları  görmek  için  çevresine  bakındı  ama  ikisi  de  ormana  girip</p>
<p class="calibre1">çoktan kaybolmuştu. "Dün gece Yaz'ın nasıl uluduğunu duydun mu?" </p>
<p class="calibre1">"Boz Rüzgâr da huzursuzdu," dedi Robb. Kızıl kahve saçları dağılmıştı ve çenesini kaplayan kızıl</p>
<p class="calibre1">kirli sakallar on beş yaşından daha büyük görünmesine sebep oluyordu. "Bazen bir şeyler bildiklerini</p>
<p class="calibre1">düşünmeden edemiyorum... bir şeyler sezdiklerini." Robb içini çekti. "Sana neyi ne kadar anlatmam</p>
<p class="calibre1">gerektiğini hiç bilemiyorum Bran. Keşke biraz daha büyük olsaydın." </p>
<p class="calibre1">"Sekiz  yaşındayım!"  dedi  Bran.  "Sekiz,  on  beşten  çok  küçük  sayılmaz;  ben  Kışyarı'nın  senden</p>
<p class="calibre1">sonraki varisiyim." </p>
<p class="calibre1">"Öylesin,"  dedi  Robb.  Sesi  hüzünlü  çıkmıştı,  hatta  biraz  korkulu.  "Bran,  sana  bir  şey  söylemem</p>
<p class="calibre1">gerek. Dün gece haberci bir kuş geldi. Kral Toprakları'ndan. Üstat Luwin beni uyandırdı." </p>
<p class="calibre1">Bran  paniğe  kapıldı.  Kara  kanatlara  yüklü  kara  haberler. Yaşlı  Dadı  hep  böyle  söylerdi  ve  son</p>
<p class="calibre1">zamanlarda  gelen  bütün  haberci  kuşlar  bu  atasözünün  doğruluğunu  kanıtlamıştı.  Robb,  Gece</p>
<p class="calibre1">Nöbetçileri  Kumandanı'na  mesaj  göndermişti.  Cevap  olarak  gelen  kara  kanatlı  kuş  Benjen  Stark'ın</p>
<p class="calibre1">hâlâ kayıp olduğu haberini getirmişti. Sonra Kartal Yuvası'ndan annesi bir kuş yollamıştı ama o da iyi</p>
<p class="calibre1">haberlerle gelmemişti. Ne zaman döneceğini söylemiyordu, sadece İblis'i esir aldığını yazmıştı. Bran</p>
<p class="calibre1">o  küçük  adamdan  hoşlanıyordu  aslında  ama  Lannister  ismi  tüylerini  diken  diken  ediyordu. </p>
<p class="calibre1">Lannisterlar'la ilgili bir şey vardı, hatırlaması gereken bir şey ama ne zaman hatırlamaya çalışsa başı</p>
<p class="calibre1">dönüyor ve midesi taşlaşıyordu. Robb o günün tamamını kapalı kapılar ardında, Üstat Luwin, Theon</p>
<p class="calibre1">Greyjoy  ve  Hallis  Mollen  ile  geçirmişti.  Daha  sonra,  en  hızlı  atlara  binen  süvariler  Robb'un</p>
<p class="calibre1">emirlerini  kuzeyin  dört  bir  yanına  taşımışlardı.  Bran,  İlk  İnsanlar  tarafından  inşa  edilen,  Boğaz'ın</p>
<p class="calibre1"><a id="p263"></a>üstündeki eski kale Moat Cailin'den bahsedildiğini duymuştu. Kimse ona neler olduğunu anlatmıyordu</p>
<p class="calibre1">ama iyi bir şeyler olmadığı ortadaydı. </p>
<p class="calibre1">Şimdi  bir  kuzgun  daha  gelmişti.  Bran  iyi  haberler  almayı  umuyordu.  "Kuş  annemden  mi  gelmiş? </p>
<p class="calibre1">Eve mi dönüyormuş?" </p>
<p class="calibre1">"Mesaj, Kral Toprakları'ndaki Alyn'dan geldi. Jory Cassel ölmüş. Wyl ve Heward da öyle. Kral</p>
<p class="calibre1">Katili  yapmış."  Robb  başını  kaldırıp  yağan  kara  baktı.  Kar  taneleri  yüzünde  eridi.  "Tanrılar  onları</p>
<p class="calibre1">huzur içinde uyutsun." </p>
<p class="calibre1">Bran  ne  diyeceğini  bilmiyordu.  Yumruk  yemiş  gibiydi.  Jory,  daha  Bran'ın  doğumundan  önce</p>
<p class="calibre1">Kışyarı'nın  baş  muhafızıydı.  "Jory'yi  öldürmüşler  mi?"  Jory'nin  onu  çatılarda  kovaladığı  zamanlar</p>
<p class="calibre1">geldi  aklına.  Avludan  zırhı  ve  kalkanıyla  geçişi.  Büyük  Salon'daki  masada  her  zamanki  yerinde</p>
<p class="calibre1">oturuşu, yemek yerken yaptığı şakalar. "Biri neden Jory'yi öldürmek ister ki?" </p>
<p class="calibre1">Robb uyuşmuş gibi kafasını salladı. Acı gözlerine yerleşmişti. "Bilmiyorum... ve Bran, daha beteri</p>
<p class="calibre1">de  var.  Babam  mücadele  sırasında  devrilen  bir  atın  altında  kalmış.  Alyn'ın  yazdığına  göre  bacak</p>
<p class="calibre1">kemiği parçalanmış ve... Üstat Pycelle ona haşhaş sütü içiyormuş ama ne zaman... uyanacağından..." </p>
<p class="calibre1">At  nallarının  seslerini  duyunca  başını  çevirdi  ve  onlara  yaklaşan  Theon  Greyjoy'yla  diğerlerini</p>
<p class="calibre1">gördü. "Ne zaman uyanacağından emin değiller," diye bitirdi anlatacaklarını. Elini kılıcının kabzasına</p>
<p class="calibre1">koydu  ve  Lord  Robb  sesiyle  tekrar  konuştu.  "Bran,  sana  söz  veriyorum,  bunun  unutulmasına  izin</p>
<p class="calibre1">vermeyeceğim." </p>
<p class="calibre1">Sesindeki bir şeyler Bran'ın daha çok korkmasına sebep olmuştu. Theon Greyjoy gelip yanlarında</p>
<p class="calibre1">durdu. "Ne yapacaksın?" diye sordu Bran. </p>
<p class="calibre1">"Theon sancak beylerini çağırmamız gerektiğini düşünüyor." </p>
<p class="calibre1">"Kana kan," dedi Theon. Greyjoy ilk kez gülümsemiyordu. Uzun esmer yüzünde aç bir bakış vardı. </p>
<p class="calibre1">Siyah saçları gözlerine düşüyordu. </p>
<p class="calibre1">"Sancak beylerini sadece lord çağırabilir," dedi Bran kar taneleri etraflarında uçuşurken. </p>
<p class="calibre1">"Eğer babanız ölürse Robb, Kışyarı Lordu olacak," diye karşılık verdi Theon Greyjoy. </p>
<p class="calibre1">"Babam ölmeyecek," diye bağırdı Bran. </p>
<p class="calibre1">Robb  kardeşinin  elini  tuttu.  "Ölmeyecek,"  dedi  sakince.  "Ama...  kuzeyin  onuru  şimdi  benim</p>
<p class="calibre1">ellerimde. Babam ayrılırken seni ve Rickon'u bana emanet etti ve sizler için güçlü olmamı söyledi. </p>
<p class="calibre1">Ben artık yetişkin bir adamım Bran." </p>
<p class="calibre1">Bran  titredi.  "Keşke  annem  burada  olsaydı,"  dedi  acı  içinde.  Üstat  Luwin'e  bakındı.  Eşeğinin</p>
<p class="calibre1">üstünde,  hâlâ  çok  geride  olan  adamı  gördü.  "Üstat  Luwin  de  sancak  beylerini  çağırman  gerektiğini</p>
<p class="calibre1">söylüyor mu?" </p>
<p class="calibre1">"Üstat, yaşlı bir kadın gibi çekingen," dedi Theon. </p>
<p class="calibre1">"Babam ona her konuda danışır," diye hatırlattı Bran. "Annem de öyle." </p>
<p class="calibre1">"Ben de dinliyorum onu," dedi Robb. "Herkesi dinliyorum." </p>
<p class="calibre1">Bran'ın  evden  ayrılırken  hissettiği  neşe,  kar  taneleri  gibi  eriyip  yok  olmuştu.  Çok  kısa  bir  zaman</p>
<p class="calibre1">önce  Robb'un  sancak  beylerini  çağırıp  savaş  başlatması  fikri  onu  heyecanla  doldururdu  ama  şu  an</p>
<p class="calibre1">sadece büyük bir korku hissediyordu. "Artık geri dönebilir miyiz?" diye sordu. "Üşüyorum." </p>
<p class="calibre1">Robb etrafa bakındı. "Biraz daha dayanabilir misin? Kurtları bulmamız lazım." </p>
<p class="calibre1">"Ben de en az sizin kadar dayanabilirim," diye cevapladı Bran. Üstat Luwin, Bran'ı eyer ağrılarına</p>
<p class="calibre1"><a id="p264"></a>karşı  uyarıp  geziyi  kısa  tutmalarını  istemişti  ama  Bran  ağabeyinin  önünde  zayıflığını  kabul  etmek</p>
<p class="calibre1">istemiyordu. İnsanların sürekli titizlenmesinden, nasıl olduğunu sormasından bıkmıştı. </p>
<p class="calibre1">"Gidip  avcıları  avlayalım  o  zaman,"  dedi  Theon  Greyjoy. Atlarını  Kral Yolu'ndan  çıkardılar  ve</p>
<p class="calibre1">Kurt Ormanı'na girdiler. Theon geride kaldı, muhafızlarla şakalaşıyordu. </p>
<p class="calibre1">Ağaçların altı güzeldi. Bran dizginleri hafifçe tutarak atı ağır ağır yürütüyor, çevreyi seyrediyordu. </p>
<p class="calibre1">Bu ormanı iyi tanıyordu ama Kışyarı'ndan dışarı çıkmayalı o kadar uzun zaman olmuştu ki her şeyi ilk</p>
<p class="calibre1">kez  görüyormuş  gibi  hissediyordu.  Çam  iğnelerinin  keskin  rayihası,  nemle  çürüyen  yaprakların</p>
<p class="calibre1">topraksı kokusu, hayvanların bıraktığı belli belirsiz misk ve  uzaklarda  pişirilen  yemeklerin  aroması</p>
<p class="calibre1">burun deliklerini dolduruyordu. Eski bir meşe ağacının karla kaplı dalları arasında dolaşan siyah bir</p>
<p class="calibre1">sincap gördü, bir imparatoriçe örümceğinin gümüşümsü ağını incelemek için durakladı. </p>
<p class="calibre1">Theon  ve  diğerleri  sesleri  duyulamayacak  kadar  geride  kalmıştı.  Bir  derenin  belli  belirsiz  sesi</p>
<p class="calibre1">geliyordu  uzaktan.  Akıntıya  yaklaştıkça  ses  büyüdü  ve  sonunda  hızla  akan  derenin  kıyısına</p>
<p class="calibre1">vardıklarında Bran'ın gözleri doldu. </p>
<p class="calibre1">"Bran, neyin var?" diye sordu Robb. </p>
<p class="calibre1">Bran  kafasını  salladı.  "Jory  bizi  buraya  getirmişti,  onu  hatırladım.  Alabalık  tutmak  için.  Sen  de</p>
<p class="calibre1">vardın, hatırlıyor musun?" </p>
<p class="calibre1">"Hatırlıyorum," diye cevapladı Robb. Sessizce ve hüzün dolu. </p>
<p class="calibre1">"Ben  bir  şey  yakalayamamıştım  ama  Kışyarı'na  dönerken  Jon  bana  kendi  tuttuğu  balığı  vermişti. </p>
<p class="calibre1">Jon'u bir daha görebilecek miyiz?" </p>
<p class="calibre1">"Kral  geldiğinde  Benjen  amcayı  görmüştük.  Jon  da  ziyarete  gelecek,  göreceksin."  Su  şiddetli</p>
<p class="calibre1">akıyordu. Robb atından indi, hayvanı suyun sığ yerine yürütüp derenin karşısına geçti. Suyun en derin</p>
<p class="calibre1">yeri baldırlarına geliyordu. Atını bir dala bağladı ve Bran'la Dansçı'yı almak için geri döndü. Bran, </p>
<p class="calibre1">kayaların ve köklerin üzerinden köpürerek akan suyun serpintileri yüzüne çarpınca gülümsedi. Bir an</p>
<p class="calibre1">için  eskisi  kadar  güçlü  hissetti  kendini,  eskisi  gibi  bütün.  Kafasını  kaldırıp  ağaçlara  baktı,  onlara</p>
<p class="calibre1">tırmanmayı hayal etti. Ağaçların en tepesine kadar tırmansa bütün orman ayaklarının altına serilirdi. </p>
<p class="calibre1">Ağaçların  arasından  gelen  uzun  uluma  sesini  duyduklarında  karşıya  geçmişlerdi.  Bran  kafasını</p>
<p class="calibre1">uzatıp dinledi. "Yaz," dedi. Söz ağzından çıktığı anda ikinci uluma sesi ilkine karıştı. </p>
<p class="calibre1">"Bir  şey  öldürmüşler,"  dedi  Robb  atına  binerken.  "En  iyisi  gidip  onları  bulayım.  Burada  kal. </p>
<p class="calibre1">Theon ve diğerleri birazdan burada olur." </p>
<p class="calibre1">"Ben de seninle gelmek istiyorum," dedi Bran. </p>
<p class="calibre1">"Tek başıma daha hızlı bulurum onları." Robb atını mahmuzladı ve ağaçların arasında kayboldu. </p>
<p class="calibre1">Robb gittiğinde ağaçların üstüne geldiğini hissetti Bran. Kar daha fazla yağmaya başlamıştı artık. </p>
<p class="calibre1">Toprağa  düşen  taneler  hemen  eriyordu  ama  kayaların  üstü  ve  ağaçların  dalları  ince  bir  kar</p>
<p class="calibre1">battaniyesiyle  örtülmüştü.  Bekledikçe  huzursuzlandığının  farkına  vardı.  Hiçbir  işe  yaramadan  aşağı</p>
<p class="calibre1">sarkan  bacaklarını  hissetmiyordu  ama  göğsünün  üzerindeki  kayışlar  çok  sıkı  ve  bunaltıcıydı.  Kan</p>
<p class="calibre1">iyice  emen  eldivenlerinin  içindeki  elleri  soğumuştu.  Theon,  Üstat  Luwin,  Joseth  ve  diğerlerinin</p>
<p class="calibre1">nerede kaldığını merak etmeye başlamıştı. </p>
<p class="calibre1">Yaprakların  hışırtısını  duyduğunda,  dostlarını  göreceğini  sanarak  dizginlerini  çekip  Dansçı'yı</p>
<p class="calibre1">döndürdü ama karşılaştığı hırpani adamlar yabancıydı. </p>
<p class="calibre1">"İyi  günler,"  dedi  gergin  bir  halde.  Adamların  çiftçi  ya  da  ormancı  olmadıklarını  ilk  bakışta</p>
<p class="calibre1">anlamıştı. Birdenbire, üstündeki kıyafetlerin ne kadar zengin göründüğünü hatırladı. Gümüş düğmeli</p>
<p class="calibre1"><a id="p265"></a>koyu gri yün paltosu yeniydi. Pelerininin kürklü yakasına ağır bir gümüş broş iğnelenmişti. Çizmeleri</p>
<p class="calibre1">ve eldivenleri de kürkle kaplıydı. </p>
<p class="calibre1">Güneş  yanığı  yüzü  kıpkırmızı  olmuş  iri,  kel  adam,  "Tek  başına  mısın?"  diye  sordu.  "Kurt</p>
<p class="calibre1">Ormanı'nda kaybolmuş zavallı bir çocuk." </p>
<p class="calibre1">"Kaybolmadım,"  dedi  Bran.  Adamların  kendisine  bakışını  hiç  beğenmemişti.  Dört  kişi  saymıştı</p>
<p class="calibre1">ama kafasını çevirdiğinde arkasında duran iki kişi daha gördü. "Ağabeyim az önce ormana girdi ve</p>
<p class="calibre1">muhafızım birazdan burada olacak." </p>
<p class="calibre1">"Muhafızın,  öyle  mi?"  dedi  ikinci  adam.  "Peki  neyi  koruyacaklar  küçük  lordum?  Pelerininde</p>
<p class="calibre1">gördüğüm broş gümüş mü?" </p>
<p class="calibre1">"Güzelmiş,"  dedi  bir  kadın  sesi.  Görünüşünden  kadın  olduğu  anlaşılmıyordu.  Uzun  ve  kaslıydı. </p>
<p class="calibre1">Saçları, yuvarlak yarım bir miğferin altında gizlenmişti ve yüzü diğer adamlarınki gibi sertti. Elindeki</p>
<p class="calibre1">çelik ucu paslanmış mızrak, kara meşeden yapılmış, yaklaşık üç metrelik bir silahtı. </p>
<p class="calibre1">"Şu broşa bir göz atalım," dedi iri kel adam. </p>
<p class="calibre1">Bran  endişeyle  adama  bakıyordu.  Neredeyse  lime  lime  olmuş  giysileri  leş  gibiydi.  Orası  burası</p>
<p class="calibre1">mavi,  kahverengi,  yeşil  parçalarla  yamanmıştı  ama  griye  dönmüş  pelerininin  bir  zamanlar  siyah</p>
<p class="calibre1">olduğu  belliydi.  Gri  sakallı  adamın  da  siyah  paçavralar  giydiğini  fark  etti  aniden.  Ulu  kurtları</p>
<p class="calibre1">buldukları  gün,  babasının  kafasını  kestiği  adamı  hatırladı.  Babası,  adamın  yeminini  bozup  Gece</p>
<p class="calibre1">Nöbetçileri'nden  firar  etmiş  bir  kaçak  olduğunu  söylemişti.  Hiçbir  adam  kaçaklardan  daha  tehlikeli</p>
<p class="calibre1">değildir,  demişti  Lord  Stark.  Kaçaklar  yakalandıklarında  öleceklerini  bilirler  ve  bu  yüzden  en</p>
<p class="calibre1">aşağılık ve en zalim suçları işlemekten çekinmezler. </p>
<p class="calibre1">"Broşu ver delikanlı," dedi iri adam elini uzatarak. </p>
<p class="calibre1">"Atı  da  alacağız,"  dedi  bir  diğeri.  Robb'dan  daha  kısa,  geniş  suratlı,  soluk  sarı  saçları  olan  bir</p>
<p class="calibre1">kadındı konuşan. "Hemen in attan. Acele et." </p>
<p class="calibre1">"Hayır," diyebildi Bran. "İnemem..." </p>
<p class="calibre1">Bran, Dansçı'yı dörtnala koşturmayı akıl edemeden, iri adam dizginleri yakaladı. "İnebilirsin küçük</p>
<p class="calibre1">lord... kendi iyiliğin için ineceksin." </p>
<p class="calibre1">"Stiv,  şuna  baksana  nasıl  bağlanmış,"  dedi  uzun  kadın,  mızrağının  ucuyla  Bran'ın  eyerini</p>
<p class="calibre1">göstererek. "Doğru söylüyormuş, inemez." </p>
<p class="calibre1">"Demek  kayışlar  var,"  dedi  Stiv.  Kemerine  bağlanmış  bir  keseden  hançerini  çıkardı.  "Kayışların</p>
<p class="calibre1">icabına bakmak kolay." </p>
<p class="calibre1">"Sen sakat mısın?" diye sordu kadınların kısa boylu olanı. </p>
<p class="calibre1">Bran parladı. "Ben Kışyarı'ndan Brandon Stark'ım. Atımı rahat bıraksanız iyi olur, yoksa hepinizin</p>
<p class="calibre1">ölürsünüz." </p>
<p class="calibre1">Gri kirli sakallı sıska adam kahkaha attı. "Bu çocuk kesinlikle bir Stark," dedi. "Akıllı adamların</p>
<p class="calibre1">yalvaracağı yerde, ancak bir Stark tehditler savuracak kadar aptal olabilir." </p>
<p class="calibre1">"O minicik aletini kesip ağzına tık," dedi kısa boylu kadın. "Bak o zaman nasıl da susacak." </p>
<p class="calibre1">"Çirkin olduğun kadar aptalsın Hali," dedi uzun boylu kadın. "Bu çocuğun ölüsü işimize yaramaz, </p>
<p class="calibre1">canlısı kıymetli... Tanrılara lanet olsun. Benjen Stark'ın kanından bir esire sahip olmak için Mance'in</p>
<p class="calibre1">neler vereceğini bir düşünsene." </p>
<p class="calibre1">"Mance'e lanet olsun," dedi iri adam. "Oraya geri dönmek mi istiyorsun Osha? Sen Hali'den daha</p>
<p class="calibre1"><a id="p266"></a>aptalsın o halde. Ak yürüyenler bir esirinin olmasını umursar mı sence?" Bran'a döndü. Baldırlarının</p>
<p class="calibre1">üstünden geçen kayışı hançeriyle kesti. Deri iç çekermiş gibi bir ses çıkararak ikiye ayrıldı. </p>
<p class="calibre1">Adam çok hızlı, umursamadan ama derinden kullanmıştı hançeri. Bran kafasını indirip bacaklarına</p>
<p class="calibre1">baktığında, yarılan tozluklarının arasından beyaz tenini gördü. Ve kan akmaya başladı. Kızıl lekenin</p>
<p class="calibre1">yayılışını  izlerken  başı  dönüyordu  ve  garip  bir  şekilde  orada  değilmiş  gibi  hissediyordu  kendini. </p>
<p class="calibre1">Canı yanmamıştı. Bacaklarında en ufak bir his yoktu. İri adam şaşkınlıkla homurdandı. </p>
<p class="calibre1">"Hançerini  hemen  bırakırsan  çabuk  ve  acısız  bir  ölüm  yaşayacağına  dair  söz  veriyorum,"  dedi</p>
<p class="calibre1">Robb. </p>
<p class="calibre1">Bran  umutsuzca  kafasını  kaldırdı.  İşte  gelmişti.  Gerginlikle  çatlayan  sesi  söylediği  kelimelerin</p>
<p class="calibre1">gücünü  azaltmıştı. Atının  üstündeydi.  Hayvanın  arkasında,  kanlar  içinde  bir  geyik  leşi  vardı.  Kılıcı</p>
<p class="calibre1">elindeydi. </p>
<p class="calibre1">"Bu ağabeyi olmalı," dedi gri kirli sakallı adam. </p>
<p class="calibre1">"Bu epey korkusuzmuş," diyerek alay etti kısa boylu kadın. "Bizimle dövüşmeyi mi düşünüyorsun</p>
<p class="calibre1">evlat?" </p>
<p class="calibre1">"Aptal olma delikanlı, altı kişiye karşı tek başınasın," dedi Osha mızrağını doğrulturken. "Atından</p>
<p class="calibre1">in,  kılıcını  da  yere  at.  Binek  ve  geyik  için  nazikçe  teşekkür  edelim  ve  kardeşinle  birlikte  evine</p>
<p class="calibre1">dönmene izin verelim." </p>
<p class="calibre1">Robb  ıslık  çaldı.  Islak  yaprakların  üzerindeki  hafif  adımların  yumuşak  sesini  duydular.  Çalılar</p>
<p class="calibre1">ayrıldı, alçak dallar üzerlerindeki kar yükünü atarak çekildi, yeşilliğin ortasında Boz Rüzgâr ve Yaz</p>
<p class="calibre1">belirdi. Yaz havayı koklayarak hırladı. </p>
<p class="calibre1">"Kurtlar," dedi Hali nefesini tutarak. </p>
<p class="calibre1">"Ulu  kurtlar,"  diyerek  düzeltti  Bran.  Hâlâ  yavru  olan  ulu  kurtlar  yetişkin  herhangi  bir  kurt  kadar</p>
<p class="calibre1">iriydi ama diğer kurtlarla aralarındaki farkı görmek neye bakacağını bilen gözler için kolaydı. Üstat</p>
<p class="calibre1">Luwin  ve  barınak  başı  Farlen,  Bran'a  öğretmişti.  Bir  ulu  kurdun  bedenine  oranla  daha  büyük  bir</p>
<p class="calibre1">kafası  ve  daha  uzun  bacakları  vardı.  Burnuyla  çenesi  belirgin  biçimde  daha  ince  ve  daha  belirgin</p>
<p class="calibre1">olurdu.  Orada,  yağan  karın  altında  sessizce  duran  kurtlarda  keskin  ve  korkunç  bir  hal  vardı.  Boz</p>
<p class="calibre1">Rüzgâr'ın burnuna taze kan bulaşmıştı. </p>
<p class="calibre1">"Köpekler," dedi iri adam aşağılar gibi. "İnsanı kurt postundan bir pelerin kadar sıcak tutan başka</p>
<p class="calibre1">bir şey olmadığını duymuştum." Sertçe hayvanları işaret etti. "Alın!" </p>
<p class="calibre1">Robb  bağırdı,  "Kışyarı!"  Atını  mahmuzladı.  Paçavralar  içindeki  adamlar  yaklaşırken,  hayvan</p>
<p class="calibre1">derenin kenarına fırladı. Elinde balta olan bir adam, bağırarak, korkusuzca atıldı ama Robb'un kılıcı</p>
<p class="calibre1">adamın  yüzüne  inince  insanı  hasta  eden  bir  kırılma  sesi  duyuldu.  Parlak  kan  damlaları  her  yere</p>
<p class="calibre1">sıçramıştı. Zayıf suratlı diğer adam Robb'un atının dizginlerini yakalamak için hamle yaptı, bir an için</p>
<p class="calibre1">yakaladı  da...  Boz  Rüzgâr  atılıp  adamı  yere  devirdi.  Bir  şapırtı  ve  çığlık  duyuldu.  Adam  suya</p>
<p class="calibre1">gömülürken  hançerini  vahşice,  rastgele  sallıyordu.  Kurt  da  suya  daldı.  İkisi  birden  akan  suların</p>
<p class="calibre1">arasında kaybolurken dere kızıla boyandı. </p>
<p class="calibre1">Robb ve Osha akıntının ortasında mücadele halindeydi. Kadının mızrağı Robb'un göğsüne bir, iki, </p>
<p class="calibre1">üç  kez  atılan  çelik  başlı  bir  yılana  benziyordu  ama  Robb  her  hamleyi  uzun  kılıcıyla  karşılıyordu. </p>
<p class="calibre1">Dördüncü ya da beşinci hamlede, kadın fazla gerilince dengesini kaybetti ve Robb atını ileri sürerek</p>
<p class="calibre1">kadını suya gömdü. </p>
<p class="calibre1">Birkaç  adım  ilerideki  Yaz,  Hali'nin  üzerine  atladı.  Bıçak  gövdesinin  yan  tarafına  değdi.  Kurt</p>
<p class="calibre1">hırlayarak  kenara  kayıp  bıçaktan  uzaklaştı  ve  tekrar  saldırdı.  Bu  sefer  çenesi,  kadının  baldırına</p>
<p class="calibre1"><a id="p267"></a>kilitlendi. Kısa boylu kadın iki eliyle tuttuğu bıçağı aşağı doğru savurdu ama Yaz bıçağın gelişini fark</p>
<p class="calibre1">etmiş gibi görünüyordu. Bir an için kadının bacağını bırakıp geri çekildi. Ağzı pantolon derisi, kumaş</p>
<p class="calibre1">ve kanlı insan eti doluydu. Hali tökezleyip düştüğünde bir kez daha saldırdı ve kadını sırtüstü suya</p>
<p class="calibre1">düşürdü. Dişlerini kadının karnına geçirdi. </p>
<p class="calibre1">Altıncı  adam  katliamdan  koşarak  kaçtı...  ama  fazla  uzağa  değil.  Dere  kıyısından  yukarı  doğru</p>
<p class="calibre1">tırmanmaya  çalışırken,  Boz  Rüzgâr  suların  içinde  beliriverdi.  Silkelenip  tüylerinden  damlayan</p>
<p class="calibre1">sulardan  kurtuldu  ve  olduğu  yerden  fırlayarak  adamın  peşinden  koşmaya  başladı.  Tek  bir  hamleyle</p>
<p class="calibre1">dişlerini adamın dizinin arkasına geçirdi ve arka diz bağlarını kopardı. Adam çığlıklar içinde sırtüstü</p>
<p class="calibre1">derenin sularına gömülürken Boz Rüzgâr boğazına doğru atıldı. </p>
<p class="calibre1">Sonunda sadece iri adam ayakta kalmıştı, Stiv. Hançeriyle Bran'ın göğüs kayışlarını kesti, çocuğu</p>
<p class="calibre1">kolundan yakaladı ve hızla çekti. Bran düştü ve yere yığıldı. Hissiz bacakları birbirine dolandı, tek</p>
<p class="calibre1">ayağı suya girdi. Dere suyunun soğukluğunu hissedemiyordu ama Stiv'in boğazına dayadığı hançerin</p>
</body>
</html>
