<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>Taht Oyunları</title>
    <meta name="generator" content="pdftohtml 0.36"/>
    <meta name="author" content="George R. R. Martin"/>
    <meta name="keywords" content="Fantastik"/>
    <meta name="date" content="2015-06-16T15:18:09+00:00"/>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1">Lannister,  Kraliçe  Cersei'nin  ikiz  kardeşiydi.  Uzun  ve  sarışındı,  tıpkı  kraliçe  gibi  yemyeşil  gözleri</p>
<p class="calibre1">vardı  ve  bıçak  keskinliğinde  bir  gülümsemeye  sahipti.  Kızıl  ipek  bir  takım,  uzun  siyah  çizmeler  ve</p>
<p class="calibre1">siyah  saten  bir  pelerin  giyiyordu.  Hanedanının  arması  olan  kükreyen  aslan  tuniğinin  göğsüne  altın</p>
<p class="calibre1">iplikle  işlenmişti.  Onun  yüzüne  karşı  Lannister  Aslanı  derler,  arkasından  "Kral  Katili"  diye</p>
<p class="calibre1">konuşurlardı. </p>
<p class="calibre1">Jon  gözlerini  bu  adamdan  alamıyordu.  Bir  kral  tam  da  böyle  görünmeli,  diye  düşünüyordu  adam</p>
<p class="calibre1">önünden geçerken. </p>
<p class="calibre1">Sonra diğerini gördü. Kardeşinin ihtişamı yanında yarı yarıya görünmez hale gelen, paytak paytak</p>
<p class="calibre1">yürüyen  Tyrion  Lannister.  Tyrion,  Lord  Tywin'in  en  küçük  ve  şüphesiz  en  çirkin  oğluydu.  Tanrılar</p>
<p class="calibre1">Cersei  ve  Jaime'ye  verdikleri  kusursuz  güzelliği  bu  adamdan  esirgemişti.  Cüceydi.  Bodur</p>
<p class="calibre1">bacaklarıyla  kardeşinin  ritmini  yakalamakta  zorlanıyordu.  Kafası  bedenine  oranla  anormal  biçimde</p>
<p class="calibre1">büyüktü. Dışarı çıkık alnı ve kaşlarının altında ezilmiş gibi görünen çirkin bir yüzü vardı. Bir gözü</p>
<p class="calibre1">yeşil, diğeri siyahtı ve saçları beyaz denecek kadar sarıydı. Jon ilgiyle bu cüceyi seyrediyordu. </p>
<p class="calibre1">Salona  en  son  girenler,  Gece  Nöbetçileri'nden  amcası  Benjen  Stark  ve  babasının  himayesindeki</p>
<p class="calibre1">Theon  Greyjoy  oldu.  Benjen,  Jon'un  yanından  geçerken  ona  sıcak  bir  gülümsemeyle  baktı.  Theon'sa</p>
<p class="calibre1">hiç ilgi göstermemişti ama bu Jon'u şaşırtacak bir tavır değildi. Herkes oturduktan, karşılıklı kadehler</p>
<p class="calibre1">kalktıktan ve teşekkürler edildikten sonra ziyafet başladı. </p>
<p class="calibre1">Jon o andan beri içiyordu ve hiç durmamıştı. Masanın altından bir şey bacağına sürtündü. </p>
<p class="calibre1">Jon  baktığında,  kendisine  geri  bakan  bir  çift  kırmızı  göz  gördü.  "Yine  mi  acıktın?"  diye  sordu. </p>
<p class="calibre1">Masanın ortasında yarısı hâlâ yenmemiş ballı tavuk duruyordu. Jon tavuğun bir budunu koparmak için</p>
<p class="calibre1">uzandığında aklına daha iyi bir fikir geldi. Tavuğun tamamını bıçağına geçirip bacaklarının arasından</p>
<p class="calibre1">masanın  altına  kaydırdı.  Masanın  altındaki  Hayalet,  sessiz  bir  vahşilikle  kendisine  verilen  yiyeceği</p>
<p class="calibre1">yemeye  başladı.  Kardeşlerinin  yanlarında  kurtlarını  getirmelerine  izin  verilmemişti  ama  salonda  o</p>
<p class="calibre1">kadar  fazla  sokak  köpeği  vardı  ki,  kimse  Jon'un  yavru  kurduna  dikkat  etmemişti.  Jon  bu  yönden  de</p>
<p class="calibre1">şanslı olduğunu düşündü. </p>
<p class="calibre1">Gözleri  batıyordu.  Sert  hareketlerle  gözlerini  ovuşturarak  salondaki  dumana  küfretti.  Büyük  bir</p>
<p class="calibre1">yudum şarap alırken, ulu kurt yavrusunun tavuğu iştahla mideye indirişini izledi. </p>
<p class="calibre1">Sokak  köpekleri  servis  yapan  kızların  peşi  sıra  masaların  arasında  dolaşıyordu.  Sarı  gözlü  siyah</p>
<p class="calibre1">bir  kırma,  masanın  altındaki  tavuğun  kokusunu  aldı.  Durdu  ve  tavuktan  payına  düşeni  kapmak  için</p>
<p class="calibre1">masanın  altına  girdi.  Jon  iki  hayvanın  yüzleşmesini  izlemeye  başladı.  Kırma,  boynunu  yere  iyice</p>
<p class="calibre1">yaklaştırıp sürünerek tavuğa doğru hareket etmeye başladı. Hayalet başını kaldırıp kırmızı ateş gibi</p>
<p class="calibre1">gözlerini yaklaşan köpeğe dikti. Köpek meydan okurmuşçasına bir ses çıkardı. Ulu kurt yavrusunun üç</p>
<p class="calibre1">katı büyüklüğündeydi ama Hayalet kıpırdamadı bile. Ödülünün başında  dimdik  durmaya  devam  etti</p>
<p class="calibre1">ve kabarıp dişlerini gösterdi. Kırma sokak köpeği geriledi, havladı ve hareket etmekten vazgeçti. Ulu</p>
<p class="calibre1"><a id="p37"></a>kurtla  kapışamayacağını  anlamış  gibiydi.  Arkasını  döndü,  gururunu  kurtarmak  için  son  bir  kez</p>
<p class="calibre1">havladıktan sonra uzaklaştı. Hayalet yemeğini yemeye devam etti. </p>
<p class="calibre1">Jon sırıtarak elini masanın altına götürüp kurdun beyaz kabarık tüylerini okşadı. Yavru, Jon'un elini</p>
<p class="calibre1">yavaşça yaladıktan sonra yemeğine geri döndü. </p>
<p class="calibre1">"Bu o kadar methini duyduğum ulu kurt yavrularından biri mi yoksa?" diye sordu tanıdık, dost bir</p>
<p class="calibre1">ses. </p>
<p class="calibre1">Jon  kafasını  kaldırıp,  başını  az  önce  kendisinin  kurdun  başını  okşadığı  gibi  okşayan  amcasına</p>
<p class="calibre1">mutlulukla baktı. "Evet," dedi. "Ona Hayalet adını koydum." </p>
<p class="calibre1">O  sırada  açık  saçık  bir  hikâye  anlatmakta  olan  bir  şövalye  yaveri  hikâyesini  kesti  ve  lordlarının</p>
<p class="calibre1">kardeşine yer vermek için hareketlendi. Benjen Stark uzun bacaklarıyla sırada kendisine açılan yere</p>
<p class="calibre1">atladı  ve  şarap  kadehini  Jon'un  elinden  aldı.  "Yaz  şarabı,"  dedi  bir  yudum  aldıktan  sonra.  "Bundan</p>
<p class="calibre1">daha lezzetlisini bulmak mümkün değil. Ne kadar içtin Jon?" </p>
<p class="calibre1">Jon gülümsedi. </p>
<p class="calibre1">Ben Stark bir kahkaha attı. "Tam da korktuğum gibi. Neyse, sanırım ilk kez tam anlamıyla zil zurna</p>
<p class="calibre1">sarhoş  olduğumda  senden  çok  daha  küçüktüm,"  dedi. Yakındaki  bir  tabaktan,  üzerinden  kahverengi</p>
<p class="calibre1">sos damlayan kavrulmuş soğanı alıp ağzına attı. Soğan ağzında çıtırdadı. </p>
<p class="calibre1">Amcasının yüzünün keskin hatları vardı. Kayalık bir dağ zirvesi kadar sert bir adamdı ama mavi</p>
<p class="calibre1">gri  gözlerinde  her  zaman  bir  gülümseme  bulunurdu.  Gece  Nöbetçileri'ne  uygun  şekilde  sürekli</p>
<p class="calibre1">simsiyah giyinirdi. Bu geceki kıyafeti en güzel siyah kadifeden yapılmıştı. Uzun siyah deri çizmeler</p>
<p class="calibre1">giymişti.  Gümüş  tokalı,  siyah,  geniş  bir  kemeri  vardı  ve  boynuna  defalarca  sarılmış  ağır  gümüş</p>
<p class="calibre1">zincirler takmıştı. Benjen soğan yerken Hayalet'i neşeyle izliyordu. "Çok sessiz bir kurt bu," dedi. </p>
<p class="calibre1">"Diğerlerine  hiç  benzemiyor,"  diyerek  karşılık  verdi  Jon.  "Hiç  ses  çıkarmıyor.  Ona  bu  yüzden</p>
<p class="calibre1">Hayalet adını verdim ve bembeyaz tüyleri yüzünden. Diğer yavrular siyah ya da gri, hepsi koyu renk." </p>
<p class="calibre1">"Sur'un  ötesinde  hâlâ  ulu  kurtlar  var.  Keşif  gezilerine  çıktığımızda  onların  seslerini  duyuyoruz." </p>
<p class="calibre1">Benjen uzun uzun Jon'a baktı. "Sen yemeklerini kardeşlerinle birlikte yemiyor musun?" diye sordu. </p>
<p class="calibre1">"Genelde birlikte yiyoruz ama bu gece Leydi Stark bir piçin kraliyet ailesinin masasına oturmasının</p>
<p class="calibre1">hakaret olacağını düşündü," diye cevap verdi Jon tatsız bir sesle. </p>
<p class="calibre1">"Anlıyorum,"  dedi  Ben.  Omzunun  üstünden  salonun  diğer  tarafındaki  platforma  yerleştirilmiş</p>
<p class="calibre1">masaya baktı. "Sevgili kardeşim hiç de ziyafet havasında görünmüyor bu gece." </p>
<p class="calibre1">Babasının hali Jon'un da dikkatini çekmişti. Bir piç her şeye dikkat etmeyi, insanların bakışlarında</p>
<p class="calibre1">gizlenmiş  gerçekleri  görmeyi  öğrenmek  zorundaydı.  Babası  herkese  nezaket  gösteriyor,  görgü</p>
<p class="calibre1">kurallarına uygun davranıyordu ama üzerinde Jon'un daha önce hiç şahit olmadığı bir gerginlik vardı. </p>
<p class="calibre1">İki koltuk ilerisinde oturan kral bütün gece içmişti. Büyük kara sakalının ardındaki yüzü kızarmıştı. </p>
<p class="calibre1">Her  şeyin  şerefine  kadeh  kaldırmış,  her  jeste  yüksek  sesli  kahkahalarla  gülmüş,  önüne  getirilen  her</p>
<p class="calibre1">yiyeceğe açlıktan ölen bir adamın iştahıyla saldırmıştı. Yanında oturan kraliçeyse buzdan oyulmuş bir</p>
<p class="calibre1">heykel  kadar  soğuk  görünüyordu.  "Kraliçe  çok  kızgın,"  dedi  Jon,  amcasına  sessizce.  "Kral  gelir</p>
<p class="calibre1">gelmez mahzen mezara indi ve kraliçe bundan hiç hoşlanmadı." </p>
<p class="calibre1">"Hiçbir  ayrıntıyı  kaçırmıyorsun  değil  mi  Jon?"  diye  sordu  amcası,  uzun  dikkatli  ve  hesaplayan</p>
<p class="calibre1">bakışların ardından. "Sur'da çok işimize yararsın sen." </p>
<p class="calibre1">Jon gururla kabardı. "Robb fiziksel olarak benden daha güçlü ama ben çok daha iyi bir savaşçıyım</p>
<p class="calibre1">ve Hullen atın üstünde kimseden aşağı kalır yanım olmadığını söylüyor." </p>
<p class="calibre1"><a id="p38"></a>"Bunlar dikkate değer özellikler." </p>
<p class="calibre1">"Sur'a  dönerken  beni  de  yanında  götür  amca,"  dedi  Jon  heyecanla.  "Eğer  sen  istersen  babam  izin</p>
<p class="calibre1">verir. Bunu biliyorum." Amcası Benjen, Jon'a dikkatle bakmaya devam etti. "Sur bir çocuk için çok</p>
<p class="calibre1">zorlu bir yer Jon," dedi. </p>
<p class="calibre1">"Ben neredeyse yetişkin bir erkek sayılırım," diyerek itiraz etti Jon. "Bir dahaki isim günümde on</p>
<p class="calibre1">beş  yaşıma  basacağım  ve  Üstat  Luwin  piçlerin  diğer  çocuklardan  daha  çabuk  olgunlaştığını  söyler</p>
<p class="calibre1">hep." </p>
<p class="calibre1">Benjen  aşağı  doğru  sarkıttığı  dudaklarının  arasından,  "Bu  doğru,"  dedi.  Masadan  Jon'un  şarap</p>
<p class="calibre1">kadehini aldı, yanındaki sürahiden ağzına kadar doldurdu ve bir dikişte bütün kadehi içti. </p>
<p class="calibre1">"Daeron  Targaryen,  Dorne'u  fethettiğinde  daha  on  dördündeydi,"  dedi  Jon.  Bahsettiği  Genç</p>
<p class="calibre1">Ejderha, Jon'un kahramanlarından biriydi. </p>
<p class="calibre1">"Bütün bir yaz mevsimi boyunca süren bir savaştı o," dedi amcası. "Senin çocuk kral o toprakları</p>
<p class="calibre1">alırken  tam  on  bin  adam  kaybetti  ve  elinde  tutmaya  çalışırken  bir  elli  bin  adam  daha.  Birileri  ona</p>
<p class="calibre1">savaşın  bir  oyun  olmadığını  söylemeliydi."  Bir  yudum  şarap  daha  içti.  "Ayrıca..."  ağzını  elinin</p>
<p class="calibre1">tersiyle sildi, "Daeron Targaryen öldüğünde on sekiz yaşındaydı. Hikâyenin bu bölümünü unuttun mu</p>
<p class="calibre1">yoksa?" </p>
<p class="calibre1">"Hiçbir şeyi unutmadım!" diye parladı Jon. Şarap onu cesaretlendirmişti. Boyunu olduğundan daha</p>
<p class="calibre1">uzun  gösterebilmek  için  dimdik  oturuyordu.  "Ben  Gece  Nöbetçileri'nde  hizmet  etmek  istiyorum</p>
<p class="calibre1">amca," dedi. </p>
<p class="calibre1">Geceler  boyu,  kardeşleriyle  yan  yana  yatarken  uyumuyor  ve  bunu  düşünüyordu.  Robb  bir  gün</p>
<p class="calibre1">Kışyarı Lordu olacaktı ve emrindeki büyük ordulara Kuzey Muhafızı olarak kumandanlık yapacaktı. </p>
<p class="calibre1">Bran  ve  Rickon  onun  sancak  beyleri  olacaklar  ve  ağabeyleri  adına  karakolları  yöneteceklerdi.  Kız</p>
<p class="calibre1">kardeşleri Arya ve Sansa diğer büyük hanedanlardan prenslerle  evlendirilecek  ve  kendi  kalelerinin</p>
<p class="calibre1">hanımları olmak üzere güneye gideceklerdi. Peki, Jon gibi bir piç ne kazanmayı umabilirdi? </p>
<p class="calibre1">"Benden  ne  istediğinin  farkında  değilsin  Jon,"  dedi  amcası.  "Gece  Nöbetçileri  yeminli</p>
<p class="calibre1">kardeşlerdir.  Bizim  ailemiz  yoktur.  Hiçbirimiz  evlat  sahibi  olamayız.  Bizim  karımız  görevimiz, </p>
<p class="calibre1">sevgilimiz onurumuzdur." </p>
<p class="calibre1">"Bir piçin de onuru olabilir," dedi Jon. "Yemininizi etmeye hazırım ben." </p>
<p class="calibre1">"Sen  daha  on  dört  yaşında  bir  çocuksun,"  diye  karşılık  verdi  Ben.  "Bir  erkek  değilsin.  Henüz</p>
<p class="calibre1">değilsin. Bir kadınla tanışıp âşık olana kadar neden vazgeçtiğini anlaman mümkün değil." </p>
<p class="calibre1">"Bunları hiç önemsemiyorum ben," dedi Jon ateşle. </p>
<p class="calibre1">"Bilseydin  önemserdin  belki,"  dedi  Benjen.  "Eğer  yeminin  sana  nelere  mal  olacağını  bilseydin, </p>
<p class="calibre1">bedeli ödemek için bu kadar hevesli olmayabilirdin oğlum." </p>
<p class="calibre1">Jon içinde bir öfke dalgasının kabardığını hissetti. "Ben senin oğlun değilim!" dedi. </p>
<p class="calibre1">Benjen Stark ayağa kalktı. "Ne yazık ki değilsin," diye karşılık verdi. Elini Jon'un omzuna koydu. </p>
<p class="calibre1">"Kendi piçlerin olduğu zaman seninle tekrar konuşuruz, bakalım o zaman neler söyleyeceksin." </p>
<p class="calibre1">Jon titredi. "Benim asla piçim olmayacak. Asla!" Kelimeler ağzından yılan zehri gibi akmıştı. </p>
<p class="calibre1">Aniden  masaya  bir  sessizlik  çöktüğünü  fark  etti.  Herkes  susmuş  ona  bakıyordu.  Gözlerinin  yaşla</p>
<p class="calibre1">dolduğunu hissetti. Kendisini ayağa kalkmak için zorladı. </p>
<p class="calibre1">Kalan  son  gurur  kırıntısıyla,  "Müsaadenizi  rica  ediyorum,"  dedi.  Arkasını  dönüp  kimsenin  onu</p>
<p class="calibre1">ağlarken  görmesine  izin  vermeden  hızlıca  uzaklaşmak  istiyordu.  Ne  kadar  fazla  şarap  içtiğinin</p>
<p class="calibre1"><a id="p39"></a>farkında  değildi.  Yürümeye  çalışırken  yer  ayağının  altından  kaydı,  adımları  birbirine  dolaştı  ve</p>
<p class="calibre1">servis yapan bir kızın üzerine doğru yalpaladı. Kızın elindeki şarap sürahisi yere düşüp paramparça</p>
<p class="calibre1">oldu. Etrafındakiler kahkaha atmaya başladığında, Jon'un yanaklarından sıcak gözyaşları süzülüyordu. </p>
<p class="calibre1">Birkaç adam kollarından tutup dengesini bulmasına yardım etmek istedi ama Jon onları itip ellerinden</p>
<p class="calibre1">kurtuldu ve yarı kör halde kapıya doğru koşmaya başladı. Hayalet arkasından geliyordu. İkisi birden</p>
<p class="calibre1">karanlığa karıştı. </p>
<p class="calibre1">Avlu boş ve sessizdi. İç surların burçlarından birinde yalnız bir muhafız, soğuktan korunmak için</p>
<p class="calibre1">sıkıca  pelerinine  sarılmış  halde  bekliyordu.  Orada  öyle  tek  başına  dururken  sefil  ve  sıkılmış</p>
<p class="calibre1">görünüyordu  ama  Jon  o  anda  onunla  yer  değiştirmek  için  çok  şeyden  vazgeçerdi.  Kale  karanlık  ve</p>
<p class="calibre1">boştu. Jon daha önce terk edilmiş bir karakol görmüştü. Hareket eden hiçbir şeyin olmadığı, rüzgârlı, </p>
<p class="calibre1">taş  duvarların  bir  zamanlar  orada  yaşayanlarla  ilgili  sırlar  sakladığı  kederli  bir  yerdi.  Bu  gece</p>
<p class="calibre1">Kışyarı, Jon'a o karakolu hatırlatıyordu. </p>
<p class="calibre1">Arkasındaki salonun pencerelerinden dışarı müzik sesleri sızıyordu ve  bu  Jon'un  duymak  istediği</p>
<p class="calibre1">son şey bile değildi. Gözyaşlarının daha fazla akmasına izin vermemek için eliyle gözlerini sildi ve</p>
<p class="calibre1">uzaklaşmak için yürümeye başladı. </p>
<p class="calibre1">"Hey evlat," diye seslendi biri. Jon dönüp baktı. </p>
<p class="calibre1">Tyrion Lannister, Büyük Salon'un kapısının üstündeki çıkıntıda oturuyor  ve  bütün  dünyayı,  çirkin</p>
<p class="calibre1">yaratık heykelleri gargoyleler gibi seyrediyordu. Cüce Jon'a sırıtarak sordu. "Bu hayvan bir kurt mu?" </p>
<p class="calibre1">"Bir ulu kurt," dedi Jon. "Adı Hayalet." Gözlerini kapının üstünde oturan küçük adama dikti, bütün</p>
<p class="calibre1">hayal kırıklığını unutmuş gibiydi. "Neden orada oturuyorsun? Neden ziyafette değilsin?" diye sordu. </p>
<p class="calibre1">"Çok  sıcak,  fazla  gürültülü  ve  ben  epey  şarap  içtim,"  diye  yanıtladı  cüce.  "Uzun  zaman  önce</p>
<p class="calibre1">insanın,  ağabeyinin  üzerine  kusmasının  pek  nazik  bir  hareket  olmadığını  ödenmiştim.  Kurduna</p>
<p class="calibre1">yakından bakabilir miyim?" </p>
<p class="calibre1">Jon  önce  tereddüt  etti  fakat  ardından  başıyla  onayladı.  "Aşağı  inebilir  misin  yoksa  bir  merdiven</p>
<p class="calibre1">bulup getireyim mi?" </p>
<p class="calibre1">"Dalga mı geçiyorsun?" dedi küçük adam. Kendisini oturduğu çıkıntıdan aşağı bıraktı. Jon bir an</p>
<p class="calibre1">soluğunu  tuttu  ve  cücenin  havada  bir  takla  atarak  ellerinin  üzerinde  yere  inmesini,  ardından</p>
<p class="calibre1">zıplayarak ayaklarının üzerinde dikilmesini hayretler içinde izledi. </p>
<p class="calibre1">Hayalet, cüceden tedirginlikle uzaklaştı. </p>
<p class="calibre1">Cüce üzerindeki tozları eliyle silkeledi ve güldü. "Sanının kurdunu ürküttüm, özür dilerim," dedi. </p>
<p class="calibre1">"O hiçbir şeyden korkmaz," dedi Jon. Dizinin üzerine çöktü ve seslendi. "Hayalet, gel buraya. Gel</p>
<p class="calibre1">bakalım. Aferin işte böyle." </p>
<p class="calibre1">Yavru kurt, Jon'un yanına gelmiş burnunu sahibinin yüzüne sürmüştü ama cüceye tedirgin gözlerle</p>
<p class="calibre1">bakıyordu.  Tyrion  Lannister  yaklaşıp  hayvanı  okşamak  istediğinde  Hayalet  bir  adım  geri  çekilmiş, </p>
<p class="calibre1">ağzını açarak dişlerini göstermiş ve hafif, kızgın sesler çıkarmaya başlamıştı. </p>
<p class="calibre1">"Hayalet!  Otur,"  diye  emretti  Jon.  "Aferin.  Kıpırdamadan  dur."  Cüceye  döndü.  "Ona  şimdi</p>
<p class="calibre1">dokunabilirsin. Ben emir vermeden hareket etmeyecektir. Onu eğittim," dedi. </p>
<p class="calibre1">"Anladım," dedi Lannister. Yavrunun kar beyazı tüylerini okşamaya başladı. "Uslu kurt." </p>
<p class="calibre1">"Eğer  ben  yanında  olmasaydım,  boğazını  birkaç  saniye  içinde  paramparça  edebilirdi,"  dedi  Jon. </p>
<p class="calibre1">Bu şimdilik doğru değildi ama çok kısa zaman sonra olacaktı. </p>
<p class="calibre1">"Bu durumda en iyisi senin yakınlarda durman," diye karşılık verdi cüce. Bedeninden büyük başını</p>
<p class="calibre1"><a id="p40"></a>yana eğdi ve farklı renklerdeki gözleriyle Jon'a baktı. "Ben Tyrion Lannister." </p>
<p class="calibre1">"Biliyorum,"  dedi  Jon. Ayağa  kalktı. Ayaktayken  cüceden  çok  daha  uzundu  ve  bu  kendisini  garip</p>
<p class="calibre1">hissettirmişti. </p>
<p class="calibre1">"Sen Ned Stark'ın piçisin değil mi?" </p>
<p class="calibre1">Jon buz kestiğini hissetti. Dudakları çizgi halini aldı ve hiçbir şey söylemedi. </p>
<p class="calibre1">"Seni  gücendirdim  mi?"  diye  sordu  Lannister.  "Özür  dilerim.  Cüceler  düşünceli  davranmak</p>
<p class="calibre1">zorunda  değildir.  Nesiller  boyu  rengarenk  giysiler  içinde  zıplayıp  soytarılık  etmek,  cücelere</p>
<p class="calibre1">istedikleri  kadar  kötü  giyinme  ve  akıllarına  gelen  her  kahrolası  şeyi  söyleme  özgürlüğünü  vermiş." </p>
<p class="calibre1">Sırıttı. "Ama sen piçsin değil mi?" </p>
<p class="calibre1">Jon gergindi. "Eddard Stark benim babamdır," dedi. </p>
<p class="calibre1">Lannister  dikkatlice  Jon'un  yüzünü  inceliyordu.  "Evet,"  dedi.  "Aslında  görebiliyorum.  Sen</p>
<p class="calibre1">kardeşlerinin hepsinden daha fazla kuzeylisin." </p>
<p class="calibre1">"Üvey  kardeşlerim,"  diye  düzeltti  Jon.  Cücenin  söyledikleri  onu  gururlandırmıştı  ama  belli</p>
<p class="calibre1">etmemeye çalışıyordu. </p>
<p class="calibre1">"Sana  bir  tavsiyede  bulunmama  izin  ver,"  dedi  Lannister.  "Nereden  geldiğini,  kim  olduğunu  asla</p>
<p class="calibre1">unutma,  çünkü  etrafındaki  kimse  unutmaz  bunu.  Kendi  gerçeğini  güce  çevir.  Böylece  hakkındaki</p>
<p class="calibre1">gerçek  asla  zayıf  noktan  olmaz.  Gerçeğin  senin  zırhın  olsun  ki,  kimse  seni  o  gerçeği  kullanarak</p>
<p class="calibre1">incitemesin." </p>
<p class="calibre1">Jon kimseden tavsiye alacak durumda değildi. "Sen bir piç olmakla ilgili ne bilebilirsin ki?" </p>
<p class="calibre1">"Babalarının gözünde bütün cüceler piçtir." </p>
<p class="calibre1">"Sen annenin karnından çıkmış safkan bir Lannister'sın." </p>
<p class="calibre1">"Gerçekten  öyle  miyim?"  diye  sordu  cüce  alaycı  bir  tavırla.  "Bunu  babama  da  söylemelisin. </p>
<p class="calibre1">Annem beni doğururken öldü ve babam asla emin olamadı." </p>
<p class="calibre1">"Ben annemin kim olduğunu bilmiyorum," dedi Jon. </p>
<p class="calibre1">"Bir kadın olduğu şüphesiz. Genelde öyle olur." Cüce acıklı bir gülüşle baktı Jon'a. "Şunu unutma</p>
<p class="calibre1">evlat.  Bütün  cüceler  birer  piç  olabilir  ama  bütün  piçler  birer  cüce  olmaya  mecbur  değil."  Sonra</p>
<p class="calibre1">arkasını döndü ve ziyafete katılmak için salona doğru yürümeye başladı ıslık çalarak. Salonun kapısı</p>
<p class="calibre1">açıldığında  üzerine  vuran  ışık  avluda  kocaman  bir  gölge  yarattı  ve  bir  an  için  Tyrion  Lannister  bir</p>
<p class="calibre1">kral endamında göründü. </p>
<p class="calibre1"><a id="p41"></a>Catelyn</p>
<p class="calibre1">Kışyarı'nın Büyük Kulesi'ndeki en sıcak oda Catelyn'in yatak odasıydı. Isınmak için çok ender ateş</p>
<p class="calibre1">yakmaya ihtiyaç duyulurdu. Kale doğal sıcak su kaynakları üzerine inşa edilmişti ve kaynar sular bir</p>
<p class="calibre1">insanın  damarlarında  dolaşan  kan  misali  duvarlarda  dolaşır,  soğuğu  taşlardan  alır  götürürdü.  Cam</p>
<p class="calibre1">korumalı  bahçeler  bu  sayede  sıcak  nemle  dolar  ve  toprak  donmaktan  korunurdu.  Küçük  avlulardaki</p>
<p class="calibre1">onlarca açık havuz gece ve gündüz tüterdi. Bu durum yaz mevsimi için küçük bir ayrıntıydı ama kış</p>
<p class="calibre1">geldiğinde ölümle yaşam arasındaki çizgi demekti. </p>
<p class="calibre1">Catelyn'in banyosu her daim sıcak ve buharlıydı. Duvarları dokunulamayacak kadar sıcak olurdu. </p>
<p class="calibre1">Sıcaklık  ona  Nehirova'yı  hatırlatırdı.  Lysa  ve  Edmure  ile  birlikte  geçirdikleri  sıcak  yaz  günlerini. </p>
<p class="calibre1">Ned  sıcağa  asla  tahammül  edemezdi.  Starklar  kış  insanlarıydı.  Ned,  ona  kış  için  yaratıldığını</p>
<p class="calibre1">söylediğinde gülerler ve Catelyn kocasıyla, kaleyi yanlış yere inşa ettirmişsin, diye dalga geçerdi. </p>
<p class="calibre1">Yataktaki işleri bittiğinde, Ned her zaman yaptığı gibi yataktan aşağı atladı ve karşı duvardaki ağır</p>
<p class="calibre1">perdeleri kenara çekerek yüksek dar pencereyi açtı, soğuk gece havasının odaya dolmasını sağladı. </p>
<p class="calibre1">Ned  öylece  çırılçıplak  ve  elleri  boş  halde  pencerenin  önünde  dururken  soğuk  rüzgâr  bedeninde</p>
<p class="calibre1">dolaşıyordu. Catelyn yatağın kürk örtülerini çenesine kadar çekti ve kocasını izlemeye başladı. Böyle</p>
<p class="calibre1">çıplakken  daha  ufak  tefek  ve  kırılgan  görünüyordu  sanki.  Tıpkı  on  beş  yıl  önce  Nehirova  septinde</p>
<p class="calibre1">evlendiği genç adam gibi. Kocasının hızlı ve sert sevişmesinden ötürü kasıkları ağrıyordu ama kötü</p>
<p class="calibre1">bir  ağrı  değildi  bu.  Kocasının  tohumunu  içinde  hissedebiliyordu.  Orada  kalıp  kök  salması  için  dua</p>
<p class="calibre1">etti.  Rickon'un  doğumu  üstünden  üç  yıl  geçmişti.  O  kadar  yaşlanmamıştı.  Kocasına  bir  oğul  daha</p>
<p class="calibre1">verebilirdi. </p>
<p class="calibre1">"Teklifini  kabul  etmeyeceğim,"  dedi  Ned  Catelyn'e  dönerken.  Gözleri  düşünceli,  sesi  ağır  ve</p>
<p class="calibre1">tereddütlüydü. </p>
<p class="calibre1">Catelyn yatakta doğruldu. "Bunu yapamazsın. Yapmamalısın." </p>
<p class="calibre1">"Benim görevim burada, kuzeyde. Robert'ın Eli olmak gibi bir arzum yok." </p>
<p class="calibre1">"O bunu anlamayacaktır. O artık kral ve krallar sıradan adamlar gibi düşünmez. Eğer ona hizmet</p>
<p class="calibre1">etmeyi  reddedersen  sebebini  merak  edecek  ve  eninde  sonunda  krallığına  karşı  geldiğini  düşünmeye</p>
<p class="calibre1">başlayacaktır. Bu durumun bizi içine düşüreceği tehlikeyi göremiyor musun?" </p>
<p class="calibre1">Ned  kafasını  salladı.  Karısının  söylediklerine  inanmak  istemiyordu.  "Robert  asla  beni  ya  da</p>
<p class="calibre1">ailemden birini incitmek istemez. Biz onunla kardeşten daha yakınız. Beni canı kadar sever. Teklifini</p>
<p class="calibre1">reddettiğimde bağırır, çağırır, kükrer, küfreder ama bir hafta içinde tekrar birlikte kahkahalar atarız. </p>
<p class="calibre1">Ben Robert'ı iyi tanırım." </p>
<p class="calibre1">"Evet, sen Robert'ı iyi tanırdın ama kral bir yabancı artık senin için." Catelyn kara gömülü halde</p>
<p class="calibre1">bulunan ulu kurdu ve boğazına saplanmış geyik boynuzunu hatırladı. Kocasının anlamasını sağlamak</p>
<p class="calibre1">zorundaydı.  "Bir  kral  için  gurur  her  şey  demektir  lordum.  Robert  onca  yolu  sana  bu  onurlu  görevi</p>
<p class="calibre1">sunmak için tepti. Sana bahşettiği onuru yüzüne geri fırlatamazsın." </p>
<p class="calibre1">"Onur mu?" diyerek acı acı güldü Ned. </p>
<p class="calibre1">"Evet, onun gözünde öyle." </p>
<p class="calibre1">"Ya senin gözünde?" </p>
<p class="calibre1">"Ve benim gözümde," diye bağırdı Catelyn. Artık kızgındı. Ned neden anlayamıyordu? "Öz oğlunu</p>
<p class="calibre1"><a id="p42"></a>kızımızla  evlendirmek  istiyor.  Buna  onur  değil  de  ne  dersin?  Sansa  bir  gün  kraliçe  olabilir.  Onun</p>
<p class="calibre1">oğulları,  Sur'dan  Dorne  dağlarına  kadar  her  yeri  yönetebilir.  Bütün  bunlarda  bu  kadar  yanlış  olan</p>
<p class="calibre1">nedir?" </p>
<p class="calibre1">"Tanrılar! Sansa daha on bir yaşında Catelyn. Ve Joffrey... Joffrey..." </p>
<p class="calibre1">Sözünü  Catelyn  tamamladı.  "Joffrey  veliaht  prens,  Demir  Taht'ın  varisi.  Babam  beni  kardeşin</p>
<p class="calibre1">Brandon'la evlendirmeye söz verdiğinde daha on iki yaşındaydım." </p>
<p class="calibre1">Catelyn'in  söyledikleri  Ned'in  dudaklarının  acıyla  bükülmesine  sebep  oldu.  "Evet.  Brandon. </p>
<p class="calibre1">Brandon  ne  yapılması  gerektiğini  bilirdi.  O  hep  en  iyisini  bilirdi.  Her  şey  Brandon  içindi  aslında. </p>
<p class="calibre1">Kışyarı,  sen,  her  şey.  O  Kral  Eli  ve  kraliçenin  babası  olmak  için  doğmuştu.  Ben  bu  kadehin  bana</p>
<p class="calibre1">uzatılmasını istememiştim." </p>
<p class="calibre1">"Belki  istememiştin,"  dedi  Catelyn.  "Ama  Brandon  öldü  ve  kadeh  sana  uzatıldı.  Şimdi  o  kadehin</p>
<p class="calibre1">içindekini içmek zorundasın. Tadını sevsen de sevmesen de." </p>
<p class="calibre1">Ned  arkasını  döndü,  yüzünü  karanlığa  çevirdi. Ayı,  yıldızları  ve  belki  de  surlardaki  muhafızları</p>
<p class="calibre1">izlemeye koyuldu. </p>
<p class="calibre1">Catelyn  yumuşamıştı  ve  kocasının  çektiği  acıyı  görebiliyordu.  Eddard  Stark  onunla,  ölen  kardeşi</p>
<p class="calibre1">Brandon  yerine  evlenmişti.  Ölen  kardeşin  soluk  gölgesi  hâlâ  aralarındaydı.  Tıpkı  adını  bilmediği, </p>
<p class="calibre1">Ned'in piç oğlunun annesi olan kadının gölgesi gibi. </p>
<p class="calibre1">Odanın kapısı beklenmedik şekilde gürültüyle çalındığında yataktan kalkıp kocasının yanına gitmek</p>
<p class="calibre1">üzereydi. Ned öfkeyle bağırdı. "Kim o?" </p>
<p class="calibre1">Kapının  dışından  Desmond'ın  sesi  duyuldu.  "Lordum,  Üstat  Luwin  geldi  ve  acilen  huzurunuza</p>
<p class="calibre1">çıkmak için yalvarıyor." </p>
<p class="calibre1">"Ona rahatsız edilmek istemediğim emrini verdiğimi söyleyin." </p>
<p class="calibre1">"Evet lordum, söyledim ama ısrar ediyor." </p>
<p class="calibre1">"Pekâlâ. İçeri gelsin." </p>
<p class="calibre1">Ned gardıroba yönelip kalın bir sabahlığı sırtına geçirdi. Catelyn odanın ne kadar soğuduğunu fark</p>
<p class="calibre1">etti. Kürk örtüleri tekrar kafasına kadar çekti. "Artık pencereleri kapatsak iyi olacak," dedi. </p>
<p class="calibre1">Ned dalgın bir şekilde başıyla onayladı. O sırada Üstat Luwin içeri girdi. </p>
<p class="calibre1">Üstat ufak yapılı, gri bir adamdı. Gri gözleri her şeyi görürdü. Yılların kafasında bıraktığı tek tük</p>
<p class="calibre1">saçları da griydi. Elbisesi gri yünden yapılmıştı ve beyaz kürklerle kalınlaştırılmıştı. Stark renkleri. </p>
<p class="calibre1">Elbisesinin  kollarının  içlerinde  gizli  cepler  vardı.  Luwin  bu  ceplere  sürekli  bir  şeyler  saklar  ve</p>
<p class="calibre1">bunlardan  yepyeni  başka  şeyler  yapardı.  Kitaplar,  mesajlar,  çocuklar  için  oyuncaklar,  garip  aletler. </p>
<p class="calibre1">Hepsi  kollarının  içindeki  gizli  ceplere  doldurulmuş  olurdu.  Catelyn  üstadın  kollarını  hareket</p>
<p class="calibre1">ettirebilmesine bile şaşırırdı. </p>
<p class="calibre1">Üstat  konuşmak  için  kapının  kapanmasını  bekledi.  "Lordum,"  dedi.  "Lütfen  istirahatiniz  sırasında</p>
<p class="calibre1">sizi rahatsız ettiğim için bağışlayın. Bana bir mesaj bırakıldı." </p>
<p class="calibre1">Ned  tedirgin  görünüyordu.  "Bırakıldı  mı?  Kim  tarafından?  Bir  süvari  mi  geldi?  Bana  haber</p>
<p class="calibre1">verilmedi." </p>
<p class="calibre1">"Süvari  gelmedi  lordum.  Sadece  oymalı  ahşap  bir  kutu.  Şekerleme  yaptığım  sırada  gözlem</p>
<p class="calibre1">evindeki  masamın  üzerine  bırakılmış.  Hizmetkârlarım  kimseyi  görmediklerini  söylüyor  ama  kralın</p>
<p class="calibre1">kafilesinden biri bırakmış olmalı. Onlar dışında güneyden gelen kimse yok çünkü." </p>
<p class="calibre1"><a id="p43"></a>"Ahşap bir kutu mu dediniz?" diye sordu Catelyn. </p>
<p class="calibre1">"Kutunun  içinde  gözlem  evlerinde  kullanılan  kusursuz  bir  mercek  vardı.  Kalitesinden  anladığım</p>
<p class="calibre1">kadarıyla Myr'de yapılmış. Myr'deki mercek ustaları eşsizdir." </p>
<p class="calibre1">Ned'in  kaşları  çatılmıştı.  Böyle  saçmalıklara  hiç  tahammül  edemediğini  Catelyn  bilirdi.  "Bir</p>
<p class="calibre1">mercek," dedi Ned. "Bunun benimle ne ilgisi var peki?" </p>
<p class="calibre1">"Ben  de  aynı  soruyu  sordum  kendime,"  dedi  Üstat  Luwin.  "Bana  kalırsa  ortada  görünenden  daha</p>
<p class="calibre1">fazla bir anlamı var bu merceğin." </p>
<p class="calibre1">Catelyn kalın kürklerin altında titriyordu. "Mercek daha iyi görmemizi sağlayan bir araçtır." </p>
<p class="calibre1">"Gerçekten  de  öyledir,"  dedi  Üstat.  Mensubu  bulunduğu  üstat  topluluğunun  alameti  olan  zincirini</p>
<p class="calibre1">çekiştirdi.  Her  halkası  farklı  bir  metalden  yapılmış,  elbisesinin  altında,  boyun  bölgesinde  sıkıca</p>
<p class="calibre1">duran ağır bir zincirdi. </p>
<p class="calibre1">Catelyn  içindeki  korkunun  büyüdüğünü  hissediyordu.  "Daha  iyi  görmemizi  istedikleri  şey  ne</p>
<p class="calibre1">olabilir ki?" diye sordu. </p>
<p class="calibre1">"Ben  de  kendime  bu  soruyu  sordum,"  dedi  Üstat  Luwin.  Kolunun  içindeki  cepten  rulo  haline</p>
<p class="calibre1">getirilmiş bir kâğıt çıkardı. "Merceği aldıktan sonra kutuyu incelemeye başladım. Gizli bir bölmenin</p>
<p class="calibre1">içinde bu kâğıttaki mesajı buldum ama bana yazılmamış." </p>
<p class="calibre1">Ned elini uzattı. "Bana ver de okuyayım öyleyse." </p>
<p class="calibre1">Luwin  hareket  etmedi.  "Özür  dilerim  lordum.  Mesaj  size  de  değil.  Leydi  Catelyn'e  özel  olarak</p>
<p class="calibre1">gönderilmiş. Yaklaşabilir miyim leydim?" </p>
<p class="calibre1">Catelyn başıyla onayladı ama konuşamıyordu. Üstat mesajın yazılı olduğu kâğıdı yatağın yanındaki</p>
<p class="calibre1">komidinin  üzerine  bıraktı.  Mesaj  mavi  mumla  mühürlenmişti.  Üstat  eğilerek  selam  verdi  ve  geri</p>
<p class="calibre1">çekilmeye başladı. </p>
<p class="calibre1">"Orada  kal,"  diye  emretti  Ned.  Sesi  çok  ciddi  çıkıyordu.  Catelyn'e  baktı.  "Ne  oldu  leydim? </p>
<p class="calibre1">Titriyorsun." </p>
<p class="calibre1">"Korkuyorum," dedi Catelyn. Titreyen elleriyle uzanıp rulo halindeki kâğıdı aldı. Çıplak olduğunu</p>
<p class="calibre1">unutup  elleriyle  çenesine  kadar  çektiği  kürk  örtüyü  bırakmıştı.  Mavi  mührün  üzerinde  Arryn</p>
<p class="calibre1">Hanedanı'nın  arması  olan  ay  ve  şahin  vardı.  "Bu  mesaj  Lysa'dan,"  dedi  Catelyn.  "Bizi  mutlu</p>
<p class="calibre1">etmeyecek. Bu mesajda korkunç bir acı var Ned. Bunu hissediyorum." </p>
<p class="calibre1">Ned'in yüzü iyice karanlıklaşmış, ciddileşmişti. "Haydi aç." </p>
<p class="calibre1">Catelyn mührü açtı. </p>
<p class="calibre1">Gözleri  kelimeleri  taramaya  başladı.  Önce  hiçbirine  anlam  veremedi  ama  sonra  birden  hatırladı. </p>
<p class="calibre1">"Lysa işini şansa bırakmamış. İkimiz de küçük birer kızken gizli bir dil geliştirmiştik, mesaj o dilde</p>
<p class="calibre1">yazılmış." </p>
<p class="calibre1">"Okuyabiliyor musun?" </p>
<p class="calibre1">"Evet." </p>
<p class="calibre1">"Bize de söyle o halde." </p>
<p class="calibre1">"Belki ben artık çekilmeliyim," dedi Üstat Luwin. </p>
<p class="calibre1">"Hayır,"  dedi  Catelyn.  "Sizin  fikrinizi  alacağız."  Kürk  örtüyü  üzerinden  tamamen  atıp  yataktan</p>
<p class="calibre1">aşağı indi. Odanın diğer tarafına yürürken, gece rüzgârı mezar soğuğu gibi çıplak tenine çarpıyordu. </p>
<p class="calibre1"><a id="p44"></a>Üstat Luwin gözlerini kaçırdı. Ned son derece şaşkındı. "Ne yapıyorsun?" </p>
<p class="calibre1">"Ateş  yakıyorum,"  diye  cevapladı  Catelyn.  Gardıroptan  bir  sabahlık  alıp  üzerine  geçirdi  ve</p>
<p class="calibre1">şömineye eğildi. </p>
<p class="calibre1">"Üstat Luwin..." diye konuşmaya başladı Ned. </p>
<p class="calibre1">"Benim  bütün  çocuklarımı  Üstat  Luwin  doğurttu,  şimdi  ahlâkçılık  taslamanın  sırası  değil." </p>
<p class="calibre1">Şöminenin zeminine kâğıt parçaları, onların üzerine de kütükler yerleştirdi. </p>
<p class="calibre1">Ned karısının yanına gitti. Kadını kolundan tuttu ve ayağa kaldırdı. Yüzleri birbirinden sadece bir</p>
<p class="calibre1">iki santim uzaklıktaydı. "Leydim. Lütfen söyle! Mesaj ne diyor?" </p>
<p class="calibre1">Catelyn  kaskatı  kesildi.  Yumuşak  bir  sesle,  "Bir  uyarı,"  dedi.  "Eğer  dikkate  alacak  kadar  akıllı</p>
<p class="calibre1">olursak." </p>
<p class="calibre1">Ned'in gözleri kadının yüzündeydi. "Devam et." </p>
<p class="calibre1">"Lysa, Jon Arryn'ın öldürüldüğünü söylüyor." </p>
<p class="calibre1">Ned'in parmakları karısının kolunu iyice sıkıyordu. "Kim tarafından?" </p>
<p class="calibre1">"Lannisterlar," dedi Catelyn. "Kraliçe tarafından." </p>
<p class="calibre1">Ned  karısının  kolunu  bıraktı.  Kadının  teni  kıpkırmızı  olmuştu.  "Tanrılar,"  diye  fısıldadı.  Sesi</p>
<p class="calibre1">boğuktu. "Tuttuğu yas kardeşini hasta etmiş. Ne dediğini bilmiyor." </p>
<p class="calibre1">"Evet  biliyor,"  dedi  Catelyn.  "Lysa  bazen  düşünmeden  hareket  eder,  doğru.  Ama  bu  mesaj</p>
<p class="calibre1">dikkatlice  planlanmış,  zekice  gizlenmiş.  Eğer  yanlış  birinin  eline  geçerse  sonunun  ölüm  olacağını</p>
<p class="calibre1">biliyormuş. Canını tehlikeye atması için sıradan bir şüpheden çok daha fazlası olması gerek." Catelyn</p>
<p class="calibre1">kocasının yüzüne baktı. "İşte şimdi başka şansın kalmadı. Kral Eli olmak zorundasın. Onunla güneye</p>
<p class="calibre1">gitmeli ve gerçeği öğrenmelisin." </p>
<p class="calibre1">Catelyn  kocasının  bambaşka  bir  sonuca  vardığını  anlamıştı.  "Benim  bildiğim  bütün  gerçekler</p>
<p class="calibre1">burada," dedi Ned. "Güney kesinlikle uzak durmamız gereken bir yılan yuvası." </p>
<p class="calibre1">Üstat Luwin yumuşak boynunu zedeleyen zincirini çekiştiriyordu. "Kral Eli olmak büyük bir gücü</p>
<p class="calibre1">beraberinde  getirir  lordum.  Lord Arryn'ın  ölümüyle  ilgili  gerçeği  bulacak,  katilini  kralın  adaletinin</p>
<p class="calibre1">önüne çıkaracak ve Leydi Lysa'yla oğlunu koruyacak gücü getirir." </p>
<p class="calibre1">Ned  çaresizce  odanın  içinde  gezdirip  duruyordu  gözlerini.  Catelyn  gidip  ona  sarılmak  istiyordu</p>
<p class="calibre1">ama  şimdilik  yapamazdı.  Önce  çocuklarının  iyiliği  için  zafer  kazanmalıydı.  "Robert'ı  kardeş  gibi</p>
<p class="calibre1">sevdiğini söylüyorsun Ned. Onu Lannisterlar'ın arasında, tehlike içinde bırakmaya kalbin razı olacak</p>
<p class="calibre1">mı?" </p>
<p class="calibre1">"İkinizi de Ötekiler alsın!" diye küfretti Ned. Onlara arkasını dönüp pencerenin kenarına gitti. Ne</p>
<p class="calibre1">Catelyn  ne  de  Üstat  konuşuyordu.  Eddard  Stark  evine  sessizce  veda  ederken  usulca  beklediler. </p>
<p class="calibre1">Sonunda  onlara  döndüğünde  Ned'in  sesi  yorgun  ve  melankoli  doluydu.  Göz  pınarları  nemlenmişti. </p>
<p class="calibre1">"Babam kralının isteği üzerine bir kez güneye gitti ve bir daha evine dönemedi." </p>
<p class="calibre1">"Başka bir devirdi ve başka bir kral vardı," dedi Üstat Luwin. </p>
<p class="calibre1">"Evet," dedi Ned uyuşmuş gibi. Şöminenin yanında duran koltuğa oturdu. "Catelyn, sen Kışyarı'nda</p>
<p class="calibre1">kalmalısın." </p>
<p class="calibre1">"Hayır!"  diye  itiraz  etti  Catelyn.  Korkmuştu.  Bu  onun  cezası  mıydı?  Bir  daha  kocasının  yüzünü</p>
<p class="calibre1">görememek ve kollarını bedeninde hissedememek miydi cezası? </p>
<p class="calibre1">"Evet,"  dedi  Ned.  Sesinden  hiçbir  itirazı  kabul  etmeyeceği  belliydi.  "Ben  Robert'ın  işlerini</p>
<p class="calibre1"><a id="p45"></a>yaparken,  kuzeyi  benim  yerime  sen  yönetmelisin.  Kışyarı'nda  mutlaka  bir  Stark  bulunmalı.  Robb  on</p>
<p class="calibre1">dört  yaşında.  Kısa  zamanda  erkek  olacak.  Hükmetmeyi  öğrenmeli  ama  ben  bunun  için  yakınında</p>
<p class="calibre1">olamayacağım. Onu konseylere götür. Zaman geldiğinde hazır olmalı." </p>
<p class="calibre1">"Tanrılardan o vaktin daha uzun yıllar gelmemesini dilerim," dedi Üstat Luwin. </p>
<p class="calibre1">"Üstat Luwin, sana kendi kanımdanmışsın gibi güvenirim. Büyük ve küçük her meselede eşime akıl</p>
<p class="calibre1">ver. Oğluma bilmesi gereken her şeyi öğret. Kış geliyor." </p>
<p class="calibre1">Üstat  Luwin  başıyla  onayladı.  Hüzünlüydü.  Sonra  sessizlik  çöktü,  ta  ki  Catelyn,  cevabından  çok</p>
<p class="calibre1">korktuğu soruyu sormaya cesaret edene kadar. "Diğer çocuklarımız ne olacak?" </p>
<p class="calibre1">Ned ayağa kalktı, karısına sarıldı. "Rickon çok küçük. O, Robb ve seninle birlikte burada kalacak. </p>
<p class="calibre1">Diğer çocuklar benimle beraber güneye gelecek." </p>
<p class="calibre1">"Ben buna dayanamam," dedi Catelyn titreyerek. </p>
<p class="calibre1">"Dayanmak  zorundasın,"  dedi  Ned.  "Sansa  artık  mecburen  Joffrey  ile  evlenecek.  Kimse  gerçek</p>
<p class="calibre1">niyetimizden  şüphelenmemeli. Arya'nın  da  güney  sarayına  uyum  sağlamayı  öğrenmesi  gerek.  Birkaç</p>
<p class="calibre1">yıl içinde o da evlenecek çağa gelecek." </p>
<p class="calibre1">Sansa'nın  güneyde  ışıldayacağını  düşündü  Catelyn.  Arya'nın  da  biraz  incelik  öğrenmesi  iyi</p>
<p class="calibre1">olacaktı.  İsteksizce  de  olsa,  kalbinde  onlardan  ayrılmaya  yetecek  gücü  buldu. Ama  Bran'dan  değil. </p>
<p class="calibre1">Bran'dan  asla  ayrılamazdı.  "Tamam,"  dedi.  "Ama  lütfen  Ned.  Bana  olan  aşkının  hatırına  Bran'ı</p>
<p class="calibre1">götürme. Bran'ın burada Kışyarı'nda kalmasına izin ver. O daha yedi yaşında." </p>
<p class="calibre1">"Babam beni Kartal Yuvası'na yolladığında sekiz yaşındaydım," dedi Ned. "Sör Rodrik, Robb ve</p>
<p class="calibre1">Prens Joffrey arasında bir huzursuzluk olduğunu söylüyor. Bu hiç iyi değil. Bran bu uzaklık arasındaki</p>
<p class="calibre1">köprü olabilir. O tatlı bir çocuk; çabucak güldüren, sevmesi çok kolay bir çocuk. Prenslerin arasında</p>
<p class="calibre1">büyümeli ve Robert'la benim dost olduğumuz gibi dost olmalı onlarla. Bu ailemizin güvende olması</p>
<p class="calibre1">için gerekli." </p>
<p class="calibre1">Catelyn,  Ned'in  haklı  olduğunu  biliyordu  ama  bilmek  acısını  hiç  hafifletmiyordu.  Demek  hepsini</p>
<p class="calibre1">birden  kaybedecekti.  Ned,  iki  kızı  ve  bir  tanesi  sevgili  Bran.  Sadece  Robb  ve  bebek  Rickon</p>
<p class="calibre1">kalıyordu  ona.  Şimdiden  yapayalnız  hissediyordu  kendisini.  Kışyarı  uçsuz  bucaksız  bir  yerdi.  "Onu</p>
<p class="calibre1">duvarlardan uzak tut," dedi cesurca. "Bran'ın tırmanmayı ne kadar sevdiğini bilirsin." </p>
<p class="calibre1">Ned  karısının  gözündeki  yaşları  daha  yanaklarına  süzülmeden  öptü.  "Teşekkür  ederim  leydim," </p>
<p class="calibre1">diye fısıldadı. "Bütün bunlar çok zor. Biliyorum." </p>
<p class="calibre1">"Ya Jon Kar ne olacak lordum?" diye sordu Üstat Luwin. </p>
<p class="calibre1">Catelyn çocuğun adı geçince gerilmişti. Ned karısının öfkeyle dolduğunu hissetti. </p>
<p class="calibre1">Birçok erkeğin başka kadınlardan piçler peydahladığını bilerek büyümüştü Catelyn. Evliliklerinin</p>
<p class="calibre1">ilk  yılında,  Ned  uzak  topraklarda  savaştayken,  bir  kadınla  yattığını  ve  kadının  Ned'in  piç  oğlunu</p>
<p class="calibre1">dünyaya getirdiğini öğrenmek onu şaşırtmamıştı. Her erkek gibi Ned'in de ihtiyaçları vardı. Evinden</p>
<p class="calibre1">uzakta  neredeyse  bir  yıl  geçirmişti.  Ned  güneyde  savaşırken,  Catelyn  babasının  güvenli  kalesinde</p>
<p class="calibre1">Nehirova'da  kalmıştı.  Catelyn'in  aklı  çok  az  tanıdığı  kocasında  değil,  meme  emen  oğlu  Robb'daydı</p>
<p class="calibre1">zaten. Savaş sırasında kocasıyla yatıp kalkan sokak kadınları umrunda değildi. Eğer Ned'in tohumları</p>
<p class="calibre1">o kadınlardan birinin rahminde tutunursa, Ned gerekeni yapar, çocuğun ihtiyaçlarını giderirdi. </p>
<p class="calibre1">Fakat  Ned  bundan  fazlasını  yapmıştı.  Stark  erkekleri  diğer  erkeklere  benzemiyordu.  Ned  savaş</p>
<p class="calibre1">dönüşü  piç  oğlunu  da  yanında  Kışyarı'na  getirmiş  ve  bütün  kuzeye  "oğlum"  diyerek  tanıtmıştı. </p>
<p class="calibre1">Catelyn, Nehirova'dan evi Kışyarı'na döndüğünde, Jon ve sütannesi kaleye çoktan yerleşmişlerdi. </p>
<p class="calibre1"><a id="p46"></a>Catelyn'in  yüreği  dağlanmıştı  onları  gördüğünde.  Ned  çocuğun  annesi  hakkında  tek  söz  bile</p>
<p class="calibre1">etmiyordu  ama  kalede  sır  saklamak  kolay  değildi.  Hizmetkârlar,  asker  kocalarının  anlattıkları</p>
<p class="calibre1">hikâyeleri  söyleyip  duruyordu.  Bu  dedikodulara  göre  Genç  Lord  Eddard  Stark,  Aerys'ın  Kral</p>
<p class="calibre1">Muhafızları'nın yedi şövalyesinden en kıyıcı olanı, Sabah Kılıcı diye anılan Sör Arthur Dayne'i teke</p>
<p class="calibre1">tek  bir  mücadele  sırasında  öldürmüştü.  Daha  sonra  Eddard  Stark,  öldürdüğü  şövalyenin  kılıcını, </p>
<p class="calibre1">şövalyenin Yaz Denizi sahillerindeki Kayanyıldız isimle kalede yaşayan güzeller güzeli kız kardeşine</p>
<p class="calibre1">teslim  etmek  üzere  yola  çıkmıştı.  Leydi Ashara  Dayne  ince  uzun,  büyüleyici  menekşe  rengi  gözleri</p>
<p class="calibre1">olan genç bir kadındı. Catelyn'in cesaretini toplayıp kocasının yüzüne karşı soru sorabilmesi iki hafta</p>
<p class="calibre1">almıştı. Bir gece yataklarında yatarken hikâyenin aslı olup olmadığını soruvermişti. </p>
<p class="calibre1">Uzun  evlilikleri  boyunca  Catelyn'in  kocasından  korktuğu  tek  gece  o  geceydi.  Buz  gibi  bir  sesle, </p>
<p class="calibre1">"Bana  asla  Jon  hakkında  soru  sormayacaksın,"  diye  bağırmıştı  Ned.  "Jon  benim  kanımı  taşıyor  ve</p>
<p class="calibre1">senin  bütün  bilmen  gereken  de  bu.  Ve  şimdi  sen  bana,  bu  hikâyeleri  ve  o  adı  nereden  duyduğunu</p>
<p class="calibre1">söyleyeceksin." Catelyn korkuyla itaat etmişti kocasına. Ertesi günden itibaren bütün sesler kesilmiş</p>
<p class="calibre1">ve Leydi Ashara Dayne'in adı bir daha Kışyarı'nda hiç anılmamıştı. </p>
<p class="calibre1">Jon'un  annesi  her  kimse  Ned  onu  gerçekten  sevmiş  olmalıydı.  Catelyn'in  söylediği  hiçbir  söz</p>
<p class="calibre1">çocuğun  onlarla  yaşamasına  engel  olamamıştı.  Bu  konuda  affedemiyordu  kocasını.  Evet  bütün</p>
<p class="calibre1">kalbiyle  âşıktı  Ned'e  ama  yüreğinde  Jon'a  karşı  en  ufak  bir  sevgi  kırıntısı  bile  bulamıyordu.  Ned'in</p>
<p class="calibre1">hatırına,  gözü  önünde  olmayan  düzinelerce  piç  çocuğun  varlığına  katlanabilirdi  ama  Jon  her  zaman</p>
<p class="calibre1">gözünün önündeydi ve büyüdükçe diğer bütün çocuklarından fazla Ned'e benziyordu. Bu her şeyden</p>
<p class="calibre1">beterdi. "Jon buradan gitmeli," dedi. </p>
<p class="calibre1">"Jon ve Robb çok yakınlar. Düşünmüştüm ki..." </p>
<p class="calibre1">"Burada kalamaz," dedi Catelyn kocasının sözünü bitirmesini beklemeden. "O senin oğlun, benim</p>
<p class="calibre1">oğlum  değil.  Benimle  kalmasını  istemiyorum."  Acımasızca  konuştuğunun  farkındaydı  ama  gerçek</p>
<p class="calibre1">buydu. Ned, Jon'u onun yanında, Kışyarı'nda bırakarak çocuğa iyilik etmiş olmayacaktı. </p>
<p class="calibre1">Ned'in gözlerindeki bakış ızdırap doluydu. "Onu güneye götüremeyeceğimi biliyorsun. Sarayda ona</p>
<p class="calibre1">bir  yer  olmayacak.  Piçlerin  soyadını  almış  bir  çocuk...  hakkında  neler  söyleneceğini,  Jon'un  nasıl</p>
<p class="calibre1">incineceğini biliyorsun." </p>
<p class="calibre1">Catelyn,  kocasının  gözlerindeki  sessiz  yalvarıştan  kalbini  korumak  istiyormuş  gibi  kollarını</p>
<p class="calibre1">göğsünün üzerinde birleştirdi. "Dostun Robert'ın da düzinelerce piçi olduğu söyleniyor." </p>
<p class="calibre1">"Ve onlardan biri bile sarayda hiç görünmedi!" diyerek parladı Ned. "Lannister kadını icaplarına</p>
<p class="calibre1">baktı. Kahretsin Catelyn. Nasıl bu kadar acımasız olabiliyorsun? Jon sadece bir çocuk. O..." </p>
<p class="calibre1">Ned'in  öfkesi  başına  vurmuştu.  Daha  fazla  ve  daha  kötü  şeyler  söylemek  üzereyken  Üstat  Luwin</p>
<p class="calibre1">araya girdi. "Bir çözüm var aslında," dedi sessizce. "Kardeşiniz Benjen birkaç gün önce Jon'la ilgili</p>
<p class="calibre1">konuşmak için bana geldi. Dediğine göre çocuk siyahları giymeye gönüllüymüş." </p>
<p class="calibre1">Ned şaşkın görünüyordu. "Gece Nöbetçileri'ne mi katılmak istiyormuş?" </p>
<p class="calibre1">Catelyn  hiçbir  şey  söylemedi.  Ned'in  bu  sorunu  kendi  aklında  çözmesi  gerekiyordu  ve  onun</p>
<p class="calibre1">konuşması hayırlı olmayacaktı. Mutluluk içinde öpebilirdi o anda Üstat Luwin'i. Mükemmel çözümü</p>
<p class="calibre1">getirip  önlerine  koymuştu.  Benjen  Stark  yeminli  bir  kardeşti.  Jon  Kar,  onun  asla  sahip  olamayacağı</p>
<p class="calibre1">evlat yerine geçebilirdi. Jon yemin ettiğinde, o da asla baba olmamaya söz vermiş olacaktı. Böylece, </p>
<p class="calibre1">bir gün Catelyn'in torunları ve Jon'un çocukları arasında miras kavgası çıkması olasılığı da ortadan</p>
<p class="calibre1">kalkıyordu. </p>
<p class="calibre1">"Sur'da nöbetçilik yapmak çok onurlu bir görevdir lordum," dedi Üstat. </p>
<p class="calibre1"><a id="p47"></a>"Üstelik  bir  piç  bile  Gece  Nöbetçileri'nde  yükselebilir,"  dedi  Ned  ama  sesinden  kafasının  hâlâ karışık  olduğu  anlaşılıyordu.  "Jon  daha  çok  küçük.  Bunu  yetişkin  bir  adam  olduğunda  isteseydi</p>
<p class="calibre1">başkaydı ama şimdi, tanrılar aşkına, çocuk daha ön dört..." </p>
<p class="calibre1">"Büyük bir fedakârlık," dedi Luwin. "Ama bunlar zor zamanlar lordum. Jon'un yolu, sizinkinden ya</p>
<p class="calibre1">da hanımınızınkinden daha merhametsiz değil." </p>
<p class="calibre1">Catelyn kaybedeceği üç çocuğunu düşündü. Sessizce durmak kolay değildi. </p>
<p class="calibre1">Ned  tekrar  pencereye  döndü.  Uzun  yüzü  düşünce  ve  endişe  doluydu.  Sonunda  içini  çekti  ve, </p>
<p class="calibre1">"Pekâlâ. Sanırım en iyisi bu. Ben'le konuşacağım," dedi. </p>
<p class="calibre1">"Jon'a söylemeli miyiz lordum?" </p>
<p class="calibre1">"Zamanı  gelince  ben  söyleyeceğim.  Hazırlık  yapmalıyız.  Toparlanıp  yola  çıkmamız  en  az  on  beş</p>
<p class="calibre1">gün alır. Bu son günlerin tadını çıkarmasına izin vermeliyim. Yaz kısa zaman sonra bitecek ve Jon'un</p>
<p class="calibre1">çocukluğu da öyle. Zamanı geldiğinde ona ben söyleyeceğim." </p>
<p class="calibre1"><a id="p48"></a>Arya</p>
<p class="calibre1">Arya'nın dikişleri yine yamuk yumuk olmuştu. </p>
<p class="calibre1">Önündeki  kumaşa  somurtarak  baktıktan  sonra,  diğer  kızlarla  yan  yana  oturan  kardeşi  Sansa'nın</p>
<p class="calibre1">dikişlerine  göz  attı.  Sansa'nın  iğne  işi  kusursuzdu.  Herkes  böyle  söylüyordu.  Bir  keresinde  Rahibe</p>
<p class="calibre1">Mordane,  "Sansa'nın  elleri  kadar  yetenekli,  ince  eller  görmedim,"  demişti  leydi  annelerine.  Leydi</p>
<p class="calibre1">Catelyn, Arya'nın ellerini sorduğunda, "Onun elleri bir demircininkiler gibi," cevabını vermişti. </p>
<p class="calibre1">Arya,  Rahibe  Mordane'in  düşüncelerini  okumuş  olmasından  korkarak  endişeyle  odanın  diğer</p>
<p class="calibre1">tarafına  baktı  ama  rahibe  bugün  hiç  dikkat  etmiyordu  ona.  Gülümseyerek  ve  hayranlıkla  Prenses</p>
<p class="calibre1">Myrcella'nın  yanında  oturuyordu.  Kraliyet  ailesinden  bir  kıza  kadın  sanatlarını  öğretmek  ayrıcalığı</p>
<p class="calibre1">sıkça  yaşadığı  bir  durum  değildi.  Memnuniyetini,  kraliçe  kızını  derse  getirdiğinde  de  söylemişti. </p>
<p class="calibre1">Arya,  Prenses  Myrcella'nın  dikişlerinin  de  kendi  dikişleri  gibi  yamuk  olduğunu  görebiliyordu  ama</p>
<p class="calibre1">Rahibe Mordane'in mutluluk dolu yüzüne bakan, kızın kusursuz iş çıkardığını sanırdı. </p>
<p class="calibre1">Önündeki  kumaşa  bakıp  dikişleri  kurtarmanın  bir  yolunu  aradı  ama  içini  çekerek  bıraktı  elindeki</p>
<p class="calibre1">iğneyi.  Hüzünle  kız  kardeşine  baktı.  Odanın  diğer  tarafında  bir  yandan  iğne  oyasını  yapıyor  bir</p>
<p class="calibre1">yandan  mutlulukla  sohbet  ediyordu.  Sör  Rodrik'in  küçük  kızı  Beth  Cassel  ayaklarının  dibinde</p>
<p class="calibre1">oturuyor,  Sansa'nın  söylediği  her  kelimeyi  dikkatle  dinliyordu. Yanlarındaki  diğer  kız  Jeyne  Poole, </p>
<p class="calibre1">Sansa'nın kulağına eğilmiş bir şeyler fısıldıyordu. </p>
<p class="calibre1">"Ne konuşuyorsunuz?" diye sordu Arya birdenbire. </p>
<p class="calibre1">Jeyne  tedirgince  baktı.  Beth'in  yanakları  kızarmıştı.  Sansa  mahçup  olmuş  görünüyordu.  Hiçbiri</p>
<p class="calibre1">cevap vermedi. </p>
<p class="calibre1">"Söylesenize," diye ısrar etti Arya. </p>
<p class="calibre1">Jeyne,  Rahibe  Mordane'in  dinlemediğinden  emin  olmak  için  diğer  tarafa  baktı.  Prenses  Myrcella</p>
<p class="calibre1">bir şeyler anlatıyor, rahibe de diğer kızlarla birlikte kıkırdıyordu. </p>
<p class="calibre1">"Prens hakkında konuşuyorduk," dedi Sansa. Sesi hafif bir öpücük kadar yumuşak çıkmıştı. </p>
<p class="calibre1">Arya  hangi  prensten  bahsettiklerini  hemen  anlamıştı.  Tabii  ki  Joffrey  hakkında  konuşuyorlardı. </p>
<p class="calibre1">Uzun  ve  yakışıklı  olan.  Ziyafette  de  Sansa'yla  birlikte  oturmuştu  zaten.  Arya  da  şişman  olanına</p>
<p class="calibre1">kalmıştı elbette. </p>
<p class="calibre1">"Joffrey,  Sansa'dan  hoşlanıyor,"  diye  fısıldadı  Jeyne.  Bu  işte  bir  payı  varmış  gibi  gururla</p>
<p class="calibre1">konuşmuştu.  Kışyarı'nın  kâhyasının  kızıydı  ve  Sansa'nın  en  yakın  arkadaşıydı.  "Hatta  ziyafet  akşamı</p>
<p class="calibre1">Sansa'ya ne kadar güzel olduğunu söylemiş." </p>
<p class="calibre1">Küçük  Beth  kendi  kendine  rüyadaymış  gibi  sarılarak,  "Prens,  Sansa'yla  evlenecek,"  dedi.  "Sansa</p>
<p class="calibre1">bütün diyarın kraliçesi olacak." </p>
<p class="calibre1">Sansa yanakları kızaracak kadar alçak gönüllüydü. Yanaklarının kızarması ona yakışıyordu. Zaten</p>
<p class="calibre1">yaptığı  her  şeyi  zarafetle  ve  yakışık  alacak  şekilde  yapıyordu. Arya  içlenerek  baktı  ablasına.  "Beth</p>
<p class="calibre1">böyle  hikâyeler  uydurmamalısın,"  dedi  Sansa.  Sözleri  küçük  kızı  incitmesin  diye  hafifçe  saçlarını</p>
<p class="calibre1">okşamıştı  konuşurken.  Daha  sonra  Arya'ya  baktı.  "Sen  prens  hakkında  ne  düşünüyorsun  sevgili</p>
<p class="calibre1">kardeşim? Yakışıklı değil mi?" </p>
<p class="calibre1">"Jon, onun kıza benzediğini söylüyor." </p>
<p class="calibre1">Sansa  iğne  oyasına  devam  ederken  iç  geçirdi.  "Zavallı  Jon.  Kendisi  bir  piç  olduğu  için</p>
<p class="calibre1"><a id="p49"></a>kıskanıyor," dedi. </p>
<p class="calibre1">"O bizim ağabeyimiz," diye bağırdı Arya. Yüksek sesi akşamüstü sessizliğini bıçak gibi kesmişti. </p>
<p class="calibre1">Rahibe  Mordane  gözlerini  kaldırdı.  Kemikli  yüzü,  keskin  bakışları  ve  sanki  somurtmak  için</p>
<p class="calibre1">yaratılmış incecik dudakları vardı. Şimdi de somurtuyordu. "Neden bahsediyorsunuz çocuklar?" diye</p>
<p class="calibre1">sordu. </p>
<p class="calibre1">"Üvey  ağabeyimiz,"  diyerek  düzeltti  Sansa.  Sesi  edepli  ve  yumuşaktı.  Rahibeye  gülümsedi. </p>
<p class="calibre1">"Kardeşim  Arya  ve  ben,  bugün  prensesin  bize  katılmasından  ne  kadar  memnun  olduğumuzu</p>
<p class="calibre1">konuşuyorduk," dedi. </p>
<p class="calibre1">Rahibe  Mordane  başıyla  onayladı.  "Gerçekten  hepimiz  için  büyük  bir  onur,"  dedi.  Prenses</p>
<p class="calibre1">Myrcella  neler  olduğundan  emin  olamadan,  yapılan  iltifat  karşısında  gülümsedi.  Rahibe  ayağa</p>
<p class="calibre1">kalkarak  elbisesinin  kırışan  yerlerini  düzeltti  ve  odanın  diğer  ucuna  yürümeye  başladı.  "Arya  sen</p>
<p class="calibre1">neden oyanı işlemiyorsun? Şu dikişlerine bir bakayım." </p>
<p class="calibre1">Arya  çığlık  atmak  istiyordu.  Rahibenin  dikkatini  çekip  onu  bu  tarafa  getirmek  tam  da  Sansa'nın</p>
<p class="calibre1">işiydi zaten. "İşte burada," diye uzattı kumaşını. Teslim olmuş gibi görünüyordu. </p>
<p class="calibre1">Rahibe kumaşı inceledi. "Ah Arya, Arya, Arya. Bu işe yaramaz. Bu hiçbir işe yaramaz." </p>
<p class="calibre1">Herkes Arya'ya  bakıyordu.  Bu  çok  fazlaydı.  Sansa  kız  kardeşinin  utancına  gülmeyecek  kadar  iyi</p>
<p class="calibre1">yetiştirilmişti  ama  Jeyne  herkes  yerine  sırıtıyor  gibiydi.  Prenses  Myrcella  bile  durumuna  üzülmüş</p>
<p class="calibre1">görünüyordu.  Arya  gözlerinin  yaşla  dolduğunu  hissetti  ve  sandalyesinden  hızlıca  kalkarak  kapıya</p>
<p class="calibre1">doğru koştu. </p>
<p class="calibre1">Rahibe Mordane arkasından seslendi. "Arya! Hemen buraya gel. Sakın bir adım daha atayım deme. </p>
<p class="calibre1">Bu terbiyesizliğini leydi annene anlatacağım. Soylu prensesin önünde hepimizi utandırıyorsun." </p>
<p class="calibre1">Arya  kapıda  durdu  ve  döndü.  Gözlerinden  yaşlar  akıyor,  dudaklarını  ısırıyordu.  Katılaşmış</p>
<p class="calibre1">vücuduyla hafif bir reverans yapacak kadar eğildi ve prensese, "İzninizle leydim," dedi. </p>
<p class="calibre1">Myrcella  ona  göz  kırptı  ve  yardım  almak  ister  gibi  yanındaki  kızlara  baktı.  Ne  yapacağını</p>
<p class="calibre1">bilmiyormuş gibi görünüyordu ama Rahibe Mordane tereddütsüzdü. "Sen nereye gittiğini sanıyorsun</p>
<p class="calibre1">Arya?" diyerek üsteledi. </p>
<p class="calibre1">Arya  rahibeye  baktı.  "Gidip  bir  ata  nal  çakmalıyım,"  dedi  mümkün  olan  en  sevimli  tavırla. </p>
<p class="calibre1">Rahibenin  yüzünde  beliren  şaşkınlıktan  zevk  almıştı.  Hızlıca  arkasını  döndü  ve  ayaklarının  izin</p>
<p class="calibre1">verdiği kadar hızlı merdivenlerden aşağı indi. </p>
<p class="calibre1">Haksızlıktı  bu.  Sansa  her  şeye  sahipti. Ablası  ondan  iki  yaş  büyüktü.  Belki Arya  doğduğunda  bu</p>
<p class="calibre1">yüzden  hiçbir  şey  kalmamıştı.  Sık  sık  böyle  olduğunu  düşünüyordu.  Sansa  dikiş  dikebiliyor,  dans</p>
<p class="calibre1">edebiliyordu.  Şiir  yazabiliyordu.  Arp  ve  zil  çalabiliyordu.  Hepsinden  daha  kötüsü,  Sansa  çok</p>
<p class="calibre1">güzeldi. Annelerinin, Tullyler'e özgü çıkık elmacık kemiklerini ve gür kızıl kestane saçlarını almıştı. </p>
<p class="calibre1">Arya'nın saçlarıysa donuk koyu kahverengiydi. Yüzü uzun ve sertti. Jeyne ona eskiden Arya Atsurat</p>
<p class="calibre1">der ve ne zaman yanına gelse kişnerdi. Arya'nın ablasından daha iyi yapabildiği tek şeyin ata binmek</p>
<p class="calibre1">olması  da  üzücüydü.  Ata  binmenin  yanı  sıra  ev  idaresi  işlerinde  de  Sansa'dan  daha  iyiydi  gerçi. </p>
<p class="calibre1">Sansa'nın  sayılarla  arası  hiç  yoktu.  Eğer  Sansa  gerçekten  Prens  Joffrey  ile  evlenecekse,  çok  iyi  bir</p>
<p class="calibre1">kâhyaları olması şarttı. </p>
<p class="calibre1">Merdivenlerin  hemen  başındaki  muhafız  odasında  bekliyordu  Nymeria.  Arya'yı  görür  görmez</p>
<p class="calibre1">hemen ayaklarının dibine geldi. Arya güldü. Hiç kimse sevmiyor olsa dahi, bu küçük kurt yavrusu çok</p>
<p class="calibre1">seviyordu onu. Her yere birlikte gidiyorlardı. Geceleri Arya'nın odasında, yatağın dibinde uyuyordu</p>
<p class="calibre1">yavru.  Annesi  yasaklamamış  olsa  Nymeria'yı  da  dikiş  dersine  götürürdü.  Acaba  o  zaman  Rahibe</p>
<p class="calibre1"><a id="p50"></a>Mordane dikişlerinin ne kadar kötü olduğundan şikâyet edebilir miydi? </p>
<p class="calibre1">Arya  yavrunun  bağını  çözerken  ufaklık  da  hafif  hafif  elini  dişliyordu  kızın.  Yavrunun  sapsarı</p>
<p class="calibre1">gözleri  güneş  ışığı  vurduğunda  iki  altın  sikke  gibi  parlıyordu. Arya  ona,  halkını  Dar  Deniz'in  öbür</p>
<p class="calibre1">kıyısına  geçiren  savaşçı  Rhoyne  kraliçesinin  adını  vermişti.  Bu  bile  büyük  skandala  yol  açmıştı. </p>
<p class="calibre1">Sansa  kendi  yavrusuna  "Leydi"  adını  vermişti  elbette. Arya  komik  bir  surat  yaparak  kurt  yavrusuna</p>
<p class="calibre1">sıkıca sarıldı. Nymeria kulağını yalamaya başlayınca kıkırdadı. </p>
<p class="calibre1">Rahibe  Mordane  annesine  çoktan  haber  vermiş  olmalıydı.  Onu  bulmak  için  odasına  bakacaklardı</p>
<p class="calibre1">ama Arya karşılaşmak istemiyordu. Daha önemli bir işi vardı. Çocuklar avluda eğitimdeydi. Robb'un, </p>
<p class="calibre1">Prens  Joffrey'yi  sırtüstü  yere  devirmesini  izlemek  istiyordu.  "Gel,"  diye  seslendi  Nymeria'ya. </p>
<p class="calibre1">Koşmaya başladı, yavru kurt zar zor ona yetişmeye çalışıyordu. </p>
<p class="calibre1">Cephanelik ve Büyük Kule'yi birbirine bağlayan kapalı köprünün bütün avluyu gören bir penceresi</p>
<p class="calibre1">vardı. O pencereden talimi izleyebilirdi. </p>
<p class="calibre1">Nymeria'yla  birlikte  nefes  nefese  pencereye  vardılar.  Jon  da  oradaydı.  Çenesini  dizine  dayamış</p>
<p class="calibre1">halde pervaza tünemiş, avludakileri izliyordu. Kendisini öyle kaptırmıştı  ki,  bembeyaz  kurt  yavrusu</p>
<p class="calibre1">Arya  ve  Nymeria'nın  yanına  gitmek  için  hareketlenene  kadar  geldiklerini  fark  etmedi  bile.  Nymeria</p>
<p class="calibre1">dikkatli adımlarla diğer kurda yaklaştı. Bütün yavrulardan hızlı büyüyen Hayalet onu kokladı, dikkatli</p>
<p class="calibre1">ve hafif birkaç ısırıktan sonra iki kurt da yere yattı. </p>
<p class="calibre1">Jon  merakla  kız  kardeşine  baktı.  "Senin  dikiş  dersinde  olman  gerekmiyor  mu  kardeşim?"  diye</p>
<p class="calibre1">sordu. </p>
<p class="calibre1">Arya yüzünü buruşturdu. "Bu dövüşü kaçırmak istemedim." </p>
<p class="calibre1">Jon gülümsedi. "Öyleyse gel bakalım yanıma." </p>
<p class="calibre1">Arya pervaza tırmanıp Jon'un yanına oturdu. Aşağıdan homurtular ve çarpma sesleri geliyordu. </p>
<p class="calibre1">Arya talimdekilerin küçük çocuklar olduğunu gördüğünde hayal kırıklığına uğradı. Bran'ın giysileri</p>
<p class="calibre1">o  kadar  fazla  koruyucu  yünle  kaplanmıştı  ki,  kuş  tüyü  bir  yatak  üzerine  bağlanmış  zannedilebilirdi. </p>
<p class="calibre1">Zaten yeterince tombul olan Prens Tommen giydiği yün koruyucularla tam bir yuvarlak şeklini almıştı. </p>
<p class="calibre1">Yaşlı  Sör  Rodrik  Cassel'in  gözetiminde,  ellerindeki  tahta  kılıçlarla  birbirlerine  dokunurken  sözde</p>
<p class="calibre1">şövalye hareketleri yapıyor, inliyor, homurdanıyorlardı. Silah Ustası Sör Rodrik, dillere destan beyaz</p>
<p class="calibre1">sakallarıyla  kaya  sağlamlığında  bir  adamdı.  Çocuk  ve  yetişkin  adamlardan  oluşan  bir  düzine  kadar</p>
<p class="calibre1">muhafız,  avludaki  çocukları  izliyor,  tezahürat  yapıyordu.  Aralarında  en  çok  sesi  duyulan  Robb'du. </p>
<p class="calibre1">Arya, Robb'un hemen yanında, siyah yeleğine hanedanının arması deniz canavarı işlenmiş olan Theon</p>
<p class="calibre1">Greyjoy'u  fark  etti.  Greyjoy  yüzündeki  alaycı  ifadeyle  oturuyor,  avluda  yalpalayan  çocukları</p>
<p class="calibre1">seyrediyordu. Çocukların ikisi de bitap düşmüştü, talim uzun zamandır devam ediyor olmalıydı. </p>
<p class="calibre1">"Dikiş işinden biraz daha zor sanırım," dedi Jon. </p>
<p class="calibre1">"Dikiş  işinden  biraz  daha  eğlenceli,"  diyerek  karşılık  verdi  Arya.  Jon  gülümseyip  kardeşinin</p>
<p class="calibre1">saçlarını  muzipçe  karıştırdı.  Arya  yanaklarının  kızardığını  hissetti.  Jon'la  her  zaman  çok  yakın</p>
<p class="calibre1">olmuşlardı.  Tıpkı  kendisi  gibi,  Jon'un  yüzü  de  babasının  kopyasıydı.  Sadece  ikisi  benziyordu</p>
<p class="calibre1">babalarına. Sansa, Bran ve hatta bebek Rickon, dış görünüşlerini Tullyler'den almışlardı. Büyüleyen</p>
<p class="calibre1">bir  surat  ve  ateş  gibi  yanan  saçlar. Arya  daha  küçük  bir  çocukken  kendisinin  de  bir  piç  olduğunu</p>
<p class="calibre1">düşünürdü.  Bu  korkusunu  Jon'a  söylemiş  ve  teselliyi  yine  Jon'da  bulmuş,  meşru  bir  Stark  olduğuna</p>
<p class="calibre1">Jon tarafından ikna edilmişti. </p>
<p class="calibre1">"Sen neden aşağıda onlarla birlikte değilsin?" diye sordu Arya, Jon'a. </p>
<p class="calibre1">Jon yarım yamalak bir gülümsemeyle cevap verdi. "Piçlerin, prenslere zarar vermesine izin yok," </p>
<p class="calibre1"><a id="p51"></a>dedi. "Prenslerin vücutlarındaki morluklar soylu darbelerden kaynaklanmak zorunda." </p>
<p class="calibre1">"Of!" dedi Arya. Mahcup olmuştu. Bilmeliydi. Bugün ikinci kez, hayatın hiç de adaletli olmadığını</p>
<p class="calibre1">düşündü. </p>
<p class="calibre1">Bran,  Prens  Tommen'a  bir  darbe  indirdi.  "Ben  Bran'dan  daha  iyi  dövüşebilirim,"  dedi Arya.  "O</p>
<p class="calibre1">yedi yaşında, bense dokuz oldum." </p>
<p class="calibre1">Jon on dört yaşının bilgeliğiyle kız kardeşine baktı. "Çok sıskasın," dedi. Arya'nın kolunu sıkarak</p>
<p class="calibre1">kaslarını  kontrol  etti.  İçini  çekip  kafasını  iki  yana  salladı.  "Bu  kaslarla  bırak  bir  kılıcı  sallamayı, </p>
<p class="calibre1">kaldıramazsın bile," dedi. </p>
<p class="calibre1">Arya kolunu hızlıca geri çekti ve kızgın gözlerle Jon'a baktı. Jon yine Arya'nın saçlarını karıştırdı</p>
<p class="calibre1">gülerek. Bran ve Tommy'nin birbirleri etrafında dönmelerini seyrettiler. </p>
<p class="calibre1">"Prens Joffrey'yi gördün mü?" diye sordu Jon. </p>
<p class="calibre1">Arya  ilk  bakışta  görmemişti  ama  gözleriyle  etrafı  tarayınca  yüksek  taş  duvarın  gölgesinde  duran</p>
<p class="calibre1">prensi gördü. Prens, Arya'nın tanımadığı genç adamlarla çevriliydi. Lannisterlar'ın ve Baratheonlar'ın</p>
<p class="calibre1">yaverleri  olmalılardı.  Yanlarında  onlardan  daha  büyük  adamlar  da  vardı.  Şövalyeler  olduklarını</p>
<p class="calibre1">tahmin etti Arya. </p>
<p class="calibre1">"Cübbesinin kollarına bak," dedi Jon. </p>
<p class="calibre1">Arya  baktı.  Prensin  cübbesinin  göğsüne,  süslü  püslü  bir  kalkan  işlenmişti.  İğne  işi  kusursuzdu. </p>
<p class="calibre1">Cübbenin  kolları  uçlarına  doğru  ikiye  ayrılıyordu.  Bir  kanadında  kraliyet  ailesinin  taçlı  geyiği, </p>
<p class="calibre1">diğerinde Lannisterlar'ın aslanı vardı. </p>
<p class="calibre1">"Lannisterlar  çok  kibirlidir,"  dedi  Jon.  "Kraliyet  armasının  altında  olmak  yeterlidir  sanırsın  ama</p>
<p class="calibre1">hayır. Annesinin soyunu kralın soyuyla bir tutmaya çalışıyor." </p>
<p class="calibre1">"Kadınlar da önemlidir," diye itiraz etti Arya. </p>
<p class="calibre1">Jon  kıkırdadı.  "Belki  sen  de  aynı  şeyi  yapmalısın  kardeşim.  Tully  ve  Stark  armalarını</p>
<p class="calibre1">birleştirebilirsin mesela," dedi. </p>
<p class="calibre1">"Ağzında balık tutan bir kurt mu?" diyerek güldü Arya. "Bu çok aptalca görünür. Ayrıca, eğer bir</p>
<p class="calibre1">kız savaşamayacaksa bir arması olması da saçma." </p>
<p class="calibre1">Jon  omuz  silkti.  "Kızlar  aile  armasına  sahip  olabiliyor  ama  kılıç  kuşanamıyorlar.  Piçler  kılıç</p>
<p class="calibre1">kuşanabiliyorlar ama aile arması taşıyamıyorlar. Kuralları ben koymuyorum sevgili kardeşim." </p>
<p class="calibre1">Avludan  bir  bağırış  duyuldu.  Prens  Tommen  tozlar  içinde  yuvarlanıyor,  ayağa  kalkmak  için</p>
<p class="calibre1">uğraşıyor  ama  beceremiyordu.  Üzerindeki  koruyucu  yünler  yüzünden  sırtüstü  devrilmiş  bir</p>
<p class="calibre1">kaplumbağaya benziyordu. Bran prensin tam başucunda, kılıcı havada, prens ayağa kalkar kalkmaz bir</p>
<p class="calibre1">darbe daha indirmek üzere bekliyordu. İzleyenler kahkaha atmaya başladı. </p>
<p class="calibre1">"Tamam!"  diye  bağırdı  Sör  Rodrik.  Elini  uzattığı  prensin  ayağa  kalkmasına  yardım  etti.  "İyi  bir</p>
<p class="calibre1">dövüş  oldu.  Lew,  Donnis,  zırhlarını  çıkarmalarına  yardım  edin."  Etrafa  bakındı.  "Prens  Joffrey, </p>
<p class="calibre1">Robb. Bir kez daha karşılaşmaya ne dersiniz?" </p>
<p class="calibre1">Bir önceki mücadele yüzünden kan ter içinde olan Robb heyecanla öne çıktı. "Memnuniyetle." </p>
<p class="calibre1">Joffrey,  Sör  Rodrik'in  çağrısıyla  güneşin  altına  doğru  yürüdü.  Saçları  altın  gibi  parlıyordu. </p>
<p class="calibre1">Sıkılmış görünüyordu. "Bu oyun çocuklar için Sör Rodrik," dedi. </p>
<p class="calibre1">Theon Greyjoy'un kahkahası duyuldu. "Sizler zaten çocuksunuz," dedi alay ederek. </p>
<p class="calibre1">"Robb  çocuk  olabilir  ama  ben  bir  prensim.  Stark  çocuklarına  oyuncak  bir  kılıç  savurmaktan</p>
<p class="calibre1"><a id="p52"></a>yoruldum." </p>
<p class="calibre1">"İndirdiğinden çok daha fazla darbe aldığını unutuyorsun," dedi Robb. "Yoksa korkuyor musun?" </p>
<p class="calibre1">Prens  Joffrey,  Robb'a  baktı.  "Dehşete  kapıldım  hatta,"  dedi.  "Benden  o  kadar  büyüksün  ki." </p>
<p class="calibre1">Lannister adamlarından bazıları gülmeye başladı. </p>
<p class="calibre1">Jon aşağıda olup bitenleri kızgınlıkla izliyordu. "Joffrey gerçek bir pislik," dedi Arya'ya. </p>
<p class="calibre1">Sör Rodrik düşünceli bir halde beyaz sakallarını okşuyordu. "Ne teklif ediyorsunuz?" diye sordu</p>
<p class="calibre1">prense. </p>
<p class="calibre1">"Gerçek çelik." </p>
<p class="calibre1">"Tamamdır," diye atıldı Robb. "Pişman olacaksın." </p>
<p class="calibre1">Silah  ustası,  Robb'u  susturmak  için  elini  çocuğun  omzuna  koydu.  "Gerçek  çelik  çok  tehlikeli. </p>
<p class="calibre1">Kenarları köreltilmiş turnuva kılıçları kullanmanıza izin verebilirim." </p>
<p class="calibre1">Joffrey bir şey söylemedi ama Arya'nın daha önce görmediği yanık suratlı, siyah saçlı yabancı bir</p>
<p class="calibre1">adam  kalabalığın  arasından  çıkıp  prensin  önüne  atıldı  ve,  "Karşınızdaki  prensiniz.  Siz  kim</p>
<p class="calibre1">oluyorsunuz da kılıcının kenarının ne kadar keskin olacağına karar veriyorsunuz sör?" diye sordu. </p>
<p class="calibre1">"Kışyarı'nın  silah  ustasıyım.  Benim  kim  olduğumu  unutmasan  iyi  edersin  Clegane,"  diye  cevap</p>
<p class="calibre1">verdi Sör Rodrik. </p>
<p class="calibre1">"Siz burada kadınları mı eğitiyorsunuz?" diye ısrar etti yüzü yanık adam. Bir boğa kadar kaslıydı. </p>
<p class="calibre1">"Ben  şövalye  yetiştiriyorum."  karşılığını  verdi  Sör  Rodrik.  "Hazır  olduklarında,  yeterli  yaşa</p>
<p class="calibre1">geldiklerinde çelik kullanacaklar." </p>
<p class="calibre1">Yüzü yanık adam, Robb'a döndü. "Kaç yaşındasın evlat?" </p>
<p class="calibre1">"On dört." </p>
<p class="calibre1">"Ben on iki yaşımdayken adam öldürdüm. Emin ol, kılıcımın kenarları köreltilmiş değildi." </p>
<p class="calibre1">Arya,  Robb'un  öfkelendiğini  görebiliyordu.  Bu  konuşmalar  çocuğun  gururunu  incitmişti.  Sör</p>
<p class="calibre1">Rodrik'e döndü. "Gerçek kılıç kullanmamıza izin verin. Onu yenebilirim." </p>
<p class="calibre1">"Öyleyse onu turnuva kılıcıyla yen," dedi Sör Rodrik. </p>
<p class="calibre1">Joffrey  sıkılmış  gibi  omuz  silkti.  "Büyüdüğünde  gelip  beni  tekrar  gör  Stark.  Tabi  o  zaman  çok</p>
<p class="calibre1">yaşlanmış olmazsan." Lannister adamlarından bir kahkaha daha yükseldi. </p>
<p class="calibre1">Robb'un  ettiği  küfürler  avluda  yankılanıyordu. Arya  şaşkınlık  içinde  elini  ağzını  götürdü.  Theon</p>
<p class="calibre1">Greyjoy, Robb'u kolundan çekerek prensten uzaklaştırdı. Sör Rodrik kaygıyla sakalını çekiştiriyordu. </p>
<p class="calibre1">Prens  Joffrey  esnermiş  gibi  yaparak  kardeşi  Tommen'a  döndü.  "Haydi  Tommen.  Oyun  saati  bitti. </p>
<p class="calibre1">Çocukları dadılarıyla baş başa bırakalım." </p>
<p class="calibre1">Bu sözler Lannister adamlarının daha fazla gülmesine ve Robb'un daha çok küfür etmesine sebep</p>
<p class="calibre1">oldu.  Sör  Rodrik'in  beyaz  sakallarının  altındaki  yüzü  de  öfkeden  kıpkırmızı  kesilmişti.  Prens  ve</p>
<p class="calibre1">Lannister adamları güven içinde uzaklaşana kadar Greyjoy, Robb'u sımsıkı tuttu. </p>
<p class="calibre1">Jon  onların  avludan  ayrılmalarını  seyrederken,  Arya  da  Jon'u  izliyordu.  Yüzü  tanrı  korusunun</p>
<p class="calibre1">kalbindeki gölcük kadar durgundu. Sonunda pervazdan aşağı atladı. "Gösteri sona erdi," dedi. Eğilip</p>
<p class="calibre1">Hayalet'in kulaklarının arkasını okşadı. Beyaz kurt kafasını sahibinin bacaklarına sürtüyordu. "Şimdi</p>
<p class="calibre1">koşa  koşa  odana  git  küçük  kardeşim,"  dedi  Jon,  Arya'ya.  "Rahibe  Mordane  küplere  binmiştir.  Ne</p>
<p class="calibre1">kadar  uzun  saklanırsan  cezan  o  kadar  ağır  olacak.  Bütün  kış  boyunca  dikiş  dikmeye  mahkûm</p>
<p class="calibre1"><a id="p53"></a>edilebilirsin. Bahar geldiğinde, donmuş parmaklarının arasına yapışmış bir iğneyle, öylece hareketsiz</p>
<p class="calibre1">halde bulabiliriz seni." </p>
<p class="calibre1">Arya, Jon'un söylediklerini komik bulmamıştı. "İğne işlerinden nefret ediyorum. Bu hiç adil değil!" </p>
<p class="calibre1">diye bağırdı. </p>
<p class="calibre1">"Hiçbir  şey  adil  değil,"  diyerek  karşılık  verdi  Jon.  Kardeşinin  saçlarını  son  kez  karıştırdı  ve</p>
<p class="calibre1">yürümeye  başladı.  Hayalet  sessizce  onu  takip  ediyordu.  Nymeria  da  arkalarından  gitmek  için</p>
<p class="calibre1">hareketlendi ama Arya'nın onlarla gitmediğini görünce kızın yanına geldi. </p>
<p class="calibre1">Sonunda isteksizce diğer yöne yürümeye başladı Arya. </p>
<p class="calibre1">İşler  Jon'un  düşündüğünden  daha  kötüydü. Arya'nın  odasında  bekleyen  Rahibe  Mordane  değildi. </p>
<p class="calibre1">Rahibe Mordane ve Arya'nın leydi annesiydi. </p>
<p class="calibre1"><a id="p54"></a>Bran</p>
<p class="calibre1">Av  kafilesi  şafak  vakti  yola  çıkmıştı.  Kral  akşamki  ziyafet  için  yaban  domuzu  avlamak  istiyordu. </p>
<p class="calibre1">Prens  Joffrey  babasıyla  birlikte  ava  gittiği  için  Robb'un  da  kafileye  katılmasına  izin  verilmişti. </p>
<p class="calibre1">Benjen  amca,  Jory,  Theon  Greyjoy,  Sör  Rodrik  ve  hatta  kraliçenin  tuhaf  cüce  kardeşi  bile  kafileye</p>
<p class="calibre1">katılmıştı. Bu son avdı. Ertesi sabah güneye doğru yola çıkıyorlardı. </p>
<p class="calibre1">Bran, Jon, Rickon ve kızlar kalede bırakılmıştı. Rickon bebekti işte. Kızlar da, kızdı. Jon ve beyaz</p>
<p class="calibre1">kurdu  ortalıkta  görünmüyorlardı.  Bran,  Jon'u  fazla  aramamıştı.  Jon'un  ona  çok  kızgın  olduğunu</p>
<p class="calibre1">hissediyordu.  Jon  bu  aralar  herkese  çok  kızgın  gibiydi  ama  Bran  sebebini  anlayamıyordu.  Gece</p>
<p class="calibre1">Nöbetçileri'ne  katılmak  için  Ben  amcayla  birlikte  Sur'a  gidecekti.  Bu  en  az  kralla  güneye  gitmek</p>
<p class="calibre1">kadar iyi bir şeydi. Arkada bıraktıkları Robb'du aslında, Jon değil. </p>
<p class="calibre1">Bran günlerdir bir an önce yola çıkmak için sabırsızlanıyordu. Kral Yolu'nda sadece kendisine ait</p>
<p class="calibre1">bir  atı  sürecekti.  Midilli  değil,  gerçek  bir  at.  Babası  Kral  Eli  olacak  ve  Kral  Toprakları'ndaki, </p>
<p class="calibre1">Ejderha  Lordları'nın  inşa  ettirdiği  Kızıl  Kale'de  yaşayacaklardı. Yaşlı  Dadı,  o  kalede  hayaletlerin</p>
<p class="calibre1">gezindiğini  ve  zindanlarında  korkunç  şeyler  olduğunu  anlatmıştı.  Bütün  bunları  düşünmek  Bran'ı</p>
<p class="calibre1">titretiyordu  ama  o  korkmuyordu.  Babası  yanında  olacaktı;  ayrıca  bütün  şövalyeleri  ve  yeminli</p>
<p class="calibre1">kılıççılarıyla kral. </p>
<p class="calibre1">Branda bir gün Kral Muhafızları şövalyelerinden biri olacaktı. Yaşlı Dadı, onların bütün diyarın</p>
<p class="calibre1">en iyi kılıç kullanan adamları olduğunu söylerdi. Sadece yedi kişilerdi. Beyaz zırh giyer, evlenmez ve</p>
<p class="calibre1">çocuk  sahibi  olmaz,  bütün  hayatlarını  yalnızca  kralı  korumaya  adarlardı.  Bran  onlarla  ilgili  bütün</p>
<p class="calibre1">hikâyeleri  biliyordu.  Hepsinin  adı  müzik  gibi  gelirdi  kulağına.  Ayna  Kalkanlı  Serwyn.  Sör  Ryam</p>
<p class="calibre1">Redwyne.  Ejderha  Şövalyesi  Prens Aemon. Yüzyıllar  önce,  birbirlerinin  kılıcında  ölen  ikizler,  Sör</p>
<p class="calibre1">Erryk  ve  Sör  Arryk.  Kardeşin  kardeşle  savaştığı  o  mücadeleye  Ejderhaların  Dansı  derdi  ozanlar. </p>
<p class="calibre1">Beyaz Boğa. Gerold Hightower. Sabah Kılıcı Sör Arthur Dayne. Cesur Barristan. </p>
<p class="calibre1">Kral Muhafızları'nın ikisi Kral Robert'la birlikte Kışyarı'na gelmişti. Bran onlarla konuşmaya hiç</p>
<p class="calibre1">cesaret edememiş, büyülenmiş gibi izlemişti iki adamı da. Sör Boros geniş çeneli, kel bir adamdı ve</p>
<p class="calibre1">Sör Meryn'in sarkık göz kapakları ve pas rengi bir sakalı vardı. Sör Jaime Lannister tıpkı hikâyelerde</p>
<p class="calibre1">anlatılan  şövalyelere  benziyordu.  Kral  Muhafızları'ndan  biriydi  ama  Robb  onun  eski  deli  kralı</p>
<p class="calibre1">öldürdüğünü,  bu  yüzden  artık  muhafız  sayılamayacağını  söylüyordu.  Hayattaki  en  büyük  şövalye, </p>
<p class="calibre1">Kral Muhafızları Lord Kumandanı Sör Barristan Selmy, nam-ı diğer Cesur Barristan idi. Babası, Kral</p>
<p class="calibre1">Toprakları'na vardıklarında Bran'ı Sör Barristan ile tanıştırma sözü vermişti. Bran bu zamana kadar</p>
<p class="calibre1">hayalini  kurduğu  dünyayı  görmek  ve  ancak  düşleyebileceği  yeni  bir  hayata  başlamak  için  yola</p>
<p class="calibre1">çıkacakları vakte kadar günleri duvarına işaretliyordu. </p>
<p class="calibre1">İşte son gün gelmişti ve Bran kendini kaybolmuş hissediyordu. Kışyarı bildiği tek yuvaydı. Babası</p>
<p class="calibre1">bugün  herkese  veda  etmesi  gerektiğini  söylemişti  ve  Bran  da  denemişti. Av  kafilesi  yola  çıktıktan</p>
<p class="calibre1">sonra,  geride  bırakacağı  insanları  ziyaret  etmeyi  düşünmüştü.  Yaşlı  Dadı,  Aşçı  Gage,  Demirci</p>
<p class="calibre1">Mikken,  sürekli  gülümseyerek  Bran'ın  midillisiyle  ilgilenen  "Hodor"dan  başka  kelime  bilmeyen</p>
<p class="calibre1">Seyis  Hodor  ve  cam  korumalı  bahçeye  her  gittiğinde  Bran'a  böğürtlenler  veren  o  adam...  Hepsine</p>
<p class="calibre1">veda etmek istemişti. </p>
<p class="calibre1">Ama  işe  yaramamıştı.  Önce  ahırlara  gitmiş  ve  midillisini  kendi  bölmesine  bağlı  halde  bulmuştu. </p>
<p class="calibre1">Küçük  atı  orada  duruyordu  ama  artık  onun  midillisi  değildi.  Şimdi  Bran'a  büyük,  gerçek  bir  at</p>
<p class="calibre1">vereceklerdi. Birdenbire oturup ağlamak istedi Bran. Hodor ve diğer seyisler gözyaşlarını görmesin</p>
<p class="calibre1"><a id="p55"></a>diye koşarak ahırdan uzaklaştı. Veda töreni başlamadan bitmişti. Bütün sabahı tanrı korusunda yavru</p>
<p class="calibre1">kurdunu  eğitmekle  geçirmişti.  Attığı  dalı  geri  getirsin  diye  uğraşıyordu  ama  kurt  yavrusu  hiç  oralı</p>
<p class="calibre1">değildi.  Yavru  barınaktaki  bütün  köpeklerden  çok  daha  akıllı  ve  zekiydi  ama  bir  dalın  peşinde</p>
<p class="calibre1">koşmak hiç ilgisini çekmiyordu sanki. </p>
<p class="calibre1">Yavruya  hâlâ  bir  isim  verememişti.  Robb  kendi  yavrusuna  Boz  Rüzgâr  diyordu  çünkü  yavru  çok</p>
<p class="calibre1">hızlı koşuyordu. Sansa kurduna Leydi adını takmıştı. Arya, adı şarkılarda geçen savaşçı bir kraliçenin</p>
<p class="calibre1">ismini  uygun  görmüştü  ve  bebek  Rickon'un  kurdu  Tüylüköpek  adını  almıştı.  Bran,  bir  ulu  kurt</p>
<p class="calibre1">yavrusuna verilebilecek en saçma ismin bu olduğunu düşünüyordu. Jon'un beyaz kurdu Hayalet adını</p>
<p class="calibre1">almıştı. Keşke önce Bran düşünseydi bu ismi. Kendi kurdu beyaz değildi ama olurdu yine de. En az</p>
<p class="calibre1">yüz değişik isim geçmişti aklından ama hiçbiri kulağına iyi gelmiyordu. </p>
<p class="calibre1">Tanrı korusunu boylu boyunca koşarken, kıyısında büvet ağacının büyüdüğü gölden geçmemek için</p>
<p class="calibre1">uzun yolu tercih etti. Büvet ağacı onu korkutuyordu. Ağaçların gözleri ve kana bulanmış gibi görünen</p>
<p class="calibre1">elleri  olmamalıydı.  Yavru  kurt  da  koşarak  onu  takip  ediyordu.  Muhafız  ağacının  hemen  yanındaki</p>
<p class="calibre1">cephanelik duvarının dibinde, "Sen burada kal," dedi yavruya. "Otur. Aferin. Kıpırdama." </p>
<p class="calibre1">Kurt  söyleneni  yaptı.  Bran  yavrunun  başını  okşadı,  döndü  ve  muhafız  ağacının  yere  en  yakın</p>
<p class="calibre1">dallarından birini yakalayıp kendini yukarı çekti. Kurt yavrusu aniden ulumaya başladığında, daldan</p>
<p class="calibre1">dala kolaylıkla atlayarak ağacın yarı boyuna tırmanmıştı bile. </p>
<p class="calibre1">Bran  aşağı  baktı. Yavru  kurt  sessizleşti.  Kısık  sarı  gözleriyle  Bran'ı  izliyordu.  Garip  bir  ürperti</p>
<p class="calibre1">dolaştı  Bran'ın  bedeninde  ama  tırmanmaya  devam  etti.  Kurt  tekrar  uludu.  "Sessiz  ol,"  diye  bağırdı</p>
<p class="calibre1">Bran.  "Otur,  orada  kal.  Sen  annemden  bile  betersin."  Bran  ağacın  tepesine  tırmanıp  oradan</p>
<p class="calibre1">cephaneliğin çatısına atlayana ve gözden kaybolana dek sürdü kurdun uluması. </p>
<p class="calibre1">Kışyarı'nın  çatıları  Bran'ın  ikinci  evi  gibiydi. Annesi  sık  sık  Bran'ın  yürümeye  başlamadan  önce</p>
<p class="calibre1">tırmanmayı  öğrendiğini  söylerdi.  Bran  ilk  adımını  ne  zaman  attığını  hatırlamıyordu.  İlk  kez  nereye</p>
<p class="calibre1">tırmandığını da hatırlamıyordu. Yani annesinin söylediği doğru olabilirdi. </p>
<p class="calibre1">Kışyarı,  her  yöne  dağılmış  taş  duvarlardan,  kulelerden,  avlulardan  ve  tünellerden  oluşan  gri  bir</p>
<p class="calibre1">labirentti bir çocuk için. Kalenin daha eski bölümlerindeki koridorlar öyle garip eğimlere sahipti ki</p>
<p class="calibre1">hangi  katta  olduğunu  şaşırabilirdi  insan.  Üstat  Luwin,  kalenin  taştan  canavar  bir  ağaç  gibi  dallanıp</p>
<p class="calibre1">budaklanarak  büyüdüğünü  söylerdi.  Dalları  kalınlaşıp  birbirine  dolanmış,  kökleri  yeryüzünün</p>
<p class="calibre1">derinliklerine kadar inmişti. </p>
<p class="calibre1">Bran çatıdan baktığında bütün Kışyarı görüş alanındaydı. Başının üstüne uçan kuşlar, ayaklarının</p>
<p class="calibre1">altında sürüp giden hayat. Gözlerinin önüne serilen bu manzarayı seviyordu. İlk Kule'deki, yağmurun</p>
<p class="calibre1">aşındırıp  şekilsizleştirdiği  gargoylelerin  üzerine  tüneyip  saatlerce  izleyebilirdi  her  şeyi.  Avluda</p>
<p class="calibre1">ahşap ve demir işleriyle uğraşan adamları, cam korumalı bahçede sebzeleriyle ilgilenen bahçıvanları, </p>
<p class="calibre1">kuyunun  başında  çamaşır  yıkayıp  dedikodu  yapan  kızları,  barınaklarda  bir  o  yana  bir  bu  yana</p>
<p class="calibre1">amaçsızca  koşan  köpekleri,  sessiz  tanrı  korusunu.  Çatıda  öylece  durup  kalede  akan  hayatı  izlemek</p>
<p class="calibre1">kendisini bir lord gibi hissettiriyordu. Robb'un bile anlayamayacağı bir hâkimiyet hissiydi bu. </p>
<p class="calibre1">Kışyarı'nın  sırlarını  da  öğrenmişti  Bran.  Kaleyi  yapan  ustalar  bütün  toprakları  aynı  seviyeye</p>
<p class="calibre1">getirmemişti. Kışyarı'nın duvarları ardında tepeler ve vadiler vardı. Çan kulesinin dördüncü katıyla</p>
<p class="calibre1">kuşluğun  ikinci  katını  birbirine  bağlayan  üstü  kapalı  bir  köprü  olduğunu  öğrenmişti.  İç  sura  güney</p>
<p class="calibre1">kapısından  girip  üç  kat  tırmanır,  bütün  Kışyarı'nı  boylu  boyunca  dolaşan  dar  tünele  girip,  tünelin</p>
<p class="calibre1">sonuna kadar yürürse, otuz metre yükseklikteki duvarlarla çevrili kuzey kapısının zeminine varacağını</p>
<p class="calibre1">da biliyordu. Bran, bütün bunları Üstat Luwin'in bile bilmediğinden emindi. </p>
<p class="calibre1">Annesi, Bran'ın tırmandığı duvarlardan birinden düşüp öleceğinden endişe ediyordu. Bran ısrarla</p>
<p class="calibre1"><a id="p56"></a>asla  düşmeyeceğini  söylüyordu  ama  annesini  buna  inandırmak  imkânsızdı.  Ayaklarını  toprakta</p>
<p class="calibre1">tutacağına dair yemin ettirmişti bir kere. Bran yeminini on beş gün boyunca zar zor tutmuştu ama bir</p>
<p class="calibre1">gece kardeşleri derin uykudayken, odasının penceresinden çatılara atlamıştı yine. </p>
<p class="calibre1">Ertesi  gün  suçluluk  hissiyle  dolu  bir  halde  suçunu  itiraf  etmişti.  Lord  Eddard,  bir  geceyi  tanrı</p>
<p class="calibre1">korusunda  geçirip  günahından  temizlenmesini  emretmişti.  Cezasının  şartlarını  yerine  getirip</p>
<p class="calibre1">getirmediğini  kontrol  etmek  amacıyla  iki  de  muhafız  görevlendirmişti.  Ertesi  sabah  Bran  ortalarda</p>
<p class="calibre1">görünmüyordu.  Uzun  aramalardan  sonra  onu,  korudaki  en  büyük  muhafız  ağacının  en  yüksek</p>
<p class="calibre1">dallarından birinde uyurken bulmuşlardı. </p>
<p class="calibre1">Bran'ı aşağı indirdiklerinde babası bütün kızgınlığına rağmen kahkahalarına engel olamamıştı. "Sen</p>
<p class="calibre1">benim oğlum değilsin," demişti. "Çünkü sen bir sincapsın. İlle de bir yerlere tırmanmak zorundaysan, </p>
<p class="calibre1">tırman o zaman. Ama annen görmesin." </p>
<p class="calibre1">Bran  annesine  yakalanmamak  için  elinden  gelen  dikkati  göstermişti  ama  aslında  kadını</p>
<p class="calibre1">kandıramadığını da biliyordu. Babası tırmanmasına yasak getirmediği için annesi farklı yöntemlerle</p>
<p class="calibre1">engel  olmaya  çalışıyordu  Bran'a.  Yaşlı  Dadı,  kimsenin  sözünü  dinlemeyip  sürekli  yüksek  yerlere</p>
<p class="calibre1">tırmanan ve o yükseklikte yıldırım çarpmasına maruz kalan, düştüğü yerde gözleri kargalar tarafından</p>
<p class="calibre1">oyulan yaramaz bir çocuğun hikâyesini anlatmıştı mesela. Bran hiç etkilenmemişti. Kendisinden başka</p>
<p class="calibre1">kimsenin  gitmediği  yıkık  kulenin  tepesi  karga  yuvalarıyla  doluydu.  Bazen  oraya  gitmeden  önce</p>
<p class="calibre1">ceplerini  mısır  taneleriyle  doldurur,  mısırları  kendi  elleriyle  kargalara  yedirirdi.  Kargalar  Bran'ın</p>
<p class="calibre1">gözlerini oymakla hiç de ilgilenmiyordu. </p>
<p class="calibre1">Daha  sonra  Üstat  Luwin  Bran'ın  boyutlarında  çömlek  çamurundan  bir  çocuk  yapmış,  ona  Bran'ın</p>
<p class="calibre1">kıyafetlerini  giydirmişti.  Çömlek  çocuğu  çatılardan  birinden  aşağı  bırakmıştı.  Yüksekten  düşerse</p>
<p class="calibre1">başına neler geleceğini göstermekti amacı. İzlemesi epey eğlenceliydi ama Bran yine etkilenmemişti. </p>
<p class="calibre1">Üstat'a bakıp, "Ama ben çömlekten yapılmadım. Hem merak etmeyin, ben asla düşmem," demişti. </p>
<p class="calibre1">Sonra  da  muhafızlar  uğraşmıştı  bir  süre.  Bran'ı  ne  zaman  çatılarda  görseler  çıkıp  onu  kovalıyor, </p>
<p class="calibre1">aşağı indirmeye çalışıyorlardı. İçlerinde en eğlenceli olan yöntem buydu. Kardeşleriyle oynadığı bir</p>
<p class="calibre1">oyun  gibiydi  ve  her  zaman  Bran  kazanıyordu.  Muhafızlardan  hiçbiri  Bran  kadar  yükseğe</p>
<p class="calibre1">tırmanamıyordu  zaten.  Jory  dâhil.  Çoğu  zaman  çatılarda  olduğunu  fark  etmiyorlardı  bile.  Kimse</p>
<p class="calibre1">yukarılara  bakmıyordu.  Tırmanmanın  en  güzel  tarafı  da  buydu  işte.  Yükseklerde  olmak,  görünmez</p>
<p class="calibre1">olmak gibiydi sanki. </p>
<p class="calibre1">Tırmanmanın içinde yarattığı duyguyu seviyordu asıl. Her taşa birer birer tutunarak kendini yukarı</p>
<p class="calibre1">çekmek,  el  ve  ayak  parmaklarıyla  her  taşın  arasına  sıkı  sıkı  tutunmak.  Tırmanırken  çizmelerini  ve</p>
<p class="calibre1">çoraplarını  çıkarıyor,  çıplak  ayakla  tırmanıyordu.  İki  değil  dört  eli  varmış  gibi  hissediyordu  bu</p>
<p class="calibre1">sayede. Tırmanışı bittikten sonra kaslarının ince ince, tatlı tatlı yanmasını seviyordu. Yüksekteki hava</p>
<p class="calibre1">bir kış şeftalisi kadar tatlı ve serin oluyordu. Kuşları da seviyordu. Yıkık kuleye yerleşmiş kargaları, </p>
<p class="calibre1">taşların  arasındaki  boşluklara  yuvalanmış  serçeleri,  eski  cephaneliğin  tozlu  tavan  arasında  yaşayan</p>
<p class="calibre1">baykuşu. Bran hepsini tanıyordu. </p>
<p class="calibre1">Ama her şeyden önemlisi, kendisinden başka kimsenin gidemeyeceği yerlere gitmeyi ve Kışyarı'nın</p>
<p class="calibre1">ayakları  altına  serilmiş  gri  manzarasına  kendisinden  başka  kimsenin  göremeyeceği  şekilde  bakmayı</p>
<p class="calibre1">seviyordu. </p>
<p class="calibre1">Tırmanmayı  en  sevdiği  yer  yıkık  kuleydi.  Bir  zamanlar  gözetleme  kulesi  olarak  kullanılan  yapı</p>
<p class="calibre1">Kışyarı'nın en yüksek kulesiydi. Çok uzun zaman önce, babasının doğumundan da yüz yıl önce kuleye</p>
<p class="calibre1">bir  yıldırım  düşmüş  ve  büyük  bir  yangın  çıkmıştı.  Kulenin  üçte  biri  içeri  doğru  yıkılmış  ve  tamir</p>
<p class="calibre1">edilmemişti.  Babası  bazen  kulenin  zeminindeki  yıkıntılar  içinde  yuvalanan  hayvanları  temizletmek</p>
<p class="calibre1"><a id="p57"></a>için adamlarını yollardı ama kulenin tepesine Bran ve kargalardan başka gelen giden olmazdı. </p>
<p class="calibre1">En yukarı tırmanmanın iki yolunu biliyordu. Birincisi dışarıdan, doğrudan kulenin taşlarına tutuna</p>
<p class="calibre1">tutuna tırmanmaktı ama aralarındaki harç çoktan dökülmüş olan taşların çoğu gevşemişti. Bran bütün</p>
<p class="calibre1">ağırlığını o taşlara tutunarak yukarı çekmekten çekiniyordu. </p>
<p class="calibre1">En  iyi  yol,  işe  tanrı  korusundan  başlamaktı.  Muhafız  ağacına  tırmanıp  oradan  eski  cephaneliğin</p>
<p class="calibre1">çatısına  atlamak,  muhafız  koğuşunun  çatısına  geçmek,  kimse  duymasın  diye  çıplak  ayakla  çatıdan</p>
<p class="calibre1">çatıya yol almak. Bu rota kalenin en eski yapısı ve göründüğünden çok daha yüksek olan İlk Kule'nin</p>
<p class="calibre1">kör noktasına çıkıyordu. Kalenin bu tarafında örümcekler ve farelerden başka yaşayan kimse yoktu ve</p>
<p class="calibre1">eski  taşları  tırmanmaya  hâlâ  çok  uygundu.  İlk  Kule'nin  tepesine  tırmandıktan  sonra  ortası  boş  çatı</p>
<p class="calibre1">boyunca dışarı doğru sıralanmış gargoylelere varılıyordu. Heykelden heykele atlayarak çatının kuzey</p>
<p class="calibre1">tarafına  erişiliyordu.  Tam  orada,  yıkık  kule,  İlk  Kule'ye  doğru  eğilimliydi.  İyice  gerilip,  çok  iyi  bir</p>
<p class="calibre1">sıçrayışla yıkık kulenin taşlarına tutunmak mümkündü. Ondan sonra, yıkık kulenin kuş yuvasına çıkan</p>
<p class="calibre1">siyahlaşmış taşlarına sıkıca tutunup üç metre kadar tırmanmak kalıyordu geriye. Zirvede, mısır yemek</p>
<p class="calibre1">için bekleyen kargalar Bran'ı karşılıyordu. </p>
<p class="calibre1">Bran  gelen  sesleri  duyduğunda,  zaman  içinde  tekrarlaya  tekrarlaya  kusursuzlaştırdığı  hareketlerle</p>
<p class="calibre1">bir  gargoyleden  diğerine  atlıyordu.  Ses  duyduğuna  o  kadar  çok  şaşırmıştı  ki  neredeyse  dengesini</p>
<p class="calibre1">kaybediyordu. İlk Kule'de daha önce hiç kimseyi görmemişti. </p>
<p class="calibre1">"Bundan hiç hoşlanmadım," diyordu kadın. Hemen altındaki sıra sıra pencerelerin sonuncusundan</p>
<p class="calibre1">geliyordu kadının sesi. "Kral Eli sen olmalıydın." </p>
<p class="calibre1">"Tanrılar korusun," diyerek cevap verdi bir erkek sesi. "Bu istediğim bir görev değil. Bir sürü iş</p>
<p class="calibre1">demek." </p>
<p class="calibre1">Bran  heykele  tutunmuş,  havada  asılı  kalmıştı.  Dinliyordu.  Hareket  etmekten  çekiniyordu.  Bir</p>
<p class="calibre1">sonraki heykele sıçramak için hamle yaptığında ayağını görebilirlerdi. </p>
<p class="calibre1">"Bu  durumun  bizi  nasıl  tehlikeye  soktuğunu  göremiyor  musun?"  dedi  kadın.  "Robert  bu  adamı  öz</p>
<p class="calibre1">kardeşi gibi seviyor." </p>
<p class="calibre1">"Robert'ın midesi kendi öz kardeşlerini bile kaldırmıyor," diye karşılık verdi adam. "Aslında onu</p>
<p class="calibre1">suçlamıyorum. Stannis herkesin midesinde hazımsızlık yaratır." </p>
<p class="calibre1">"Aptalmış gibi davranma. Stannis ve Renly başka konu. Eddard Stark başka. Robert bu adamın her</p>
<p class="calibre1">lafını dinleyecektir. İkisi de kahrolsun. Seni Kral Eli ilan etmesi için ısrarcı olmalıydım ama Stark'ın</p>
<p class="calibre1">görevi reddedeceğinden emindim." </p>
<p class="calibre1">"Kendimizi  şanslı  saymalıyız,"  dedi  adam.  "Kral  rahatlıkla  kardeşlerinden  birini,  hatta</p>
<p class="calibre1">Serçeparmak'ı Kral Eli ilan edebilirdi, tanrılar korusun. Onurlu düşmanı, ihtiraslı düşmana yeğlerim. </p>
<p class="calibre1">Böylece gece uyku uyurum." </p>
<p class="calibre1">Bran  babası  hakkında  konuştuklarını  duymuştu.  Daha  fazlasını  duymak  istiyordu.  Birkaç  adım</p>
<p class="calibre1">daha... Eğer pencerenin önünde sallanırsa onu mutlaka göreceklerdi. </p>
<p class="calibre1">"Adamı çok dikkatle izlemeliyiz," dedi kadın. </p>
<p class="calibre1">"Ben seni izlemeyi tercih ederim," diye karşılık verdi adam. Sıkılmış gibiydi. "Haydi yanıma gel." </p>
<p class="calibre1">"Lord Eddard bugüne kadar Boğaz'ın güneyinde olanlarla hiç ilgilenmedi. Hiç. Sana söylüyorum, </p>
<p class="calibre1">niyeti bize karşı ayaklanmak. Yoksa hangi sebeple esas makamını terk etsin?" </p>
<p class="calibre1">"Yüzlerce sebeple. Görev. Onur. Adam adını tarihe büyük harflerle yazdırmaya kararlı, karısından</p>
<p class="calibre1">uzaklaşmak istiyor ya da her ikisini birden. Belki de sadece hayatında ilk kez olsun sıcak bir yerde</p>
<p class="calibre1"><a id="p58"></a>bulunmak istiyor." </p>
<p class="calibre1">"Karısı,  Lysa Arryn'ın  kız  kardeşi.  Lysa'nın  suçlamalarıyla  bizi  karşılamak  için  buraya  gelmemiş</p>
<p class="calibre1">olması da garip." </p>
<p class="calibre1">Bran  aşağı  baktı.  Pencerenin  beş  on  santim  genişliğinde  dar  bir  çıkıntısı  vardı.  Kendisini  oraya</p>
<p class="calibre1">bırakmayı denedi ama çok uzaktı. Yetişemiyordu. </p>
<p class="calibre1">"Kendine boşuna dert ediniyorsun. Lysa Arryn korkak bir inek." </p>
<p class="calibre1">"O korkak inek Jon Arryn'ın yatağını paylaşıyordu." </p>
<p class="calibre1">"Eğer bir şey bilseydi, Kral Toprakları'ndan kaçmadan önce Robert'a giderdi." </p>
<p class="calibre1">"Robert  kadının  o  aptal  oğlunu  Casterly  Kayası'na  göndermeyi  kabul  etmişken  mi?  Hayır.  Hiç</p>
<p class="calibre1">sanmıyorum.  Oğlunun  hayatının,  sessiz  kalmasına  bağlı  olduğunun  farkında.  Şu  anda  Kartal</p>
<p class="calibre1">Yuvası'nda güvende olduğu için iyice cesaretlenebilir." </p>
<p class="calibre1">"Anneler!"  dedi  adam.  Kelime  ağzından  bir  küfürmüş  gibi  çıkmıştı.  "Sanırım  doğurmak  sizlerin</p>
<p class="calibre1">beynine  bir  şey  yapıyor.  Hepiniz  çıldırmış  gibi  davranıyorsunuz."  Güldü.  "Bırak  istediği  kadar</p>
<p class="calibre1">cesaretlensin Leydi Arryn. Ne biliyor olursa olsun, ne bildiğini sanıyorsa sansın, elinde kanıtı yok." </p>
<p class="calibre1">Bir an durakladı. "Var mı yoksa?" </p>
<p class="calibre1">"Sence kral bir kanıta ihtiyaç duyar mı? Sana söylüyorum. Beni sevmiyor." </p>
<p class="calibre1">"Ve bu kimin suçu sevgili kız kardeşim?" </p>
<p class="calibre1">Bran pencerenin çıkıntısını tekrar inceledi. Kendini aşağı bırakabilirdi. Çıkıntı ayaklarının üstünde</p>
<p class="calibre1">duramayacağı kadar dardı ama atlayıp elleriyle tutunabilir, sonra kendini yukarı çekebilirdi. Yalnız... </p>
<p class="calibre1">Mutlaka  ses  çıkacaktı.  Pencereye  gelebilirlerdi.  Konuşulanların  ne  anlama  geldiğini  tam  olarak</p>
<p class="calibre1">kavrayamıyordu ama bu konuşulanları duymaması gerektiği ortadaydı. </p>
<p class="calibre1">"Sen de Robert kadar körsün," diyordu kadın. </p>
<p class="calibre1">"Aynı şeyi gördüğümü söylüyorsan, evet," dedi adam. "Kralına ihanet etmek yerine ölmeyi tercih</p>
<p class="calibre1">edecek bir adam görüyorum." </p>
<p class="calibre1">"Bir krala ihanet etmişti, unuttun mu yoksa?" dedi kadın. "Robert'a sadık olduğunu biliyorum, buna</p>
<p class="calibre1">hiç  şüphe  yok.  Peki  Robert  öldüğünde  ve  Joff  tahta  geçtiğinde  ne  olacak?  Ne  kadar  erken  olursa  o</p>
<p class="calibre1">kadar güvende oluruz. Kocam her geçen gün biraz daha şüpheci oluyor. Stark'ın yanında olması onu</p>
<p class="calibre1">daha  da  beter  edecek.  Hâlâ  onun  kardeşine  âşık.  On  altı  yaşında,  soluk,  ölü  bir  kıza.  Beni  yeni  bir</p>
<p class="calibre1">Lyanna için bir kenara atması ne kadar sürecek sence?" </p>
<p class="calibre1">Bran  birdenbire  çok  korkmuştu.  Bütün  istediği,  geldiği  yoldan  geri  dönüp  kardeşlerini  bulmaktı. </p>
<p class="calibre1">Fakat  onlara  ne  anlatacaktı?  Daha  yakına  gitmesi  gerektiğini  fark  etti.  Konuşanların  kim  olduğunu</p>
<p class="calibre1">görmek zorundaydı. </p>
<p class="calibre1">Adam içini çekti. "Geleceği daha az düşünmeli ve şu anda sahip olduklarının tadını çıkarmalısın," </p>
<p class="calibre1">dedi. </p>
<p class="calibre1">"Kes şunu!" diye bağırdı kadın. Bran bir tokat sesi, ardından adamın kahkaha attığını duydu. </p>
<p class="calibre1">Bran kendini yukarı çekerek gargoylenin üzerine tırmandı. Oradan çatıya, ardından pencerenin tam</p>
<p class="calibre1">üstündeki diğer heykele çıktı. Şimdi seslerin geldiği pencerenin üstündeydi. </p>
<p class="calibre1">"Bütün bu konuşmalar çok yorucu olmaya başladı kardeşim. Yanıma gel ve sessiz ol," dedi adam. </p>
<p class="calibre1">Bran  heykelin  üzerine  oturdu.  Kendini  tepe  taklak  aşağı  bırakarak  heykele  bacaklarıyla  sıkıca</p>
<p class="calibre1">tutundu.  Bacaklarından  heykele  asılı  halde  başını  iyice  uzattı.  Dünya  böyle  tepetaklak  çok  garip</p>
<p class="calibre1"><a id="p59"></a>görünüyordu. Kar yüzünden hâlâ ıslak olan aşağıdaki avlu dönerek hareket ediyor gibiydi. </p>
<p class="calibre1">Bran pencereden baktı. </p>
<p class="calibre1">Odanın  içinde  bir  adam  ve  kadın  güreşiyordu.  İkisi  de  çıplaktı.  Bran  kim  olduklarını</p>
<p class="calibre1">anlayamıyordu  çünkü  adamın  sırtı  dönüktü  ve  bedeni  duvara  doğru  iyice  yapışmış  kadının  yüzünü</p>
<p class="calibre1">gizliyordu. </p>
<p class="calibre1">Islak  ve  yumuşak  sesler  çıkarıyorlardı.  Bran  öpüştüklerini  anlamıştı.  Gözleri  fal  taşı  gibi  açık, </p>
<p class="calibre1">korkuyla  izliyordu.  Nefesi  boğazında  sıkışmış  gibiydi.  Adamın  bir  eli  kadının  bacaklarının</p>
<p class="calibre1">arasındaydı.  Kadının  canını  yakıyor  olmalıydı  çünkü  kadın  inlemeye  başlamıştı.  "Dur.  Dur.  Lütfen</p>
<p class="calibre1">dur,"  diyordu  kadın.  "Ah,  lütfen..."  Ama  sesi  hafif  ve  güçsüz  çıkıyordu  ve  adamı  kendisinden</p>
<p class="calibre1">uzaklaştırmak için hiçbir şey yapmıyordu. Elleri adamın sarı lüleli saçlarını okşuyordu. Sonra adamın</p>
<p class="calibre1">kafasını göğüslerine doğru çekti. </p>
<p class="calibre1">Bran kadının yüzünü gördü. Gözleri kapalı, ağzı açıktı. İnliyordu. Başı öne arkaya gidip geldikçe</p>
<p class="calibre1">altın renkli saçları savruluyordu. Kadını tanımıştı Bran. Kraliçeydi. </p>
<p class="calibre1">Bran fark etmeden bir ses çıkarmış olmalıydı. Kadının gözleri aniden açıldı. Kraliçe, Bran'ı gördü</p>
<p class="calibre1">ve çığlık attı. </p>
<p class="calibre1">Her şey bir anda oldu. Kraliçe, adamı üzerinden hızlıca itti. Bağırıyor, eliyle Bran'ı gösteriyordu. </p>
<p class="calibre1">Bran  kendisini  yukarı  çekmeye  çalıştı;  çok  hızlı  hareket  ediyordu  ve  dikkati  dağılmıştı.  Elleri</p>
<p class="calibre1">heykelin pürüzsüz yüzeyinde kaydı, panikledi, bacakları çözüldü ve düştü. Pencere gözünün önünde</p>
<p class="calibre1">kayıyordu,  başı  dönüyor  ve  midesi  bulanıyordu.  Pencerenin  kenarına  tutunmak  için  elini  uzattı  ama</p>
<p class="calibre1">ıskaladı.  Diğer  elini  uzattı,  bu  sefer  tutunmayı  başarmıştı.  Hızla  duvara  çarptı.  Darbe  soluğunu</p>
<p class="calibre1">kesmişti. Sadece tek eliyle tutunduğu pencerede asılı kaldı. </p>
<p class="calibre1">Kenarına tutunduğu pencerede yüzler belirdi. </p>
<p class="calibre1">Kraliçe.  Bran  şimdi  yanındaki  adamı  da  tanımıştı.  Aynadaki  akisler  misali  benziyordu  adam  ve</p>
<p class="calibre1">kadın. </p>
<p class="calibre1">"Bizi gördü," dedi kadın tiz bir sesle. </p>
<p class="calibre1">"Evet, gördü," dedi adam. </p>
<p class="calibre1">Bran'ın  eli  tutunduğu  yerden  kaymaya  başladı.  Hemen  diğer  elini  pervaza  uzattı.  Tırnakları  taşa</p>
<p class="calibre1">geçmiş gibiydi. Adam aşağı uzandı. "Düşmeden elimi tut istersen," dedi. </p>
<p class="calibre1">Bran adamın kolunu yakaladı ve bütün gücüyle tutundu. Adam onu yukarı çekti. "Ne yapıyorsun?" </p>
<p class="calibre1">diye sordu kadın şaşkınlıkla. </p>
<p class="calibre1">Adam,  kadını  duymazdan  geldi.  Çok  güçlüydü.  Bran'ı  pervazda  ayağa  kaldırdı.  "Kaç  yaşındasın</p>
<p class="calibre1">evlat?" </p>
<p class="calibre1">"Yedi," dedi Bran. Düşmediği için rahatlamıştı ama korkuyla titriyordu. Tırnakları adamın koluna</p>
<p class="calibre1">geçmişti. Farkına vararak kolu bıraktı. </p>
<p class="calibre1">Adam kadına baktı. "Aşk uğruna yaptığım şeyler," dedi iğreniyormuş gibi ve Bran'ı tek eliyle aşağı</p>
<p class="calibre1">itti. </p>
<p class="calibre1">Çığlıklar  atarak  pencereden  boşluğa  düştü  Bran.  Tutunabileceği  tek  bir  yer  yoktu.  Hızla  avluya</p>
<p class="calibre1">doğru yaklaşıyordu. </p>
<p class="calibre1">Uzakta bir yerlerde bir kurt uluyordu. Yıkık kulenin üstünde mısır bekleyen kargalar dolanıyordu. </p>
<p class="calibre1"><a id="p60"></a>Tyrion</p>
<p class="calibre1">Kışyarı'nın büyük taş labirentinde bir yerde bir kurt uludu. Bir yas bayrağı gibi dalgalanıyordu ses</p>
<p class="calibre1">kalede. </p>
<p class="calibre1">Tyrion Lannister başını okuduğu kitaptan kaldırdı. Kütüphanenin sıcak  ve  rahat  havasına  rağmen, </p>
<p class="calibre1">duyduğu  sesle  ürpermişti.  Bir  kurdun  ulumasında  insanı  olduğu  yerden  alıp  götüren,  karanlık  bir</p>
<p class="calibre1">ormanın ortasında çırılçıplak bırakan bir şeyler olduğunu düşündü. </p>
<p class="calibre1">Ulu kurt tekrar uluduğunda ağır kitabın deri kapağını kapattı. Kitap uzun zaman önce ölmüş bir üstat</p>
<p class="calibre1">tarafından,  mevsimlerin  değişimi  üzerine  yazılmış  yüz  yaşında  bir  eserdi.  Esneyen  ağzını  elinin</p>
<p class="calibre1">tersiyle  örttü.  Okuma  lambasının  alevi  titriyordu. Yağı  hemen  hemen  bitmişti.  Şafak  vakti  olduğunu</p>
<p class="calibre1">odaya  sızan  hafif  ışıktan  anlamıştı.  Bütün  gece  okumuştu  kitabı  ama  bu  yeni  bir  şey  değildi.  Tyrion</p>
<p class="calibre1">Lannister'ın uykuyla arası yoktu. </p>
<p class="calibre1">Oturduğu  sıradan  kalkarken  bacaklarının  iyice  uyuşmuş  olduğunu  fark  etti.  Biraz  ovuşturarak</p>
<p class="calibre1">bacaklarına can vermeye çalışırken, topallaya topallaya okuma masasında uyuya kalan rahibin yanına</p>
<p class="calibre1">gitti.  Başı  önünde  hâlâ  açık  duran  kitabın  üstüne  düşmüştü.  Kitabın  adına  bir  göz  attı. Yüce  Üstat</p>
<p class="calibre1">Aethelmure'nin  Hayatı  idi.  "Tabii  ki  uyursun.  Chalye,"  dedi  hafif  bir  sesle.  Genç  adam  gözlerini</p>
<p class="calibre1">kırpıştırarak, şaşkın halde irkildi. Mensubu olduğu topluluğun kristal kolye başlığı boynundaki gümüş</p>
<p class="calibre1">zincirin ucunda sallanıyordu. "Ben kahvaltı etmeye gidiyorum," dedi Tyrion Lannister. "Sen kitapları</p>
<p class="calibre1">raflara geri koy. Valyria yazmalarına özellikle dikkat et. Parşömenler çok kuru. Ayrmidon tarafından</p>
<p class="calibre1">kaleme alınmış Savaş Makineleri kitabı çok ender bulunur bir eserdir ve sendeki tek eksiksiz nüsha." </p>
<p class="calibre1">Chayle hâlâ tam uyanamamış halde, ağzı açık, Tyrion'a bakıyordu. Tyrion sabırla talimatlarını tekrar</p>
<p class="calibre1">etti, rahibin omzuna hafifçe vurdu ve onu işiyle baş başa bıraktı. </p>
<p class="calibre1">Dışarı  çıktığında,  soğuk  sabah  havasını  ciğerlerine  doldurdu  ve  kütüphane  kulesinin  dik  taş</p>
<p class="calibre1">merdivenlerinden aşağı inmeye başladı. Ağır ağır iniyordu çünkü sarmal merdivenin basamakları dar</p>
<p class="calibre1">ve  yüksek,  onun  bacakları  kısa  ve  eğriydi. Yavaş  yavaş  doğan  güneş  Kışyarı'nın  duvarlarını  henüz</p>
<p class="calibre1">tam  olarak  aydınlatmamıştı  ama  aşağıdaki  avluda  adamlar  koşturmaya  başlamıştı  bile.  Sandor</p>
<p class="calibre1">Clegane'in sert sesi ona kadar ulaşıyordu. "Çocuğun ölmesi ne kadar uzun sürdü. Biraz acele etse ne</p>
<p class="calibre1">iyi olur." </p>
<p class="calibre1">Tyrion  aşağı  baktığında,  yanında  Tazı'yla  birlikte  duran  Joffrey'yi  gördü.  Etraflarını  uşaklar</p>
<p class="calibre1">sarmıştı.  "Hiç  değilse  sessiz  ölüyor,"  dedi  Joffrey.  "Bütün  gürültüyü  kurt  yapıyor.  Dün  gece  hiç</p>
<p class="calibre1">uyutmadı uluması." </p>
<p class="calibre1">Yaverinin  başına  yerleştirdiği  siyah  miğfer  yüzünden  sert  toprağa  dev  gibi  gölgesi  düşüyordu</p>
<p class="calibre1">Clegane'in.  "Eğer  sizi  memnun  edecekse  ben  o  yaratığı  susturabilirim,"  dedi  Joffrey'ye,  siperi  açık</p>
<p class="calibre1">miğferinden. Yaveri uzun kılıcını eline verdi. Sabah havasından bir dilim kesiyormuş gibi savurduğu</p>
<p class="calibre1">kılıcın ağırlığını kontrol etti. Arkasındaki avludan çeliğin çeliğe çarpma sesleri geliyordu. </p>
<p class="calibre1">Bu  fikir  prensi  mutlu  etmiş  gibiydi.  "Bir  köpeği  öldürmek  için  öbür  köpeği  gönder,"  dedi. </p>
<p class="calibre1">"Kışyarı'nda o kadar çok kurt var ki, Starklar birinin eksildiğini fark etmez bile." </p>
<p class="calibre1">Tyrion  son  basamaktan  aşağı  atlayıp  avluya  çıktı.  "Ben  seninle  aynı  fikirde  değilim  sevgili</p>
<p class="calibre1">yeğenim," dedi. "Adını verebileceğim bazı prenslerin aksine, Starklar altıya kadar saymasını biliyor." </p>
<p class="calibre1">Joffrey'nin yüzü kızaracak kadar terbiyesi vardı en azından. </p>
<p class="calibre1">"Boşluklardan  gelen  bir  ses,"  dedi  Sandor.  Miğferinin  altından  birini  arıyormuş  gibi  sağa  sola</p>
<p class="calibre1"><a id="p61"></a>bakınıyordu. "Ruhlar konuşuyor olmalı!" </p>
<p class="calibre1">Joffrey  güldü.  Muhafızı  tiyatro  sanatçılarına  özgü  bu  farsı  oynarken  hep  gülerdi  zaten.  Tyrion  bu</p>
<p class="calibre1">oyuna alışıktı. "Ses buradan, aşağıdan geliyor," dedi. </p>
<p class="calibre1">Uzun  adam  yere  doğru  iyice  eğildi  ve  Tyrion'ı  o  an  görmüş  gibi  yaptı.  "İşte  ufak  Lord  Tyrion," </p>
<p class="calibre1">dedi. "Lütfen bağışlayın, orada olduğunuzu göremedim." </p>
<p class="calibre1">"Bugün  senin  terbiyesizliklerinle  uğraşacak  havada  değilim,"  dedi  Tyrion  ve  yeğenine  döndü. </p>
<p class="calibre1">"Joffrey, Lord ve Leydi Stark'a gidip taziyelerini sunmakta çok geç kaldın." </p>
<p class="calibre1">Joffrey'de  küçük  prens  çocuklarına  has  bir  huysuzluk  görünüyordu.  "Benim  tesellimin  onlara  ne</p>
<p class="calibre1">faydası olabilir ki?" </p>
<p class="calibre1">"Hiç," dedi Tyrion. "Ama senden beklenen doğru tavır budur. Yokluğun fark ediliyor." </p>
<p class="calibre1">"Stark  çocuğu  benim  için  hiçbir  şey  ifade  etmiyor.  Ağlayıp  sızlayan  bir  kadına  hiç  tahammül</p>
<p class="calibre1">edemem." </p>
<p class="calibre1">Tyrion çocuğa yaklaştı ve yüzüne çok sert bir tokat attı. Prensin yanağı kıpkırmızı olmuştu. </p>
<p class="calibre1">"Tek bir kelime edersen, bir tokat daha yersin," dedi. </p>
<p class="calibre1">"Seni anneme söyleyeceğim," diye bağırdı Joffrey. </p>
<p class="calibre1">Tyrion çocuğa ilkinden çok daha sert bir tokat daha savurdu. Şimdi iki yanağı da kıpkırmızıydı. </p>
<p class="calibre1">"Gidip annene söyle. Ama önce Lord ve Leydi Stark'a gideceksin. Önlerinde diz çöküp onlara ne</p>
<p class="calibre1">kadar üzgün olduğunu, eğer onların bir parça iyi hissedebilmesi için yapabileceğin en küçük bir şey</p>
<p class="calibre1">varsa emirlerinde olduğunu, bu acılı vakitlerinde onlar için dua edeceğini söyleyeceksin. Anladın mı? </p>
<p class="calibre1">Anladın mı?" </p>
<p class="calibre1">Çocuk  ağlayacak  gibi  görünüyordu  ama  kendisini  tutup  başıyla  hafifçe  onayladı  ve  eli  yanağında</p>
<p class="calibre1">geniş avlu boyunca koşmaya başladı. Tyrion arkasından onu izliyordu. </p>
<p class="calibre1">Üzerine bir gölge düştü. Döndüğünde Clegane'in ona bir tepe gibi, dik dik yukarıdan baktığını fark</p>
<p class="calibre1">etti.  Simsiyah  zırhı  güneşi  emen  bir  mürekkep  kâğıdı  gibi  görünüyordu.  Miğferinin  siperini  indirdi. </p>
<p class="calibre1">Miğferin  bu  ön  kısmı  dişlerini  gösteren  bir  köpek  şeklinde  yapılmıştı.  İlk  görenler  bu  görüntüden</p>
<p class="calibre1">ürkerdi ama Tyrion, Clegane'in iğrenç şekilde yanmış yüzünü kapatan bu miğferin onun görünüşünü</p>
<p class="calibre1">iyileştirdiğini düşünürdü. </p>
<p class="calibre1">"Prens bunu asla unutmayacaktır ufak lord," dedi Tazı. Kahkahası miğferinin içinde garip bir sese</p>
<p class="calibre1">dönüşmüştü. </p>
<p class="calibre1">"Umarım unutmaz," dedi Tyrion. "Eğer unutacak olursa, sen iyi bir köpek ol da bunu ona hatırlat." </p>
<p class="calibre1">Avluya göz gezdirdi. "Ağabeyimin nerede olduğunu biliyor musun?" </p>
<p class="calibre1">"Kraliçeyle birlikte kahvaltı ediyorlar." </p>
<p class="calibre1">"Ah!"  dedi  Tyrion.  Clegane'e  üstünkörü  bir  selam  verdi.  Islık  çalarak,  kısa  bacaklarının  izin</p>
<p class="calibre1">verdiği  ölçüde  seri  adımlarla  uzaklaştı.  Bugün  Tazı'nın  karşısına  çıkacak  ilk  şövalyeye  acıyordu. </p>
<p class="calibre1">Adam gerçekten asabi yapılıydı. </p>
<p class="calibre1">Misafir  evinin  kahvaltı  odasında,  soğuk  ve  neşesiz  bir  sofra  kurulmuştu.  Jaime,  Cersei  ve</p>
<p class="calibre1">çocuklarla birlikte masada oturuyordu. Alçak, fısıltılı seslerle konuşuyorlardı. </p>
<p class="calibre1">"Robert hâlâ yatıyor mu?" diye sordu Tyrion, davet edilmediği masaya otururken. </p>
<p class="calibre1">Kız kardeşi, Tyrion doğduğu andan beri değişmeyen, tiksinti dolu delici bakışlarıyla baktı. "Kral</p>
<p class="calibre1">hiç yatmadı. Lord Eddard Stark'la birlikte. Onların acısını çok derinden paylaşıyor," diye yanıtladı. </p>
<p class="calibre1"><a id="p62"></a>"Robert'ımızın çok büyük bir kalbi var," dedi Jaime tembel bir gülümsemeyle. Jaime'nin gerçekten</p>
<p class="calibre1">ciddiye aldığı hemen hemen hiçbir şey yoktu ama Tyrion onun bu özelliğini kabullenmişti. Zorlu ve</p>
<p class="calibre1">acı dolu çocukluğu sırasında, ona az da olsa saygı ve şefkat gösteren tek kişi Jaime olmuştu. Sırf bu</p>
<p class="calibre1">yüzden onun yaptığı her hatayı affetmeye gönüllü oluyordu Tyrion. </p>
<p class="calibre1">Bir  hizmetkâr  masaya  yaklaştı.  "Ekmek,"  dedi  Tyrion.  "Ve  şu  küçük  balıklardan  iki  tane,  onları</p>
<p class="calibre1">mideye  indirebilmek  için  bir  kupa  siyah  bira.  Ah,  ayrıca  jambon.  Kapkara  olana  kadar  kızartın." </p>
<p class="calibre1">Hizmetkâr  reverans  yaptı  ve  ayrıldı.  Tyrion  kardeşlerine  döndü.  Biri  erkek,  diğeri  kız  ikizler.  Bu</p>
<p class="calibre1">sabahki kostümleri de birbirine benziyordu. İkisi de gözlerinin renklerine uygun koyu yeşil kıyafetler</p>
<p class="calibre1">seçmişlerdi.  Altın  rengi  bukleleri  özenle  taranmıştı  ve  bilek,  parmak  ve  boyunlarında  çeşitli</p>
<p class="calibre1">aksesuarlar parıldıyordu. </p>
<p class="calibre1">Tyrion  bir  ikizi  olmasının  nasıl  bir  şey  olacağı  fikrini  düşündüğü  anda  kafasından  çıkardı. </p>
<p class="calibre1">Kendisine  her  gün  aynada  bakmak  bile  yeterince  kötüyken,  bir  ikizinin  olması  katlanılamayacak  bir</p>
<p class="calibre1">eziyet olurdu herhalde. </p>
<p class="calibre1">Prens Tommen sordu. "Bran'dan haber var mı amca?" </p>
<p class="calibre1">"Dün akşam hasta odasına uğradım. Pek bir değişiklik yoktu ama üstat bunun iyiye işaret olduğunu</p>
<p class="calibre1">söylüyor." </p>
<p class="calibre1">"Brandon'ın ölmesini istemiyorum," dedi Tommen hüzünle. Sevgi dolu bir çocuktu. Ağabeyine hiç</p>
<p class="calibre1">benzemiyordu.  Jaime  ve  Tyrion'ın  da  bir  bezelye  kabuğunun  içindeki  tanelere  benzediği</p>
<p class="calibre1">söylenemezdi. </p>
<p class="calibre1">"Lord  Eddard'ın  Brandon  adında  bir  erkek  kardeşi  vardı,"  dedi  Jaime  eğleniyormuş  gibi. </p>
<p class="calibre1">"Targaryenlar tarafından esir alınıp öldürülmüştü. Pek uğurlu bir isim olduğu söylenemez." </p>
<p class="calibre1">"O kadar da şanssız olmayabilir," dedi Tyrion. Hizmetkâr tabağını getirmişti. Kara ekmekten koca</p>
<p class="calibre1">bir ısırık kopardı. </p>
<p class="calibre1">Cersei endişeyle Tyrion'ı inceliyordu. "Ne demek istiyorsun?" </p>
<p class="calibre1">Tyrion çarpık bir gülüşle karşılık verdi. "Tommen'ın duası gerçek olabilir. Üstat, çocuğun yaşama</p>
<p class="calibre1">şansı olduğunu söylüyor." Birasından bir yudum içti. </p>
<p class="calibre1">Myrcella neşe dolu bir nefes aldı. Tommen endişeli de olsa gülümsüyordu ama Tyrion'ın izlediği</p>
<p class="calibre1">çocuklar  değildi.  Jaime  ve  Cersei  arasındaki  gergin  bakış  çok  kısa  sürmüştü  ama  Tyrion'ın</p>
<p class="calibre1">gözlerinden  kaçmamıştı.  Cersei  sonunda  konuşmaya  başladı.  "Küçücük  bir  çocuğun  acı  içinde</p>
<p class="calibre1">kıvranmasına izin veren kuzey tanrıları çok merhametsiz olmalı." </p>
<p class="calibre1">"Üstat tam olarak ne söyledi?" diye sordu Jaime. </p>
<p class="calibre1">Kızarmış jambon Tyrion'ın ağzında çıtırdadı. Lokmasını uzun uzun çiğnedikten sonra, "Eğer çocuk</p>
<p class="calibre1">ölecek  olsaydı  en  başta  ölürdü,  diye  düşünüyor.  Ama  hiçbir  değişiklik  olmadan  dört  gündür</p>
<p class="calibre1">dayanıyor." </p>
<p class="calibre1">"Bran  iyileşebilir  mi  sence  amca?"  diye  sordu  Prenses  Myrcella.  Küçük  kız  annesinin  bütün</p>
<p class="calibre1">güzelliğini almıştı ama huylarını ve ruhunu alamamıştı. </p>
<p class="calibre1">"Bel  kemiği  kırılmış  küçüğüm  ve  bacak  kemikleri  de  paramparça  olmuş.  Onu  bal  ve  suyla  canlı</p>
<p class="calibre1">tutuyorlar yoksa açlıktan ölür. Eğer uyanırsa doğru düzgün yemek yiyebilir ve iyileşir belki ama artık</p>
<p class="calibre1">yürüyemez." </p>
<p class="calibre1">"Eğer uyanırsa..." diye tekrarladı Cersei. "Bu mümkün mu?" </p>
<p class="calibre1">"Bunu  sadece  tanrılar  bilir,"  dedi  Tyrion.  "Üstadınki  umut  yalnızca.  Şu  yavru  kurdun  çocuğu</p>
<p class="calibre1"><a id="p63"></a>hayatta  tuttuğuna  yemin  edebilirim.  O  yaratık  gece  gündüz  çocuğun  penceresinin  altında  uluyor.  Ne</p>
<p class="calibre1">zaman  kovalasalar  geri  geliyor.  Üstat  bir  keresinde  ses  girmesin  diye  pencereyi  kapattıklarını  ve</p>
<p class="calibre1">kapatır  kapatmaz  Bran'ın  ağırlaştığını  söyledi.  Tekrar  açtıklarında  çocuğun  kalp  atışları</p>
<p class="calibre1">kuvvetlenmiş." </p>
<p class="calibre1">Kraliçe  ürperdi.  "Bu  hayvanlarda  doğal  olmayan  bir  şeyler  var.  Tehlikeliler.  Hiçbirinin  bizimle</p>
<p class="calibre1">güneye gelmesine müsaade etmeyeceğim." </p>
<p class="calibre1">"Bu  konuda  biraz  zorlanacaksın  kardeşim,"  dedi  Jaime.  "Kızlar  nereye  gitse  hayvanlar  da</p>
<p class="calibre1">peşlerinde." </p>
<p class="calibre1">Tyrion balığını yemeye başladı. "Yakın zamanda yola çıkıyorsunuz öyleyse?" </p>
<p class="calibre1">"Bir  an  önce  çıkmak  isterdim,"  dedi  Cersei.  "Çıkıyorsunuz  da  ne  demek?  Tanrılar,  sakın  bana</p>
<p class="calibre1">burada kalacağını söyleme." </p>
<p class="calibre1">Tyrion  omuz  silkti.  "Benjen  Stark  ağabeyinin  piç  oğluyla  birlikte  Gece  Nöbetçileri'ne  dönüyor. </p>
<p class="calibre1">Onlarla birlikte gidip, hakkında o kadar hikâye duyduğumuz Sur'u görmek istiyorum." </p>
<p class="calibre1">Jaime güldü. "Umarım üzerine siyahları geçirmeyi düşünmüyorsundur kardeşim." </p>
<p class="calibre1">Tyrion  kahkaha  attı.  "Kim,  ben  mi  bekâr  yemini  edeceğim?  Dorne'dan  Casterly  Kayası'na  kadar</p>
<p class="calibre1">bütün  fahişeler  arkamdan  ağlar.  Hayır,  sadece  Sur'un  en  yüksek  yerinde  durup  dünyanın  ucunda</p>
<p class="calibre1">işemek istiyorum." </p>
<p class="calibre1">Cersei rahatsız olmuş görünüyordu. "Çocukların bu edepsiz dili duymalarına gerek yok. Tommen, </p>
<p class="calibre1">Myrcella, gelin." Önde Cersei, ardında eğitimli yavruları, hızlı adımlarla kahvaltı odasını terk ettiler. </p>
<p class="calibre1">Jaime Lannister düşünceli gözlerle kardeşine baktı. "Oğlu ölümün gölgesinden kurtulmadan Stark</p>
<p class="calibre1">buradan ayrılmaya asla razı olmaz," dedi. </p>
<p class="calibre1">"Eğer  Robert  emrederse  olur.  Ve  Robert  mutlaka  emredecek.  Lord  Eddard'ın  burada  oğlu  için</p>
<p class="calibre1">yapabileceği hiçbir şey yok." </p>
<p class="calibre1">"Bu eziyete bir son verebilir," dedi Jaime. "Benim oğlum olsaydı yapardım." </p>
<p class="calibre1">"Bu  önerini  Lord  Eddard'a  söylememeni  tavsiye  edeceğim  kardeşim.  Nezaketle  karşılık</p>
<p class="calibre1">vermeyecektir." </p>
<p class="calibre1">"Çocuk yaşasa bile bir sakat olacak. Sakattan da beter, grotesk bir yaratık. Tanrılar bana temiz bir</p>
<p class="calibre1">ölüm bahşetsin." </p>
<p class="calibre1">Tyrion  omuzlarını  tuhaf  bir  hareketle  silkerek  cevap  verdi.  "Grotesklerden  laf  açılmışken,  sana</p>
<p class="calibre1">katılmadığımı belirtmeliyim. Ölüm acımasız bir son ama hayat olasılıklarla dolu." </p>
<p class="calibre1">Jaime gülümsedi. "Sen küçük ve sapık bir iblissin değil mi?" </p>
<p class="calibre1">"Ah,  evet  öyleyim,"  dedi  Tyrion.  "Çocuğun  uyanmasını  istiyorum,  bize  neler  anlatacağını  çok</p>
<p class="calibre1">merak ediyorum." </p>
<p class="calibre1">Jaime'nin  gülüşü  bozuk  süt  gibi  kesildi.  "Tyrion,  benim  kıymetli  kardeşim,"  dedi  karamsar  bir</p>
<p class="calibre1">tonla. "Bazı zamanlar, senin kimin tarafında olduğunu merak ediyorum." </p>
<p class="calibre1">Tyrion'ın  ağzı  balık  ve  ekmek  doluydu.  Siyah  birasından  büyük  bir  yudum  alarak  ağzındakileri</p>
<p class="calibre1">midesine  indirdi  ve  bir  kurt  gibi  baktı  Jaime'ye.  "Neden  böyle  konuşup  beni  yaralıyorsun  sevgili</p>
<p class="calibre1">Jaime," dedi. "Ailemizi ne kadar sevdiğimi bilirsin." </p>
<p class="calibre1"><a id="p64"></a>Jon</p>
<p class="calibre1">Jon  basamakları  ağır  ağır  tırmandı.  Bunun  son  tırmanışı  olabileceğini  düşünmekten  kaçınıyordu. </p>
<p class="calibre1">Hayalet  sessizce  arkasından  geliyordu.  Dışarıda  yağan  kar  savrularak  kale  kapılarından  içeri</p>
<p class="calibre1">giriyordu. Avlu  gürültülü  ve  kalabalıktı  ama  kalın  duvarların  içi  hâlâ  ılık  ve  sessizdi.  Hatta  Jon'un</p>
<p class="calibre1">istediğinden çok daha sessiz. </p>
<p class="calibre1">Sahanlığa  ulaştığında  uzun  süre  korkuyla  bekledi.  Hayalet  eline  burnunu  sürüyordu.  Bu  onu  biraz</p>
<p class="calibre1">cesaretlendirdi. Gücünü topladı ve odaya girdi. </p>
<p class="calibre1">Leydi  Stark  yatağın  başucundaydı.  Neredeyse  on  beş  gündür,  gece  gündüz  hep  oradaydı.  Bir  an</p>
<p class="calibre1">bile  Bran'ın  başından  ayrılmamıştı.  Yemeğini  odaya  götürmüşlerdi.  Sert  küçük  bir  yatağı  Bran'ın</p>
<p class="calibre1">yatağının  yanına  koydurtmuştu  ama  söylenene  göre  hemen  hemen  hiç  uyumuyordu.  Oğlunu  kendisi</p>
<p class="calibre1">besliyordu. Bal, su ve bitkisel bir karışımla hayatta tutuyordu Bran'ı. Bir kez bile çıkmamıştı odadan</p>
<p class="calibre1">ve Jon bu yüzden kardeşini görmeye gelememişti. </p>
<p class="calibre1">Ama artık vakit kalmamıştı. </p>
<p class="calibre1">Bir  an  kapıda  durdu.  Konuşmaya,  içeri  girmeye  korkuyordu.  Pencere  açıktı.  Aşağıdaki  kurdun</p>
<p class="calibre1">uluması duyuluyordu. Hayalet sesi duydu ve kafasını kaldırdı. </p>
<p class="calibre1">Leydi  Stark  ona  baktı.  Bir  an  kim  olduğunu  çıkaramamış  gibi  göründü.  Sonunda  göz  kapakları</p>
<p class="calibre1">hareket etti. "Sen burada ne yapıyorsun?" diye sordu, düz, duygusuz, garip bir ses tonuyla. </p>
<p class="calibre1">"Bran'ı görmeye geldim," dedi Jon. "Ona veda etmeye." </p>
<p class="calibre1">Kadının yüzü değişmedi. Uzun kızıl kahve saçları soluklaşmış ve karmakarışık olmuştu. On beş gün</p>
<p class="calibre1">içinde yirmi yıl birden yaşlanmış gibiydi. "Ettin işte, şimdi buradan git." </p>
<p class="calibre1">Bir  yanı  hızlıca  kaçmak  istiyordu  ama  bu  Bran'ı  son  görüşü  olabilirdi.  Korkarak  bir  adım  attı. </p>
<p class="calibre1">"Lütfen," dedi. </p>
<p class="calibre1">Kadının gözlerinden buz gibi bir bakış geçti. "Sana git dedim. Seni burada istemiyoruz." </p>
<p class="calibre1">Bir  zamanlar  bu  laflar  onun  koşarak  uzaklaşmasına  hatta  ağlamasına  sebep  olabilirdi.  Şimdi  onu</p>
<p class="calibre1">sadece  kızdırıyordu.  Çok  yakında  Gece  Nöbetçileri'nde Yeminli  Kardeşler'den  olacaktı  ve  Catelyn</p>
<p class="calibre1">Tully Stark'tan çok daha tehlikeli şeylerle baş edecekti. "O benim kardeşim," dedi. </p>
<p class="calibre1">"Muhafızları mı çağırayım?" </p>
<p class="calibre1">"Çağırın,"  diye  yanıtladı  Jon.  "Kardeşimi  görmekten  alıkoyamazsınız  beni."  Odanın  diğer  ucuna, </p>
<p class="calibre1">yatağın karşı tarafına yürüdü. Yatak Leydi Stark ve Jon arasında kalmıştı. Öylece uzanan Bran'a baktı. </p>
<p class="calibre1">Leydi  Stark,  Bran'ın  bir  elini  tutuyordu.  Eli  pençe  gibi  görünüyordu.  Bu  yatan  çocuk  hatırladığı</p>
<p class="calibre1">Bran'a benzemiyordu hiç. Erimiş, yok olmuş gibiydi. Derisi kemiklerinin üzerinde gerilmişti. Örtünün</p>
<p class="calibre1">altında kalan bacakları Jon'u rahatsız edecek şekilde tuhaf bir biçimde kıvrılmıştı. Gözleri derin göz</p>
<p class="calibre1">çukurlarına  iyice  gömülmüştü.  Gözleri  açıktı  ama  hiçbir  şey  görmüyordu.  Sanki  sonbahar  kardeşini</p>
<p class="calibre1">de kurutmuştu. İlk şiddetli rüzgârın savurup mezara bırakacağı bir yaprağa dönmüştü Bran. </p>
<p class="calibre1">"Bran,"  dedi.  "Daha  önce  gelemedim  affet  beni.  Korkuyordum."  Yaşlar  gözlerinden  sel  gibi</p>
<p class="calibre1">akıyordu  ama  umrunda  değildi.  "Lütfen  ölme  Bran.  Hepimiz  seni  bekliyoruz.  Ben,  Robb,  kızlar, </p>
<p class="calibre1">herkes..." </p>
<p class="calibre1">Leydi Stark izliyordu. Seslenip kimseyi çağırmamıştı. Jon bunun bir kabulleniş olduğunu düşündü. </p>
<p class="calibre1">Pencerenin dibinde tekrar uludu kurt. Bran'ın isim koymaya vakit bulamadığı kurt. </p>
<p class="calibre1"><a id="p65"></a>"Şimdi  gitmek  zorundayım,"  dedi  Jon.  "Benjen  amca  bekliyor.  İyice  kuzeye,  Sur'a  gidiyorum. </p>
<p class="calibre1">Bugün, kar başlamadan yola çıkmak zorundayız." Bran'ın yolculuk için ne kadar heyecanlı olduğunu</p>
<p class="calibre1">hatırladı.  Bütün  bunlar  Jon'un  dayanabileceğinden  fazlaydı.  Kardeşini  arkasında  böyle  bırakmak</p>
<p class="calibre1">istemiyordu. Jon gözyaşlarını sildi, eğildi ve hafifçe öptü Bran'ı. </p>
<p class="calibre1">"Burada benimle kalmasını istemiştim," dedi Leydi Stark hafif bir sesle. </p>
<p class="calibre1">Jon endişeyle kadını izliyordu. Kadın ona bakmıyordu bile. Evet Jon'la konuşuyordu ama bir yarısı</p>
<p class="calibre1">onun odada olduğunun farkında bile değildi. </p>
<p class="calibre1">"Kalması  için  dua  etmiştim.  O  benim  en  kıymetli  çocuğumdu.  Septe  gittim  ve  yedi  yüzlü  tanrıya</p>
<p class="calibre1">yedi kez dua ettim, Ned fikrini değiştirsin ve Bran burada benimle kalsın diye. Bazen dualar karşılık</p>
<p class="calibre1">buluyor işte." </p>
<p class="calibre1">Jon ne söyleyeceğini bilemiyordu. "Bu sizin hatanız değil," diyebildi tuhaf bir sessizlikten sonra. </p>
<p class="calibre1">Kadının gözleri Jon'a kilitlendi. Gözler zehir doluydu. "Senin affına ihtiyacım yok piç!" dedi. </p>
<p class="calibre1">Jon gözlerini kaçırdı. Bran'ın tek eline sarılmış ağlıyordu kadın. Jon diğer eli tuttu. "Elveda," dedi. </p>
<p class="calibre1">Kadının  sesini  duyduğunda  kapıya  varmıştı.  "Jon." Yürümeye  devam  edebilirdi  ama  Leydi  Stark</p>
<p class="calibre1">ona  ilk  kez  adıyla  hitap  etmişti.  Arkasını  dönüp  baktı.  Kadın  sanki  onu  ilk  kez  görüyormuş  gibi</p>
<p class="calibre1">bakıyordu yüzüne. </p>
<p class="calibre1">"Evet?" dedi. </p>
<p class="calibre1">"Onun  yerinde  sen  olmalıydın,"  dedi  kadın  ve  Bran'ın  yanına  döndü.  Bütün  vücudu  sarsılarak</p>
<p class="calibre1">ağlıyordu. Jon onu ağlarken görmemişti daha önce. </p>
<p class="calibre1">Jon avluya kadar yürüdü. Hayatının en uzun yürüyüşüydü. </p>
<p class="calibre1">Avlu  gürültülüydü  ve  karmakarışıktı.  Arabalar  yükleniyor;  adamlar  bağırıyor;  nal  çakılan,  eyer</p>
<p class="calibre1">giydirilen  atlar  sırayla  ahırlardan  çıkarılıyordu.  Kar  hafiften  yağmaya  başlamıştı  ve  herkes  bir  an</p>
<p class="calibre1">önce yola çıkma telaşındaydı. </p>
<p class="calibre1">Robb, o karmaşanın tam ortasında etrafa emirler yağdırıyordu. Bran'ın düşmesi ve annesinin böyle</p>
<p class="calibre1">çökmesi sanki onu büyütmüş ve güçlendirmişti. Boz Rüzgâr yanındaydı. </p>
<p class="calibre1">"Benjen amca seni arıyor," dedi Jon'a. "Bir saat önce yola çıkmak istiyordu." </p>
<p class="calibre1">"Biliyorum," dedi Jon. "Birazdan." Etrafındaki hengameyi seyretti. "Ayrılmak düşündüğümden zor</p>
<p class="calibre1">olacak." </p>
<p class="calibre1">"Benim için de öyle," dedi Robb. Saçlarına düşen kar taneleri vücut ısısıyla eriyordu. </p>
<p class="calibre1">Jon başını salladı. Kendisinde konuşacak cesareti bulamıyordu. </p>
<p class="calibre1">"Ölmeyecek," dedi Robb. "Bunu biliyorum." </p>
<p class="calibre1">"Siz  Starklar'ı  öldürmek  kolay  değil,"  dedi  Jon,  düz  ve  yorgun  bir  sesle.  Bran'a  yaptığı  ziyaret</p>
<p class="calibre1">bütün gücünü tüketmişti. </p>
<p class="calibre1">Robb, Jon'u rahatsız eden bir şeyler olduğunun farkındaydı. "Annem..." </p>
<p class="calibre1">"Annen... gerçekten nazik davrandı," dedi Jon. </p>
<p class="calibre1">Robb  rahatlamış  görünüyordu.  "Güzel,"  dedi.  Gülümsedi.  "Seni  bir  dahaki  görüşümde  siyahları</p>
<p class="calibre1">giyinmiş olacaksın." </p>
<p class="calibre1">Jon  gülümsemek  için  zorladı  kendini.  "Siyah  hep  benim  rengimdi,"  dedi.  "Sence  ne  zaman</p>
<p class="calibre1">görüşürüz?" diye sordu. </p>
<p class="calibre1"><a id="p66"></a>"Çok uzak bir vakitte değil," diye söz verdi Robb. Jon'u kendisine çekti ve sıkıca sarıldı kardeşine. </p>
<p class="calibre1">"Yolun açık olsun Kar." </p>
<p class="calibre1">Jon da sarılmıştı ona. "Senin de Stark," dedi. "Bran'a iyi bak." </p>
<p class="calibre1">"Söz,  bakacağım."  Ayrıldılar  ve  hüzün  dolu  bakışlarla  süzdüler  birbirlerini.  "Benjen  amca  seni</p>
<p class="calibre1">görürsem ahırlara yollamamı söylemişti," dedi Robb sonunda. </p>
<p class="calibre1">"Veda etmem gereken biri daha var," dedi Jon. </p>
<p class="calibre1">"Ben seni hiç görmedim öyleyse," dedi Robb. Jon, kardeşini karın ortasında, etrafı arabalar, atlar</p>
<p class="calibre1">ve  kurtlarla  çevrili  halde  bıraktı.  Cephaneliğe  kadar  kısacık  bir  yol  vardı.  Eşyalarını  aldı  ve</p>
<p class="calibre1">cephaneliğe giden kapalı köprüye doğru gitti. </p>
<p class="calibre1">Arya  odasında,  demir  ağacından  yapılmış  cilalı  bir  sandığa  eşyalarını  yerleştiriyordu.  Sandık, </p>
<p class="calibre1">Arya'dan büyüktü. Nymeria, Arya'nın toplanmasına yardım ediyordu. Arya sadece parmağıyla işaret</p>
<p class="calibre1">ediyor,  yavru  kurt  zıplayarak  gidiyor,  sonra  dişlerinin  arasında  bir  ipek  parçasıyla  geri  geliyordu. </p>
<p class="calibre1">Hayalet'in kokusunu aldığında yaptığı işi bıraktı ve oturup hafif sesler çıkarmaya başladı. </p>
<p class="calibre1">Arya döndü ve Jon'u gördü. Sevinç içinde oturduğu yerden kalktı ve incecik kollarını ağabeyinin</p>
<p class="calibre1">boynuna doladı. "Gittin diye korkmuştum," dedi nefes nefese. "Dışarı çıkıp insanlarla vedalaşmama</p>
<p class="calibre1">izin vermiyorlar." </p>
<p class="calibre1">"Yine ne yaptın?" diye sordu Jon gülerek. </p>
<p class="calibre1">Arya kollarını Jon'un boynundan çekerek somurttu. Oda darmadağın kıyafetlerle doluydu. "Hiçbir</p>
<p class="calibre1">şey  yapmadım."  Üçte  biri  ancak  dolmuş  dev  sandığı  işaret  ederek,  "Her  şeyimi  toplayıp  sandığa</p>
<p class="calibre1">yerleştirmiştim," dedi. "Sonra Rahibe Mordane geldi ve bütün sandığı boşaltıp, en baştan başlamam</p>
<p class="calibre1">gerektiğini söyledi. Eşyalarım yeterince düzgün katlanmamış sözde. Eğitimli bir güney hanımefendisi</p>
<p class="calibre1">eşyalarını rastgele sandığa tıkıştırmazmış." </p>
<p class="calibre1">"Sen öyle mi yapmıştın peki?" </p>
<p class="calibre1">"Öyle yapmasaydım da sonuçta karmakarışık olmayacak mıydı sanki? Nasıl katlandığı ne fark eder</p>
<p class="calibre1">ki?" </p>
<p class="calibre1">"Rahibe  Mordane  için  fark  ediyor  demek  ki,"  dedi  Jon.  "Nymeria'nın  sana  yardım  etmesini  de</p>
<p class="calibre1">onaylamaz  o."  Dişi  kurt  altın  sarısı  gözleriyle,  sessiz  ve  dikkatlice  Jon'u  izliyordu.  "Toplanmayı</p>
<p class="calibre1">bitirmediğin iyi olmuş aslında. Çünkü sana vereceğim şeyin de özenle yerleştirilmesi gerekiyor." </p>
<p class="calibre1">Arya'nın yüzü sevinçle parladı. "Bir hediye mi?" </p>
<p class="calibre1">"Öyle de diyebilirsin. Kapıyı kapat." </p>
<p class="calibre1">Arya  heyecanla  fakat  dikkatlice  koridoru  kontrol  etti.  "Nymeria  buraya  gel.  Kapıda  bekle."  İçeri</p>
<p class="calibre1">gireceklere karşı onları uyarması için kurdu dışarıda bıraktı ve kapıyı kapattı. Jon hediyesini sardığı</p>
<p class="calibre1">kalın kumaş tomarını açmaya başlamıştı. İçinden çıkan şeyi Arya'ya uzattı. </p>
<p class="calibre1">Arya'nın,  tıpkı  Jon'unkilere  benzeyen  koyu  gözleri  kocaman  açıldı.  "Bir  kılıç!"  dedi,  soluğu</p>
<p class="calibre1">heyecandan kesilmiş halde. </p>
<p class="calibre1">Kılıcın  kını  yumuşak  gri  deriden  yapılmıştı.  Bir  günah  kadar  esnekti.  Jon  kılıcı  yavaşça  kınından</p>
<p class="calibre1">çıkarırken,  soğuk  çeliğin  derin  mavi  pırıltısını  görebiliyordu  Arya.  "Bu  oyuncak  değil,"  dedi  Jon. </p>
<p class="calibre1">"Tutarken  bile  çok  dikkatli  olmasın  yoksa  kendini  kesebilirsin.  Kenarları  ustura  kadar  keskin,  tıraş</p>
<p class="calibre1">olacak kadar." </p>
<p class="calibre1">"Kızlar tıraş olmaz ki," dedi Arya. </p>
<p class="calibre1"><a id="p67"></a>Jon güldü. "Belki de olmalılar. Rahibe Mordane'in bacaklarını gördün mü hiç?" </p>
<p class="calibre1">Arya da sırıttı. "Üstelik çok cılız," dedi. </p>
<p class="calibre1">"Sen de öylesin," dedi Jon. "Bu kılıcı Mikken'a senin için özel olarak yaptırttım. Bu çeşit kılıçları</p>
<p class="calibre1">Pentos'ta,  Myr'de  ve  diğer  Özgür  Şehirler'de  kiralık  katiller  kullanıyor.  Bir  vuruşta  bir  adamın</p>
<p class="calibre1">kellesini koparmaz ama hızlı olursan, büyük delikler açabilir." </p>
<p class="calibre1">"Ben hızlı olabilirim." </p>
<p class="calibre1">"Her gün talim yapmak zorundasın." Kılıcı Arya'nın eline verdi. Nasıl tutacağını gösterdi ve geri</p>
<p class="calibre1">çekildi. "Tutuşu nasıl, dengede hissediyor musun?" diye sordu. </p>
<p class="calibre1">"Sanırım," dedi Arya. </p>
<p class="calibre1">"İlk ders," dedi Jon. "Saplamak için sivri ucu kullanmalısın." </p>
<p class="calibre1">Arya kılıcın kör tarafıyla sertçe vurdu Jon'a. Darbe Jon'un canını epey yakmıştı ama kendisini aptal</p>
<p class="calibre1">gibi sırıtırken buldu. "Hangi ucu kullanacağımı biliyorum," dedi Arya. Yüzünden şüphe dolu bir ifade</p>
<p class="calibre1">geçti. "Rahibe Mordane bunu elimden alır." </p>
<p class="calibre1">"Eğer sende olduğunu bilmezse alamaz." </p>
<p class="calibre1">"Kiminle talim yapacağım ben?" </p>
<p class="calibre1">"Mutlaka birini bulursun," dedi Jon. "Kral Toprakları gerçek bir şehir, Kışyarı'ndan binlerce kez</p>
<p class="calibre1">büyük. Kendine talim yapacak birisini bulana kadar avlularda eğitim yapanları izle dikkatle. Sürekli</p>
<p class="calibre1">koş, at sür ve iyice güçlen. Ve ne yaparsan yap, asla..." </p>
<p class="calibre1">Arya cümlenin devamını biliyordu. İkisi aynı anda söylediler. </p>
<p class="calibre1">"Sansa'ya... asla... söyleme!" </p>
<p class="calibre1">Jon kızın saçlarını okşadı. "Seni özleyeceğim küçük kardeşim." </p>
<p class="calibre1">Arya ağlayacak gibi duruyordu. "Keşke sen de bizimle birlikte gelseydin," dedi. </p>
<p class="calibre1">"Bazen  farklı  yollar  aynı  kaleye  çıkar.  Kim  bilir?"  dedi  Jon.  Kendisini  tutacak,  üzülmeyecekti. </p>
<p class="calibre1">"Artık  gitsem  iyi  olur.  Benjen  amcayı  biraz  daha  bekletirsem,  Sur'daki  ilk  yılımı  tuvalet  kabı</p>
<p class="calibre1">temizleyerek geçireceğim." </p>
<p class="calibre1">Arya  son  bir  kez  sarılmak  için  Jon'a  doğru  atıldı.  "Önce  kılıcını  bırak,"  diye  uyardı  Jon  gülerek. </p>
<p class="calibre1">Arya kılıcını kenara koydu ve ağabeyinin yüzünü öpücüklere boğdu. </p>
<p class="calibre1">Jon kapıya gitti, arkasını dönüp bir kez daha baktığında, Arya'nın kılıcı tekrar eline aldığını gördü. </p>
<p class="calibre1">"Unutmadan, her iyi kılıcın bir adı vardır," dedi. </p>
<p class="calibre1">"Buz gibi," dedi Arya. Elindeki kılıca baktı. "Bunun da bir adı var mı? Ah! Varsa hemen söyle." </p>
<p class="calibre1">"Tahmin edemiyor musun?" diye gülerek sordu Jon. "Senin en sevdiğin şeyin adı." </p>
<p class="calibre1">Arya'nın kafası karıştı önce. Sonra hemen anladı. Çok akıllıydı. Yine aynı anda söylediler. </p>
<p class="calibre1">"İğne!" </p>
<p class="calibre1">Kuzeye giden uzun yol boyunca, Arya'nın kahkahası ısıttı Jon'un içini. </p>
<p class="calibre1"><a id="p68"></a>Daenerys</p>
<p class="calibre1">Daenerys  Targaryen,  Pentos'un  surlarının  ardındaki  geniş  arazide,  korkutucu  ve  barbarca  bir</p>
<p class="calibre1">ihtişamla Khal Drogo ile evlendi. Düğün açık arazide yapılmıştı çünkü Dothraklar önemli her şeyin</p>
<p class="calibre1">gökyüzü altında yapılması gerektiğine inanırdı. </p>
<p class="calibre1">Drogo bütün khalasar'ını düğüne davet etmiş ve hepsi gelmişti. Kırk bin Dothraklı savaşçı, sayısız</p>
<p class="calibre1">kadın, çocuk ve köle, şehrin duvarlarının arkasında kalabalık bir sürü halinde, ottan örülmüş çadırlar</p>
<p class="calibre1">kurmuşlar, önlerine çıkan her şeyi yemişler ve her geçen gün Pentos şehrinin iyi sakinlerini daha çok</p>
<p class="calibre1">tedirgin etmişlerdi. </p>
<p class="calibre1">"Yargıç  dostlarım  Şehir  Muhafızları'nın  sayısını  iki  katına  çıkardı,"  dedi  İllyrio.  Drogo'nun</p>
<p class="calibre1">malikânesinde ballı ördek ve portakallı biber çıtırı yerken. Khal, khalasar'ına katılmıştı. Malikânesi</p>
<p class="calibre1">düğün gününe kadar Daenerys ve ağabeyine tahsis edilmişti. </p>
<p class="calibre1">"Onlar  şehir  hazinesinin  yarısını  paralı  askerlere  ve  kiralık  katillere  vermeden  önce  Prenses</p>
<p class="calibre1">Daenerys'i  çabucak  evlendirelim,"  diye  şaka  yaptı  Sör  Jorah  Mormont.  Sürgün  şövalye,  Dany'nin</p>
<p class="calibre1">Khal Drogo'ya satıldığı gece Viserys'e kılıcını sunmuş, Viserys de bu hediyeyi iştahla kabul etmişti. </p>
<p class="calibre1">O andan beri Mormont sürekli yanlarındaydı. </p>
<p class="calibre1">Yargıç  İllyrio,  çatal  şekilli  sakallarının  altından  gülmüştü  yapılan  şakaya  ama  Viserys  eğleniyor</p>
<p class="calibre1">gibi  görünmüyordu.  "İsterse  yarın  alabilir  kızı,"  dedi.  Dany'ye  baktı.  Dany  gözlerini  ağabeyinden</p>
<p class="calibre1">kaçırdı. "Bedelini ödediği takdirde," diye ekledi Viserys. </p>
<p class="calibre1">İllyrio,  parlak  taşlarla  süslü  yüzükler  takılmış  parmaklarını  havada  isteksizce  salladı.  "Size</p>
<p class="calibre1">söyledim. Her şey ayarlandı. Bana güvenin. Khal size bir taç vadetti ve ona sahip olacaksınız." </p>
<p class="calibre1">"Evet. Ama ne zaman?" diye sordu Viserys. </p>
<p class="calibre1">"Khal  ne  zaman  uygun  görürse,"  diye  cevap  verdi  İllyrio.  "Önce  kızı  alacak,  düğünün  ardından</p>
<p class="calibre1">düzlükler boyu sürecek olan geçit törenini tamamlayacak ve gelinini Vaes Dothrak'taki dosh khaleen'e</p>
<p class="calibre1">tanıtacak. Bütün bunlardan sonra belki. Ve kehanet savaştan yana çıkarsa elbette." </p>
<p class="calibre1">Viserys  sabırsızlıktan  köpürüyordu.  "Dothrak  kehanetlerinin  içine  edeyim,"  dedi.  "İşgalci  hâlâ</p>
<p class="calibre1">babamın tahtında oturuyor. Daha ne kadar beklemek zorundayım?" </p>
<p class="calibre1">İllyrio  omuz  silkti.  "Neredeyse  bütün  hayatınız  boyunca  beklediniz  yüce  kralım.  Birkaç  ay  ya  da</p>
<p class="calibre1">birkaç yıl daha beklemenin ne zararı var?" </p>
<p class="calibre1">Doğuya,  Vaes  Dothrak'a  kadar  gitmiş  olan  Sör  Jorah  başıyla  yargıcı  onayladı.  "Size  sabır</p>
<p class="calibre1">göstermenizi  tavsiye  ederim  Majesteleri,"  dedi.  "Dothraklar  sözlerine  sadık  insanlardır  ama  işleri</p>
<p class="calibre1">kendilerinin uygun gördüğü şekilde ve zamanda hallederler. Düşük seviyeli insanlar khal'dan yardım</p>
<p class="calibre1">dilenebilir ama ona asla çıkışmamalıdır." </p>
<p class="calibre1">Viserys  öfkeyle  parladı.  "Diline  dikkat  et  Mormont,"  dedi.  "Yoksa  ben  dilini  kesip  almasını</p>
<p class="calibre1">bilirim.  Ben  düşük  seviyeden  bir  adam  değilim.  Ben  gerçek Yedi  Krallık  Lordu'yum.  Ejderha  asla</p>
<p class="calibre1">dilenmez." </p>
<p class="calibre1">Sör  Jorah  saygıyla  başını  eğdi.  Yargıç  İllyrio  gizemli  bir  şekilde  bıyıklarının  altından  güldü. </p>
<p class="calibre1">Kızarmış ördeğin kanadını kopardı. Kanattan koca bir ısırık alırken çenesinden akan yağlı ballı sos</p>
<p class="calibre1">sakalına  damlıyordu.  Artık  ejderhalar  yok,  diye  düşündü  Dany  ama  bunu  yüksek  sesle  söylemeye</p>
<p class="calibre1">cesaret edemezdi. </p>
<p class="calibre1"><a id="p69"></a>Ama  o  gece  rüyasında  bir  ejderha  gördü.  Viserys  ona  vuruyor,  canını  yakıyordu.  Dany  çıplaktı. </p>
<p class="calibre1">Korkuyla sakarlaşmıştı. Ağabeyinden kaçmaya çalışıyordu ama vücudu hantallaşmış gibiydi. Viserys</p>
<p class="calibre1">tekrar  saldırdı.  Dany  kaçmaya  çalışırken  tökezleyip  yere  yuvarlandı.  "Ejderhayı  uyandırdın. </p>
<p class="calibre1">Ejderhayı  uyandırdın.  Ejderhayı  uyandırdın."  Ağabeyi  vücuduna  tekmeler  atarken  bağırıyordu. </p>
<p class="calibre1">"Ejderhayı  uyandırdın."  Baldırları  kanla  kayganlaşmıştı.  Gözlerini  kapatıp  inlemeye  başladı. </p>
<p class="calibre1">İnlemesine cevap verir gibi bir ses duydu sonra. Korkunç bir yırtılma ve büyük bir ateşin harlı sesi. </p>
<p class="calibre1">Gözlerini açtığında Viserys gitmişti. Etraf ateşten sütunlarla çevriliydi ve tam ortalarında bir ejderha</p>
<p class="calibre1">duruyordu.  Devasa  kafasını  ağır  ağır  Dany'ye  çevirdi.  Sıvı  kor  gözleri  Dany'nin  gözlerini  bulduğu</p>
<p class="calibre1">anda uyandı Dany. Titriyordu ve ter içinde kalmıştı. Daha önce hiç bu kadar korkmamıştı... </p>
<p class="calibre1">...ta ki sonunda düğün günü gelene kadar. </p>
<p class="calibre1">Şafak  vakti  başlayıp,  akşam  karanlığı  çökene  dek  içki,  yemek  ve  kavga  dolu  bitmez  bir  gün</p>
<p class="calibre1">boyunca  sürdü  tören.  Ottan  örülmüş  çadırların  arasına  hazırlanmış  devasa  toprak  yüksekliğin</p>
<p class="calibre1">üzerinde, Khal Drogo'nun yanına, bir Dothraklı denizinin üzerine oturtulmuştu Dany. Daha önce aynı</p>
<p class="calibre1">yerde  toplanmış  bu  kadar  büyük  bir  kalabalık  görmemişti.  Bu  kadar  korkunç  ve  tuhaf  insanlar  da</p>
<p class="calibre1">görmemişti. At efendileri, Özgür Şehirler'i ziyaret ettikleri sırada parfümler sürünüp, iyi kumaşlardan</p>
</body>
</html>
