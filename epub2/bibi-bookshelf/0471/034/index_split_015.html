<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>Taht Oyunları</title>
    <meta name="generator" content="pdftohtml 0.36"/>
    <meta name="author" content="George R. R. Martin"/>
    <meta name="keywords" content="Fantastik"/>
    <meta name="date" content="2015-06-16T15:18:09+00:00"/>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1">adamı  lord  yapmak  kimin  fikriydi?  Bu  adamın  babası  bir  kasaptı  ve  ona  Harrenhal'u  veriyorlar. </p>
<p class="calibre1">Harrenhal  kralların  makamıdır!  Oradan  içeri  adım  atmaya  bile  layık  değil.  Kendisine  arma  olarak</p>
<p class="calibre1">kanlı  bir  mızrak  seçmiş  diye  duydum,  bana  kalsa  kanlı  bir  satır  daha  uygun  olurdu."  Lord  Tywin</p>
<p class="calibre1">henüz sesini yükseltmemişti ama Tyrion babasının altın gözlerindeki öfkeyi görebiliyordu. "Selmy'yi</p>
<p class="calibre1">göndermelerine  ne  demeli?  Mantık  bunun  neresinde?  Evet,  o  yaşlı  bir  adam  ama  Cesur  Barristan</p>
<p class="calibre1">isminin  diyarda  hâlâ  bir  şanı  var.  Hizmet  ettiği  her  adama  onur  verdi.  Tazı  için  aynı  şeyler</p>
<p class="calibre1">söylenebilir  mi?  Köpeğini  masanın  altından  beslersin,  yüksek  koltuklarda  yanında  oturtmazsın." </p>
<p class="calibre1">Parmağını Tyrion'ın yüzüne uzattı. "Eğer Cersei oğlunu yontamıyorsa bu işi sen yapacaksın ve konsey</p>
<p class="calibre1">bizimle oyun oynarsa..." </p>
<p class="calibre1">Tyrion biliyordu. "Mızraklar," diyerek iç geçirdi. "Kafalar. Duvarlar." </p>
<p class="calibre1">"Görüyorum ki benden birkaç şey öğrenmişsin." </p>
<p class="calibre1">"Tahmin  ettiğinden  fazlasını  baba,"  diye  cevap  verdi  Tyrion  sessizce.  Şarabını  bitirip  kadehini</p>
<p class="calibre1">düşünceli  bir  halde  kenara  koydu.  Bir  yanı,  itiraf  ettiğinden  çok  daha  fazla  memnundu.  Bir  yanıysa</p>
<p class="calibre1">nehrin yukarısındaki çarpışmayı hatırlıyor, yine mi sola gönderildiğini merak ediyordu. "Neden ben?" </p>
<p class="calibre1">diye  sordu  başını  yana  eğerek.  "Neden  amcam  değil?  Neden  Sör  Flement  ya  da  Serrett  değil? </p>
<p class="calibre1">Neden... büyük bir adam değil?" </p>
<p class="calibre1">Lord Tywin aniden ayağa kalka. "Sen benim oğlumsun." </p>
<p class="calibre1">İşte o anda anladı Tyrion. Onu çoktan gözden çıkardın, dedi içinden.. Seni adi piç, Jaime senin için</p>
<p class="calibre1">ölüden  farksız.  Elinde  sadece  ben  kaldım.  Tyrion  babasını  tokatlamak  istedi.  Hançerini  çekip</p>
<p class="calibre1">göğsünü  yarmak,  köylülerin  söylediği  gibi  kalbi  gerçekten  sert  altından  mı  yapılmış  bakmak  istedi. </p>
<p class="calibre1">Ama orada öylece oturdu. Sessiz ve sakin. </p>
<p class="calibre1">Lord  Tywin  salondan  çıkmak  için  yürürken  Tyrion'ın  yere  fırlattığı  kadehin  kırıkları  ayaklarının</p>
<p class="calibre1">altında  çıtırdıyordu.  "Son  bir  şey,"  dedi  babası  kapıya  vardığında.  "Fahişeyi  saraya</p>
<p class="calibre1">götürmeyeceksin." </p>
<p class="calibre1">Tyrion  babası  gittikten  sonra  uzunca  bir  zaman  tek  başına  ortak  salonda  oturdu.  Sonunda,  çan</p>
<p class="calibre1">kulesinin altındaki çatı katında olan küçük odasına gitti. Odanın tavanı epey alçaktı ama bu bir cüce</p>
<p class="calibre1">için  sorun  değildi.  Odanın  penceresinden  babasının  kurdurduğu  darağacını  görebiliyordu.  Hancı</p>
<p class="calibre1">kadının  ipte  sallanan  bedeni  gece  rüzgârıyla  sallanıyordu.  Teni  tıpkı  Lannisterlar'ın  umutları  gibi</p>
<p class="calibre1">çürümüş, incelmişti. </p>
<p class="calibre1">Tyrion  kuş  tüyü  yatağın  kenarına  oturduğunda  Shae  uykusunda  mırıldanarak  döndü.  Tyrion  elini</p>
<p class="calibre1">örtülerin  altına  sokup  kızın  yumuşak  göğüslerini  avuçladı.  Shae  gözlerini  açtı,  "Lordum,"  dedi</p>
<p class="calibre1">gülümseyerek. </p>
<p class="calibre1">Tyrion kızın göğüs uçlarının sertleştiğini hissetti ve onu öptü. "Seni Kral Toprakları'na götürmeyi</p>
<p class="calibre1">düşünüyorum tatlım," diye fısıldadı. </p>
<p class="calibre1"><a id="p496"></a>Jon</p>
<p class="calibre1">Jon  Kar  eyerin  bağını  sıkarken  kısrak  hafifçe  kişnedi.  "Sakin  ol  güzel  leydi,"  dedi  yumuşak  bir</p>
<p class="calibre1">sesle.  Hayvanı  okşayıp  sakinleştirdi.  Rüzgâr  ahırın  içinden  geçti.  Ölümün  soğuk  nefesi  yüzüne</p>
<p class="calibre1">çarpıyordu  ama  Jon  umursamıyordu.  Bohçasını  yaralı  ve  beceriksiz  elleriyle  eyerinin  kenarına</p>
<p class="calibre1">bağladı. "Hayalet," diye seslendi hafifçe. Kurt amber gibi gözleriyle hemen yanına geldi. </p>
<p class="calibre1">"Jon, lütfen. Bunu yapmamalısın." </p>
<p class="calibre1">Ata  bindi.  Dizginleri  tutup  hayvanı  çevirdi  ve  geceyle  yüzleşti.  Samwell  Tarly  ahır  kapısının</p>
<p class="calibre1">önündeydi. Omzunun üstünden dolunay yükseliyordu. Gölgesi bir devin gölgesine benziyordu. Devasa</p>
<p class="calibre1">ve kara. "Yolumdan çekil Sam." </p>
<p class="calibre1">"Jon gidemezsin," dedi Sam. "Buna izin vermeyeceğim." </p>
<p class="calibre1">"Canını yakmak istemem," dedi Jon. "Sam kenara çekil, yoksa seni ezip geçeceğim." </p>
<p class="calibre1">"Geçmeyeceksin. Beni dinlemelisin. Lütfen..." </p>
<p class="calibre1">Jon  atını  mahmuzladı  ve  kısrak  kapıya  doğru  atıldı.  Sam  bir  an  için  kıpırdamadan  durdu.  Yüzü</p>
<p class="calibre1">dolunay  kadar  solgundu.  Ağzı  hayretle  açıldı.  Kısrak  neredeyse  üstüne  biniyorken  kenara  kaçtı. </p>
<p class="calibre1">Yuvarlanıp düştü. Hayvan çocuğun üstünden atlayarak gecenin içine daldı. </p>
<p class="calibre1">Jon ağır cübbesinin başlığını kafasına çekti ve atı hızla koşturmaya başladı. Yanındaki Hayalet'le</p>
<p class="calibre1">birlikte  uzaklaştıkları  Kara  Kale  sessiz  ve  sakindi.  Arkasında  kalan  Sur'daki  nöbetçilerin  etrafı</p>
<p class="calibre1">izlediklerini  biliyordu  ama  onlar  kuzeye  bakıyorlardı,  güneye  değil.  Eski  ahırlarda  düştüğü  yerden</p>
<p class="calibre1">kalkmak için debelenen Sam Tarly'den başka hiç kimse gittiğini görmemişti. Sam kötü düşmüştü. Jon</p>
<p class="calibre1">ona bir şey olmamasını diledi. Çocuk öyle ağır ve dengesizdi ki kenara kaçıp yere yuvarlandığında</p>
<p class="calibre1">kolunu kırmış ya da ayak bileğini burkmuş olabilirdi. "Onu uyardım," dedi Jon yüksek sesle. "Hem bu</p>
<p class="calibre1">mesele  onu  hiç  ilgilendirmezdi."  Yanık  parmaklarını  açıp  kapatarak  elini  gevşetmeye  çalıştı. </p>
<p class="calibre1">Parmakları hâlâ canını yakıyordu ama sargıları çıkarmak iyi gelmişti. </p>
<p class="calibre1">Kıvrılmış  bir  kurdele  gibi  ilerleyen  Kral  Yolu'nun  çevresindeki  tepelere  ayın  gümüşi  ışığı</p>
<p class="calibre1">vuruyordu.  Ayrıldığının  farkına  varılmadan  önce  mümkün  olduğu  kadar  Sur'dan  uzaklaşmalıydı. </p>
<p class="calibre1">Sabah olduğunda yoldan ayrılıp tarlalardan, derelerden ve çalılıkların içinden gidecekti ama şu anda</p>
<p class="calibre1">sürat gizlenmekten daha önemliydi. Nereye gittiğinin tahmin edilmesi çok zor değildi zaten. </p>
<p class="calibre1">Yaşlı  Ayı  sabahın  ilk  ışıklarıyla  birlikte  uyanıyordu.  Yani,  Jon'un  Sur'la  arasına  mümkün</p>
<p class="calibre1">olduğunca  fazla  mesafe  koyması  için  şafağa  kadar  vakti  vardı...  tabi  Sam  Tarly  ona  ihanet  etmezse. </p>
<p class="calibre1">Şişman  çocuk  görevine  bağlıydı  ve  çok  kolay  korkuyordu  ama  Jon'u  ağabeyi  gibi  seviyordu.  Eğer</p>
<p class="calibre1">sorgulanırsa  konuşacağına  şüphe  yoktu  ama  Kral  Kulesi'nde  bekleyen  nöbetçilere  gidip  Mormont'u</p>
<p class="calibre1">uyandırmalarını da söylemezdi. </p>
<p class="calibre1">Jon,  Yaşlı  Ayı'nın  kahvaltısını  almak  için  mutfağa  gitmediğinde  onu  arayacaklardı.  Hücresine</p>
<p class="calibre1">girdiklerinde  Uzunpençe'yi  yatağının  üstünde  bulacaklardı.  Kılıçtan  ayrılması  çok  zor  olmuştu  ama</p>
<p class="calibre1">Jon onu yanına alacak kadar onursuz değildi. Utanç içinde kaçmak zorunda kaldığında Jorah Mormont</p>
<p class="calibre1">bile  yapmamıştı  bunu.  Yaşlı  Ayı  o  kılıca  daha  fazla  layık  olan  birini  bulacaktı  mutlaka.  Jon  yaşlı</p>
<p class="calibre1">adamı  düşündüğünde  üzülüyordu.  Oğlunun  ihanetiyle  açılan  ve  hâlâ  taze  olan  yarasına  tuz  ekecekti</p>
<p class="calibre1">Jon'un  gidişi.  Ona  olan  güveninin  karşılığı  bu  olmamalıydı  ama  başka  seçenek  yoktu.  Ne  yaparsa</p>
<p class="calibre1">yapsın birisine ihanet etmiş olacaktı. </p>
<p class="calibre1">Şu  anda  bile  gerçekten  onurlu  olan  şeyi  yapıp  yapmadığından  emin  değildi.  Güneylilerin  işi</p>
<p class="calibre1"><a id="p497"></a>kolaydı.  Onların  konuşabilecekleri  rahipleri  vardı.  Onlara  tanrıların  isteklerini  ileten,  doğruyu</p>
<p class="calibre1">yanlıştan ayırmalarına yardım eden rahiplere gidebiliyorlardı. Starklar eski, isimsiz tanrılara bağlıydı</p>
<p class="calibre1">ve büvet ağaçları dinler ama cevap vermezdi. </p>
<p class="calibre1">Kara Kale'nin son ışıkları da görünmez olduğunda Jon kısrağı yavaşlatıp yürütmeye başladı. Çok</p>
<p class="calibre1">uzun bir yolu ve sadece bir atı vardı. Güneye giden yol boyunca çiftçi köyleri ve karakollar olduğunu</p>
<p class="calibre1">biliyordu.  İhtiyacı  olursa  kısrağını  yeni  bir  atla  takas  edebilirdi. Ama  bineği  yaralanmadığı  sürece</p>
<p class="calibre1">bunu yapmaya niyeti yoktu. </p>
<p class="calibre1">Yakında  yeni  kıyafetlere  de  ihtiyacı  olacaktı.  Baştan  sonra  siyahlara  bürünmüştü;  uzun  sürücü</p>
<p class="calibre1">çizmeleri,  kabaca  dokunmuş  tozluklar,  tunik,  deri  takım  ve  ağır  bir  cübbe.  Uzun  kılıcı  ve  hançeri</p>
<p class="calibre1">köstebek  derisi  kınlarının  içindeydi.  Bohçasında  siyah  zırhlı  yeleği  ve  baş  koruması  vardı. </p>
<p class="calibre1">Yakalanırsa bunlar ölümü anlamına gelirdi. Siyahlar içindeki bir yabancı, Boğaz'ın kuzeyindeki her</p>
<p class="calibre1">karakol  ve  kasabada  soğuk  bir  şüpheyle  karşılanırdı.  Peşine  düşmeleri  uzun  sürmezdi.  Üstat</p>
<p class="calibre1">Aemon'ın  kuzgunu  havalandığı  anda  güvenli  tek  bir  yer  bulamayacağını  biliyordu  Jon.  Kışyarı'nda</p>
<p class="calibre1">bile. Bran onu içeri almak isteyebilirdi ama Üstat Luwin daha akıllıca davranırdı. Tam da yapması</p>
<p class="calibre1">gerektiği gibi kalenin kapılarını kapatıp Jon'u oradan gönderirdi. Kışyarı'na hiç gitmemek en iyisiydi. </p>
<p class="calibre1">Daha dün ayrılmış gibi bütün ayrıntılarıyla kaleyi anımsadı; kule gibi uzun granit duvarlar, duman, </p>
<p class="calibre1">köpek ve kavrulan et kokan Büyük Salon, babasının çalışma odası, Jon'un uyuduğu küçük kule odası. </p>
<p class="calibre1">Bir  yanı,  Bran'ın  kahkahalarını  tekrar  duymayı,  Gage'in  dana  rostolarından  yemeyi,  Yaşlı  Dadı'nın</p>
<p class="calibre1">ormanın çocukları ve Aptal Florian hikâyelerini dinlemeyi her şeyden fazla istiyordu. </p>
<p class="calibre1">Ama  Sur'dan  bunlar  için  ayrılmamıştı.  Babasının  oğlu,  Robb'un  kardeşi  olduğu  için  terk  etmişti</p>
<p class="calibre1">Sur'u. Uzunpençe kadar iyi bir kılıç bile onu bir Mormont yapmıyordu. Aemon Targaryen da değildi</p>
<p class="calibre1">Jon. Yaşlı adam üç kez seçim yapmak zorunda kalmış ve her seferinde onuru seçmişti ama o da Jon</p>
<p class="calibre1">değildi. Jon şu anda bile, Üstat Aemon çok zayıf ve korkak olduğundan mı, yoksa çok dürüst ve güçlü</p>
<p class="calibre1">olduğu  için  mi  kalmayı  tercih  etmişti,  emin  değildi.  Buna  rağmen,  yaşlı  adamın  seçimlerin  acılı</p>
<p class="calibre1">olduğu hakkındaki konuşmalarının ne anlama geldiğini gayet iyi biliyordu. </p>
<p class="calibre1">Tyrion  Lannister,  çoğu  adam  gerçeklerle  yüzleşmek  yerine  gerçeği  inkâr  eder  demişti.  Jon'un</p>
<p class="calibre1">inkârla  işi  bitmişti  artık.  Kendisini  inkâr  etmeyecekti.  O,  Jon  Kar'dı.  Bir  piçti.  Bir  yemin  bozandı. </p>
<p class="calibre1">Annesiz,  dostsuz  ve  lanetliydi.  Hayatının  geri  kalanında  –ne  kadar  kaldıysa–  yabancı,  gerçek  adını</p>
<p class="calibre1">söyleyemeyen, sessizce gölgelerde saklanan adam olacaktı. Yedi Krallık'ın neresine giderse gitsin bir</p>
<p class="calibre1">yalanı yaşamak zorunda kalacaktı, aksi takdirde karşılaştığı her adamın eli ona kalkacaktı. Ama bütün</p>
<p class="calibre1">bunlar  önemli  değildi.  Kardeşinin  yanında  durup  babasının  intikamını  alabilecek  kadar  sağ</p>
<p class="calibre1">kalabildiği sürece bunların hiç önemi yoktu. </p>
<p class="calibre1">Robb'u son gördüğü haliyle hatırlıyordu, avluda kızıl saçlarında karlar erirken. Kardeşine gizlice, </p>
<p class="calibre1">kılık  değiştirmiş  halde  gitmesi  gerekecekti.  Kendisini  gösterdiğinde  Robb'un  yüzünün  alacağı  şekli</p>
<p class="calibre1">merak etti. Kardeşi kafasını sallayıp gülümseyecek... ve diyecekti ki... </p>
<p class="calibre1">Kardeşinin gülümsediğini göremiyordu Jon. Kafasında ne kadar canlandırmaya çalışırsa çalışsın, </p>
<p class="calibre1">göremiyordu.  Ulu  kurtları  buldukları  gün  kafası  babası  tarafından  kesilen  kaçağı  düşündü.  "Yemin</p>
<p class="calibre1">ettin,"  demişti  Lord  Eddard.  "Kara  kardeşlerin,  eski  ve  yeni  tanrıların  huzurunda  yemin  ettin." </p>
<p class="calibre1">Desmond  ve  Şişman  Tom  adamı  kütüğe  sürüklemişti.  Bran'ın  gözleri  kocaman  olmuştu  ve  Jon  ona</p>
<p class="calibre1">midillisini  sıkı  tutmasını  hatırlatmak  zorunda  kalmıştı.  Theon  Greyjoy,  Buz'u  getirdiğinde  babasının</p>
<p class="calibre1">gözlerine  yerleşen  bakışı  hatırladı  Jon.  Karın  üstüne  saçılan  kanı,  Greyjoy'un  tekmelediği  kesik</p>
<p class="calibre1">kafayı. </p>
<p class="calibre1">O günkü kaçağın yerinde kardeşi Benjen Stark olsaydı babasının ne yapacağını merak etti. Bir şey</p>
<p class="calibre1"><a id="p498"></a>değişir miydi? Değişirdi. Değişmeliydi... Robb da ona kucak açacaktı, buna şüphe yoktu. Yoksa... </p>
<p class="calibre1">Bunları  düşünmenin  sırası  değildi.  Dizginlere  yapıştığında  parmakları  derin  derin  zonklamaya</p>
<p class="calibre1">başladı.  Kısrağı  mahmuzlayıp  dörtnala  koşturdu.  Şüphelerinden  kaçmak  istiyormuş  gibi  Kral</p>
<p class="calibre1">Yolu'nda  hızla  ilerliyordu.  Jon  ölümden  korkmuyordu  ama  sıradan  bir  suçlu  gibi  elleri  bağlı  halde</p>
<p class="calibre1">kafasının  kesilmesini  de  istemiyordu.  Ölecekse,  elinde  bir  kılıçla  babasının  katilleriyle  dövüşürken</p>
<p class="calibre1">ölmeliydi. O gerçek bir Stark değildi, hiç olmamıştı... ama bir Stark gibi ölebilirdi. Lord Stark'ın dört</p>
<p class="calibre1">oğlu var desinler istiyordu. Üç değil. </p>
<p class="calibre1">Hayalet yarım mil boyunca kırmızı dili dışarıda koşarak Jon'un hızına sadık kaldı. At ve binicisi</p>
<p class="calibre1">başlarını  aynı  şekilde  alçaltarak  daha  hızlı  koşmaya  başladı.  Kurt  yavaşladı,  durdu,  izledi.  Kırmızı</p>
<p class="calibre1">gözleri ay ışığında parladı ve atın arkasında kayboldu. Jon, kurdun kendi hızıyla onu takip edeceğini</p>
<p class="calibre1">biliyordu. </p>
<p class="calibre1">Yolun  her  iki  yanındaki  ağaçların  arasından  göz  kırpan  ışıkları  gördü.  Biraz  ileride  Köstebek</p>
<p class="calibre1">Kasabası vardı. Kasabaya girerken bir köpek havladı, ahırdaki katırlardan birinin sesini duydu ama</p>
<p class="calibre1">bunlar dışında etraf sessiz ve sakindi. Üç beş evin ahşap penceresinden şöminelerde yanan ateşlerin</p>
<p class="calibre1">ışığı sızıyordu. </p>
<p class="calibre1">Köstebek  Kasabası  göründüğünden  çok  daha  büyüktü  çünkü  kasabanın  dörtte  üçü  toprak</p>
<p class="calibre1">altındaydı.  Derin  ve  ılık  mahzenler  tünellerle  bağlıydı.  Kasabanın  genelevi  bile  yer  altındaydı. </p>
<p class="calibre1">Yüzeyde,  kapısına  kırmızı  bir  fener  asılmış  küçücük  bir  ahşap  kulübeden  başka  bir  şey  yoktu. </p>
<p class="calibre1">Sur'daki  adamların  buradaki  fahişeler  için  "gömülü  hazine"  dediklerini  duymuştu.  Kara</p>
<p class="calibre1">kardeşlerinden herhangi birinin bu gece burada hazine kazısı yapıp yapmadığını merak etti. Aslında</p>
<p class="calibre1">bu da yemin bozmaktı ama kimsenin umrunda değildi. </p>
<p class="calibre1">Jon,  kasaba  iyice  arkasında  kalana  kadar  yavaşlamadı.  Sonunda  durduklarında  hem  kısrak  hem</p>
<p class="calibre1">kendisi ter içinde kalmıştı. Titreyerek attan indi, yanık eli sızlıyordu. Ay ışığında pırıl pırıl parlayan</p>
<p class="calibre1">bir  kar  birikintisi  ağaçların  altında  ağır  ağır  eriyordu.  Damlayan  sular  küçük  sığ  gölcükler</p>
<p class="calibre1">oluşturuyordu.  Jon  eğilip  ellerini  suyun  içine  daldırdı.  Erimiş  kar  suyu  buz  gibi  soğuktu.  Avcuyla</p>
<p class="calibre1">sudan  biraz  alıp  içti.  Yanakları  seğirmeye  başlayana  kadar  yüzünü  yıkadı.  Parmakları  günlerdir</p>
<p class="calibre1">olmadığı  kadar  kötü  sızlıyordu.  Başı  da  zonkluyordu.  Ben  doğru  olanı  yapıyorum,  dedi  kendine. </p>
<p class="calibre1">Öyleyse niye bu kadar kötü hissediyorum? </p>
<p class="calibre1">Kısrak  terden  köpük  içinde  kalmıştı,  Jon  hayvanı  dizginlerinden  tutarak  biraz  yürüttü.  Yol  iki</p>
<p class="calibre1">atlının yan yana geçemeyeceği kadar dardı. Taşlarla kaplıydı ve ince su akıntılarıyla kesiliyordu. Bu</p>
<p class="calibre1">yolda o kadar hızlı at sürdüğü için aptal gibi hissediyordu, yol kırık bir boyun için davetiye gibiydi. </p>
<p class="calibre1">Jon içine nasıl bir delilik girdiğini merak etti. Ölmek için bu kadar acelesi var mıydı? </p>
<p class="calibre1">Uzaktaki ağaçların arasından korkmuş bir hayvan sesi gelince başını kaldırdı. Kısrağı huzursuzca</p>
<p class="calibre1">kişniyordu.  Kurdu  bir  av  mı  bulmuştu?  Ellerini  ağzına  götürerek,  "Hayalet!"  diye  bağırdı.  "Hayalet</p>
<p class="calibre1">buraya gel." Aldığı tek cevap, bağırmasıyla havalanan bir baykuşun kanat sesleri oldu. </p>
<p class="calibre1">Kaşlarını çatarak yoluna devam etti. Kuruyana kadar bir yarım saat daha kısrağı yürüttü. Hayalet</p>
<p class="calibre1">ortaya çıkmamıştı. Jon ata binip yola devam etmek istiyordu ama kurt için endişelenmeye başlamıştı. </p>
<p class="calibre1">"Hayalet," diye bağırdı tekrar. "Neredesin? Buraya gel. Hayalet!" Bu ormanın içindeki hiçbir canlı, </p>
<p class="calibre1">hatta  yarı  büyümüş  bir  kurt  bile  ulu  kurda  zarar  veremezdi.  Eğer  bir...  hayır,  Hayalet  bir  ayıya</p>
<p class="calibre1">saldırmayacak kadar akıllıydı ve etrafta bir kurt sürüsü olsa Jon ulumalarını mutlaka duyardı. </p>
<p class="calibre1">Yemek  yemeye  karar  verdi. Yiyecek  midesini  sakinleştirirdi.  Hayalet  de  geri  dönmek  için  biraz</p>
<p class="calibre1">zaman  kazanmış  olurdu.  Henüz  bir  tehlike  yoktu.  Kara  Kale  hâlâ  uykudaydı.  Heybesinde  bir  parça</p>
<p class="calibre1">peynir,  biraz  ekmek  ve  çürümeye  başlamış  kahverengi  bir  elma  buldu.  Mutfaktan  biraz  jambon  ve</p>
<p class="calibre1"><a id="p499"></a>tuzlu et de aşırmıştı ama eti yarın için saklayacaktı. Et bitince avlanmak zorunda kalacaktı ve bu onu</p>
<p class="calibre1">epey yavaşlatacaktı. </p>
<p class="calibre1">Kısrağı  Kral  Yolu'nda  otlarken  Jon  bir  ağacın  altına  oturup  peyniri  ve  ekmeği  yemeye  başladı. </p>
<p class="calibre1">Elmayı  sona  saklıyordu.  Biraz  yumuşamıştı  ama  içi  hâlâ  ekşi  ve  suluydu.  Kuzeyden  gelen  atların</p>
<p class="calibre1">sesini duyduğunda elmayı çöpüne kadar yemişti. Jon hızla ayağa kalkarak atına doğru yürüdü. Onları</p>
<p class="calibre1">atlatabilir miydi? Hayır, çok yakındılar. Jon'u mutlaka duyarlardı ve Kara Kale'den geliyorlarsa... </p>
<p class="calibre1">Kısrağı yolun dışına, bir muhafız ağacın kalın dallarının arkasına çekti. "Sessiz ol," dedi fısıltıyla. </p>
<p class="calibre1">Yolu  gözlemek  için  çömeldi.  Eğer  tanrılar  merhametliyse  atlılar  geçip  giderdi.  Küçük  bir  ihtimalle</p>
<p class="calibre1">gelenler Köstebek Kasabası'nın çiftçileri de olabilirdi, belki tarlalarına gidiyorlardı ama gecenin bu</p>
<p class="calibre1">vakti tarlada ne işleri vardı... </p>
<p class="calibre1">Kral Yolu'nda koşturan atların gittikçe yakınlaşan toynak seslerini dinledi. En az beş ya da altı kişi</p>
<p class="calibre1">olmalıydılar. Ağaçların arasından sesleri de gelmeye başlamıştı. </p>
<p class="calibre1">"...bu yoldan geldiğinden emin misin?" </p>
<p class="calibre1">"Emin olamayız." </p>
<p class="calibre1">"Doğuya doğru gitmiş olabilir. Ya da yoldan çıkıp ormana dalmıştır. Ben öyle yapardım." </p>
<p class="calibre1">"Bu karanlıkta mı? Aptal. Boynunu kırmadan at sürmeyi becersen bile kaybolur, sabah kendini yine</p>
<p class="calibre1">Sur'da bulurdun." </p>
<p class="calibre1">"Bulmazdım."  Grenn'in  sesi  gergin  geliyordu.  "Güneye  doğru  yol  alırdım.  Yıldızlara  bakarak</p>
<p class="calibre1">yönleri bulabilirsin." </p>
<p class="calibre1">"Ya hava bulutlu olursa?" diye sordu Pyp. </p>
<p class="calibre1">"O zaman yola çıkmazdım." </p>
<p class="calibre1">Araya  bir  ses  daha  karıştı.  "Ben  olsaydım  nereye  giderdim  biliyor  musunuz?  Köstebek</p>
<p class="calibre1">Kasabası'na.  Hazine  için  kazı  yapardım."  Kurbağa'nın  tiz  kahkahası  Jon'un  kısrağının  hafifçe</p>
<p class="calibre1">kişnemesine sebep olmuştu. </p>
<p class="calibre1">"Sessiz olun," dedi Halder. "Bir şey duydum." </p>
<p class="calibre1">"Hani, nerede? Ben hiçbir şey duymadım." Atlar durdu. </p>
<p class="calibre1">"Sen kendi gazını bile duyamazsın." </p>
<p class="calibre1">"Duyabilirim," dedi Grenn. </p>
<p class="calibre1">"Sessiz!" </p>
<p class="calibre1">Hepsi  birden  susup  dinlemeye  başladı.  Jon  nefesini  tuttu.  Sam,  dedi  içinden.  Yaşlı  Ayı'ya</p>
<p class="calibre1">gitmemişti  ama  gidip  yatağına  da  yatmamıştı.  Diğer  çocuklara  haber  vermişti. Aptallar,  şafak  vakti</p>
<p class="calibre1">yataklarında olmazlarsa onları da kaçak sayacaklardı. Bunlar ne yaptıklarını sanıyordu? </p>
<p class="calibre1">Sessizlik uzadıkça uzuyordu. Jon çömeldiği yerden çocukların atlarının bacaklarını görebiliyordu. </p>
<p class="calibre1">Sonunda, "Ne duydun?" diye sorarak sessizliği bozdu Pyp. </p>
<p class="calibre1">"Bilmiyorum," dedi Halder. "Bir ses. At sesi gibi gelmişti ama..." </p>
<p class="calibre1">Jon  gözünün  ucuyla  ağaçların  arasında  hareket  eden  soluk  bir  şekil  gördü.  Yapraklar  titredi. </p>
<p class="calibre1">Hayalet aniden gölgelerin arasından çıkarak geldi. Öyle birdenbire ortaya çıkmıştı ki Jon'un kısrağı</p>
<p class="calibre1">ürküp kişnedi. "İşte!" diye bağırdı Halder. </p>
<p class="calibre1">"Ben de duydum!" </p>
<p class="calibre1"><a id="p500"></a>"Hain," dedi Jon ulu kurda. Eyerine atlayıp ağaçların arasına dalmak için kısrağı çevirdi ama daha</p>
<p class="calibre1">dört metre gidemeden çocuklar peşine düştü. </p>
<p class="calibre1">"Jon!" diye bağırdı Pyp. </p>
<p class="calibre1">"Atını durdur. Hepimizi birden atlatamazsın." </p>
<p class="calibre1">Jon onlarla yüz yüze gelmek için kısrağı döndürürken kılıcını çekti. "Uzaklaşın. Size zarar vermek</p>
<p class="calibre1">istemiyorum ama mecbur kalırsam yaparım." </p>
<p class="calibre1">"Yediye karşı bir kişi mi?" Halder bir işaret verdi. Çocuklar Jon'un etrafını sardı. </p>
<p class="calibre1">"Benden ne istiyorsunuz," diye sordu Jon. </p>
<p class="calibre1">"Seni ait olduğun yere götürmek istiyoruz," dedi Pyp. </p>
<p class="calibre1">"Benim yerim kardeşimin yanı." </p>
<p class="calibre1">"Senin kardeşlerin biziz," dedi Grenn. </p>
<p class="calibre1">"Seni  yakalarlarsa  başını  keserler,  bunu  biliyorsun."  Kurbağa  sinirli  bir  kahkaha  attı.  "Bu  çok</p>
<p class="calibre1">aptalca. Bunu sadece Öküz yapar." </p>
<p class="calibre1">"Yapmam," dedi Grenn. "Ben bir yemin bozan değilim. Yemini her kelimesine inanarak ettim." </p>
<p class="calibre1">"Ben  de  öyle,"  dedi  Jon.  "Anlamıyor  musunuz?  Babamı  öldürdüler.  Savaş  var.  Kardeşim  Robb</p>
<p class="calibre1">nehir topraklarında dövüşüyor..." </p>
<p class="calibre1">"Biliyoruz," dedi ciddi bir tavırla. "Sam bize her şeyi anlattı." </p>
<p class="calibre1">"Baban için üzgünüz," dedi Grenn. "Ama bir şey değişmez. Yemin ettin ve ayrılamazsın. Ne olursa</p>
<p class="calibre1">olsun." </p>
<p class="calibre1">"Mecburum," diye bağırdı Jon. </p>
<p class="calibre1">"Sen  yemin  ettin,"  diye  hatırlattı  Pyp.  "Gece  çöküyor  ve  son  nefesime  kadar  sürecek  nöbetim</p>
<p class="calibre1">başlıyor." </p>
<p class="calibre1">"Nöbette yaşayacak, nöbette öleceğim," diye ekledi Grenn başını sallayarak. </p>
<p class="calibre1">"Bana  cümleleri  tekrar  etmenize  gerek  yok.  En  sizin  kadar  iyi  biliyorum  onları,"  dedi  Jon. </p>
<p class="calibre1">Öfkelenmişti. Her şeyi daha da zorlaştırıyorlardı. </p>
<p class="calibre1">"Ben karanlıktaki kılıç," diye devam etti Halder. </p>
<p class="calibre1">"Duvardaki gözcüyüm," diyerek katıldı Kurbağa. </p>
<p class="calibre1">Jon  yüzlerine  küfür  etti.  Umursamıyorlardı.  Pyp  atını  Jon'a  yaklaştırdı.  "Ben  soğukta  yanan  ateş, </p>
<p class="calibre1">şafak vaktindeki ışığım. Ben uyurları uyandıran nida, diyar halkını koruyan kalkanım." </p>
<p class="calibre1">"Geri dur," diye uyardı Jon kılıcını göstererek. "Ciddiyim Pyp." Zırhları yoktu. Jon mecbur kalırsa</p>
<p class="calibre1">onları parçalara ayırabilirdi. </p>
<p class="calibre1">Matthar arkasına sokulup koroya katıldı. "Bu gece ve gelecek tüm gecelerde..." </p>
<p class="calibre1">Jon  ayağını  kısrağının  gövdesine  vurdu.  Bir  çemberin  içinde  dönüyordu.  Çocuklar  çevresini</p>
<p class="calibre1">sarmıştı, gittikçe çemberi daraltıyorlardı. </p>
<p class="calibre1">"...hayatımı ve onurumu..." Halder soldan yaklaştı. </p>
<p class="calibre1">"...Gece  Nöbetçileri'ne  adıyorum,"  diyerek  bitirdi  Pyp.  Jon'un  dizginlerine  uzandı.  "İşte</p>
<p class="calibre1">seçeneklerin önünde. Beni öldür ya da benimle birlikte gel." </p>
<p class="calibre1">Jon kılıcını kaldırdı... ve çaresizce indirdi. "Kahrolun," dedi. "Hepiniz kahrolun." </p>
<p class="calibre1"><a id="p501"></a>"Seni  bağlamak  zorunda  mıyız?  Yoksa  sorun  çıkarmadan  bizimle  at  süreceğine  söz  veriyor</p>
<p class="calibre1">musun?" </p>
<p class="calibre1">"Kaçmayacağım,  eğer  kastettiğin  buysa."  Hayalet  ağaçların  arasından  çıktı.  Jon  ulu  kurda  baktı. </p>
<p class="calibre1">"Çok yardımcı oldun," dedi. Kırmızı gözler ona her şeyi biliyormuş gibi bakıyordu. </p>
<p class="calibre1">"Acele  etmemiz  gerek,"  dedi  Pyp.  "Şafaktan  önce  dönemezsek  Yaşlı  Ayı  hepimizin  kafasını</p>
<p class="calibre1">kestirir." </p>
<p class="calibre1">Jon  geriye  nasıl  döndüklerini  hatırlamıyordu. Yol  daha  kısa  sürmüş  gibiydi,  belki  de  aklı  başka</p>
<p class="calibre1">yerde  olduğundan.  Dönüş  temposunu  Pyp  belirlemişti,  dörtnala.  Köstebek  Kasabası  gelip  geçti, </p>
<p class="calibre1">genelevin kırmızı feneri çoktan sönmüştü. Hızlı yol aldılar. Jon, Kara Kale'nin kulelerini gördüğünde</p>
<p class="calibre1">şafağa daha bir saat vardı. Kara Kale evi gibi görünmüyordu bu sefer. </p>
<p class="calibre1">Jon'u geri getirebilirlerdi ama kalmaya zorlayamazlardı. Savaş sabaha  bitmeyecekti,  ne  de  ondan</p>
<p class="calibre1">sonraki sabah. Arkadaşları gece gündüz başında bekleyemezdi. Sabırlı davranır, onları vazgeçtiğine</p>
<p class="calibre1">inandırırdı...  ve  sonra,  iyice  gevşediklerinde  tekrar  kaçardı.  Bir  dahaki  sefere  Kral  Yolu'nu</p>
<p class="calibre1">kullanmayacaktı. Sur boyunca doğuya gidebilirdi. Belki denizi geçerdi. Daha uzun ama daha güvenli</p>
<p class="calibre1">bir  yol  olurdu.  Hatta  batıya,  dağlara  gidebilirdi  ve  yüksek  geçitlerden  güneye  kıvrılırdı.  Bu</p>
<p class="calibre1">yabanılların yoluydu, zor ve tehlikeliydi ama en azından kimse onu takip edemezdi. Kral Yolu'nun ya</p>
<p class="calibre1">da Kışyarı'nın yakınına bile gitmeyecekti. </p>
<p class="calibre1">Samwell  Tarly  onları  eski  ahırlarda  bekliyordu.  Uyuyamayacak  kadar  gergindi,  bir  saman</p>
<p class="calibre1">balyasına yaslanmış oturuyordu. Ayağa kalkıp üstünü temizledi. "Seni buldukları için sevindim Jon," </p>
<p class="calibre1">dedi. </p>
<p class="calibre1">"Ben sevinmedim," diye karşılık verdi Jon atından inerken. </p>
<p class="calibre1">Pyp  atından  aşağı  atladı  ve  iğreniyormuş  gibi  aydınlanan  gökyüzüne  baktı.  "Şu  atları  yerlerine</p>
<p class="calibre1">götürmemize  yardım  et  Sam,"  dedi.  "Önümüzde  uzun  bir  gün  var  ve  Lord  Kar  sayesinde  güne  hiç</p>
<p class="calibre1">uyumadan başlıyoruz." </p>
<p class="calibre1">Şafak  söktüğünde  Jon  her  sabah  yaptığı  gibi  mutfağa  gitti.  Üçparmak  Hobb  bir  şey  söylemeden</p>
<p class="calibre1">Yaşlı  Ayı'nın  kahvaltı  tepsisini  verdi.  Bugün  kahvaltıda  iyi  haşlanmış  üç  kahverengi  yumurta, </p>
<p class="calibre1">kızarmış ekmek, jambon ve bir kâse pörsümüş erik vardı. Jon tepsiyi Kral Kulesi'ne götürdü. Yaşlı</p>
<p class="calibre1">Ayı  pencerenin  yanına  oturmuş  bir  şeyler  yazıyordu.  Kuzgun  mırıldanarak  adamın  omuzlarında</p>
<p class="calibre1">dolaşıyordu. Jon içeri girdiğinde, "Mısır, mısır, mısır," diye bağırdı. "Tepsiyi masanın üstüne bırak," </p>
<p class="calibre1">dedi Yaşlı Ayı kafasını kaldırarak. "Biraz bira içeceğim." </p>
<p class="calibre1">Jon  pencereyi  açtı,  dış  pervazdaki  bira  fıçısını  alıp  bir  kupayı  doldurdu.  Hobb'un  Duvar'dan</p>
<p class="calibre1">verdiği  limon  hâlâ  soğuktu.  Jon  limonu  yumruğunun  içinde  ezdi,  suları  parmaklarının  arasından</p>
<p class="calibre1">akıyordu.  Mormont  birasını  limonlu  içerdi  ve  hâlâ  kendi  dişlerine  sahip  olmasının  sebebinin  de  bu</p>
<p class="calibre1">olduğunu söylerdi. </p>
<p class="calibre1">"Babanı  çok  sevdiğine  şüphe  yok,"  dedi  Mormont,  Jon  bira  kupasını  ona  uzatırken.  "Çok</p>
<p class="calibre1">sevdiğimiz şeyler felaketimizi hazırlar delikanlı. Bunu sana söylediğim zamanı hatırlıyor musun?" </p>
<p class="calibre1">"Hatırlıyorum,"  dedi  Jon  sessizce.  Babasının  ölümü  hakkında  konuşmak  istemiyordu.  Mormont'la</p>
<p class="calibre1">bile. </p>
<p class="calibre1">"Bunu hiç unutmadığından emin ol. Acı gerçekler tutunması en zor olanlardır. Bana tabağımı getir. </p>
<p class="calibre1">Yine mi jambon var? Yorgun görünüyorsun. Ay ışığı yolculuğun zorlu muydu?" </p>
<p class="calibre1">Jon'un boğazı kurudu. "Biliyor musunuz?" </p>
<p class="calibre1"><a id="p502"></a>"Biliyor," dedi Mormont'un omzundaki kuzgun. "Biliyor." </p>
<p class="calibre1">Yaşlı  Ayı  homurdandı.  "Beni  bir  odun  kadar  beynim  var  diye  mi  Gece  Nöbetçileri  Lord</p>
<p class="calibre1">Kumandanı yaptıklarını sanıyorsun Jon? Aemon gideceğini söyledi bana. Ben de ona geri döneceğini</p>
<p class="calibre1">söyledim. Ben adamlarımı tanırım... ve çocuklarımı da. Seni Kral Yolu'na onur çıkardı... ve seni geri</p>
<p class="calibre1">getiren de onur." </p>
<p class="calibre1">"Beni arkadaşlarım geri getirdi," dedi Jon. </p>
<p class="calibre1">"Ben  seni  geri  getirenin  senin  onurun  olduğunu  söylemedim  ki."  Mormont  kahvaltı  tabağını</p>
<p class="calibre1">inceliyordu. </p>
<p class="calibre1">"Babamı öldürdüler. Hiçbir şey yapmadan oturmamı mı bekliyordunuz?" </p>
<p class="calibre1">"Doğrusunu  istersen  tam  da  yaptığın  şeyi  yapmanı  bekliyorduk." Ağzına  bir  erik  atıp  çekirdeğini</p>
<p class="calibre1">tükürdü.  "Seni  gözlemesi  için  bir  nöbetçiye  emir  verdim.  Kale'den  ayrıldığın  görüldü.  Eğer</p>
<p class="calibre1">kardeşlerin  seni  geri  getirmeseydi  yol  üstünde  bir  yerden  alınacaktın,  arkadaşın  olmayanlar</p>
<p class="calibre1">tarafından. Tabi kuzgun gibi kanatları olan bir atın varsa başka olurdu. Var mı?" </p>
<p class="calibre1">"Hayır." Jon kendini bir aptal gibi hissediyordu. </p>
<p class="calibre1">"Yazık. Öyle bir at çok işimize yarayabilirdi." </p>
<p class="calibre1">Jon dimdik durdu. Kendi kendine iyi öleceğini söylemişti en azından bunu yapabilirdi. "Kaçmanın</p>
<p class="calibre1">cezasını biliyorum lordum. Ölmekten korkmuyorum." </p>
<p class="calibre1">"Öl!" diye bağırdı kuzgun. </p>
<p class="calibre1">"Yaşamaktan  da  korkmuyorsundur  umarım,"  dedi  Mormont.  Jambonunu  hançeriyle  kesip  bir</p>
<p class="calibre1">parçasını  kuşuna  verdi.  "Kaçak  değilsin...  şimdilik.  Burada  duruyorsun  işte.  Geceleri  Köstebek</p>
<p class="calibre1">Kasabası'na  giden  her  delikanlının  kafasını  kesseydik  Sur'u  sadece  hayaletler  korurdu.  Belki  yarın</p>
<p class="calibre1">tekrar kaçmayı düşünüyorsundur ya da on beş gün sonra. Öyle mi? Umduğun bu mu evlat?" </p>
<p class="calibre1">Jon sesini çıkarmadı. </p>
<p class="calibre1">"Ben  de  böyle  düşünmüştüm."  Bir  yumurtanın  kabuğunu  soydu.  "Baban  öldü  delikanlı.  Onu  geri</p>
<p class="calibre1">getirebileceğini mi düşünüyorsun?" </p>
<p class="calibre1">"Hayır." </p>
<p class="calibre1">"İyi," dedi Mormont. "Ölülerin geri geldiğini gördük. Sen ve ben. Ve bu tekrar görmek isteyeceğim</p>
<p class="calibre1">bir şey değil. "Yumurtayı iki lokmada yuttu ve dişlerinin arasında kalan bir kabuk parçasını tükürdü. </p>
<p class="calibre1">"Kardeşin, arkasında kuzeyin bütün gücüyle beraber savaş meydanında. Sancak beylerinden herhangi</p>
<p class="calibre1">biri,  tek  bir  emirle  Sur'dakinden  daha  fazla  kılıçlı  adam  toplayabilir.  Neden  senin  yardımına</p>
<p class="calibre1">ihtiyaçları  olduğunu  düşünüyorsun?  Sen  o  kadar  kudretli  bir  savaşçı  mısın?  Cebinde  kılıcına  büyü</p>
<p class="calibre1">yapacak bir cin mi taşıyorsun?" </p>
<p class="calibre1">Jon'un verecek cevabı yoktu. Kuzgun gagasıyla bir yumurtanın  kabuğunu  kırmaya  çalışıyordu.  Bir</p>
<p class="calibre1">delik açtı. Yumurtanın beyazından ve sarısından küçük lokmalar aldı. </p>
<p class="calibre1">Yaşlı Ayı içini çekti. "Bu savaşta yaralanan yalnızca sen değilsin. Kız kardeşim senin kardeşinin</p>
<p class="calibre1">ordusuyla yürüyor. Onun kızı da öyle. İkisi de erkek zırhları içinde. Maege yaşlı, inatçı, tez canlı ve</p>
<p class="calibre1">cesaretli bir cadıdır. Dürüst olmak gerekirse o cadının yanında olmaya pek tahammül edemem ama</p>
<p class="calibre1">bu, benim kız kardeşimi senin üvey kız kardeşlerini sevdiğinden daha az sevdiğim anlamına gelmez." </p>
<p class="calibre1">Mormont kaşlarını çatarak son yumurtasını aldı ve kabuğu kırılana kadar avcunun içinde sıktı. "Belki</p>
<p class="calibre1">de  gelir.  Öyle  olsa  bile,  katledilirse  onun  için  yas  tutarım  ama  beni  kaçarken  göremezsin.  Ben  de</p>
<p class="calibre1">senin gibi o yemini ettim. Benim yerim burası... senin yerin nerede evlat?" </p>
<p class="calibre1"><a id="p503"></a>Benim yerim yok, demek istedi Jon. Ben bir piçim. Haklarım yok, adım yok, annem yok ve şimdi</p>
<p class="calibre1">bir babam da yok. "Bilmiyorum." </p>
<p class="calibre1">"Ben  biliyorum,"  dedi  Lord  Kumandan  Mormont.  "Soğuk  rüzgârlar  yükseliyor  Kar.  Sur'un</p>
<p class="calibre1">ötesindeki  gölgeler  uzadı.  Cotter  Pyke  öküzlerin  ve  geyiklerin  büyük  sürüler  halinde  güneye  ve</p>
<p class="calibre1">doğuya,  deniz  kıyısına  doğru  göçtüğünü  yazmış.  Adamlarından  biri  Doğugözcüsü'nün  sadece  üç</p>
<p class="calibre1">fersah  uzağında  devasa,  şekilsiz  ayak  izlerine  rastlamış.  Gölge  Kule'deki  korucular  tamamen  terk</p>
<p class="calibre1">edilmiş köyler buluyor. Sör Denys geceleri dağlarda yanan dev ateşler gördüklerini söylüyor. Akşam</p>
<p class="calibre1">çöktükten sonra yanıyor, şafağa kadar sönmüyormuş. Quorin Halfhand, Gorge'un derinliklerinden bir</p>
<p class="calibre1">esir  almış.  Adam  Mance  Ryder'in  tüm  halkını  bulduğu  yeni  bir  kaleye  yığdığına  dair  yemin</p>
<p class="calibre1">ediyormuş, kim bilir hangi amaçla. Geçen yıl kaybettiğimiz tek korucunun amcan Benjen olduğunu mu</p>
<p class="calibre1">sanıyorsun?" </p>
<p class="calibre1">"Benjen," diye öttü kuzgun. "Benjen, Benjen, Benjen." </p>
<p class="calibre1">"Hayır," dedi Jon. Başkaları da kaybolmuştu. Çok adam kaybolmuştu. </p>
<p class="calibre1">"Kardeşinin savaşının bizim savaşımızdan daha önemli olduğunu mu düşünüyorsun?" diye kükredi</p>
<p class="calibre1">yaşlı adam. </p>
<p class="calibre1">Jon dudaklarını ısırdı. Kuzgun kanatlarını çırptı. "Savaş, savaş, savaş, savaş." </p>
<p class="calibre1">"Daha  önemli  değil,"  dedi  Mormont.  "Tanrılar  bizi  korusun  evlat.  Ne  körsün  ne  de  aptal.  Ölü</p>
<p class="calibre1">adamlar  karanlıkta  avlanmaya  çıktıklarında  Demir  Taht'ta  kimin  oturduğu  önemli  mi  olacak</p>
<p class="calibre1">sanıyorsun?" </p>
<p class="calibre1">"Hayır," dedi Jon. Bu açıdan düşünmemişti hiç. </p>
<p class="calibre1">"Seni bize lord baban yolladı Jon. Nedenini kim söyleyebilir?" </p>
<p class="calibre1">"Neden? Neden? Neden?" dedi kuzgun. </p>
<p class="calibre1">"Bütün  bildiğim,  Starklar'ın  damarlarında  İlk  İnsanlar'ın  kanının  aktığı.  Sur'u  İlk  İnsanlar  inşa</p>
<p class="calibre1">ettiler ve onların bütün unutulan şeyleri hatırladıkları söylenir. Şu senin canavarın... bizi ormandaki</p>
<p class="calibre1">bedenlere  götürdü,  merdivenlerdeki  cesede  karşı  uyardı.  Sör  Jaremy  buna  tesadüf  derdi  ama  Sör</p>
<p class="calibre1">Jaremy öldü, ben yaşıyorum." Mormont hançerini ucuyla bir parça jambon aldı. "Senin burada olmak</p>
<p class="calibre1">için  doğduğunu  düşünüyorum.  Ve  Sur'un  ötesine  gittiğimizde  senin  ve  kurdunun  yanımızda  olmanızı</p>
<p class="calibre1">istiyorum." </p>
<p class="calibre1">Sözleri Jon'un heyecanla ürpermesine sebep oldu. </p>
<p class="calibre1">"Sur'un ötesi?" </p>
<p class="calibre1">"Beni  duydun.  Ben  Stark'ı  bulmaya  kararlıyım.  Ölü  ya  da  diri.  Zavallı  gibi  burada  oturup  karın, </p>
<p class="calibre1">buzun ve rüzgârın gelmesini beklemeyeceğim. Bu defa Gece  Nöbetçileri,  Sur'un  Ötesindeki  Kral'ın, </p>
<p class="calibre1">Ötekiler'in  ve  orada  başka  ne  varsa  hepsinin  üstüne  bütün  gücüyle  yürüyecek.  Nöbet'i  bizzat  ben</p>
<p class="calibre1">komuta  edeceğim."  Hançerin  ucunu  Jon'un  göğsüne  doğrulttu.  "Lord  Kumandan'ın  yaveri  ve  kâhyası</p>
<p class="calibre1">da onunla gitmek zorundadır... ama her sabah yine kaçtın mı diye merak ederek uyanmak istemiyorum. </p>
<p class="calibre1">Yani, senden bir cevap istiyorum Lord Kar. Ve hemen şimdi istiyorum. Gece Nöbetçileri'nin kardeşi</p>
<p class="calibre1">misin? Yoksa sadece savaşçılık oynamak isteyen bir piç misin?" </p>
<p class="calibre1">Jon  Kar  duruşunu  düzeltti  ve  derin  bir  nefes  aldı.  Beni  affedin.  Baba,  Robb,  Bran,  Arya...  size</p>
<p class="calibre1">yardım  edemediğim  için  beni  affedin. Yaşlı  adam  doğru  söylüyor.  Benim  yerim  burası.  "Ben...  ben</p>
<p class="calibre1">size aidim lordum. Sizin adamınızım. Yemin ediyorum. Bir daha kaçmayacağım." </p>
<p class="calibre1">Yaşlı Ayı homurdandı. "Güzel. Şimdi gidip kılıcını kuşan." </p>
<p class="calibre1"><a id="p504"></a>Catelyn</p>
<p class="calibre1">Catelyn Stark'ın daha bebek olan oğlunu kucağında taşıyıp Nehirova'nın dışına çıkardığı, Tökeztaş'ı</p>
<p class="calibre1">küçük bir tekneyle geçip kuzeye doğru yolculuğuna başladığı günün üstünden bin yıl geçmiş gibiydi. </p>
<p class="calibre1">Şimdi  eve  dönmek  için  yine  Tökeztaş'ı  geçiyordu  ama  bu  sefer  oğlu  kundak  yerine  kalkan  ve  zırh</p>
<p class="calibre1">giyiyordu. </p>
<p class="calibre1">Adamlar kürek çekerken Robb teknenin ucunda oturmuş Boz Rüzgâr'ın başını okşuyordu. Yanında</p>
<p class="calibre1">Theon  Greyjoy  vardı.  Amcası  Brynden,  İri  Jon  ve  Lord  Karstark'la  birlikte  ikinci  tekneyle</p>
<p class="calibre1">arkalarından geliyordu. </p>
<p class="calibre1">Catelyn teknenin arkasına oturmuştu. Tökeztaş'ın sularında hızla yol alıyorlardı. Kuvvetli akıntıyla</p>
<p class="calibre1">Değirmen Kulesi'nin yanından geçtiler. Catelyn, kulenin içindeki su çarkının ıslak ve gıcırtılı sesini</p>
<p class="calibre1">genç  kızlığından  hatırlıyordu,  ses  dudaklarında  hüzünlü  bir  gülümsemeye  sebep  oldu.  Kalenin</p>
<p class="calibre1">kumtaşı duvarlarındaki askerler ve hizmetçiler kendisinin ve Robb'un adını bağırıyor, "Kışyarı!" diye</p>
<p class="calibre1">haykırıyorlardı.  Bütün  siperlerde  Tully  sancağı  dalgalanıyordu.  Coşku  dolu  bir  görüntü  olmasına</p>
<p class="calibre1">rağmen  Catelyn'in  yüreği  kıpırdamıyordu.  Kalbinin  bir  daha  canlanıp  canlanmayacağını  merak</p>
<p class="calibre1">ediyordu Catelyn. Ah, Ned... </p>
<p class="calibre1">Değirmen  Kulesi'nin  altında  geniş  bir  dönüş  yapıp  köpüren  suya  daldılar.  Su  Kapısı'nın  devasa</p>
<p class="calibre1">kemeri göründü. Büyük demir yivli kapıyı yukarı çeken ağır zincirlerin inlemeleri duyuldu. Tekneler</p>
<p class="calibre1">yaklaşırken kapı ağır ağır yukarı kalkıyordu. Catelyn, yükselen kapının alt yarısının pastan kırmızıya</p>
<p class="calibre1">döndüğünü  gördü.  Dikenli  kazıklar  başlarının  sadece  birkaç  santim  üzerinde  dururken  geçtiler, </p>
<p class="calibre1">üstlerine çamur damlıyordu. Catelyn demirlere bakıp pasın ne kadar derine işlemiş olabileceğini, bir</p>
<p class="calibre1">darbeye  ne  kadar  dayanabileceğini,  değiştirilmesinin  gerekli  olup  olmadığını  merak  etti.  Son</p>
<p class="calibre1">zamanlarda kafasının içi böyle düşüncelerle doluydu. </p>
<p class="calibre1">Kemerin  ve  duvarların  altından  geçerken  gün  ışığından  karanlığa  daldılar  ve  sonra  yine</p>
<p class="calibre1">aydınlıktaydılar.  Çevrelerinde,  taşlara  sabitlenmiş  zincirlere  bağlı  irili  ufaklı  pek  çok  tekne  vardı. </p>
<p class="calibre1">Babasının  muhafızları  ve  erkek  kardeşi  su  merdivenlerinin  başında  bekliyordu.  Sör  Edmure  Tully</p>
<p class="calibre1">kabarık kahve kızıl saçlı, kızıl sakallı, tıknazca genç bir adamdı. Üstündeki göğüs plakası mücadele</p>
<p class="calibre1">sırasında  derin  çizikler  ve  kesikler  almıştı.  Mavi  kırmızı  pelerini  kan  ve  dumanla  lekelenmişti. </p>
<p class="calibre1">Kardeşinin yanında çengel burunlu, kısa saçları ve sakalları hafiften ağarmış Lord Tytos Blackwood</p>
<p class="calibre1">duruyordu. Parlak sarı zırhı özenle kakılmış siyah asma yapraklarıyla süslenmişti. Zayıf omuzlarından</p>
<p class="calibre1">kuzgun tüyünden yapılmış bir pelerin sarkıyordu. Edmure'u Lannister kampından kurtaran atağa Lord</p>
<p class="calibre1">Tytos önderlik etmişti. </p>
<p class="calibre1">"Onları  içeri  alın,"  diye  emretti  Edmure.  Üç  adam  dizlerine  kadar  suyun  içine  girip  ellerindeki</p>
<p class="calibre1">kancalı uzun direklerle tekneyi yakına çektiler. Boz Rüzgâr zıplayıp tekneden çıkınca adamlardan biri</p>
<p class="calibre1">direği düşürüp sendeledi ve sırtüstü suya devrildi. Adam şaşkın bir ifadeyle doğrulmaya çalışırken</p>
<p class="calibre1">diğerleri  kahkaha  atıyordu.  Theon  Greyjoy  teknenin  kenarına  atlayıp  Catelyn'i  belinden  tutarak</p>
<p class="calibre1">kaldırdı, kendi çizmeleri suyun içine girerken onu kuru bir basamağa bıraktı. </p>
<p class="calibre1">Edmure  merdivenleri  inip  ablasına  sarıldı.  "Tatlı  kardeşim,"  diye  mırıldandı  pürüzlü  sesiyle. </p>
<p class="calibre1">Derin  mavi  gözleri  ve  gülümsemek  için  yaratılmış  dudakları  vardı  ama  şimdi  gülümsemiyordu. </p>
<p class="calibre1">Yorgun  ve  perişan  görünüyordu.  Mücadele  yüzünden  yaralanmış,  acıdan  bitkin  düşmüştü.  Boynu</p>
<p class="calibre1">sargılıydı. Catelyn özlemle kardeşine sarıldı. </p>
<p class="calibre1">Ayrıldıklarında,  "Senin  acın  benim  acımdır  Cat,"  dedi.  "Lord  Eddard'ın  başına  gelenleri</p>
<p class="calibre1"><a id="p505"></a>duyduğumuzda... Lannisterlar bunu ödeyecek, sana söz veriyorum. İntikamını alacaksın." </p>
<p class="calibre1">"İntikam  bana  Ned'i  geri  getirecek  mi?"  dedi  Catelyn  sertçe.  Acısı  yumuşak  kelimeler  için  çok</p>
<p class="calibre1">tazeydi  henüz.  Şimdi  Ned'i  düşünemezdi.  Düşünmeyecekti.  Güçlü  olmak  zorundaydı.  "Bunlar</p>
<p class="calibre1">bekleyebilir. Babamı görmeliyim." </p>
<p class="calibre1">"Seni odasında bekliyor," dedi Edmure. </p>
<p class="calibre1">"Lord  Hoster  yatalak  halde  leydim,"  diye  açıkladı  babasının  kâhyası.  Bu  iyi  adam  ne  zaman  bu</p>
<p class="calibre1">kadar fazla yaşlanmıştı? "Sizi hemen yanına götürmemi emretti." </p>
<p class="calibre1">"Onu  ben  götüreceğim,"  dedi  Edmure.  Su  merdivenlerini  çıkıp  Brandon  ve  Lord  Petyr'ın  Catelyn</p>
<p class="calibre1">için  düello  yaptığı  alt  avluyu  geçtiler.  Kalenin  devasa  kumtaşı  duvarları  gökyüzüne  uzanıyordu. </p>
<p class="calibre1">Alabalık  armalı  miğferler  takmış  iki  muhafızın  nöbet  tuttuğu  büyük  kapıdan  içeri  girdiklerinde, </p>
<p class="calibre1">"Durumu ne kadar kötü?" diye sordu Catelyn. Daha soruyu sorarken alacağı cevaptan korkuyordu. </p>
<p class="calibre1">Edmure'un  gözleri  keder  doluydu.  "Üstat  fazla  vaktinin  kalmadığını  söylüyor.  Sürekli  ve  şiddetli</p>
<p class="calibre1">ağrıları var." </p>
<p class="calibre1">Catelyn'in  içini  kör  bir  öfke  doldurdu.  Edmure'a,  Lysa'ya,  Lannisterlar'a,  üstatlara  ve  Ned'e  ve</p>
<p class="calibre1">babasına ve her ikisini de ondan alıp götüren zalim tanrılara öfke duyuyordu. "Bunu öğrendiğin anda</p>
<p class="calibre1">bana haber göndermeliydin." </p>
<p class="calibre1">"İzin  vermedi.  Düşmanlarımızın  ölüm  döşeğinde  olduğunu  bilmelerini  istemedi.  Diyar  bu  kadar</p>
<p class="calibre1">karışıkken Lannisterlar hassas durumunu bilirlerse..." </p>
<p class="calibre1">"...saldırırlar diye düşündü," diyerek kardeşinin cümlesini tamamladı Catelyn. Bu senin hatan, diye</p>
<p class="calibre1">fısıldadı içindeki bir ses. Cüceyi kendi başına yakalamaya kalkışmasaydın... </p>
<p class="calibre1">Sessizce sarmal merdiveni tırmandılar. </p>
<p class="calibre1">İç  kale  tıpkı  Nehirova  gibi  üçgen  şeklindeydi.  Lord  Hoster'ın  odası  da  öyle.  Odanın  balkonu, </p>
<p class="calibre1">kumtaşından  yapılmış  dev  bir  geminin  pruvası  gibi  doğuya  doğru  dışarı  çıkıyordu.  Kale  Lordu  bu</p>
<p class="calibre1">balkondan  baktığı  zaman  bütün  duvarlarını,  burçlarını  ve  nehirlerin  birleştiği  noktayı  rahatlıkla</p>
<p class="calibre1">görebiliyordu.  Babasının  yatağını  balkonun  önüne  taşımışlardı.  "Güneş  altında  durup  nehirleri</p>
<p class="calibre1">izlemeyi  seviyor,"  diye  açıkladı  Edmure.  "Baba,  bak  sana  kimi  getirdim.  Cat  seni  görmek  için  eve</p>
<p class="calibre1">döndü..." </p>
<p class="calibre1">Hoster  Tully  her  zaman  dev  gibi  bir  adam  olmuştu.  Gençliğinde  uzun  ve  geniş,  yaşlanmaya</p>
<p class="calibre1">başladığında  biraz  şişmanca.  Ama  şimdi  küçülmüş  gibi  görünüyordu.  Kemiklerinde  et  ve  kas</p>
<p class="calibre1">kalmamıştı  sanki.  Yüzü  bile  sarkmıştı.  Catelyn  onu  son  gördüğünde  saçları  ve  sakalları</p>
<p class="calibre1">kahverengiydi, aralarına ince gri teller karışmıştı. Şimdi bütün saçları bembeyazdı. </p>
<p class="calibre1">Edmure'un  sesini  duyunca  babası  gözlerini  açtı.  "Küçük  Cat,"  diye  fısıldadı.  Sesi  zayıf,  hafif  ve</p>
<p class="calibre1">acıyla  çatal  çataldı.  "Benim  küçük  Cat'im."  Catelyn'in  ellerini  tuttuğunda  yüzünden  yorgun  bir</p>
<p class="calibre1">gülümseme geçti. "Yolunu gözledim..." </p>
<p class="calibre1">"Sizi yalnız bırakayım," dedi Edmure. Odadan çıkmadan önce eğilip babasının alnını öptü. </p>
<p class="calibre1">Catelyn dizlerinin üstüne çöküp babasının ellerini sıkı sıkı tuttu. Kocaman elleri vardı ama bir deri</p>
<p class="calibre1">bir kemikten ibaretti artık. Ellerindeki bütün güç çekilmişti. "Bana söylemeliydin," dedi Catelyn. "Bir</p>
<p class="calibre1">süvari, bir kuzgun..." </p>
<p class="calibre1">"Süvariler  yakalanıp  sorgulanır,"  dedi  babası.  "Kuzgunlar  vurulup  düşer..."  Yüzü  bir  acı</p>
<p class="calibre1">dalgasıyla  kasıldı  ve  parmakları  Catelyn'in  eline  geçti.  "Karnımda  yengeçler  var  sanki.  Sürekli</p>
<p class="calibre1">ısırıyorlar. Gece ve gündüz. Alevli makasları var. Üstat Vyman bana rüya şarabı yapıyor, haşhaş sütü</p>
<p class="calibre1"><a id="p506"></a>de...  çok  fazla  uyuyorum...  ama  sen  geldiğinde  uyanık  olmak  istedim.  Lannisterlar  kardeşini</p>
<p class="calibre1">aldığında... çok korktum... Seni bir kez daha göremeden öleceğimden korktum..." </p>
<p class="calibre1">"Buradayım baba," dedi Catelyn. "Oğlum Robb da burada. O da seni görmek istiyor." </p>
<p class="calibre1">"Oğlun," diye fısıldadı babası. "Benim gözlerimi almıştı, hatırlıyorum..." </p>
<p class="calibre1">"Almıştı.  Ve  sana  Jaime  Lannister'ı  da  getirdik.  Zincirlere  bağlı  halde.  Nehirova  tekrar  özgür</p>
<p class="calibre1">baba." </p>
<p class="calibre1">Lord  Hoster  gülümsedi.  "Gördüm.  Geçen  gece,  onlara  görmeliyim  dedim...  Beni  kapı  kulübesine</p>
<p class="calibre1">taşıdılar, burca çıkardılar, oradan izledim. Ah, ne kadar güzeldi... meşaleler dalgalar gibiydi, nehrin</p>
<p class="calibre1">karşısından gelen çığlıkları duyuyordum... tatlı çığlıkları. Kuşatma kulesinin yıkıldığını gördüğümde</p>
<p class="calibre1">ölebilirdim,  mutlu  ölürdüm  ama  önce  çocuklarımı  görmeliydim.  Bunu  yapan  senin  oğlun  muydu? </p>
<p class="calibre1">Senin Robb'un muydu?" </p>
<p class="calibre1">"Evet," dedi Catelyn gururla. "Robb'du... ve Brynden. Erkek kardeşin de burada baba." </p>
<p class="calibre1">"Brynden."  Babasının  sesi  güçsüz  bir  fısıltı  haline  dönüşmüştü.  "Karabalık...  geri  mi  döndü? </p>
<p class="calibre1">Vadi'den mi geldi?" </p>
<p class="calibre1">"Evet." </p>
<p class="calibre1">"Yaz Lysa?" Rüzgâr ince gri saçlarının arasından geçti. "Tanrılar aşkına, kız kardeşin, o da burada</p>
<p class="calibre1">mı?" </p>
<p class="calibre1">Lord  Hoster'ın  sesi  öyle  büyük  bir  umutla  ve  istekle  doluydu  ki,  gerçeği  söylemek  zordu.  "Hayır</p>
<p class="calibre1">baba, üzgünüm..." </p>
<p class="calibre1">"Ah." Yüzü düştü. Gözlerindeki ışık söndü. "Ummuştum ki... Onu da son bir kez görürüm diye..." </p>
<p class="calibre1">"Lysa, Kartal Yuvası'nda oğluyla birlikte." </p>
<p class="calibre1">Lord Hoster başını salladı. "Oğlu şimdi Lord Robert oldu, zavallı Arryn ölünce... hatırlıyorum. O</p>
<p class="calibre1">neden sizinle gelmedi?" </p>
<p class="calibre1">"O  korkuyor  lordum.  Kartal Yuvası'nda  güvende  olduğunu  hissediyor."  Babasının  çizgilerle  dolu</p>
<p class="calibre1">alnını öptü. "Robb bekliyor. Onu görecek misin? Ve Brynden'ı?" </p>
<p class="calibre1">"Senin  oğlun,"  diye  fısıldadı  babası.  "Evet.  Cat'in  oğlu...  benim  gözlerimi  almıştı,  hatırlıyorum. </p>
<p class="calibre1">Onu buraya getir." </p>
<p class="calibre1">"Ya kardeşini?" </p>
<p class="calibre1">Babası nehirlere baktı. "Karabalık," dedi. "Hâlâ evlenmedi mi? Hâlâ bir kızı karısı yapmadı mı?" </p>
<p class="calibre1">Ölüm döşeğinde bile, diye düşündü Catelyn üzüntüyle. "Evlenmedi baba. Bunu biliyorsun. Ve asla</p>
<p class="calibre1">evlenmeyecek." </p>
<p class="calibre1">"Ona  söyledim...  ona  emrettim.  Evlen!  Ben  onun  lorduydum.  Ona  uygun  eşi  bulmak  benim</p>
<p class="calibre1">hakkımdı. İyi bir eş. Bir Redwyne. Köklü bir hanedan. Tatlı bir kızdı... Bethany, evet... Zavallı çocuk. </p>
<p class="calibre1">Hâlâ bekliyor. Evet hâlâ..." </p>
<p class="calibre1">"Bethany Redwyne yıllar önce Lord Rowan'la evlendi baba. Üç çocuk doğurdu." </p>
<p class="calibre1">"Neyse işte," diye homurdandı Lord Hoster. "Kıza tükürdü. Redwynelar'a tükürdü. Bana tükürdü. </p>
<p class="calibre1">Ağabeyine,  lorduna...  Karabalık.  Başka  teklifler  de  vardı.  Lord  Bracken'ın  kızı  mesela.  Walder</p>
<p class="calibre1">Frey... üç kızından biri olabilirdi. Evlendi mi? Biriyle bile? Herhangi biriyle?" </p>
<p class="calibre1">"Evlenmedi,"  dedi  Catelyn.  "Ama  seni  görmek  için,  Nehirova'yı  kurtarmak  için  onca  yolu  tepip</p>
<p class="calibre1"><a id="p507"></a>geldi. Eğer Sör Brynden yardım etmeseydi ben şu an burada olamazdım." </p>
<p class="calibre1">"O hep bir savaşçıydı," diye hırladı babası. "Bak o işi becerebiliyor. Geçit Şövalyesi." Arkasına</p>
<p class="calibre1">yaslanıp  gözlerini  kapattı.  "Onu  bana  gönder.  Ama  daha  sonra.  Şimdi  biraz  uyuyacağım.  Kavga</p>
<p class="calibre1">edemeyecek kadar yorgunum. Karabalık'ı daha sonra bana gönder..." </p>
<p class="calibre1">Catelyn  hafifçe  babasını  öptü.  Beyaz  saçlarını  düzeltti.  Onu,  önünden  nehirler  akan  kulesinin</p>
<p class="calibre1">gölgeleri içinde yalnız bıraktı. Yaşlı adam daha Catelyn odadan çıkmadan uyuyakalmıştı. </p>
<p class="calibre1">Alt avluya döndüğünde Sör Brynden'ı ıslak çizmeleriyle su merdivenin başında durmuş, Nehirova</p>
<p class="calibre1">muhafızlarının  kumandanıyla  konuşurken  buldu.  Karabalık,  Catelyn'i  görür  görmez  yanına  geldi.  "O</p>
<p class="calibre1">nasıl?" </p>
<p class="calibre1">"Ölüyor," dedi Catelyn. "Korktuğumuz gibi." </p>
<p class="calibre1">Amcasının  sert  yüzü  derin  acısını  saklayamıyordu.  Parmaklarını  gri  saçlarının  arasında  gezdirdi. </p>
<p class="calibre1">"Beni görecek mi?" </p>
<p class="calibre1">Catelyn başıyla onayladı. "Kavga edemeyecek kadar yorgun olduğunu söyledi." </p>
<p class="calibre1">Brynden  Karabalık  kıkırdadı.  "Buna  inanamayacak  kadar  yaşlı  bir  savaşçıyım  ben.  Lord  Hoster, </p>
<p class="calibre1">biz  cenaze  ateşini  yakarken  bile  beni  Redwynelar'ın  kızıyla  ilgili  azarlayacak.  Gerekirse</p>
<p class="calibre1">kemikleriyle." </p>
<p class="calibre1">Catelyn gülümsedi. Bunun doğru olduğunu biliyordu. "Robb'u göremedim." </p>
<p class="calibre1">"Sanırım Greyjoy'yla birlikte salona gitti." </p>
<p class="calibre1">Theon  Greyjoy,  Büyük  Salon'daki  sıralardan  birinde  oturmuş  bira  içiyor,  Fısıltılı  Orman'daki</p>
<p class="calibre1">katliamı anlatarak Lord Hoster'ın garnizonunu eğlendiriyordu. "Bazıları kaçmaya çalıştı ama vadinin</p>
<p class="calibre1">iki ucunu da kapatmıştık. Ellerimizdeki kılıçlarla, mızraklarla karanlığa daldık. Lannisterlar, Robb'un</p>
<p class="calibre1">ulu kurdu üstlerine atladığında Ötekiler'in saldırısına uğradıklarını sanmışlardır. Kurdun bir adamın</p>
<p class="calibre1">kolunu  kopardığını  gözlerimle  gördüm.  Atlar  hayvanın  kokusuyla  çılgına  döndü.  Kaç  adam  atların</p>
<p class="calibre1">sırtından düştü anlatamam..." </p>
<p class="calibre1">"Theon," diyerek araya girdi Catelyn. "Oğlumu nerede bulabilirim?" </p>
<p class="calibre1">"Lord Robb tanrı korusuna gitti leydim." </p>
<p class="calibre1">Ned de bunu yapardı. O benim olduğu kadar Ned'in de oğlu. Bunu unutmamalıyım. Ah, Ned... </p>
<p class="calibre1">Robb  yeşil  yapraklardan  oluşmuş  bir  kubbenin  altında,  uzun  kızıl  ağaçların,  yaşlı  karaağaçların</p>
<p class="calibre1">arasında,  suratı  öfkeden  çok  hüzünle  oyulmuş  yürek  ağacının,  bir  büvet  ağacının  önünde  diz</p>
<p class="calibre1">çökmüştü.  Uzun  kılıcı,  ucu  toprağa  saplanmış  halde  dimdik  yanında  duruyordu.  Eli  kılıcının</p>
<p class="calibre1">kabzasındaydı.  İri  Jon  Umber,  Rickard  Karstark,  Maege  Mormont,  Galbart  Glover  ve  diğerleri</p>
<p class="calibre1">Robb'un etrafında diz çökmüşlerdi. Hatta kuzgun tüyü pelerini rüzgârla havalanan Tytos Blackwood</p>
<p class="calibre1">bile  aralarındaydı.  Onlar  eski  tanrılara  dua  ediyor,  diye  geçirdi  içinden.  Kendine  hangi  tanrıya  dua</p>
<p class="calibre1">edeceğini sordu Catelyn. Cevabı bilmiyordu. </p>
<p class="calibre1">Onların duasını bölmeyecekti. Tanrılar gerekli saygıyı görmeliydi... Ned'i ve babasını ondan alan</p>
<p class="calibre1">zalim tanrılar bile. Catelyn bekledi. Nehir rüzgârı ağaçların arasında geziniyordu. Sağa döndüğünde</p>
<p class="calibre1">bir  yanı  sarmaşıklarla  kaplanmış  Değirmen  Kulesi'ni  görebiliyordu.  Orada  öylece  beklerken  bütün</p>
<p class="calibre1">anıları kafasına hücum ediyordu. Babası ata binmeyi bu ağaçların arasında öğretmişti ona. Edmure şu</p>
<p class="calibre1">karaağaçtan düşerek kırmıştı kolunu. O ve Lysa, ilerideki kameriyenin altında Petyr'la öpücük oyunu</p>
<p class="calibre1">oynamıştı. </p>
<p class="calibre1">Yıllardır aklına gelmemişti bu hikâye. Ne kadar da küçüktüler. Catelyn ancak Sansa'nın yaşlarında, </p>
<p class="calibre1"><a id="p508"></a>Lysa  henüz  Arya'dan  küçük,  Petyr  ufak  tefek  ama  şevkli.  Kızlar  zaman  zaman  ciddi,  ara  sıra</p>
<p class="calibre1">kıkırdayarak Petyr'ı sırayla öpmüşlerdi. Anısı o kadar canlıydı ki Petyr'ın terli parmaklarını ve nane</p>
<p class="calibre1">kokan nefesini hissediyordu. Tanrı korusunda yetişen naneleri çiğnemeye bayılırdı Petyr. Başı dertten</p>
<p class="calibre1">kurtulmayan cesur bir çocuktu. Oyun bitip kız kardeşiyle yalnız kaldıklarında, "Dilini ağzıma sokmaya</p>
<p class="calibre1">çalıştı," diye itiraf etmişti Catelyn. "Bana da aynısını yaptı," demişti Lysa utanarak. "Hoşuma gitti." </p>
<p class="calibre1">Robb yavaşça ayağa kalkıp kılıcını kınına soktu. Oğlunun tanrı korusunda bir kızı öpüp öpmediğini</p>
<p class="calibre1">merak etti Catelyn. Öptüğüne şüphe yoktu. Jeyne Poole'un nemli gözlerle Robb'a baktığına defalarca</p>
<p class="calibre1">şahit olmuştu. Hizmetçi kızlar da aynı gözlerle izlerdi oğlunu, hatta on sekiz yaşından büyük olanlar</p>
<p class="calibre1">bile. </p>
<p class="calibre1">Savaşa  katılmış,  kılıcıyla  adamlar  öldürmüştü,  tabii  ki  bir  kızı  da  öpmüş  olmalıydı.  Catelyn'in</p>
<p class="calibre1">gözleri yaşlarla dolmuştu. Öfkeyle sildi gözyaşlarını. </p>
<p class="calibre1">"Anne,"  dedi  Robb,  Catelyn'in  beklediğini  görünce.  "Bir  konsey  toplamalıyız.  Karar  verilmesi</p>
<p class="calibre1">gereken konular var." </p>
<p class="calibre1">"Büyükbaban seni görmek istiyor," dedi Catelyn. "Robb, o çok hasta." </p>
<p class="calibre1">"Sör  Edmure  söyledi.  Çok  üzgünüm  anne.  Hem  Lord  Hoster,  hem  senin  için.  Ama  önce</p>
<p class="calibre1">toplanmalıyız. Güneyden haberler aldık. Renly Baratheon ağabeyinin tacını istiyormuş." </p>
<p class="calibre1">"Renly mi?" diye sordu Catelyn hayretler içinde. "Lord Stannis olacağından çok emindim..." </p>
<p class="calibre1">"Biz de öyle leydim," dedi Galbart Glover. </p>
<p class="calibre1">Savaş  konseyi  Büyük  Salon'da,  kırık  bir  kare  şeklinde  düzenlenmiş  dört  uzun  masanın  etrafında</p>
<p class="calibre1">toplandı.  Lord  Hoster  toplantıya  katılamayacak  kadar  güçsüzdü.  Gençliğinin  güneşle  ışıldayan</p>
<p class="calibre1">nehirlerini  düşleyerek  balkonunda  uyuyordu.  Tullyler'in  yüksek  koltuğunda  Edmure  oturuyordu. </p>
<p class="calibre1">Yanında  Brynden  Karabalık  vardı.  Nehirova'nın  sancak  beyleri  sağdaki  ve  soldaki  uzun  masalara</p>
<p class="calibre1">yerleşmişti.  Nehirova  zaferinin  haberleri  Üç  Dişli  Mızrak'ın  kaçak  lordlarına  ulaşmış,  onların  geri</p>
<p class="calibre1">dönmesini  sağlamıştı.  Babası  Altın  Diş'te  öldüğü  için  artık  bir  lord  olan  Karyl  Vance,  Sör  Marq</p>
<p class="calibre1">Piper'la  birlikte  gelmişti.  Sör  Raymun'ın,  Robb  yaşlarındaki  oğlu  Darry'yi  de  yanlarında</p>
<p class="calibre1">getirmişlerdi.  Taş  Çit'ten  gelen  öfkeli  ve  küstah  Lord  Jonos  Bracken  salona  girmiş,  masa  düzeninin</p>
<p class="calibre1">elverdiği ölçüde Tytos Blackwood'un uzağına oturmuştu. </p>
<p class="calibre1">Kuzey  lordları  karşı  masaya  yerleşmişti.  Sayıları  daha  azdı.  Catelyn  ve  Robb,  Edmure'un  tam</p>
<p class="calibre1">karşısında  oturuyordu.  İri  Jon,  Robb'un  solundaydı.  Theon  Greyjoy,  Galbart  Glover  ve  Leydi</p>
<p class="calibre1">Mormont  sırayla  Catelyn'in  sağ  tarafında  yer  alıyordu.  Gözleri  kederle  dolu  Lord  Karstark</p>
<p class="calibre1">yıkanmamış ve taranmamış sakallarıyla bir kabusun içindeymiş gibi yerine oturdu. Fısıltılı Orman'da</p>
<p class="calibre1">iki  oğlunu  birden  kaybetmişti  ve  Tywin  Lannister'a  karşı  Yeşil  Çatal  civarında  yürüyen  ordudaki</p>
<p class="calibre1">büyük oğlundan haber alınamıyordu. </p>
<p class="calibre1">Tartışmalar gece boyunca sürdü. Her lordun konuşma hakkı vardı ve konuştular... ve bağırdılar ve</p>
<p class="calibre1">küfrettiler ve uzlaştılar ve ikna ettiler ve kadehlerini masaya vurdular ve pazarlık ettiler ve tehditler</p>
<p class="calibre1">savurdular  ve  terk  ettiler  ve  geri  döndüler,  gülümseyen  ya  da  asılmış  suratlarıyla.  Catelyn  oturup</p>
<p class="calibre1">hepsini dinledi. </p>
<p class="calibre1">Roose  Bolton  diğer  ordularından  geri  kalan  askerleri  geçit  ağzında  yeniden  bir  araya  getirmişti. </p>
<p class="calibre1">Sör Helman Tallhart ve Walder Frey hâlâ İkizler'i tutuyordu. Lord Tywin'in ordusu Üç Dişli Mızrak'ı</p>
<p class="calibre1">geçmiş Harrenhal'a doğru ilerliyordu. Diyarda iki kral vardı fakat anlaşma yoktu. </p>
<p class="calibre1">Sancak  beylerinin  çoğu  bir  an  önce  Harrenhal'a  yürümek  ve  Lord  Tywin'in  ordusuyla  karşılaşıp</p>
<p class="calibre1">Lannister gücünü tamamen yok etmek istiyordu. Genç ve ateşli Marq Piper, Harrenhal yerine batıya</p>
<p class="calibre1"><a id="p509"></a>yürüyüp Casterly Kayası'nı düşürmek istiyordu. Diğer lordlar sabırlı olmayı önerdi. Jason Mallister, </p>
<p class="calibre1">Nehirova'nın  Lannisterlar'ın  malzeme  hattının  üstünde  olduğunu  hatırlattı.  Kendi  yorgun  birlikleri</p>
<p class="calibre1">dinlenip  tekrar  güç  kazanırken,  Lord  Tywin'in  yeni  asker  ve  iaşe  bulmasına  fırsat  vermeden  uygun</p>
<p class="calibre1">zamanı  kollayabilirlerdi.  Lord  Blackwood  bu  fikre  katılmıyordu.  Fısıltılı  Orman'da  başladıkları  işi</p>
<p class="calibre1">hemen  bitirmek  zorunda  olduklarını  söyledi.  Harrenhal'a  yürümeli  ve  Roose  Bolton'ın  ordusunu  da</p>
<p class="calibre1">yanlarında  götürmeliydiler.  Bracken  her  zaman  olduğu  gibi  Blackwood'un  her  söylediğine  muhalif</p>
<p class="calibre1">oluyordu. Lord Jonos Bracken, Kral Renly'ye bağlılık yemini etmeleri gerektiği konusunda ısrarlıydı. </p>
<p class="calibre1">Güneye gidip kuvvetlerini onun ordusuna katmalıydılar. </p>
<p class="calibre1">"Renly kral değil," dedi Robb. İlk kez konuşmuştu. Tıpkı babası gibi dinlemesini biliyordu. </p>
<p class="calibre1">"Joffrey'ye bağlı olamazsınız lordum," dedi Galbart Glover. "O sizin babanızı öldürdü." </p>
<p class="calibre1">"Bu  onu  şeytan  yapar  ama  Renly'yi  kral  yapmaz,"  diyerek  karşılık  verdi  Robb.  "Joffrey  hâlâ</p>
<p class="calibre1">Robert'ın en büyük meşru oğlu. Bu durumda diyarın bütün yasalarına göre tahtta oturmak onun hakkı. </p>
<p class="calibre1">Eğer  ölürse,  ki  öldüğünü  görmek  isterim,  kendinden  küçük  bir  erkek  kardeşi  var.  Tommen  sıradaki</p>
<p class="calibre1">ikinci veliaht." </p>
<p class="calibre1">"Tommen da bir Lannister," diye patladı Sör Marq Piper. </p>
<p class="calibre1">"Söylediğiniz  doğru,"  dedi  Robb  huzursuzca.  "Buna  rağmen  ikisi  de  kral  olmasa  bile  Renly  nasıl</p>
<p class="calibre1">olabilir? O Robert'ın küçük erkek kardeşi. Lord Stannis'ten önce tahta oturamaz." </p>
<p class="calibre1">Leydi Mormont onayladı. "Lord Stannis'in talebi haklı." </p>
<p class="calibre1">"Renly  taç  giydi,"  dedi  Marq  Piper.  "Yüksek  Bahçe  ve  Fırtına  Burnu,  krallığını  kabul  etti. </p>
<p class="calibre1">Dorneluların da edeceğinden şüphe yok. Eğer Kışyarı ve Nehirova da güçlerini onlara katarsa yedi</p>
<p class="calibre1">büyük  hanedandan  beşi  Renly'yi  kabul  etmiş  olur.  Arrynlar  da  katılırsa  altı!  Kaya'ya  karşı  altı! </p>
<p class="calibre1">Lordlarım, daha bu yılın sonu gelmeden hepsinin kafasını mızraklara geçirmiş oluruz. Kraliçe, oğlu, </p>
<p class="calibre1">Lord  Tywin,  İblis,  Kral  Katili,  Sör  Kevan,  hepsinin  kafasını!  Kral  Renly'yle  birleşirsek</p>
<p class="calibre1">kazanacağımız şey budur. Stannis'te bütün bunları bir kenara atmamıza değecek ne var?" </p>
<p class="calibre1">"Doğrular," dedi Robb inatla. Catelyn oğlunun Ned gibi konuştuğunu düşündü. </p>
<p class="calibre1">"Öyleyse Stannis'i desteklemek niyetindesin?" diye sordu Edmure. </p>
<p class="calibre1">"Bilemiyorum,"  dedi  Robb.  "Ne  yapmam  gerektiği  konusunda  çok  dua  ettim;  tanrılar  cevap</p>
<p class="calibre1">vermedi. Lannisterlar hainlik iddiasıyla babamı öldürdü. Bunun bir yalan olduğunu hepimiz biliyoruz. </p>
<p class="calibre1">Buna rağmen Joffrey gerçek kralsa ve ona karşı ayaklanırsak bizler hain olacağız." </p>
<p class="calibre1">"Lord  babam  temkinli  olmamızı  önerirdi,"  dedi  Sör  Stevron.  Yüzünde  Freyler'e  özgü  o  sinsi</p>
<p class="calibre1">gülümseme  vardı.  "Bekleyelim.  Bırakalım  bu  iki  kral  kendi  taht  oyununu  oynasın.  Savaşları  bitince</p>
<p class="calibre1">kazananın önünde diz çökeriz ya da ayaklanırız. Tercih bizim. Renly ordu kuruyor. Bu durumda Lord</p>
<p class="calibre1">Tywin  ateşkes  önerisine  sıcak  bakacaktır.  Ve  tabi  oğlunu  sağ  salim  geri  almayı  da  istiyor.  Soylu</p>
<p class="calibre1">lordlarım,  bana  izin  verin  Harrenhal'a  gidip  onunla  şartlarımızı  ve  fidye  konusunu  konuşayım, </p>
<p class="calibre1">böylece..." </p>
<p class="calibre1">Sesi  salondan  yükselen  öfke  nidalarının  arasında  boğuldu.  "Korkak!"  diye  haykırdı  İri  Jon. </p>
<p class="calibre1">"Ateşkes  için  yalvarmak  bizi  zayıf  gösterir,"  dedi  Leydi  Mormont.  "Fidyenin  canı  cehenneme.  Kral</p>
<p class="calibre1">Katili'ni serbest bırakmamalıyız," diye bağırdı Rickard Karstark. </p>
<p class="calibre1">"Neden barış olmasın?" diye sordu Catelyn. </p>
<p class="calibre1">Bütün  lordlar  Catelyn'e  bakıyordu  ama  o  sadece  Robb'un  gözlerini  görüyordu.  "Leydim,  onlar</p>
<p class="calibre1">babamı  katletti.  Sizin  kocanızı,"  dedi  Robb  sertçe.  Kılıcını  kınından  çıkarıp  masanın  üstüne  koydu. </p>
<p class="calibre1"><a id="p510"></a>"Lannisterlar'la aramdaki tek barış budur." </p>
<p class="calibre1">İri  Jon  haykırarak  onayladı.  Diğerleri  de  bağırarak,  masaya  yumruklarını  vurarak,  kılıçlarını</p>
<p class="calibre1">çekerek  ona  katıldı.  Catelyn  herkes  susana  kadar  bekledi.  "Lordlarım,"  dedi  salon  sessizleştiğinde, </p>
<p class="calibre1">"Lord  Eddard  sizin  başınızdı  ama  ben  onunla  aynı  yatağı  paylaştım,  çocuklarını  doğurdum.  Onu</p>
<p class="calibre1">sizden az sevdiğimi mi düşünüyorsunuz?" Sesi kederle kırılıyordu ama Catelyn derin bir nefes alarak</p>
<p class="calibre1">kendini toparladı. "Robb, eğer bu kılıç onu geri getirebilecek olsaydı, Ned'i yine yanımda dururken</p>
<p class="calibre1">görene kadar onu kınına geri sokmana izin vermezdim... ama Ned öldü ve yüz tane Fısıldayan Orman</p>
<p class="calibre1">zaferi bile onu geri getiremez. Ned Öldü. Ve Daryn Hornwood ve Lord Karstark'ın cesur oğulları ve</p>
<p class="calibre1">pek çok iyi adam. Hiçbiri geri dönmeyecek. Buna rağmen daha fazla ölüm mü istiyoruz?" </p>
<p class="calibre1">"Siz bir kadınsınız leydim," dedi İri Jon kalın sesiyle. "Kadınlar bu konuları anlayamıyor." </p>
<p class="calibre1">"Kadınlar  duygusaldır,"  dedi  Lord  Karstark.  Yüzünde  taze  acısının  izleri  vardı.  "Bir  erkeğin</p>
<p class="calibre1">intikam alması gerekir." </p>
<p class="calibre1">"Bana Cersei Lannister'ı verin Lord Karstark ve size bir kadının ne kadar duygusal olabileceğini</p>
<p class="calibre1">göstereyim,"  diye  karşılık  verdi  Catelyn.  "Savaş  taktiklerini  ve  stratejilerini  sizin  kadar  anlamıyor</p>
<p class="calibre1">olabilirim... Ama beyhudeliği bilirim. Ned hainlik iftirasıyla zindana atılmışken ve Lannister orduları</p>
<p class="calibre1">nehir topraklarına saldırırken savaşa girdik. Özgürlüğümüzü ve lordumuzu geri almak için çarpıştık. </p>
<p class="calibre1">Birini hallettik, diğeri sonsuza kadar elimizden gelmeyecek. Hayatımın sonuna kadar Ned'in yasını</p>
<p class="calibre1">tutacağım  ama  yaşayanları  da  düşünmek  zorundayım.  Kızlarım  hâlâ  kraliçenin  elinde,  onları  geri</p>
<p class="calibre1">istiyorum.  Eğer  iki  Stark  karşılığında  dört  Lannister  vermem  gerekirse  veririm  ve  tanrılara</p>
<p class="calibre1">şükrederim.  Robb,  senin  güvende  olmanı  istiyorum.  Kışyarı'nda  babanın  makamında  oturmanı  ve</p>
<p class="calibre1">kuzeyi  idare  etmeni.  Senin  yaşayacak  bir  hayatın  olsun  istiyorum,  bir  kızla  evlenmeni,  çocuk  sahibi</p>
<p class="calibre1">olmanı. Bütün bunların bittiğini görmek istiyorum. Ben evime dönmek istiyorum lordlarım. Ben evime</p>
<p class="calibre1">dönüp kocam için ağlamak istiyorum." </p>
<p class="calibre1">Catelyn konuşmasını bitirdiğinde salonda çıt çıkmıyordu. </p>
<p class="calibre1">"Barış,"  dedi  amcası  Brynden.  "Barış  tatlıdır  leydim...  ama  hangi  şartlarda?  Eğer  ertesi  sabah</p>
<p class="calibre1">kılıcını baştan dövdürmen gerekecekse onu bir saban demirine vurmak anlamsızdır." </p>
<p class="calibre1">"Oğullarımın kemikleriyle Karhold'a döneceksem Torrhen'im ve Eddard'ım ne uğruna öldü?" diye</p>
<p class="calibre1">sordu Rickard Karstark. </p>
<p class="calibre1">"Doğru," dedi Lord Bracken. "Gregor Clegane tarlalarımı yaktı, halkımı kılıçtan geçirdi, Taş Çit'i</p>
<p class="calibre1">harabeye  çevirdi.  Onu  gönderenlerin  önünde  diz  mi  çökeceğim  şimdi?  Eğer  her  şey  eskisi  gibi</p>
<p class="calibre1">olacaktıysa biz ne için savaştık?" </p>
<p class="calibre1">Lord  Blackwood,  Catelyn'i  şaşırtarak  söylenenlere  katıldı.  "Kral  Joffrey  ile  anlaşma</p>
<p class="calibre1">sağladığımızda  Kral  Renly  nezdinde  hainlik  yapmış  olmayacak  mıyız? Ya  aslan,  geyiğin  karşısında</p>
<p class="calibre1">diz çökerse? O zaman ne yapacağız?" </p>
<p class="calibre1">"Siz  kendi  adınıza  ne  karar  verirseniz  verin.  Ben  bir  Lannister'a  asla  kralım  demeyeceğim,"  diye</p>
<p class="calibre1">duyurdu Marq Piper. </p>
<p class="calibre1">"Ben de! " diye bağırdı küçük Darry. "Asla!" </p>
<p class="calibre1">Bağrışmalar  tekrar  başladı.  Catelyn  çaresizlik  içinde  masada  oturmaya  devam  etti.  Neredeyse</p>
<p class="calibre1">başardığını  düşünmüştü.  Onu  dinler  gibi  olmuşlardı,  neredeyse...  ama  o  an  geçmişti.  Barış</p>
<p class="calibre1">olmayacaktı,  iyileşmek  için  zaman  olmayacaktı,  emniyet  içinde  bir  düzen  olmayacaktı.  Bağrışan, </p>
<p class="calibre1">pazarlık  eden,  öfkeli,  rahatsız  ama  her  şeye  rağmen  Robb'un  arkasından  gelen  lordları  dinlerken</p>
<p class="calibre1">oğluna  baktı.  Walder  Frey'in  kızlarından  biriyle  evlenmeye  söz  vermişti  ama  Catelyn  onun  gerçek</p>
<p class="calibre1"><a id="p511"></a>gelinini görebiliyordu artık: Masanın üstüne yatırdığı kılıç. </p>
<p class="calibre1">Kızlarını düşünüyordu. Onları bir daha görüp göremeyeceğini merak ediyordu. İri Jon ayağa kalktı. </p>
<p class="calibre1">"LORDLARIM!"  diye  bağırdı.  Sesi  salonda  yankılandı.  "İki  krala  söyleyeceğim  sadece  şudur!" </p>
<p class="calibre1">diyerek yere tükürdü. "Renly Baratheon benim umrumda değil. Stannis de öyle. Yüksek Bahçe'deki ya</p>
<p class="calibre1">da  Dorne'daki  çiçekli  bir  koltukta  oturup  bana  ve  benim  insanlarıma  neden  onlar  hükmetsin?  Onlar</p>
<p class="calibre1">Sur'u,  Kurt  Ormanı'nı,  İlk  İnsanlar'ın  hendek  mezarlarını  ne  bilir?  Onların  tanrıları  bile  yalan. </p>
<p class="calibre1">Lannisterlar burama kadar geldi artık. Ötekiler'e yem olsunlar." Sırtına asılı kınına uzanıp devasa çift</p>
<p class="calibre1">el  kılıcını  çekti.  "Neden  biz  yine  kendi  kendimizi  yönetmiyoruz?  Ejderhalarla  evlenmiştik  ve</p>
<p class="calibre1">ejderhaların  hepsi  öldü!"  Kılıcının  ucunu  Robb'a  doğrulttu.  "Benim  önünde  diz  çökeceğim  tek  kral</p>
<p class="calibre1">tam burada oturuyor lordlarım," diyerek gürledi. "Kuzey Kralı!" </p>
<p class="calibre1">Ve tek dizinin üstüne çöküp kılıcını Robb'un ayaklarının dibine bıraktı. </p>
<p class="calibre1">"İşte  bu  şartlarda  barışa  varım,"  dedi  Lord  Karstark.  "Kızıl  Kale  ve  Demir  Taht  onların  olsun." </p>
<p class="calibre1">Uzun kılıcını kınından çıkarıp İri Jon'un yanında diz çöktü, "Kuzey Kralı!" diye haykırdı. </p>
<p class="calibre1">Maege Mormont ayağa kalktı. "Kış Kralı!" diye bağırdı. Gürzünü yerdeki kılıçların yanına koydu. </p>
<p class="calibre1">Nehir  lordları  ayağa  kalktı.  Blackwood,  Bracken,  Mallister  asla  Kışyarı'ndan  yönetilmemiş  büyük</p>
<p class="calibre1">hanedanlardı  ama  Catelyn'in  gözlerinin  önünde  ayağa  kalkıyor,  kılıçlarını  çekiyor,  diz  çöküyor  ve</p>
<p class="calibre1">diyarda Ejderha Aegon'ın gelip yedi krallığı tek bir krallık yaptığı zamandan bu yana, üç yüz yıldır</p>
<p class="calibre1">duyulmayan  o  kelimeleri  haykırıyorlardı...  Catelyn'in  babasının  salonunun  kirişleri  o  sözcüklerle</p>
<p class="calibre1">titriyordu:</p>
<p class="calibre1">"Kuzey Kralı!" </p>
<p class="calibre1">"Kuzey Kralı!" </p>
<p class="calibre1">"KUZEY KRALI!" </p>
<p class="calibre1"><a id="p512"></a>Daenerys</p>
<p class="calibre1">Toprak kızıl, ölü ve çatlaktı. İyi oduna rastlamak zordu. Adamlar budaklı kavak ağaçlarıyla, mor</p>
<p class="calibre1">çalılarla  ve  kahverengi  otlarla  dönmüştü.  En  düzgün  iki  ağacı  alıp  budadılar,  kabuklarını  soydular. </p>
<p class="calibre1">Gövdelerini  ikiye  bölerek  yerde  bir  kare  oluşturdular.  Karenin  içini  çalılarla,  ağaç  gövdelerinden</p>
<p class="calibre1">soydukları  kabuklarla,  kuru  otlarla  doldurdular.  Rakharo  ellerinde  kalan  küçük  sürüden  bir  aygır</p>
<p class="calibre1">seçti. Hayvan Khal Drogo'nun kızıl aygırına benzemiyordu ama ona benzeyen bir at yoktu zaten. Aggo</p>
<p class="calibre1">ata bir elma yedirerek karenin ortasına getirdi ve iki kaşının ortasına baltasını indirdi. </p>
<p class="calibre1">Elleri  ve  ayakları  bağlı  olan  Mirri  Maz  Duur  gözlerindeki  endişeli  bakışla  tozların  arasından</p>
<p class="calibre1">onları izliyordu. "Bir atı öldürmek yetmez," dedi Dany'ye. "Kan tek başına hiçbir işe yaramaz. Büyü</p>
<p class="calibre1">yapmak  için  gerekli  duaları  bilmiyorsunuz,  onları  bulacak  kadar  bilge  de  değilsiniz.  Kan  büyüsünü</p>
<p class="calibre1">çocuk oyunu mu sanıyorsunuz siz? Bana küfür eder gibi maegi diyorsunuz ama maegi, bilge demektir. </p>
<p class="calibre1">Siz  çocuksunuz  ve  bir  çocuğun  cehaletiyle  hareket  ediyorsunuz.  Her  ne  yapmaya  çalışıyorsanız  işe</p>
<p class="calibre1">yaramayacak. Beni şu iplerden kurtarın, size yardım edeyim." </p>
<p class="calibre1">"Maegi'nin  anırmaları  beni  yordu,"  dedi  Dany,  Jhogo'ya. Adamın  kamçısı  kadının  sırtına  indi  ve</p>
<p class="calibre1">tanrıkadını bir daha konuşmadı. </p>
<p class="calibre1">At  leşinin  üstüne  yontulmuş  kütüklerden,  küçük  ağaç  gövdelerinden,  büyük  ağaçların  kollarından</p>
<p class="calibre1">ve bulabildikleri en düzgün dallardan bir platform yaptılar. Ağaçlar batıdan doğuya doğru dizilmişti. </p>
<p class="calibre1">Gün  batımından  gün  doğumuna  doğru.  Platformun  üstüne  Drogo'ya  ait  olan  şeyleri  yerleştirdiler:</p>
<p class="calibre1">Çadırı,  boyalı  yeleği,  eyeri  ve  dizginleri,  bir  erkek  olduğunda  babasının  verdiği  kamçıyı,  Khal</p>
<p class="calibre1">Ogo'yu  doğradığı  arakh'ı,  gösterişli  ejderha  kemiği  yayı.  Aggo,  kansüvarilerinin  düğün  gecesinde</p>
<p class="calibre1">hediye  ettikleri  silahları  da  koymak  istedi  ama  Dany  izin  vermedi.  "Onlar  benim,"  dedi.  "Onları</p>
<p class="calibre1">saklayacağım." Drogo'nun eşyalarının üzerine bir kat daha çalı ve kuru ot serildi. </p>
<p class="calibre1">Güneş en yüksek noktasına doğru ağır ağır tırmanırken Sör Jorah kolundan tutarak Dany'yi kenara</p>
<p class="calibre1">çekti. "Prenses..." diye başladı. </p>
<p class="calibre1">"Bana niye prenses diyorsunuz?" diyerek meydan okudu Dany. "Ağabeyim Viserys sizin kralınızdı, </p>
<p class="calibre1">öyle değil mi?" </p>
<p class="calibre1">"Öyleydi leydim." </p>
<p class="calibre1">"Viserys öldü. Ben onun veliahtıyım. Targaryen Hanedanı'nın son kanıyım. Önceden onun olan her</p>
<p class="calibre1">şey artık benim." </p>
<p class="calibre1">"...kraliçem," dedi Sör Jorah tek dizinin üstüne çökerken. "Önceden onun olan kılıcım artık sizindir</p>
<p class="calibre1">Daenerys. Kalbim de öyle. Yüreğim asla Viserys'e bağlanmamıştı. Ben sadece bir şövalyeyim ve size</p>
<p class="calibre1">sürgünden başka teklif edecek bir şeyim yok. Ama beni dinleyin. Khal Drogo'yu bırakın artık, gitsin. </p>
<p class="calibre1">Yalnız  kalmayacaksınız.  Siz  istemediğiniz  takdirde  kimse  sizi  Vaes  Dothrak'a  götürmeyecek  yemin</p>
<p class="calibre1">ederim.  Dosh  khaleen'e  katılmak  zorunda  değilsiniz.  Benimle  doğuya  gelin.  Yi  Ti,  Qarth,  Yeşim</p>
<p class="calibre1">Denizi, Asshai. Hiç görülmemiş harikaları görürüz, tanrıların bize verdiği en güzel şarapları içeriz. </p>
<p class="calibre1">Yalvarırım Khaleesi. Ne yapmaya çalıştığınızı biliyorum. Yapmayın. Ne olur yapmayın." </p>
<p class="calibre1">"Yapmak  zorundayım,"  dedi  Dany.  Şefkatle  şövalyenin  yüzüne  dokundu.  Hüzünle. </p>
<p class="calibre1">"Anlamıyorsunuz." </p>
<p class="calibre1">"Onu sevdiniz, anlıyorum," dedi Sör Jorah umutsuzluk dolu sesiyle. "Ben de bir zamanlar sevgili</p>
<p class="calibre1">karımı  sevmiştim  ama  onunla  birlikte  ölmedim.  Siz  benim  kraliçemsiniz,  kılıcım  sizin  ama  siz</p>
<p class="calibre1"><a id="p513"></a>Drogo'nun  cenaze  ateşine  tırmanırken  bir  kenarda  durup  izlememi  beklemeyin.  Sizi  yanarken</p>
<p class="calibre1">seyretmeyeceğim." </p>
<p class="calibre1">"Korktuğunuz şey bu mu?" diye sordu Dany. Eğilip şövalyenin alnını hafifçe öptü. "O kadar çocuk</p>
<p class="calibre1">değilim tatlı sör." </p>
<p class="calibre1">"Amacınız onunla birlikte ölmek değil mi? Bana yemin eder misiniz kraliçem?" </p>
<p class="calibre1">"Yemin ederim." Kendisine ait olan Yedi Krallık'ın Ortak Dil'inde konuşmuştu. </p>
<p class="calibre1">Platformun  üçüncü  katı  kuzeyden  güneye  doğru  dizilmiş  parmak  kalınlığında  ince  dallardan  ve</p>
<p class="calibre1">yapraklı kuru çubuklardan oluşuyordu. Buzdan ateşe doğru. Onların üstüne minderleri, ipek şilteleri</p>
<p class="calibre1">serdiler. İşleri bittiğinde güneş batıda alçalmaya başlamıştı. Dany, Dothraklar'ı yanına çağırdı. Yüz</p>
<p class="calibre1">kişiden  az  kalmışlardı.  Her  şey  başlarken  Aegon'ın  yanında  kaç  kişi  olduğunu  merak  etti.  Önemli</p>
<p class="calibre1">değildi. </p>
<p class="calibre1">"Sizler  benim  khalasar'ım  olacaksınız,"  dedi.  "Köle  yüzleri  görüyorum.  Boyunluklarınızı  çıkarın. </p>
<p class="calibre1">Artık özgürsünüz. İsterseniz gidebilirsiniz. Kimse size zarar vermeyecek. Eğer kalırsanız kız kardeş</p>
<p class="calibre1">erkek  kardeş  gibi,  karı  koca  gibi  yaşayacağız."  Simsiyah  gözler  boş  bakışlarla,  endişeyle  onu</p>
<p class="calibre1">izliyordu.  "Çocuklar  görüyorum,  kadınlar,  buruşmuş  yüzler.  Dün  ben  de  bir  çocuktum.  Bugün  bir</p>
<p class="calibre1">kadınım. Yarın yaşlanacağım. Bana elinizi, yüreğinizi verin. Her zaman bir yeriniz olacak." Üç genç</p>
<p class="calibre1">khas  savaşçısına  döndü.  "Jhogo,  sana  düğün  gecemde  bana  hediye  edilen  gümüş  saplı  kamçıyı</p>
<p class="calibre1">veriyorum.  Seni  ko  ilan  ediyorum  ve  yeminini  bekliyorum.  Benim  kanımın  kanı  olarak  yaşamanı  ve</p>
<p class="calibre1">ölmeni istiyorum. Yanımda at sürmeni ve beni korumanı istiyorum." </p>
<p class="calibre1">Jhogo kamçıyı Dany'nin elinden aldı ama kafası karışmıştı. Tereddütle, "Khaleesi, bu olamaz. Bir</p>
<p class="calibre1">kadının kansüvarisi olmak beni utandırır," dedi. </p>
<p class="calibre1">"Aggo,"  dedi  Dany,  Jhogo'nun  söylediklerine  kulak  asmadan.  Dönüp  arkama  bakarsam  karanlığın</p>
<p class="calibre1">içinde  kaybolurum.  "Sana  düğün  gecemde  bana  hediye  edilen  ejderha  kemiğinden  yayı  veriyorum." </p>
<p class="calibre1">Çifte kıvrımlı, siyah ve kusursuz, Dany'den daha uzun bir yaydı. "Seni ko ilan ediyorum ve yeminini</p>
<p class="calibre1">bekliyorum. Benim kanımın kanı olarak yaşamanı ve ölmeni istiyorum. Yanımda at sürmeni ve beni</p>
<p class="calibre1">korumanı istiyorum." </p>
<p class="calibre1">Aggo gözlerini yere indirerek yayı aldı. "Yemin edemem. Khalasar'ı ancak bir erkek yönetilebilir</p>
<p class="calibre1">ve sadece bir erkek, savaşçısını ko ilan edebilir." </p>
<p class="calibre1">"Rakharo,"  dedi  Dany  kendisini  reddeden Aggo'dan  dönerek.  "Sana  düğün  gecemde  bana  hediye</p>
<p class="calibre1">edilen  büyük  altın  arakh'ı  veriyorum.  Seni  de  ko  ilan  ediyorum  ve  yeminini  bekliyorum.  Benim</p>
<p class="calibre1">kanımın kanı olarak yaşamanı ve ölmeni istiyorum. Yanımda at sürmeni ve beni korumanı istiyorum." </p>
<p class="calibre1">"Siz  khaleesi'siniz,"  dedi  Rakharo  arakh'ı  alırken.  "Sizin  yanınızda  at  sürer  ve  sizi  korurum.  Sizi</p>
<p class="calibre1">Vaes Dothrak'a, Dağların Anası'nın eteklerine götürüp dosh khaleen'e teslim edene kadar. Başka söz</p>
<p class="calibre1">veremem." </p>
<p class="calibre1">Dany  başıyla  onayladı.  Verilen  cevapların  hiçbirini  duymamış  gibi  sakindi.  Savaşçılarının</p>
<p class="calibre1">sonuncusuna döndü. "Sör Jorah Mormont," dedi. "Benim ilk ve en büyük şövalyem, size verecek bir</p>
<p class="calibre1">düğün hediyem kalmadı ama size söz veriyorum, bir gün benim ellerimden daha önce hiç görülmemiş</p>
<p class="calibre1">güzellikte  bir  kılıç  alacaksınız.  Bıçağı  ejderha  nefesiyle  eritilmiş  Valyria  çeliğinden  dövülmüş</p>
<p class="calibre1">olacak. Yemininizi bekliyorum." </p>
<p class="calibre1">"Yemin  ediyorum  kraliçem,"  dedi  Sör  Jorah.  Diz  çöküp  kılıcını  Dany'nin  ayaklarının  dibine</p>
<p class="calibre1">bıraktı. "Size hizmet edeceğime, itaat edeceğime, gerekirse uğrunuzda öleceğime yemin ediyorum." </p>
<p class="calibre1">"Karşımıza çıkan ne olursa olsun?" </p>
<p class="calibre1"><a id="p514"></a>"Karşımıza çıkan ne olursa olsun." </p>
<p class="calibre1">"Yemin  ettiniz.  Dilerim  ki  bu  yemin  için  asla  pişmanlık  duymazsınız."  Dany  şövalyeyi  ayağa</p>
<p class="calibre1">kaldırdı.  Adamın  başına  uzanabilmek  için  parmaklarının  ucunda  yükseldi  ve  dudaklarına  hafif  bir</p>
<p class="calibre1">öpücük kondurdu ve, "Siz Kraliçe Muhafızları'nın ilkisiniz," dedi. </p>
<p class="calibre1">Çadırına  giderken  herkesin  gözünün  üstünde  olduğunu  biliyordu.  Dothraklar  aralarında</p>
<p class="calibre1">fısıldaşıyor,  badem  gözlerinin  ucuyla  onu  izliyordu.  Onun  delirdiğini  düşündüklerinin  farkındaydı</p>
<p class="calibre1">Dany.  Belki  de  gerçekten  delirmişti.  Bunu  çok  yakında  öğrenecekti.  Dönüp  arkama  bakarsam</p>
<p class="calibre1">karanlığın içinde kaybolurum. </p>
<p class="calibre1">İrri  küvete  girmesine  yardım  etti.  Küvet  kaynar  suyla  doluydu  ama  Dany  ne  irkildi  ne  de  sesini</p>
<p class="calibre1">çıkardı.  Sıcağı  seviyordu.  Sıcak  su  kendisini  temiz  hissetmesini  sağlıyordu.  Jhiqui,  Dany'nin  Batı</p>
<p class="calibre1">Pazarı'ndan  aldığı  gül  kokulu  yağı  suya  kattı.  Doreah  saçlarını  taradı.  İrri  sırtını  keseledi.  Dany</p>
<p class="calibre1">gözlerini  kapatıp  sıcak  suyun  ve  hoş  kokuların  onu  sarmalamasına  izin  verdi.  Kaynar  suyun</p>
<p class="calibre1">bacaklarının  arasındaki  ağrıyı  emdiğini  hissediyordu.  Su  içine  girdiğinde  ürperdi.  Bütün  ağrısı  ve</p>
<p class="calibre1">gerginliği çözülmüştü. Kendini suya bıraktı. </p>
<p class="calibre1">Temizlendiğinde hizmetçileri küvetten çıkmasına yardım etti. İrri ve Jhiqui onu kuruladı. Doreah, </p>
<p class="calibre1">sıvı  gümüşten  bir  nehir  gibi  omuzlarından  dökülene  kadar  saçlarını  fırçaladı.  Bileklerine, </p>
<p class="calibre1">kulaklarının  arkasına,  süt  dolu  ağır  göğüs  uçlarına  baharat  kokulu,  tarçınlı  parfümler  sürdüler.  Son</p>
<p class="calibre1">dokunuş bacaklarının arası içindi. Kadınlığının dudakları arasında hafifçe kayan İrri'nin parmakları, </p>
<p class="calibre1">bir âşığın yumuşak ve serin öpücüğü gibiydi. </p>
<p class="calibre1">Daha  sonra  Dany  hepsini  gönderdi.  Drogo'nun  gece  topraklarına  doğru  çıkacağı  yolculuğun  son</p>
<p class="calibre1">hazırlıklarını  yapmalıydı.  Kocasının  vücudunu  temizledi.  Saçlarını  fırçalayıp  yağladı.  Drogo'nun</p>
<p class="calibre1">saçları  Dany'nin  parmaklarından  son  kez  akıyordu.  Onlara  ilk  kez  dokunduğu  düğün  gecelerini</p>
<p class="calibre1">hatırladı.  Saçları  hiç  kesilmemişti.  Kaç  adam  saçı  hiç  kesilmeden  ölebilirdi?  Yüzünü  Drogo'nun</p>
<p class="calibre1">saçlarına  gömüp  kokladı.  Toprak  ve  çimen,  at  ve  duman  kokuyordu.  Drogo  kokuyordu.  Beni  affet</p>
<p class="calibre1">hayatımın  güneşi,  dedi  içinden.  Bütün  yaptıklarım  ve  yapmak  zorunda  olduklarım  için  affet  beni. </p>
<p class="calibre1">Bedelini ödedim yıldızım. Ama çok ağır bir bedeldi. Çok ağırdı... </p>
<p class="calibre1">Dany  kocasının  saçlarını  ördü.  Bıyıklarına  gümüş  halkaları,  örgüsüne  teker  teker  çanlarını  taktı. </p>
<p class="calibre1">Altın,  bronz,  ne  çok  çan  vardı.  Düşmanları  bu  çanların  sesini  duyar  duymaz  titreyip  zayıflardı. At</p>
<p class="calibre1">kılından  yapılmış  binici  pantolonunu  giydirdi.  Uzun  çizmelerini.  Gümüş  ve  altın  madalyonları  olan</p>
<p class="calibre1">kemerini beline taktı. Yaralı göğsüne boyalı yeleğini geçirdi. İyice solmuş, eskimiş olanı. Drogo en</p>
<p class="calibre1">çok  bunu  severdi.  Kendisi  için  bol  ipek  bir  pantolon  seçti.  Bağları  dizlerine  kadar  çıkan</p>
<p class="calibre1">sandaletlerini ve Drogo'nunkine benzeyen yeleğini. </p>
<p class="calibre1">Hizmetçileri çağırıp Drogo'yu cenaze ateşine taşımalarını söylediğinde güneş kaybolmak üzereydi. </p>
<p class="calibre1">Jhogo  ve  Aggo,  khal'ın  bedenini  çadırdan  çıkarırken  Dothraklar  sessizce  bekliyordu.  Dany</p>
<p class="calibre1">savaşçıların  arkasından  yürüyordu.  Drogo'yu  ipek  şiltelerin  üstüne  yatırdılar.  Başı  kuzeydoğuya, </p>
<p class="calibre1">Dağların Anası'nın olduğu tarafa bakıyordu. </p>
<p class="calibre1">"Yağ,"  diye  emretti.  Kavanozları  getirip  dalları,  yaprakları,  çalıları,  minderleri,  ipek  şilteleri</p>
<p class="calibre1">ıslattılar.  Sonunda  hava  güzel  kokularla  ağırlaştı,  ağaç  dallarından  yağ  damlaları  düşüyordu. </p>
<p class="calibre1">"Yumurtalarımı getirin," dedi Dany. Sesindeki bir şey onların aceleyle koşmasına sebep oldu. </p>
<p class="calibre1">Sör  Jorah,  Dany'nin  kolunu  tuttu.  "Kraliçem,  yumurtalar  gece  topraklarında  Drogo'nun  işine</p>
<p class="calibre1">yaramaz.  Onları  Asshai'de  satmamız  daha  akıllıca  olur.  Sadece  birini  satsak  bizi  tekrar  Özgür</p>
<p class="calibre1">Şehirler'e  götürecek  bir  gemi  alabiliriz.  Üçünü  birden  satsak  ömrünüzün  sonuna  kadar  varlıklı  bir</p>
<p class="calibre1">kadın olarak yaşarsınız." </p>
<p class="calibre1"><a id="p515"></a>"Onlar bana satmam için verilmedi," dedi Dany. </p>
<p class="calibre1">Platforma  tırmanıp  yumurtaları,  güneşinin  ve  yıldızının  etrafına  dizdi.  Siyah  olanı  kalbinin,  yeşil</p>
<p class="calibre1">olanı kafasının yanına koydu. Kemik rengi yumurtayı bacaklarının arasına yerleştirdi. Eğilip kocasını</p>
<p class="calibre1">son kez öptüğünde dudaklarındaki yağın şekerli tadını aldı. </p>
<p class="calibre1">Aşağı  inerken  Mirri  Maz  Duur'un  onu  izlediğini  fark  etti.  "Sen  delisin,"  dedi  tanrıkadını  pürüzlü</p>
<p class="calibre1">sesiyle. </p>
<p class="calibre1">"Delilikle bilgelik arasındaki yol o kadar uzun mu?" diye sordu sordu Dany. "Sör Jorah, maegi'yi</p>
<p class="calibre1">odunlara bağlayın." </p>
<p class="calibre1">"Odunlara mı? Kraliçem... Hayır. Beni dinleyin..." </p>
<p class="calibre1">"Dediğimi  yapın."  Dany  öfkeyle  patlayana  kadar  şövalye  tereddütlüydü.  "Bana  yemin  ettiniz. </p>
<p class="calibre1">Karşımıza çıkan ne olursa olsun. Rakharo, ona yardım edin." </p>
<p class="calibre1">Tanrıkadını  ağaç  yığınına  sürüklenip  Drogo'nun  eşyalarının  yanına  bağlanırken  çığlık  atmıyordu. </p>
<p class="calibre1">Dany  kendi  elleriyle  kadının  üstüne  yağ  kavanozunu  boşalttı.  "Bana  öğrettiğin  bütün  dersler  için</p>
<p class="calibre1">teşekkür ederim Mirri Maz Duur." </p>
<p class="calibre1">Kadının  saçlarından  ve  elbiselerinden  yağ  damlıyordu.  "Çığlıklarımı  duymayacaksın,"  dedi</p>
<p class="calibre1">Dany'ye. </p>
<p class="calibre1">"Duyacağım,"  dedi  Dany.  "Ama  istediğim  çığlıkların  değil.  Yalnızca  hayatını  istiyorum.  Bana</p>
<p class="calibre1">söylediklerini hatırlıyorum. Hayatın bedeli ancak ölümle ödenir." Mirri Maz Duur ağzını açtı ama bir</p>
<p class="calibre1">şey söyleyemedi. Dany, maegi'nin donuklaşmış kara gözlerindeki aşağılamanın kaybolduğunu fark etti. </p>
<p class="calibre1">Gözlerinde  korkuya  benzer  bir  şeyler  vardı.  Artık  güneşin  tamamen  batmasını  ve  ilk  yıldızın</p>
<p class="calibre1">görünmesini beklemekten başka yapacak bir şey kalmamıştı. </p>
<p class="calibre1">Bir  at  efendisi  öldüğünde,  gece  topraklarında  kolayca  yol  alabilsin  diye  atı  da  onunla  birlikte</p>
<p class="calibre1">ölürdü.  Bedenleri  gökyüzünün  altında  yakılır  ve  khal  alevden  atının  sırtına  binip  yıldızların</p>
<p class="calibre1">arasındaki  yerini  alırdı.  Khal  hayatta  ne  kadar  cesursa  yıldızı  karanlık  gökyüzünde  o  kadar  parlak</p>
<p class="calibre1">olurdu. </p>
<p class="calibre1">İlk Jhogo gördü. "İşte," dedi fısıltıyla. Dany başını kaldırıp baktı. Doğudaydı. Görünen ilk yıldız</p>
<p class="calibre1">kıpkızıl  yanan  bir  kuyruklu  yıldızdı.  Kan  kırmızısı,  ateş  kırmızısı,  ejderhanın  kuyruğu.  Bundan  daha</p>
<p class="calibre1">güçlü bir işaret bekleyemezdi Dany. </p>
<p class="calibre1">Meşaleyi Aggo'nun  elinden  alıp  ağaç  dallarının  arasına  yerleştirdi. Yağ  hemen  alev  aldı.  Sadece</p>
<p class="calibre1">bir  nefes  sonra  çalılar  ve  kuru  otlar  tutuştu.  Kıvılcımlar  küçük  ve  hızlı  kırmızı  fareler  gibi  yağın</p>
<p class="calibre1">üstünden  kabuklara,  kabuklardan  yapraklara,  yapraklardan  dallara  sıçrayarak  ağaçların  üstünü</p>
<p class="calibre1">kapladı. Yükselen ısı bir sevgilinin sıcak nefesi gibi yumuşakça Dany'nin yüzüne çarptı ama saniyeler</p>
<p class="calibre1">içinde dayanılmayacak kadar arttı ve Dany geri çekilmek zorunda kaldı. Ağaçlar çatırdıyordu. Mirri</p>
<p class="calibre1">Maz  Duur  tiz  sesiyle  ulur  gibi  şarkı  söylemeye  başladı.  Alevler  dönerek,  kıvrılarak,  birbirleriyle</p>
<p class="calibre1">yarışıyormuşçasına  yükseliyordu.  Akşam  karanlığı  titrek  ışıklarla  aydınlanırken  hava  alevlerin</p>
<p class="calibre1">sıcaklığıyla eriyor gibiydi. Alevler Mirri Maz Duur'u sardı. Kadının sesi gittikçe yükseldi, tizleşti... </p>
<p class="calibre1">Kısa bir nefes aldı, sonra tekrar, sonra tekrar ve şarkısı korkunç bir çığlığa dönüştü. </p>
<p class="calibre1">Alevler  Drogo'nun  etrafındaydı  artık.  Giysileri  yanmaya  başladı.  Bir  an  sonra  khal  havada  yüzen</p>
<p class="calibre1">turuncu  ipekliler,  kıvrılarak  yükselen  gri  ve  yağlı  dumanlar  tarafından  sarmalanmıştı.  Dany'nin</p>
<p class="calibre1">dudakları  aralandı.  Nefesini  tutuyordu.  Bir  yanı  Sör  Jorah'ın  korktuğu  gibi  alevlerin  içine  dalmak, </p>
<p class="calibre1">Drogo'nun  yanına  gidip  ondan  af  dilemek,  onu  son  kez  içine  almak,  alevler  derilerini  eritip</p>
<p class="calibre1">kemiklerinden ayırırken ona karışıp sonsuza dek bir olmak istiyordu. </p>
<p class="calibre1"><a id="p516"></a>Yanan insan etinin kokusunu duyuyordu. Ateş çukurlarında kızartılan at etinin kokusundan farksızdı. </p>
<p class="calibre1">Cenaze  ateşi  derinleşen  karanlıkta  kükreyerek  büyüyor,  Mirri  Maz  Duur'un  hafiflemiş  çığlığını</p>
<p class="calibre1">boğarak  uzun  dilleriyle  gökyüzünü  yalıyordu.  Duman  koyulaştıkça  Dothraklar  öksürerek  geri</p>
<p class="calibre1">çekiliyordu.  Ateşin  devasa  turuncu  damlaları  cehennem  rüzgârında  sancaklarını  açtı.  Kütükler</p>
<p class="calibre1">tıslayıp çatırdıyor, dumanla birlikte yükselen kıvılcımlar yeni doğmuş ateş böcekleri gibi karanlıkta</p>
<p class="calibre1">parıldıyordu.  Isı  dalgası  kızıl  kanatlarını  şiddetle  çırpıp  havaya  çarparak  Dothraklar'ı  geri  itti.  Sör</p>
<p class="calibre1">Jorah  bile  çekilmişti  ama  Dany  kıpırdamadan  olduğu  yerde  duruyordu.  O  ejderhanın  kanıydı,  ateş</p>
<p class="calibre1">onun içindeydi. </p>
<p class="calibre1">Dany ateş yığınına bir adım daha yaklaşırken bunun gerçekliğini çok daha önce anladığını fark etti. </p>
<p class="calibre1">Sadece  sobanın  ısısı  yeterli  değildi.  Alevler  düğün  gecesinde  dans  eden  kadınlar  gibi  önünde</p>
<p class="calibre1">kıvrılıyordu.  Dönüyorlar,  şarkı  söylüyorlar,  turuncu,  kırmızı,  sarı  duvaklarını  savuruyorlardı. </p>
<p class="calibre1">İzlemesi korkunç ve bir o kadar güzeldi. Dany alevlere kucak açtı. Teni kızarmıştı, parlıyordu. Bu da</p>
<p class="calibre1">bir düğün, diye düşündü. Mirri Maz Duur susmuştu. Tanrıkadını onun bir çocuk olduğunu söylemişti</p>
<p class="calibre1">ama çocuklar büyürdü, çocuklar öğrenirdi. </p>
<p class="calibre1">Bir  adım  daha  attı.  Ayaklarının  altındaki  kumun  sıcaklığını  sandaletlerinin  tabanından  bile</p>
<p class="calibre1">hissediyordu.  Bir  zamanlar  yaşlar  akan  yanaklarından,  göğüslerinden,  bacaklarının  arasından  ter</p>
<p class="calibre1">süzülüyordu. Sör Jorah arkasından bağırıyordu ama artık önemli değildi. Önemli olan tek şey ateşti</p>
<p class="calibre1">şimdi. Alevler fevkaladeydi. Hayatında gördüğü en güzel şeylerdi. Her biri kızıl, turuncu ve sarılara</p>
<p class="calibre1">bürünmüş, dumandan pelerinler giymiş büyücülerdi. Kızıl ateş aslanları,  sarı  devasa  yılanlar,  mavi</p>
<p class="calibre1">alevden  yapılmış  boynuzlu  atlar  gördü.  Balıklar,  tilkiler,  canavarlar,  kurtlar,  parlak  kuşlar  ve  hepsi</p>
<p class="calibre1">birbirinden güzel çiçekler veren ağaçlar gördü. Dumandan vücuda gelmiş, mavi alev yeleli dev gibi</p>
<p class="calibre1">gri bir aygır gördü. Evet sevgilim. Evet güneşim ve yıldızım. Şimdi atına bin. Şimdi atını sür. </p>
<p class="calibre1">Yeleği erimeye başlamıştı, çıkarıp attı. Dany alevlere biraz daha yaklaşırken boyalı deri bir anda</p>
<p class="calibre1">tutuştu.  Alevlerin  karşısındaki  göğüsleri  çıplaktı.  Şişmiş,  kızarmış  göğüs  uçlarından  süt  akıyordu. </p>
<p class="calibre1">Şimdi,  diye  düşündü.  Şimdi.  Bir  anlığına  önünde  Khal  Drogo'yu  gördü.  Dumandan  atına  binmişti, </p>
<p class="calibre1">elinde alevden bir kamçı vardı. Gülümsedi ve kamçı tıslayarak cenaze ateşinin üstüne indi. </p>
<p class="calibre1">Çatlayan  bir  taşın  sesini  duydu. Ağaçlardan,  çalılardan  ve  otlardan  kurulu  yığın  hareket  etmeye, </p>
<p class="calibre1">kendi içine doğru çökmeye başlamıştı. Köz haline gelmiş odun parçaları Dany'nin üstüne düşüyordu. </p>
<p class="calibre1">Dany kıvılcımlar ve küllerle yıkanıyordu. Alevlerin arasından başka bir şey daha düştü, zıplayarak, </p>
<p class="calibre1">yuvarlanarak gelip ayağının dibinde durdu. Kırılmış, üstünden dumanlar tüten, altın damarlı, kıvrımlı</p>
<p class="calibre1">bir  taş  parçasıydı.  Dünya  bir  kükreme  sesiyle  doldu.  Kadınlar  ve  çocuklar  hayret  dolu  çığlıklar</p>
<p class="calibre1">atıyordu ama ateş duvarının arkasındaki Dany onları güçlükle duyabiliyordu. </p>
<p class="calibre1">Hayatın bedeli ancak ölümle ödenir. </p>
<p class="calibre1">Şimşek  gibi  gürültülü  ve  keskin  ikinci  çatlama  sesi  duyuldu.  Duman  Dany'nin  etrafında  dönerek, </p>
<p class="calibre1">kıvrılarak  yükseliyordu.  Cenaze  ateşi  bir  kez  daha  sallandı.  Dany  ürkmüş  atların  bağrışlarını, </p>
<p class="calibre1">Dothrakların  korku  ve  dehşet  dolu  çığlıklarını  duydu.  Sör  Jorah  onun  adını  haykırıyor,  lanetler</p>
<p class="calibre1">okuyordu.  Hayır,  demek  istedi  ona.  Hayır  güzel  şövalyem,  benim  için  korkma.  Ateş  benim.  Ben</p>
<p class="calibre1">Daenerys  Fırtınadadoğan.  Ejderhanın  kızı.  Ejderhanın  gelini.  Ejderhanın  annesi.  Göremiyor  musun? </p>
<p class="calibre1">GÖREMİYOR MUSUN? Alevleri ve dumanı yerden on metre yükseğe püskürten bir patlamayla ateş</p>
<p class="calibre1">yığını tamamen çöktü. Dany korkusuzca alev fırtınasının içine yürüyüp çocuklarını çağırdı. </p>
<p class="calibre1">Üçüncü çatlama, dünya ikiye ayrılıyormuşçasına şiddetli bir sesle geldi. </p>
<p class="calibre1">Ateş  sonunda  sönüp  toprak  üstünde  yürünecek  kadar  soğuduğunda  Sör  Jorah,  Dany'yi  küllerin</p>
<p class="calibre1">ortasında,  kararmış  kütüklerin,  hâlâ  parlayan  közlerin,  insan  ve  at  kemiklerinin  arasında  buldu. </p>
<p class="calibre1"><a id="p517"></a>Çırılçıplaktı,  teni  isle  kaplıydı.  Giysileri  küle  dönmüştü.  Güzelim  saçları  yanıp  yok  olmuştu...  ama Dany hiç zarar görmemişti. </p>
<p class="calibre1">Kemik ve altın rengi ejderha sol göğsünü emiyordu. Yeşil ve bronz olan sağ göğsündeydi. Siyah ve</p>
<p class="calibre1">kızıl olan omuzlarına uzanmış, uzun eğri boynu Dany'nin çenesinin altına girmişti. Jorah'ı gördüğünde</p>
<p class="calibre1">başını kaldırdı ve köz kırmızısı gözleriyle şövalyeye baktı. </p>
<p class="calibre1">Sör  Jorah  dilsiz  kalmıştı,  dizlerinin  üstüne  düştü.  Khas  savaşçıları  şövalyenin  yanına  geldi. </p>
<p class="calibre1">Arakh'ını Dany'nin ayaklarının dibine ilk bırakan Jhogo oldu. "Kanımın kanı," diye mırıldandı yüzünü</p>
<p class="calibre1">tüten toprağa sürerken. "Kanımın kanı," dedi Aggo. "Kanımın kanı," diye yankılandı Rakharo'nun sesi. </p>
<p class="calibre1">Onların  ardından  hizmetçileri  geldi.  Ve  diğerleri.  Kadınlar,  erkekler  ve  çocuklar,  Dothraklar. </p>
<p class="calibre1">Onların  kendine  ait  olduğunu  anlaması  için  Dany'nin  bir  kez  bakması  yetmişti.  Bugün,  yarın  ve</p>
<p class="calibre1">sonsuza dek Dany'ye aittiler. Drogo'ya asla ait olmadıkları gibi. </p>
<p class="calibre1">Daenerys  Targaryen  ayağa  kalkarken,  ağzından  ve  burun  deliklerden  dumanlar  çıkararak  tısladı</p>
<p class="calibre1">siyahı.  Diğer  ikisi  ağızlarını  Dany'nin  göğsünden  çekerek  seslerini  bu  çağrıya  kattı.  Şeffaf  kanatları</p>
<p class="calibre1">açılıp havayı titretti. Ve yüzlerce yıldan sonra ilk defa gece, ejderha şarkılarıyla can buldu. </p>
<p class="calibre1"><a id="p518"></a>Ekler</p>
<p class="calibre1"><a id="p519"></a>Baratheon Hanedanı</p>
<p class="calibre1">Büyük  Hanedanlar  içinde  mazisi  en  kısa  olan.  Fetih  Savaşları  sırasında  kuruldu.  Kurucusu  Orys</p>
<p class="calibre1">Baratheon'ın,  Ejderha  Aegon'ın  gayrimeşru  erkek  kardeşi  olduğu  söylenir.  Orys  rütbe  rütbe</p>
<p class="calibre1">yükselerek  Aegon'ın  en  korkusuz  kumandanlarından  biri  oldu.  Kibirli  Argilac'ı  yenilgiye  uğratarak</p>
<p class="calibre1">katlettiğinde Aegon,  kendisini Argilac  Kalesi,  arazileri  ve  kızıyla  ödüllendirdi.  Orys  kızla  evlendi. </p>
<p class="calibre1">Karısının sancağını, unvanlarını ve hanedan sözünü kabul etti. Baratheon Hanedanı'nın arması, altın</p>
<p class="calibre1">zemin üstünde taç giymiş siyah bir erkek geyiktir. Baratheon Hanedanı'nın sözü: Gazap Bizimdir. </p>
<p class="calibre1">KRAL ROBERT BARATHEON, Hanedanından bu isimle anılan ilk kral, </p>
<p class="calibre1">— karısı, Lannister Hanedanı'ndan KRALİÇE CERSEİ, </p>
<p class="calibre1">— çocukları:</p>
<p class="calibre1">— PRENS JOFFREY, Demir Taht'ın veliahtı, on iki yaşında, </p>
<p class="calibre1">— PRENSES MYRCELLA, sekiz yaşında, </p>
<p class="calibre1">— PRENS TOMMEN, yedi yaşında, </p>
<p class="calibre1">— kardeşleri:</p>
<p class="calibre1">— STANNİS BARATHEON, Ejderha Kayası Lordu, </p>
<p class="calibre1">— karısı, Florent Hanedanı'ndan LEYDİ SELYSE, </p>
<p class="calibre1">— kızı, SHIREEN, dokuz yaşında, </p>
<p class="calibre1">— RENLY BARATHEON, Fırtına Burnu Lordu, </p>
<p class="calibre1">— küçük konseyi:</p>
<p class="calibre1">— YÜCE ÜSTAT PYCELLE, </p>
<p class="calibre1">— LORD PETYR BAELİSH, nam-ı diğer SERÇEPARMAK, hazine başı, </p>
<p class="calibre1">— LORD STANNİS BARATHEON, donanma başı, </p>
<p class="calibre1">— LORD RENLY BARATHEON, kanun başı, </p>
<p class="calibre1">— SÖR BARRİSTAN SELMY, Kral Muhafızları Lord Kumandanı, </p>
<p class="calibre1">— VARYS, hadım, nam-ı diğer ÖRÜMCEK, muhbir başı, </p>
<p class="calibre1">— maiyeti ve hizmetkârları:</p>
<p class="calibre1">— SÖR İLYN PAYNE, Kral Adaleti, cellat, </p>
<p class="calibre1">— SANDOR CLEGANE, nam-ı diğer TAZI, Prens Joffrey'nin yeminli muhafızı, </p>
<p class="calibre1">— JANOS SLYNT, sıradan halktan, Kral Toprakları'nın Şehir Muhafızları Kumandanı, </p>
<p class="calibre1">— JALABHAR XHO, Yaz Adaları'ndan sürgün bir prens, </p>
<p class="calibre1">— AY OĞLAN, saray soytarısı, </p>
<p class="calibre1">— LANCEL ve TYREK LANNİSTER, kralın yaverleri, kraliçenin kuzenleri, </p>
<p class="calibre1">— SÖR ARON SANTAGAR, silah ustası, </p>
<p class="calibre1">— Kral Muhafızları:</p>
<p class="calibre1">— SÖR BARRİSTAN SELMY, Lord Kumandan, </p>
<p class="calibre1">— SÖR JAİME LANNİSTER, nam-ı diğer KRAL KATİLİ, </p>
<p class="calibre1">— SÖR BOROS BLOUNT, </p>
<p class="calibre1">— SÖR MERYN TRANT, </p>
<p class="calibre1">— SÖR ARYS OAKHEART, </p>
<p class="calibre1">— SÖR PRESTON GREENFİELD, </p>
<p class="calibre1">— SÖR MANDON MOORE. </p>
<p class="calibre1">Fırtına  Burnu'na  bağlılık  yemini  etmiş  büyük  hanedanlar  Selmy,  Wylde,  Trant,  Penrose,  Errol, </p>
<p class="calibre1">Estermont, Tarth, Swann, Dondarrion ve Caron'dır. </p>
<p class="calibre1"><a id="p520"></a>Ejderha  Kayası'na  bağlılık  yemini  etmiş  büyük  hanedanlar  Celtigar,  Velaryon,  Seaworth,  Bar</p>
<p class="calibre1">Emmon ve Sunglass'tır. </p>
<p class="calibre1"><a id="p521"></a>Stark Hanedanı</p>
<p class="calibre1">Starklar'ın  kökleri  Mimar  Brandon  ve  kadim  Kış  Kralları'na  uzanır.  Binlerce  yıl  boyunca  Kuzey</p>
<p class="calibre1">Kralları  olarak  Kışyarı'ndan  hükmettiler.  Hükümdarlıkları  Diz  Çöken  Kral  olarak  anılan  Torrhen</p>
<p class="calibre1">Stark'ın,  savaşmak  yerine  Ejderha Aegon'a  bağlılık  yemini  etmesiyle  son  buldu.  Stark  Hanedanı'nın</p>
<p class="calibre1">arması buz beyazı zemin üstünde gri bir ulu kurttur. Stark Hanedanı'nın sözü: Kış Geliyor. </p>
<p class="calibre1">EDDARD STARK, Kışyarı Lordu, Kuzey Muhafızı, </p>
<p class="calibre1">— karısı, Tully Hanedanı'ndan LEYDİ CATELYN, </p>
<p class="calibre1">— çocukları:</p>
<p class="calibre1">— ROBB, Kışyarı varisi, on dört yaşında, </p>
<p class="calibre1">— SANSA, on bir yaşında, büyük kız, </p>
<p class="calibre1">— ARYA, dokuz yaşında, küçük kız, </p>
<p class="calibre1">— BRANDON (ya da Bran), yedi yaşında, erkek çocuğu, </p>
<p class="calibre1">— RİCKON, üç yaşında, erkek çocuğu, </p>
<p class="calibre1">— JON KAR, on dört yaşında gayrimeşru erkek çocuğu, </p>
<p class="calibre1">— THEON GREYJOY, Stark himayesinde, muhafızı, Demir Adaları'nın varisi, </p>
<p class="calibre1">— kardeşleri:</p>
<p class="calibre1">— {BRANDON}, ağabeyi, II. Aerys Targaryen'ın emriyle öldürüldü, </p>
<p class="calibre1">— {LYANNA}, Dorne dağlarında öldü, </p>
<p class="calibre1">— BENJEN, kardeşi, Gece Nöbetçileri korucusu, </p>
<p class="calibre1">— maiyeti ve hizmetkârları:</p>
<p class="calibre1">— ÜSTAT LUWİN, danışman, şifacı, hoca, </p>
<p class="calibre1">— VAYON POOLE, Kışyarı Kâhyası, </p>
<p class="calibre1">— JEYNE, kızı, Sansa'nın en yakın arkadaşı, </p>
<p class="calibre1">— JORY CASSEL, baş muhafızı, </p>
<p class="calibre1">— HALLİS MOLLEN, DESMOND, JACKS, PORTHER, QUENT, ALYN, TOMARD, VARLY, </p>
<p class="calibre1">HEWARD, CAYN ve muhafızlar, </p>
<p class="calibre1">— SÖR RODRİK CASSEL, silah ustası, Jory'nin amcası, </p>
<p class="calibre1">— BETH, kızı, </p>
<p class="calibre1">— RAHİBE MORDANE, Lord Eddard'ın kızlarının hocası, </p>
<p class="calibre1">— RAHİP CHAYLE, kale septinin ve kütüphanesinin sorumlusu, </p>
<p class="calibre1">— HULLEN, seyis başı, </p>
<p class="calibre1">— HARWİN, oğlu, muhafız, </p>
<p class="calibre1">— JOSETH, seyis ve at eğitmeni, </p>
<p class="calibre1">— FARLEN, barınak başı, </p>
<p class="calibre1">— YAŞLI DADI, hikâye anlatıcı, eski sütanne, </p>
<p class="calibre1">— HODOR, büyük büyük torunu, seyis yamağı, </p>
<p class="calibre1">— GAGE, aşçı, </p>
<p class="calibre1">— MIKKEN, demirci ve zırh ustası, </p>
<p class="calibre1">— başlıca sancak beyleri:</p>
<p class="calibre1">— SÖR HELMAN TALLHART, </p>
<p class="calibre1">— RICKARD KARSTARK, Karhold Lordu, </p>
<p class="calibre1">— ROOSE BOLTON, Dehşet Kalesi Lordu, </p>
<p class="calibre1">— JON UMBER, nam-ı diğer İRİ JON, </p>
<p class="calibre1"><a id="p522"></a>— GALBART ve ROBETT GLOVER, </p>
<p class="calibre1">— WYMAN MANDERLY, Beyaz Liman Lordu, </p>
<p class="calibre1">— MAEGE MORMONT, Ayı Adası Leydisi. </p>
<p class="calibre1">Kışyarı'na  bağlılık  yemini  etmiş  büyük  hanedanlar  Karstark,  Umber,  Flint,  Mormont,  Hornwood, </p>
<p class="calibre1">Cerwyn, Reed, Manderly, Glover, Tallhart ve Bolton'dır. </p>
<p class="calibre1"><a id="p523"></a>Lannister Hanedanı</p>
<p class="calibre1">Sarı saçlı, uzun boylu, yakışıklı ve güzel Lannisterlar, batı vadilerinde ve tepelerinde kudretli bir</p>
<p class="calibre1">krallık  kurmuş Andal  maceracılarının  kanını  taşır. Anne  tarafından,  Kahramanlar  Çağı'nın  efsanevi</p>
<p class="calibre1">düzenbazı  Akıllı  Lann'den  gelmekle  övünürler.  Casterly  Kayası  ve  Altın  Diş'teki  altın  madenleri</p>
<p class="calibre1">onları  Büyük  Hanedanlar'ın  en  zengini  yapmıştır.  Lannister  Hanedanı'nın  arması,  kırmızı  zemin</p>
<p class="calibre1">üstünde altın bir aslandır. Lannister Hanedanı'nın sözü: Beni kükrerken duyun! </p>
<p class="calibre1">TYWİN LANNİSTER, Casterly Kayası Lordu, Batı Muhafızı, Lannis Limanı Kalkanı, </p>
<p class="calibre1">— karısı, {LEYDİ JOANNA}, aynı zamanda kuzeni, doğum sırasında öldü, </p>
<p class="calibre1">— çocukları:</p>
<p class="calibre1">— SÖR JAİME, nam-ı diğer KRAL KATİLİ, Casterly Kayası varisi, Cersei'nin ikizi, </p>
<p class="calibre1">— KRALİÇE CERSEİ, Kral I. Robert Baratheon'ın karısı, Jaime'nin ikizi, </p>
<p class="calibre1">— TYRİON, nam-ı diğer İBLİS, cüce, </p>
<p class="calibre1">— kardeşleri:</p>
<p class="calibre1">— SÖR KEVAN, büyük erkek kardeşi, </p>
<p class="calibre1">— DORNA, karısı, Swyft Hanedanı'ndan, </p>
<p class="calibre1">— LANCEL, büyük oğlu, kral yaveri, </p>
<p class="calibre1">— WİLLEM ve MARTYN, ikiz oğulları, </p>
<p class="calibre1">— JANEI, bebek kızları, </p>
<p class="calibre1">— GENNA, kız kardeşi, Sör Emmon Frey'le evli, </p>
<p class="calibre1">— SÖR CLEOS FREY, oğulları, </p>
<p class="calibre1">— TION FREY, yaver, </p>
<p class="calibre1">— {SÖR TYGETT}, erkek kardeşi, frengiden öldü, </p>
<p class="calibre1">— Dul karısı, DARLESSA, Marbrand Hanedanı'ndan, </p>
<p class="calibre1">— oğlu, TYREK, kral yaveri, </p>
<p class="calibre1">— {GERİON}, en küçük erkek kardeşi, denize açıldı ve dönmedi, </p>
<p class="calibre1">— JOY, gayrimeşru kızı, on yaşında, </p>
<p class="calibre1">— kuzeni, Sör STAFFORD LANNİSTER, merhume Leydi Joanna'nın kardeşi, </p>
<p class="calibre1">— kızları, CERENNA VE MYRİELLE, </p>
<p class="calibre1">— oğlu, Sör DAVEN LANNİSTER, </p>
<p class="calibre1">— danışmanı, ÜSTAT CREYLEN, </p>
<p class="calibre1">— önde gelen şövalyeleri ve lord sancak beyleri:</p>
<p class="calibre1">— LORD LEO LEFFORD, </p>
<p class="calibre1">— SÖR ADDAM MARBRAND, </p>
<p class="calibre1">— SÖR GREGOR CLEGANE, nam-ı diğer YÜRÜYEN DAĞ, </p>
<p class="calibre1">— SÖR SWYFT, </p>
<p class="calibre1">— LORD ANDROS BRAX, </p>
<p class="calibre1">— SÖR FORLEY PRES TER, </p>
<p class="calibre1">— SÖR AMORY LORCH, </p>
<p class="calibre1">— VARGO HOAT, Özgür Şehir Qohor'dan bir paralı asker. </p>
<p class="calibre1">Casterly  Kayası'na  bağlılık  yemini  etmiş  büyük  hanedanlar  Payne,  Swyft,  Marbrand,  Lydden, </p>
<p class="calibre1">Banefort, Lefford, Crakehall, Serrett, Broom, Clegane, Prester ve Westerling'dir. </p>
<p class="calibre1"><a id="p524"></a>Arryn Hanedanı</p>
<p class="calibre1">Arrynlar'ın  kökleri,  Andal  soylularından  en  eski  ve  en  saf  şecereye  sahip  olan  Vadi  ve  Dağ</p>
<p class="calibre1">Kralları'na  uzanır.  Arryn  Hanedanı'nın  arması,  gök  mavisi  zemin  üstünde  ay  ve  şahindir.  Arryn</p>
<p class="calibre1">Hanedanı'nın sözü: Onur Kadar Yüksek. </p>
<p class="calibre1">{JON  ARRYN},  Kartal  Yuvası  Lordu,  Vadi'nin  Savunucusu,  Doğu  Muhafızı,  Kral  Eli,  yakın</p>
<p class="calibre1">zamanda öldü, </p>
<p class="calibre1">— ilk karısı, {Royce Hanedanı'ndan LEYDİ JEYNE}, doğum sırasında öldü. Kızı ölü doğdu, </p>
<p class="calibre1">—  ikinci  karısı,  {Arryn  Hanedanı'ndan  LEYDİ  ROWENA},  aynı  zamanda  kuzeni,  soğuk</p>
<p class="calibre1">algınlığından öldü, çocuğu olmadı, </p>
<p class="calibre1">— üçüncü karısı, Tully Hanedanı'ndan LEYDİ LYSA, dul, </p>
<p class="calibre1">— çocukları:</p>
<p class="calibre1">—  ROBERT ARRYN,  altı  yaşında,  hasta,  erkek  çocuğu,  yeni  Kartal Yuvası  Lordu  ve  Vadi'nin</p>
<p class="calibre1">Savunucusu, </p>
<p class="calibre1">— maiyeti ve hizmetkârları:</p>
<p class="calibre1">— ÜSTAT COLEMON, danışman, şifacı, hoca, </p>
<p class="calibre1">— SÖR VARDİS EGEN, baş muhafız, </p>
<p class="calibre1">— SÖR BRYNDEN TULLY, nam-ı diğer KARABALIK, Geçit Şövalyesi, Leydi Lysa'nın amcası, </p>
<p class="calibre1">— LORD NESTOR ROYCE, Vadi Baş Vekilharcı, </p>
<p class="calibre1">— SÖR ALBAR ROYCE, oğlu, </p>
<p class="calibre1">— MYA TAŞ, hizmetinde, gayrimeşru bir kız çocuğu, </p>
<p class="calibre1">— LORD EON HUNTER, Leydi Lysa'nın talibi, </p>
<p class="calibre1">— SÖR LYN CORBAY, Leydi Lysa'nın talibi, </p>
<p class="calibre1">— MYCHEL REDFORT, yaveri, </p>
<p class="calibre1">— LEYDİ ANYA WAYNWOOD, bir dul, </p>
<p class="calibre1">— SÖR MORTON WAYNWOOD, oğlu, Leydi Lysa'nın talibi, </p>
<p class="calibre1">— SÖR DONNEL WAYNWOOD, oğlu, </p>
<p class="calibre1">— MORD, zalim bir zindancı. </p>
<p class="calibre1">Kartal  Yuvası'na  bağlılık  yemini  etmiş  büyük  hanedanlar  Royce,  Baelish,  Egen,  Waynwood, </p>
<p class="calibre1">Hunter, Redfort, Corbray, Belmore, Melcolm ve Hersy'dir. </p>
<p class="calibre1"><a id="p525"></a>Tully Hanedanı</p>
<p class="calibre1">Tullyler  binlerce  yıldır  Nehirova'daki  verimli  toprakların  ve  büyük  kalenin  sahibi  olmalarına</p>
<p class="calibre1">rağmen  kral  olarak  hükmetmediler.  Nehir  toprakları,  Fetih  Savaşları  sırasında  Adalar  Kralı  Kara</p>
<p class="calibre1">Harren'a  aitti.  Harren'ın  büyükbabası  Kral  Harwyn  Hardhand,  Üç  Dişli  Mızrak'ı,  ataları  üç  yüz  yıl</p>
<p class="calibre1">önce Boğaz'a kadar bütün toprakları fethederek Nehir Kralları'nın sonuncusunu katleden Fırtına Kral</p>
<p class="calibre1">Arrec'ten  almıştı.  Kanlı  ve  zalim  bir  hükümdar  olan  Kara  Harren  hükmettiği  insanlar  tarafından</p>
<p class="calibre1">sevilmezdi.  Nehir  lordlarının  çoğu  onu  terk  ederek  Aegon'ın  ordusuna  katıldı.  Bu  lordlardan  ilki</p>
<p class="calibre1">Nehirovalı Edmyn Tully idi. Harren ve soyu, Harrenhal'un yakılışı sırasında ortadan kalkınca Aegon, </p>
<p class="calibre1">Tully  Hanedanı'nı  nehir  topraklarıyla  ödüllendirdi  ve  diğer  nehir  lordlarına  Tully  Hanedanı'na</p>
<p class="calibre1">bağlılık yemini etmelerini emretti. Tully Hanedanı'nın arması, dalgalı mavi ve kırmızı zemin üstünde</p>
<p class="calibre1">zıplayan gümüş bir alabalıktır. Tully Hanedanı'nın sözü: Aile, Görev, Onur. </p>
<p class="calibre1">HOSTER TULLY, Nehirova Lordu, </p>
<p class="calibre1">— karısı, {Whent Hanedanı'ndan LEYDİ MİNİSA}, doğum sırasında öldü, </p>
<p class="calibre1">— çocukları:</p>
<p class="calibre1">— CATELYN, büyük kızı, Lord Eddard Stark'la evli, </p>
<p class="calibre1">— LYSA, küçük kızı, Lord Jon Arryn ile evlendi, </p>
<p class="calibre1">— SÖR EDMURE, Nehirova varisi, </p>
<p class="calibre1">— kardeşleri:</p>
<p class="calibre1">— SÖR BRYNDEN, nam-ı diğer, KARABALIK. </p>
<p class="calibre1">— maiyeti:</p>
<p class="calibre1">— ÜSTAT VYMAN, danışman, şifacı, hoca, </p>
<p class="calibre1">— SÖR DESMOND GRELL, silah ustası, </p>
<p class="calibre1">— SÖR ROBİN RYGER, baş muhafız, </p>
<p class="calibre1">— UTHERYDES WAYN, Nehirova Kâhyası, </p>
<p class="calibre1">— şövalyeleri ve lord sancak beyleri:</p>
<p class="calibre1">— JASON MALLİSTER, Denizgözcüsü Lordu, </p>
<p class="calibre1">— PATREK MALLİSTER, oğlu, varisi, </p>
<p class="calibre1">— WALDER FREY, Geçit Lordu, </p>
<p class="calibre1">— çok sayıda oğlu, torunu ve gayrimeşru çocuğu, </p>
<p class="calibre1">— JONOS BRACKEN, Taş Çit Lordu, </p>
<p class="calibre1">— TYTOS BLACKWOOD, Kuzgunağaç Lordu, </p>
<p class="calibre1">— SÖR RAYMUN DARRY, </p>
<p class="calibre1">— SÖR VANCE, </p>
<p class="calibre1">— SÖR MARQ PIPER, </p>
<p class="calibre1">— SHELLA WHENT, Harrenhal Leydisi, </p>
<p class="calibre1">— SÖR WİLLİS WODE, hizmetindeki şövalye. </p>
<p class="calibre1">Nehirova'ya bağlılık yemini etmiş küçük hanedanlar Darry, Frey, Mallister, Bracken, Blackwood, </p>
<p class="calibre1">Whent, Ryger, Piper ve Vance'tir. </p>
<p class="calibre1"><a id="p526"></a>Tyrell Hanedanı</p>
<p class="calibre1">Tyrelller,  Dorne  Hudutları  ve  Karasu'dan,  Gün  Batımı  Denizi  kıyılarına  kadar  uzanan  verimli</p>
<p class="calibre1">güneybatı  ovalarına  hükmeden  Menzil  Kralları'nın  vekilharcı  olarak  yükseldi.  Soylarını  anne</p>
<p class="calibre1">tarafından İlk İnsanlar'ın asma dallardan ve çiçeklerden yapılma taç giyerek topraktan hayat fışkırtan</p>
<p class="calibre1">bahçıvan  kralı  Garth  Greenhand'e  dayandırırlar.  Eski  soyun  son  üyesi  Kral  Mern, Ateş  Tarlası'nda</p>
<p class="calibre1">can  verdiğinde,  vekilharcı  Harlen  Tyrell, Yüksek  Bahçe'yi Aegon  Targaryen'a  vererek  ona  bağlılık</p>
<p class="calibre1">yemini  etti. Aegon  onu  kaleyle  ve  Menzil'le  ödüllendirdi.  Tyrell  Hanedanı'nın  arması,  çimen  yeşili</p>
<p class="calibre1">zemin üstünde altın bir güldür. Tyrell Hanedanı'nın sözü: Güçlenerek Büyür. </p>
<p class="calibre1">MACE  TYRELL,  Yüksek  Bahçe  Lordu,  Güney  Muhafızı,  Dorne  Hudutları'nın  Savunucusu, </p>
<p class="calibre1">Menzil Yüksek Mareşali, </p>
<p class="calibre1">— karısı, Eski Şehir'in Hightower Hanedanı'ndan LEYDİ ALERİE, </p>
<p class="calibre1">— çocukları:</p>
<p class="calibre1">— WİLLAS, büyük oğlu, Yüksek Bahçe varisi, </p>
<p class="calibre1">— SÖR GARLAN, nam-ı diğer GALLANT, ikinci oğlu, </p>
<p class="calibre1">— SÖR LORAS, nam-ı diğer ÇİÇEK ŞÖVALYESİ, küçük oğlu, </p>
<p class="calibre1">— MARGAERY, on dört yaşında, kız çocuğu, </p>
<p class="calibre1">— dul annesi, LEYDİ OLENNA, Redwyne Hanedanı'ndan, Diken Kraliçesi diye anılır. </p>
<p class="calibre1">— kardeşleri:</p>
<p class="calibre1">— MİNA, kız kardeşi, Lord Paxter Redwyne'la evli, </p>
<p class="calibre1">— JANNA, kız kardeşi, Sör Joran Fossoway'le evli, </p>
<p class="calibre1">— amcaları:</p>
<p class="calibre1">— GARTH, nam-ı diğer KOCAMAN, Yüksek Bahçe'nin Lord Vekilharcı, </p>
<p class="calibre1">— GARSE ve GARRETT ÇİÇEK, gayrimeşru oğulları, </p>
<p class="calibre1">— SÖR MORYN, Eski Şehir'in Şehir Muhafızları Lord Kumandanı, </p>
<p class="calibre1">— ÜSTAT GORMON, Hisar hocası, </p>
<p class="calibre1">— maiyeti:</p>
<p class="calibre1">— ÜSTAT LOMYS, danışman, şifacı, hoca, </p>
<p class="calibre1">— IGON VYRWEL, baş muhafız, </p>
<p class="calibre1">— SÖR VORTİMER CRANE, silah ustası, </p>
<p class="calibre1">— şövalyeleri ve lord sancak beyleri:</p>
<p class="calibre1">— PAXER REDWYNE, Arbor Lordu, </p>
<p class="calibre1">— karısı, Tyrell Hanedanı'ndan LEYDİ MİNA, </p>
<p class="calibre1">— çocukları:</p>
<p class="calibre1">— SÖR HORAS, Dehşet adıyla alaya alınır, Hobber ile ikizdir, </p>
<p class="calibre1">— SÖR HOBBER, Salya adıyla alaya alınır, Horas ile ikizdir, </p>
<p class="calibre1">— DESMERA, on beş yaşında, kız çocuğu, </p>
<p class="calibre1">— RANDYLL TARLY, Boynuz Tepe Lordu, </p>
<p class="calibre1">— SAMWELL, büyük oğlu, Gece Nöbetçileri'nden, </p>
<p class="calibre1">— DICKON, küçük oğlu, Boynuz Tepe Varisi, </p>
<p class="calibre1">— ARWYN OAKHEART, Eski Meşe Leydisi, </p>
<p class="calibre1">— MATHİS ROWAN, Goldengrove Lordu, </p>
<p class="calibre1">— LEYTON HİGHTOWER, Eski Şehir Sözcüsü, Liman Lordu, </p>
<p class="calibre1">— SÖR JON FOSSOWAY. </p>
<p class="calibre1"><a id="p527"></a>Yüksek  Bahçe'ye  bağlılık  yemini  etmiş  büyük  hanedanlar  Vyrwel,  Florent,  Oakheart,  Hightower, </p>
<p class="calibre1">Crane, Tarly, Redwyne, Rowan, Fossoway ve Mullendore'dur. </p>
<p class="calibre1"><a id="p528"></a>Greyjoy Hanedanı</p>
<p class="calibre1">Pykelı  Greyjoylar,  köklerinin  Kahramanlar  Çağı'nın  Boz  Kral'ına  uzandığını  söylerler.  Efsaneler, </p>
<p class="calibre1">Boz Kral'ın sadece batı adalarına değil denize de hükmettiğini ve bir denizkızıyla evlendiğini anlatır. </p>
<p class="calibre1">Denizden gelen akıncılar –yağmaladıkları insanlar tarafından "demir adamlar" olarak anılırlardı–</p>
<p class="calibre1">binlerce yıl boyunca İbben Limanı ve Yaz Adaları'na kadar uzanan denizlere açılarak korku saldılar. </p>
<p class="calibre1">Savaşlardaki  cesaretleriyle  ve  kutsal  özgürlükleriyle  övünürlerdi.  Her  adanın  kendine  ait  bir  "tuz</p>
<p class="calibre1">kralı"  ve  bir  "kaya  kralı"  vardı.  Büyük  Adalar  Kralı,  bu  krallar  arasından  seçilirdi.  Kral  Urron, </p>
<p class="calibre1">seçim için bir araya geldikleri bir toplantıda bütün kralları katledip tahtı verasate bağladı. Nesli bin</p>
<p class="calibre1">yıl sonra adaların Andallar tarafından ele geçirilmesiyle yok oldu. Diğer ada lordları gibi Greyjoylar</p>
<p class="calibre1">da fatihlerle evlilik yoluyla bağ kurdu. </p>
<p class="calibre1">Demir  Krallar,  kılıç  ve  ateş  marifetiyle  ana  karadan  da  topraklar  alarak  hâkimiyet  alanlarını</p>
<p class="calibre1">adalardan öteye genişletti. Kral Qhored'in fermanının "İnsanların deniz tuzu kokusunu alabildikleri ve</p>
<p class="calibre1">dalgaların  sesini  duyabildikleri  her  yerde"  geçerli  olduğu  sözlerden  öte  bir  gerçekti.  Sonraki</p>
<p class="calibre1">asırlarda, Qhored'in nesli Arbor'ı, Eski Şehir'i, Ayı Adası'nı ve batı kıyısının çoğunu kaybetti. Ancak, </p>
<p class="calibre1">Fetih  Savaşları  başladığında  Kral  Kara  Harren,  Boğaz'dan  Karasu'ya  kadar  bütün  topraklara</p>
<p class="calibre1">hükmediyordu.  Harren  ve  oğulları  Harrenhal'un  düşmesiyle  yok  oldu  ve  Aegon  Targaryen  nehir</p>
<p class="calibre1">topraklarını Tully Hanedanı'na verirken, Demir Adaları lordlarından sağ kalanların eski geleneklerini</p>
<p class="calibre1">canlandırmalarına ve liderlerini seçmelerine müsaade etti. Pykelı Lord Vickon Greyjoy lider seçildi. </p>
<p class="calibre1">Greyjoy  Hanedanı'nın  arması,  siyah  zemin  üstünde  altın  bir  deniz  canavarıdır.  Greyjoy</p>
<p class="calibre1">Hanedanı'na ait söz: Biz Tohum Ekmeyiz. </p>
<p class="calibre1">—  BALON  GREYJOY,  Demir  Adaları  Lordu,  Tuz  ve  Kaya  Kralı,  Deniz  Rüzgârı'nın  Oğlu, </p>
<p class="calibre1">Orakçı Pyke Lordu, </p>
<p class="calibre1">— karısı, Harlaw Hanedanı'ndan LEYDİ ALANNYS, </p>
<p class="calibre1">— çocukları:</p>
<p class="calibre1">— {RODRIK}, büyük oğulları, Greyjoy İsyanı sırasında Denizgözcüsü'nde öldürüldü, </p>
<p class="calibre1">— {MARON}, ikinci oğulları, Greyjoy İsyanı sırasında Pyke surlarında öldürüldü, </p>
<p class="calibre1">— ASHA, kızları, Kara Rüzgâr'ın kaptanı, </p>
<p class="calibre1">— THEON, yaşayan tek oğulları, Pyke varisi, Lord Eddard Stark'ın muhafızı, </p>
<p class="calibre1">— kardeşleri:</p>
<p class="calibre1">— EURON, nam-ı diğer KARGAGÖZ, Sükûnet'in kaptanı, haydut, korsan ve yağmacı, </p>
<p class="calibre1">— VİCTARİON, Demir Donanması Lord Kaptanı, </p>
<p class="calibre1">— AERON, nam-ı diğer BUHARSAÇ, Boğulmuş Tanrılar rahibi. </p>
<p class="calibre1">Pyke'a  bağlılık  yemini  etmiş  küçük  hanedanlar  Harlaw,  Stonehouse,  Merlyn,  Sunderly,  Botley, </p>
<p class="calibre1">Tawney, Wynch, Goodbrother'dır. </p>
<p class="calibre1"><a id="p529"></a>Martell Hanedanı</p>
<p class="calibre1">Rhoyne  kraliçesi  savaşçı  Nymeria,  on  bin  gemisini  Yedi  Krallık'ın  en  güney  ucu  olan  Dorne'a</p>
<p class="calibre1">çıkardı ve Lord Mors Martell ile evlendi. Lord Mors, Nymeria'nın yardımıyla bütün düşmanlarını alt</p>
<p class="calibre1">ederek  bütün  Dorne'u  hakimiyetine  aldı.  Rhoyne  etkisi  bugün  dahi  güçlüdür.  Bu  nedenle  Dorne'lu</p>
<p class="calibre1">hükümdarlar  "Kral"  yerine,  "Prens"  unvanını  benimserler.  Dorne  yasalarına  göre  unvan  en  büyük</p>
<p class="calibre1">erkek  çocuğa  değil,  yaşayan  en  büyük  çocuğa  geçer.  Bütün  Yedi  Krallık  içinden  sadece  Dorne, </p>
<p class="calibre1">Ejderha Aegon tarafından hiçbir zaman fethedilmedi. İki yüz yıl sonra kılıç değil, evlilik ve anlaşma</p>
<p class="calibre1">yoluyla  kalıcı  olarak  krallığa  katıldı.  Barışçı  Kral  II.  Daeron  savaşçıların  yapamadığını  Dorne</p>
<p class="calibre1">Prensesi Myriah'la evlenerek ve kendi kız kardeşini hükmeden Dorne Prensi'yle evlendirerek başardı. </p>
<p class="calibre1">Martell  Hanedanı'nın  arması,  altın  mızrak  saplanmış  kızıl  güneştir.  Martell  Hanedanı'nın  sözü:</p>
<p class="calibre1">Eğilmez, Bükülmez, Kırılmaz. </p>
<p class="calibre1">DORAN NYMEROS MARTELL, Güneş Mızrağı Lordu, Dorne Prensi, </p>
<p class="calibre1">— karısı, Özgür Şehir Norvos'tan MELLARIO, </p>
<p class="calibre1">— çocukları:</p>
<p class="calibre1">— PRENSES ARIANNE, büyük kızları, Güneş Mızrağı varisi, </p>
<p class="calibre1">— PRENS QUENTYN, büyük oğulları, </p>
<p class="calibre1">— PRENS TRYSTANE, küçük oğulları, </p>
<p class="calibre1">— kardeşleri:</p>
<p class="calibre1">—  {PRENSES  ELİA},  Prens  Rhaegar  Targaryen'ın  karısı,  Kral  Toprakları'nın  İşgali  sırasında</p>
<p class="calibre1">katledildi, </p>
<p class="calibre1">— çocukları:</p>
<p class="calibre1">— {PRENSES RHAENYS}, küçük kızı, Kral Toprakları'nın İşgali sırasında katledildi, </p>
<p class="calibre1">— {PRENS AEGON}, bebek oğlu, Kral Toprakları'nın İşgali sırasında katledildi, </p>
<p class="calibre1">— PRENS OBERYN, Kızıl Kobra, </p>
<p class="calibre1">— maiyeti:</p>
<p class="calibre1">— AREO HOTAH, Norvoslu bir paralı asker, baş muhafiz, </p>
<p class="calibre1">— ÜSTAT CALEOTTE, danışman, şifacı, hoca, </p>
<p class="calibre1">— EDRİC DAYNE, Kayanyıldız Lordu. </p>
<p class="calibre1">Güneş  Mızrağı'na  bağlılık  yemini  etmiş  büyük  hanedanlar  Jordayne,  Santagar, Allyrion,  Toland, </p>
<p class="calibre1">Yronwood, Wyl, Fowler, Dayne'dir. </p>
<p class="calibre1"><a id="p530"></a>Eski Hanedan: Targaryen Hanedanı</p>
<p class="calibre1">Ejderha  kanı  taşıyan  Targaryenlar'ın  kökü,  Valyria'nın  kadim  Özgür  Kale'nin  soylu  lordlarına</p>
<p class="calibre1">uzanır.  Soylarının  hususiyeti  –bazılarına  göre  insana  ait  olmayan–  çarpıcı  güzellikleridir.  Lila, </p>
<p class="calibre1">menekşe ya da çivit rengi gözleri, gümüş-altın ya da platin rengi saçları vardır. </p>
<p class="calibre1">Ejderha Aegon'ın ataları, Valyria Kıyameti'nden ve arkasından gelen kıyımdan ve kaostan kaçarak</p>
<p class="calibre1">Dar Deniz'in adalarından biri olan taşlı Ejderha Kayası'na sığındı. Aegon kız kardeşleri Visenya ve</p>
<p class="calibre1">Rhaenys ile birlikte bu adadan yelken açarak Yedi Krallık'ı fethetti. Valyria adetlerine göre evlilikler</p>
<p class="calibre1">kardeşler arasında yapılırdı. Aegon her iki kız kardeşini de eş olarak aldı ve her ikisinden de birer</p>
<p class="calibre1">erkek  evlat  sahibi  oldu.  Targaryen  Hanedanı'nın  arması,  siyah  zemin  üstünde  üç  başlı  kırmızı  bir</p>
<p class="calibre1">ejderhadır. Ejderhanın başları Aegon ve kız kardeşlerini temsil eder. Targaryen Hanedanı'na ait söz:</p>
<p class="calibre1">Ateş ve Kan. </p>
<p class="calibre1"><b class="calibre3">Targaryen Hükümdarlığı</b></p>
<p class="calibre1">Aegon'ın Karaya Çıkışı'ndan başlayarak tarih sırasıyla. </p>
<p class="calibre1">1-37 — I. Aegon — Fatih Aegon, Ejderha Aegon. </p>
<p class="calibre1">37-42 — I. Aenys — Aegon ve Rhaenys'in oğlu. </p>
<p class="calibre1">42-48 — I. Maegor — Zalim Maegor, Aegon ve Visenya'nın oğlu. </p>
<p class="calibre1">48-103 — I. Jaehaerys — Yaşlı Kral, Arabulucu, Aenys'in oğlu. </p>
<p class="calibre1">103-129 — I. Viserys — Jaehaerys'ın torunu. </p>
<p class="calibre1">129-131 — II. Aegon — Viserys'in büyük oğlu. [II. Aegon'ın tahta çıkışına, kendisinden bir yaş</p>
<p class="calibre1">büyük  ablası  Rhaenyra  muhalefet  etti.  Aralarında  geçen,  ozanların  Ejderhaların  Dansı  dediği</p>
<p class="calibre1">çarpışmada ikisi de öldü.]</p>
<p class="calibre1">131-157  —  III.  Aegon  —  Ejderha  Felaketi,  Rhaenyra'nın  oğlu.  [Targaryen  ejderhalarının</p>
<p class="calibre1">sonuncusu, III. Aegon'ın hükümdarlığı sırasında öldü.]</p>
<p class="calibre1">157-161 — I. Daeron — Genç Ejderha, Çocuk Kral, III. Aegon'ın büyük oğlu. [Daeron, Dorne'u</p>
<p class="calibre1">fethetti fakat elinde tutamadı. Genç yaşta öldü.]</p>
<p class="calibre1">161-171 — I. Baelor — Sevgili Yüce Rahip ve kral, III. Aegon'ın ikinci oğlu. </p>
<p class="calibre1">171-172 — II. Viserys — III. Aegon'ın küçük kardeşi. </p>
<p class="calibre1">172-184 — IV. Aegon — Değersiz Aegon, Viserys'in büyük oğlu. [Küçük erkek kardeşi Ejderha</p>
<p class="calibre1">Şövalyesi Prens Aemon koruyucu ve söylentilere göre Kraliçe Naerys'ın âşığıydı.]</p>
<p class="calibre1">184-209 — II. Daeron — Kraliçe Naerys'ın, Aegon ya da Aemon'dan olan oğlu. [Daeron, Dorne</p>
<p class="calibre1">Prensesi Myriah'la evlenerek Dorne'u krallığa kattı.]</p>
<p class="calibre1">209-221 — I. Aerys — II. Daeron'un ikinci oğlu. [Varis bırakmadı.]</p>
<p class="calibre1">221-233 — I. Maekar — II. Daeron'un dördüncü oğlu. </p>
<p class="calibre1">233-259 — V. Aegon — Benzersiz Aegon, Maekar'ın dördüncü oğlu. </p>
<p class="calibre1">259-262 — II. Jaehaerys — Benzersiz Aegon'ın ikinci oğlu. </p>
<p class="calibre1">262-283 — II. Aerys — Deli Kral, Jaehaerys'ın tek oğlu. </p>
<p class="calibre1">II. Aerys'ın tahttan indirilip varisiyle birlikte öldürülmesi ve Prens Rhaegar Targaryen'ın Üç Dişli</p>
<p class="calibre1">Mızrak'ta Robert Baratheon tarafından katledilmesiyle ejderha kralların hükümdarlığı bitmiştir. </p>
<p class="calibre1"><a id="p531"></a><b class="calibre3">Son Targaryenlar</b></p>
<p class="calibre1">{KRAL  AERYS  TARGARYEN},  Hanedanından  Bu  İsimle  Anılan  İkinci  Kral,  Kral</p>
<p class="calibre1">Toprakları'nın İşgali sırasında Jaime Lannister tarafından öldürüldü, </p>
<p class="calibre1">— karısı ve kız kardeşi, Targaryen Hanedanı'ndan {KRALİÇE RHAELLA}, Ejderha Kayası'nda</p>
<p class="calibre1">doğum esnasında öldü, </p>
<p class="calibre1">— çocukları:</p>
<p class="calibre1">—  {PRENS  RHAEGAR},  Demir  Taht'ın  veliahtı,  Üç  Dişli  Mızrak'ta  Robert  Baratheon</p>
<p class="calibre1">tarafından öldürüldü, </p>
<p class="calibre1">— karısı, {PRENSES ELİA}, Martell Hanedanı'ndan, Kral Toprakları'nın İşgali sırasında</p>
<p class="calibre1">öldürüldü, </p>
<p class="calibre1">— çocukları:</p>
<p class="calibre1">— {PRENSES RHAENYS}, küçük kızı, Kral Toprakları'nın İşgali sırasında öldürüldü, </p>
<p class="calibre1">— {PRENS AEGON}, bebek, Kral Toprakları'nın işgali sırasında öldürüldü, </p>
<p class="calibre1">—  PRENS  VİSERYS,  kendisine  Hanedanından  Bu  İsimle  Anılan  Üçüncü  Viserys  ve  Yedi</p>
<p class="calibre1">Krallık Lordu unvanlarını verdi. Yalvaran Kral olarak anılır, </p>
<p class="calibre1">—  PRENSES  DAENERYS,  Daenerys  Fırtınadadoğan  olarak  anılır,  on  üç  yaşında,  kız</p>
<p class="calibre1">çocuğu. </p>
<p class="calibre1"><a id="p532"></a>Haritalar</p>
<p class="calibre1"><a id="p533"></a><img src="index-533_1.jpg" class="calibre2"/></p>
<p class="calibre1"><a id="p534"></a><img src="index-534_1.jpg" class="calibre2"/></p>
<p class="calibre1"><a id="outline"></a></p>
</body>
</html>
