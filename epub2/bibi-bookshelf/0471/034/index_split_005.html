<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>Taht Oyunları</title>
    <meta name="generator" content="pdftohtml 0.36"/>
    <meta name="author" content="George R. R. Martin"/>
    <meta name="keywords" content="Fantastik"/>
    <meta name="date" content="2015-06-16T15:18:09+00:00"/>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1">"Neden?  Hayır,"  dedi  Pycelle.  "O  ve  çocuklar  kraliçenin  babasıyla  birlikte  Casterly  Kayası'na</p>
<p class="calibre1">gitmişti. Lord Tywin, Prens Joffrey'nin isim günü için ve oğlu Jaime'nin turnuva şampiyonu olduğunu</p>
<p class="calibre1">görmek  umuduyla  konuğumuz  olmuştu.  Turnuvada  büyük  hayal  kırıklığı  yaşadığını  söyleyebilirim. </p>
<p class="calibre1">Lord Arryn'ın ölüm haberini kraliçeye iletmek bana düştü. Daha önce kalbi bu kadar ağır bir haberci</p>
<p class="calibre1">kuş salmamıştım hiç." </p>
<p class="calibre1">"Kara  kanatlara  yüklü  kara  haberler,"  diye  mırıldandı  Ned.  Küçük  bir  çocukken, Yaşlı  Dadı'dan</p>
<p class="calibre1">öğrendiği bir deyişti. </p>
<p class="calibre1"><a id="p170"></a>"Balıkçı  hanımları  böyle  söyler,"  diye  onayladı  Pycelle.  "Ama  her  zaman  doğru  değildir.  Üstat Luwin'in  kuşu  kanatlarında  oğlunuz  Bran'ın  haberlerini  taşıyarak  geldiğinde,  kaledeki  her  kalp</p>
<p class="calibre1">mutlulukla çarptı, öyle değil mi?" </p>
<p class="calibre1">"Dediğiniz gibi Üstat." </p>
<p class="calibre1">"Tanrılar  merhametlidir."  Pycelle  başıyla  selam  verdi.  "Ne  zaman  isterseniz  gelin  lordum,  ben</p>
<p class="calibre1">hizmet etmek için buradayım." </p>
<p class="calibre1">Evet, diye düşündü Ned. Ama kime? </p>
<p class="calibre1">Odasına  geri  dönerken  El  Kulesi'nin  sarmal  merdivenlerinde  kızı  Arya'yla  karşılaştı.  Kollarını</p>
<p class="calibre1">açmış  tek  ayağı  üstünde  dengede  durmaya  çalışıyordu.  Sert  ve  pürüzlü  taşlar  çıplak  ayağını</p>
<p class="calibre1">sıyırıyordu. "Arya, ne yapıyorsun?" </p>
<p class="calibre1">"Syrio  bir  su  dansçısının  tek  ayak  üstünde  ve  sadece  parmaklarıyla  yere  basarak  saatlerce</p>
<p class="calibre1">durabileceğini söylüyor." Dengede kalabilmek için kollarını çırpıyordu. </p>
<p class="calibre1">Ned gülümsedi. "Hangi parmakla?" diye dalga geçerek sordu. </p>
<p class="calibre1">"Herhangi  bir  parmakla,"  diyerek  yanıtladı Arya.  Bir  ayağından  diğerine  geçmek  için  zıpladı  ve</p>
<p class="calibre1">tam düşecekken dengesini yeniden sağladı. </p>
<p class="calibre1">"Tek ayak üstünde duruşunu burada çalışmak zorunda mısın? Bu merdivenlerden düşersen düşüşün</p>
<p class="calibre1">fena olur." </p>
<p class="calibre1">"Syrio bir su dansçısının asla düşmeyeceğini söylüyor." İki ayağının üstüne basmak için bacağını</p>
<p class="calibre1">indirdi. "Baba, artık Bran gelip bizimle yaşayabilir mi?" </p>
<p class="calibre1">"Daha çok uzun zaman bu mümkün değil tatlı kızım," dedi Ned. "Gücünü tamamen geri kazanması</p>
<p class="calibre1">gerek." </p>
<p class="calibre1">Arya dudağını ısırdı. "Bran büyüdüğünde ne yapacak peki?" </p>
<p class="calibre1">Ned kızının yanında diz çöktü. "Bu sorunun cevabını bulmak için Bran'ın önünde yıllar var Arya," </p>
<p class="calibre1">dedi. "Şimdilik yaşayacağını bilmek bize yeter." Kışyarı'ndan haber getiren kuş geldiğinde, kızlarını</p>
<p class="calibre1">kalenin  tanrı  korusuna  götürmüştü  Ned.  Kalenin  tanrı  korusundaki  siyah  kavaklar,  karaağaç  ve</p>
<p class="calibre1">akçaağaçlar  nehre  yukarıdan  bakıyordu.  Bu  korudaki  yürek  ağacı,  yaşlı  dallarına  is  böğürtleni</p>
<p class="calibre1">sarmaşıkları dolanmış ulu bir meşeydi. Meşenin dibinde diz çökmüşler, bir büvet ağacıymış gibi dua</p>
<p class="calibre1">edip  şükranlarını  sunmuşlardı.  Ay  tepeye  çıktığında  Sansa  uyuyakalmıştı  ve  birkaç  saat  sonra  da</p>
<p class="calibre1">Arya,  Ned'in  pelerininin  altında  uykuya  teslim  olmuştu.  Uzun  ve  karanlık  saatler  boyunca  Ned  tek</p>
<p class="calibre1">başına  nöbete  durmuştu.  Şafak  şehrin  üzerinde  sökmeye  başladığında,  ejderhanın  sıcak  nefesi</p>
<p class="calibre1">kızlarının üzerine vurmuştu. "Rüyamda Bran'ı gördüm," diye fısıldamıştı Sansa. "Gülümsüyordu." </p>
<p class="calibre1">"O bir şövalye olacaktı," diyordu şimdi Arya. "Kral Muhafızları şövalyesi. Hâlâ şövalye olabilir</p>
<p class="calibre1">mi?" </p>
<p class="calibre1">"Hayır,"  dedi  Ned.  Kızına  yalan  söylemesi  için  bir  sebep  yoktu.  "Ama  bir  gün,  büyük  bir</p>
<p class="calibre1">hanedanın lordu olup kralın konseyinde yer alabilir. Mimar Brandon gibi kaleler inşa edebilir. Gün</p>
<p class="calibre1">Batımı  Denizi'nde  büyük  gemiler  yüzdürebilir.  Ya  da  annenin  İnanç'ına  geçip  bir  Yüce  Rahip</p>
<p class="calibre1">olabilir."  Ama  bir  daha  asla  ulu  kurduyla  birlikte  koşamaz,  diye  düşündü  kelimelere  dökülmesi</p>
<p class="calibre1">imkânsız bir hüzün içinde. Asla bir kadınla yatamaz ve asla kendi oğlunu kollarının arasında tutamaz. </p>
<p class="calibre1">Arya  başını  yana  eğip,  "Ben  de  kralın  konseyinde  yer  sahibi  olabilir  miyim?  Ben  de  Mimar</p>
<p class="calibre1">Brandon gibi kaleler inşa edebilir miyim? Yüce Rahip olabilir miyim?" </p>
<p class="calibre1">Ned hafifçe kızının alnını öptü. "Sen bir gün bir kralla evleneceksin ve onun kalesini yöneteceksin. </p>
<p class="calibre1"><a id="p171"></a>Oğulların soylu şövalyeler, prensler, lordlar ve evet belki Yüce Rahipler olacak." </p>
<p class="calibre1">Arya  yüzünü  buruşturdu  ve,  "Hayır,  o  Sansa,"  dedi.  Tek  bacağını  yukarı  kaldırıp  dengede  durma</p>
<p class="calibre1">dersine kaldığını yerden devam etti. Ned içini çekti ve kızının yanından ayrıldı. </p>
<p class="calibre1">Odasına  girdiğinde  terden  lekelenmiş  ipeklilerini  üzerinden  çıkardı  ve  yatağın  yanındaki  büyük</p>
<p class="calibre1">çanaktan  aldığı  soğuk  suyu  başından  aşağı  döktü.  Yüzünü  kuruladığı  sırada  Alyn  odasına  girdi. </p>
<p class="calibre1">"Lordum, Lord Baelish dışarıda ve huzurunuza çıkmak istiyor," dedi. </p>
<p class="calibre1">"Onu salona götür," dedi Ned. Bulabildiği en hafif temiz tuniği üstüne geçirdi. "Birazdan yanında</p>
<p class="calibre1">olacağım." </p>
<p class="calibre1">Ned  girdiğinde  Serçeparmak  pencerenin  pervazına  oturmuş,  avluda  kılıç  talimi  yapan  Kral</p>
<p class="calibre1">Muhafızları'nı izliyordu. "Keşke yaşlı Selmy'nin zihni de kılıcı kadar keskin olsaydı," dedi. "Konsey</p>
<p class="calibre1">toplantılarımız çok daha canlı geçerdi." </p>
<p class="calibre1">"Sör  Barristan,  Kral  Toprakları'ndaki  en  kahraman  ve  en  onurlu  adamlardan  biridir,"  dedi  Ned. </p>
<p class="calibre1">Kral Muhafızları'nın beyaz saçlı, yaşlı kumandanına çok derin bir saygı duyuyordu. </p>
<p class="calibre1">"Ve  en  yorucu  olanlarından  biri,"  diye  ekledi  Serçeparmak.  "Yine  de  turnuvada  çok  iyi  iş</p>
<p class="calibre1">çıkaracağını söylemek zorundayım. Geçen yılki turnuvada Tazı'yı atsız bırakmıştı ve dört yıl önceki</p>
<p class="calibre1">turnuvanın da şampiyonuydu." </p>
<p class="calibre1">Turnuvada  kimin  şampiyon  olacağı  Eddard  Stark'ı  zerre  kadar  ilgilendirmiyordu.  "Burada</p>
<p class="calibre1">bulunmanızın bir sebebi var mı Lord Baelish, yoksa sadece penceremden görünen manzaranın tadını</p>
<p class="calibre1">çıkarmaya mı geldiniz?" </p>
<p class="calibre1">Serçeparmak  gülümsedi.  "Soruşturmanızda  size  yardım  edeceğime  dair  Cat'e  söz  vermiştim  ve</p>
<p class="calibre1">ediyorum," dedi. </p>
<p class="calibre1">Duydukları Ned'i şaşırtmıştı. Söz versin ya da vermesin, aklı sürekli kurnazlığa çalışan bu adama</p>
<p class="calibre1">bir an için bile güvenemiyordu. "Bana getirdiğiniz bir bilgi mi var?" </p>
<p class="calibre1">"Biri,"  diye  düzeltti  Serçeparmak.  "Daha  doğrusu  dördü.  El'in  hizmetkârlarını  sorgulamayı</p>
<p class="calibre1">düşündünüz mü?" </p>
<p class="calibre1">Ned  kaşlarını  çattı.  "Şansım  olsa  sorgulardım.  Leydi  Arryn,  Kartal  Yuvası'na  dönerken  bütün</p>
<p class="calibre1">maiyetini de beraberinde götürdü." Bu açıdan Ned'e köstek olduğu söylenebilirdi. Lord Arryn'a yakın</p>
<p class="calibre1">olan  herkes,  Jon'un  kendi  üstadı,  kâhyası,  muhafız  kumandanı,  şövalyeleri  ve  hizmetçileri,  herkes</p>
<p class="calibre1">Lysa'yla birlikte gitmişti. </p>
<p class="calibre1">"Maiyetinin  çoğunluğunu,"  dedi  Serçeparmak.  "Hepsini  değil.  Birkaçı  burada  kaldı.  Hamile  bir</p>
<p class="calibre1">mutfak hizmetçisi aciliyetle Lord Renly'nin seyislerinden biriyle evlendirilmiş. Şehir Muhafızları'na</p>
<p class="calibre1">katılmış  bir  seyis  yamağı,  hırsızlık  suçuyla  uzaklaştırılmış  bir  bulaşıkçı  çocuk  ve  Lord  Arryn'ın</p>
<p class="calibre1">yaveri hâlâ burada." </p>
<p class="calibre1">"Yaveri  mi?"  Ned  bunu  duyduğuna  sevinmişti.  Bir  yaver  hizmet  ettiği  adamla  ilgili  hemen  her</p>
<p class="calibre1">şeyden haberdar olurdu. </p>
<p class="calibre1">"Vadi'den Sör Hugh," dedi Serçeparmak. "Lord Arryn'ın ölümünden sonra kral tarafından şövalye</p>
<p class="calibre1">ilan edilmiş." </p>
<p class="calibre1">"Ona hemen haber göndermeliyim," dedi Ned. "Ve diğerlerine de." </p>
<p class="calibre1">"Lordum lütfen pencereye gelme nezaketi gösterin." "Neden?" </p>
<p class="calibre1">"Gelin de göstereyim lordum." </p>
<p class="calibre1"><a id="p172"></a>Ned  kaşları  çatık  halde  pencereye  doğru  yürüdü.  Petyr  elini  avlunun  diğer  ucuna  doğrultarak, </p>
<p class="calibre1">"Avlunun  öte  tarafında,  cephaneliğin  kapısının  önündeki  merdivenlerde  oturmuş,  biley  taşıyla  kılıç</p>
<p class="calibre1">bileyen genç adamı görüyor musunuz?" </p>
<p class="calibre1">"Evet, ne olmuş?" </p>
<p class="calibre1">"O Varys'in muhbirlerinden biri. Örümcek bu aralar size ve yaptığınız her şeye karşı büyük merak</p>
<p class="calibre1">duyuyor."  Oturduğu  yerden  diğer  tarafa  döndü.  "Şimdi  surlara  bakın.  Batıya,  ahırların  yukarısına. </p>
<p class="calibre1">Siperlere dayanmış muhafızı görüyor musunuz?" </p>
<p class="calibre1">Ned adamı görebiliyordu. "Hadımın kuşlarından biri mi?" </p>
<p class="calibre1">"Hayır.  Bu  kraliçenin  kuşlarından  biri.  Bu  kuleyi  gören  muhteşem  bir  manzarası  olduğuna  dikkat</p>
<p class="calibre1">ettiniz mi? Tam sizi gözleyip not tutabilecek bir noktada duruyor. Benim bile bilmediğim başkaları da</p>
<p class="calibre1">var. Kızıl Kale muhbir gözlerle dolu. Catelyn'i neden bir genelevde sakladım sanıyorsunuz?" </p>
<p class="calibre1">Eddard Stark böyle entrikaları sevmiyordu. "Yedi cehennem!" diye küfretti. Duvarda duran adam</p>
<p class="calibre1">gerçekten de onu izliyor gibiydi. Rahatsız oldu ve hemen pencerenin önünden geri çekildi. "Bu lanet</p>
<p class="calibre1">şehirde herkes birinin muhbiri mi?" </p>
<p class="calibre1">"O kadar da değil." Elindeki parmakları saydı. "Neden? Kral var, siz varsınız, ben varım... gerçi</p>
<p class="calibre1">bir düşününce, kral, kraliçeye çok fazla şey anlatıyor ve ben sizden de emin değilim." Ayağa kalktı. </p>
<p class="calibre1">"Her şeyinizi anlattığınız, çok güvendiğiniz bir adamınız var mı?" </p>
<p class="calibre1">"Evet," dedi Ned. </p>
<p class="calibre1">"O halde, Valyria'da size seve seve satabileceğim bir sarayım var," dedi alaycı bir gülümsemeyle. </p>
<p class="calibre1">"Soruma en akıllıca cevap hayırdı lordum. Ama madem evet dediniz, o erdemli adamınızı Sör Hugh</p>
<p class="calibre1">ve  diğerlerine  gönderin.  Bütün  hareketleriniz  izleniyor  ama  Örümcek  Varys  bile  sizin  kendi</p>
<p class="calibre1">adamlarınızı gece gündüz, her saat izlettiremez." Kapıya doğru yürümeye başladı. </p>
<p class="calibre1">"Lord  Petyr,"  diye  seslendi  Ned.  "Ben...  Ben  yardımlarınız  için  minnettarım.  Belki  sizi</p>
<p class="calibre1">güvenmemekle hata ettim." </p>
<p class="calibre1">Serçeparmak  keçisakalına  dokundu.  "Çok  ağır  öğreniyorsunuz  Lord  Stark,"  dedi.  "Bana</p>
<p class="calibre1">güvenmemek, atınızdan indiğiniz andan itibaren yaptığınız en akıllıca şeydi." </p>
<p class="calibre1"><a id="p173"></a>Jon</p>
<p class="calibre1">Yeni  acemi,  talim  avlusuna  geldiğinde  Dareon'a  bir  yan  darbeyi  nasıl  karşılayacağını  öğretmeye</p>
<p class="calibre1">çalışıyordu  Jon.  "Bacakların  daha  açık  olmalı,  dengeni  kaybetmek  istemezsin.  Evet,  böyle  daha  iyi. </p>
<p class="calibre1">Şimdi, darbeyi karşılarken kendi ekseninde dönmelisin. Bütün ağırlığını kılıcına ver." </p>
<p class="calibre1">Dareon durdu ve miğferinin siperini açtı. "Yedi tanrılar!" dedi. "Şuna bir baksana Jon." </p>
<p class="calibre1">Jon döndü. Miğferinin göz aralığından baktığında o güne kadar rastladığı en şişman çocuğu gördü. </p>
<p class="calibre1">Çocuk  cephaneliğin  kapısında  duruyordu.  En  az  yüz  elli  kilo  olmalıydı.  Kalın  paltosunun  kürklü</p>
<p class="calibre1">yakası  çenesinin  altında  kaybolmuştu.  Soluk  renkli  gözleri  ay  gibi  yuvarlak  yüzünde  huzursuzca</p>
<p class="calibre1">hareket  ediyordu.  Şişman,  terli  ellerinin  avuçlarını  üzerine  sildi.  "Bana...  dediler  ki...  bana  eğitim</p>
<p class="calibre1">için... buraya gelmemi söylediler," dedi. Kiminle konuşacağını bilemiyor gibiydi. </p>
<p class="calibre1">"Bir  soylu,"  dedi  Pyp  çocuğa  bakarken.  "Güneyden,  muhtemelen  Yüksek  Bahçe  civarlarından." </p>
<p class="calibre1">Pyp, bütün Yedi Krallık'ı mim oyuncularından kurulu bir kumpanyayla birlikte gezmişti ve bir insanın</p>
<p class="calibre1">nereden geldiğini, nerede doğduğunu sadece konuşmasına bakarak anlayabilmekle övünürdü. </p>
<p class="calibre1">Çocuğun  iyi  bir  terzi  elinden  çıktığı  belli  olan  paltosunun  yakasına,  kızıl  dikişlerle,  yürüyen  bir</p>
<p class="calibre1">avcı  figürü  işlenmişti.  Jon  bu  armayı  tanımıyordu.  Sör  Alliser  yeni  acemiye  baktı  ve,  "Güneyde</p>
<p class="calibre1">hırsızlar  ve  kaçak  avcılar  tükenmiş  olmalı,"  dedi.  "Şimdi  Sur'u  korusun  diye  domuz  göndermeye</p>
<p class="calibre1">başladılar. Sizin zırhınız kürklerden ve kadifelerden mi yapıldı Domuz Lordu?" </p>
<p class="calibre1">Çok  zaman  geçmeden  yeni  aceminin  kendi  zırhını  da  yanında  getirdiği  anlaşıldı.  Yünle  takviye</p>
<p class="calibre1">edilmiş  yelek,  kaynatılmış  deri,  metal  örgü  ve  miğfer.  Hatta  üzerine  yürüyen  avcı  arması  oyulmuş</p>
<p class="calibre1">deri  ve  ahşaptan  yapılmış  dev  bir  kalkan.  Getirdiklerinin  hiçbiri  siyah  olmadığı  için  Sör  Alliser</p>
<p class="calibre1">çocuğu  cephaneliğe  gönderip  siyahları  kuşanmasını  emretti  ama  bu  iş  bütün  bir  sabah  sürdü.  Donal</p>
<p class="calibre1">Noye, çocuğun devasa göbeği yüzünden, bir zırhlı yeleği ikiye ayırıp, yanlarına deri parçalar ekleyip</p>
<p class="calibre1">tekrar  dikmek  zorunda  kaldı.  En  büyük  miğferin  kafasına  geçebilmesi  için  siperinin  çıkartılması</p>
<p class="calibre1">gerekti.  Derilerin  bağcıkları  bacaklarının  ve  kollarının  etrafına  o  kadar  sıkı  bağlanmak  zorunda</p>
<p class="calibre1">kalmıştı ki çocuk güçlükle hareket edebiliyordu. Üzerine savaş kıyafetleri geçirilmiş çocuk, çok fazla</p>
<p class="calibre1">pişirilip  şiştiğinden  zarını  patlatmak  üzere  olan  bir  sosise  benzedi  sonunda.  "Umarım  göründüğün</p>
<p class="calibre1">kadar beceriksiz değilsindir," dedi Alliser. "Halder, bakalım Sör Domuzcuk neler yapabiliyormuş." </p>
<p class="calibre1">Jon  Kar  yüzünü  buruşturdu.  Halder  bir  taş  ocağında  dünyaya  gelmişti  ve  bir  taş  ustasının</p>
<p class="calibre1">çıraklığını yapmıştı. On altı yaşındaydı. Uzun ve kaslıydı. Jon'un burada hissettiği en güçlü darbeler</p>
<p class="calibre1">ondan geliyordu. "Bu iş bir fahişenin poposundan daha çirkin olacak," dedi Pyp. Oldu da. </p>
<p class="calibre1">Dövüş  bir  dakika  bile  sürmedi.  Şişman  çocuğun  yamyassı  olmuş  miğferinden  ve  parmaklarının</p>
<p class="calibre1">arasından  kan  sızıyordu.  "Teslim  oluyorum,"  diye  bağırdı  tiz  bir  çığlıkla.  "Teslim  oluyorum,  bana</p>
<p class="calibre1">vurma." Rast ve diğer çocuklar kahkahalar atıyordu. </p>
<p class="calibre1">Sör  Alliser  o  anda  bile  dövüşü  bitirmedi.  "Ayağa  kalk  Sör  Domuzcuk,"  dedi.  "Kalk  ve  kılıcı</p>
<p class="calibre1">yerden  al."  Şişman  çocuk  yapıştığı  yerden  kımıldamayınca,  Thorne,  Halder'e  döndü.  "Bu  domuz</p>
<p class="calibre1">yerden kalkana kadar, kılıcının düz tarafıyla vur ona." Halder düşmanının yanaklarına hafifçe vurdu. </p>
<p class="calibre1">"Bundan daha sert vurabilirsin," diye bağırdı Alliser. Halder uzun kılıcını iki eliyle birden kavradı</p>
<p class="calibre1">ve  bütün  gücüyle  aşağı  indirdi.  Darbe  öyle  sertti  ki  kılıcın  düz  kenarıyla  vurmuş  olmasına  rağmen</p>
<p class="calibre1">şişman çocuğun üzerindeki deri açıldı. Yeni çocuk acı içinde, kulak tırmalayan bir çığlık attı. </p>
<p class="calibre1">Jon  Kar  bir  adım  ileri  çıktı.  Pyp  elini  uzatıp  Jon'u  kolundan  tuttu.  "Jon,  hayır,"  diye  fısıldadı</p>
<p class="calibre1"><a id="p174"></a>endişeli gözlerle Sör Alliser Thorne'a bakarken. </p>
<p class="calibre1">"Ayağa kalk," dedi tekrar Thorne. Şişman çocuk ayağa kalkmak için çabaladı ama kayıp tekrar yere</p>
<p class="calibre1">düştü. "Sör domuzcuk kavramaya başladı," dedi Alliser. "Yeniden." </p>
<p class="calibre1">Halder  başka  bir  darbe  için  kılıcını  tekrar  kaldırdı.  "Bize  bir  dilim  domuz  jambonu  kes,"  diye</p>
<p class="calibre1">bağırdı Rast gülerek. </p>
<p class="calibre1">Jon, Pyp'in elinden kurtuldu ve "Halder, yeter!" dedi. </p>
<p class="calibre1">Halder, Sör Alliser'e baktı. </p>
<p class="calibre1">"Piç konuşur, köylüler titrer," dedi Alliser soğuk ve keskin sesiyle. "Buradaki silah ustasının ben</p>
<p class="calibre1">olduğumu hatırlatırım Lord Kar." </p>
<p class="calibre1">"Şuna bir bak Halder," dedi Jon, elinden geldiğince Sör Alliser'i görmezden gelerek. "Düşmüş bir</p>
<p class="calibre1">düşmana  vurmak  sana  onur  kazandırmaz.  Zaten  teslim  oldu."  Jon  şişman  çocuğun  yanında  dizlerinin</p>
<p class="calibre1">üstüne çöktü. </p>
<p class="calibre1">Kılıcını indirdi ve, "Teslim oldu," diye tekrarladı Halder. </p>
<p class="calibre1">Sör Alliser, oniks gözlerini Jon'un üzerine sabitlemişti. "Görünüşe bakılırsa bizim piç âşık oldu," </p>
<p class="calibre1">dedi. Jon yerdeki çocuğun ayağa kalkmasına yardım ediyordu. "Bana kılıcını göster Lord Kar." </p>
<p class="calibre1">Jon  uzun  kılıcını  çıkardı.  Bir  noktaya  kadar  Sör Alliser'e  karşı  gelmeyi  göze  alabiliyordu  ama  o</p>
<p class="calibre1">noktayı çoktan geçmişti. </p>
<p class="calibre1">Thorne gülümsedi. "Piç, leydi sevgilisini korumak istiyor. O halde hemen bir talim yapalım. Fare, </p>
<p class="calibre1">Sivilce, Taş Kafa'ya yardım edin." Rast ve Albett, Halder'in yanına gitti. "Üçünüz, Leydi Domuzcuk'u</p>
<p class="calibre1">inletmeye yetersiniz ama önce Piç'i geçmeniz gerek." </p>
<p class="calibre1">Jon, "Arkamda kal," dedi şişman çocuğa. Sör Alliser, Jon'un üzerine sık sık iki düşman salardı ama</p>
<p class="calibre1">ilk  kez  üç  kişi  çıkarıyordu  karşısına.  Bu  gece  yatağa  morluklar  ve  kanlı  yaralar  içinde  gireceğini</p>
<p class="calibre1">biliyordu. Saldırıya karşı kendini hazırladı. </p>
<p class="calibre1">Pyp  aniden  Jon'un  yanında  bitti.  "Üçe  karşı  iki  daha  iyi  bir  savunma  olur,"  dedi  neşe  içinde. </p>
<p class="calibre1">Miğferinin  siperini  kapattı  ve  kılıcını  çekti.  Henüz  Jon  itiraz  edemeden  Grenn  üçüncü  olarak</p>
<p class="calibre1">aralarına katıldı. </p>
<p class="calibre1">Avluya  bir  ölüm  sessizliği  çöktü.  Jon,  Sör  Alliser'in  gözlerinin  üzerinde  olduğunu</p>
<p class="calibre1">hissedebiliyordu.  "Neden  bekliyorsunuz?"  diye  sordu  Alliser,  Fare  ve  diğerlerine.  Sesi  bu  sefer</p>
<p class="calibre1">aldatıcı şekilde yumuşaktı ama ilk hareket Jon'dan geldi. Halder kılıcını kaldırmakta çok geç kalmıştı. </p>
<p class="calibre1">Jon,  çocuğu  geri  çekilmeye  zorladı.  Her  darbeye  saldırı  hamlesiyle  karşılık  vererek  çocuğu</p>
<p class="calibre1">nefessiz  bıraktı.  Düşmanını  tanı,  demişti  Sör  Rodrik  bir  keresinde.  Jon  Halder'i  tanıyordu.  Halder</p>
<p class="calibre1">zalimce  güçlü  olmasına  rağmen  sabırsızdı  ve  savunması  başarısızdı.  Eğer  sinirleri  yeterince</p>
<p class="calibre1">bozulursa bütün savunmasının çökeceği gün batımı kadar ortadaydı. </p>
<p class="calibre1">Diğerleri  de  dövüşe  dâhil  olduğunda,  avlu  çeliğin  çeliğe  çarpmasından  çıkan  seslerle  inliyordu. </p>
<p class="calibre1">Jon  başına  inecek  vahşi  bir  darbenin  önünü  kesti.  Kılıçlar  birbirine  çarptığında  ortaya  çıkan  geri</p>
<p class="calibre1">tepme Jon'un bütün koluna yürüdü. Halder'in kaburgalarına indirdiği bir yan darbenin ödülü, çocuğun</p>
<p class="calibre1">acı  dolu  bağırışı  oldu.  Karşı  saldırı  Jon'u  omzundan  yakaladı.  Metal  örgü  zırh  ezildi  ve  acı  Jon'un</p>
<p class="calibre1">boynuna  yükseldi.  Halder  ise  ataktan  sonra  dengesini  kaybetmişti.  Jon  çocuğun  bacağına  bir  darbe</p>
<p class="calibre1">indirip ayaklarını yerden kesti ve Halder küfrederek yere düştü. </p>
<p class="calibre1">Grenn,  tam  da  Jon'un  öğrettiği  gibi Albett'e  kaldırabileceğinden  fazlasıyla  yükleniyordu  ama  zor</p>
<p class="calibre1">saldırı  hamleleriyle  karşı  karşıyaydı.  Rast  ondan  iki  yaş  büyük  ve  yirmi  kilo  daha  ağırdı.  Jon  onun</p>
<p class="calibre1"><a id="p175"></a>arkasına  geçti  ve  tecavüzcünün  miğferini  zil  gibi  çaldı.  Rast  sersemlemiş  haldeyken,  onun</p>
<p class="calibre1">savunmasının altına kaydı, çocuğu yere devirdi ve kılıcının ucunu boğazına dayadı. Jon diğer tarafa</p>
<p class="calibre1">doğru  hareketlendi.  İki  kılıçla  birden  karşı  karşıya  kalan  Albett  geri  çekildi  ve  bağırdı.  "Teslim</p>
<p class="calibre1">oluyorum." </p>
<p class="calibre1">Sör  Alliser  gösteriyi  tiksintiyle  izliyordu.  "Mim  oyuncularının  kötü  farsı  bugün  için  yeterince</p>
<p class="calibre1">uzadı," diyerek avludan ayrıldı. Dövüş sonunda bitmişti. </p>
<p class="calibre1">Dareon, Halder'in ayağa kalmasına yardım etti. Taş ustasının oğlu miğferini çıkarıp avlunun diğer</p>
<p class="calibre1">ucuna fırlattı. "Bir an için sonunda seni yendiğimi düşünmüştüm Kar," dedi. </p>
<p class="calibre1">"Bir an için yendin zaten," diye cevapladı Jon. Zırhının altındaki omzu zonkluyordu. Kılıcını kınına</p>
<p class="calibre1">yerleştirdi ve miğferini çıkarmaya çalıştı ama kolunu kaldırdığı anda acıdan dişlerini sıktı. </p>
<p class="calibre1">"Ben yapayım," dedi bir ses. Kalın parmaklar miğferin bağlarını çözdü ve miğferi nazikçe Jon'un</p>
<p class="calibre1">başından çıkardı. "Sana zarar verdi mi?" </p>
<p class="calibre1">"Daha  önce  de  her  tarafımın  morardığı  oldu,"  dedi  Jon.  Omzuna  dokunup  ovuşturdu.  Avlu</p>
<p class="calibre1">boşalmaya başlamıştı. </p>
<p class="calibre1">Halder  miğferini  ezdiğinde  çocuğun  başından  akan  kan  saçlarında  donmuştu.  "Benim  adım</p>
<p class="calibre1">Samwell  Tarly.  Boynuz..."  Durdu  dudaklarını  ısırdı.  "Yani  Boynuz  Tepe'dendim,  ta  ki...  buraya</p>
<p class="calibre1">siyahları kuşanmaya gelene... Babam Yüksek Bahçe'nin Tyrellleri'nin sancak beyi Lord Randyll. Ben</p>
<p class="calibre1">eskiden onun varisiydim ama..." Sesi duyulmaz oldu. </p>
<p class="calibre1">"Benim adım Jon Kar. Kışyarı Lordu Eddard Stark'ın piçiyim." </p>
<p class="calibre1">Samwell  Tarly  başıyla  onayladı.  "Eğer...  yani  istersen,  bana  Sam  diyebilirsin. Annem  beni  Sam</p>
<p class="calibre1">diye çağırır." </p>
<p class="calibre1">"Sen  de  ona  Lord  Kar  diyebilirsin,"  dedi  onlara  katılan  Pyp.  "Annesinin  ona  nasıl  seslendiğini</p>
<p class="calibre1">bilmek istemezsin." </p>
<p class="calibre1">"Bunlar Grenn ve Pypar," dedi Jon. </p>
<p class="calibre1">"Grenn çirkin olanımız," dedi Pyp. </p>
<p class="calibre1">Grenn  suratını  astı.  "Sen  benden  daha  çirkinsin,  benim  yarasaya  benzeyen  kulaklarım  yok  en</p>
<p class="calibre1">azından," dedi. </p>
<p class="calibre1">"Hepinize teşekkür ederim," dedi şişman çocuk hüzün içinde. </p>
<p class="calibre1">"Neden ayağa kalkıp dövüşe devam etmedin?" diye sordu Grenn. </p>
<p class="calibre1">"Aslında  kalkmak  istedim.  Gerçekten.  Ben  sadece...Yapamadım.  Bana  daha  fazla  vurmasını</p>
<p class="calibre1">istemedim." Yere baktı. "Ben korkağın tekiyim. Lord babam da her zaman bunu söyler." </p>
<p class="calibre1">Grenn  yıldırım  çarpmış  gibi  duruyordu.  Her  zaman  söyleyecek  sözü  olan  Pyp  bile  tek  kelime</p>
<p class="calibre1">edemiyordu. Ne tür bir adam kendisini korkak ilan ederdi ki? </p>
<p class="calibre1">Samwell  Tarly  düşüncelerini  yüzlerinden  okumuş  olmalıydı.  Jon'un  gözlerine  baktı  ama  ürkek</p>
<p class="calibre1">hayvanlar  gibi  hemen  başını  başka  tarafa  çevirdi.  "Ben...  ben  özür  dilerim,"  dedi.  "Ben  aslında... </p>
<p class="calibre1">böyle olmak istemiyorum." Cephaneliğe doğru ağır adımlarla yürümeye başladı. </p>
<p class="calibre1">Jon arkasından seslendi. "Yara aldın. Yarın daha iyi olursun," dedi. </p>
<p class="calibre1">Sam üzüntü dolu gözlerle omzunun üstünden baktı. "Ben asla daha iyi olmam." </p>
<p class="calibre1">Şişman  çocuk  gittiğinde  Grenn  homurdandı.  "Kimse  korkakları  sevmez,"  dedi  huzursuz  bir  sesle. </p>
<p class="calibre1">"Keşke ona yardım etmeseydik. Ya bizim de korkak olduğumuzu düşünürlerse?" </p>
<p class="calibre1"><a id="p176"></a>"Sen bir korkak olamayacak kadar aptalsın," dedi Pyp. </p>
<p class="calibre1">"Değilim," dedi Grenn. </p>
<p class="calibre1">"Evet öylesin. Sana ormanda bir ayı saldıracak olsa kaçamayacak kadar aptalsın." </p>
<p class="calibre1">"Kaçarım. Senden çok daha hızlı koşarım hem de." Birden sustu, kaşlarını çatarak Pyp'in sırıtışını</p>
<p class="calibre1">izledi  ve  az  önce  ne  söylediğini  fark  etti.  Boynu  öfkeden  kıpkırmızı  kesildi.  Jon,  onları  laf  dalaşı</p>
<p class="calibre1">yapar halde bırakıp cephaneliğe gitti. Kılıcını astı ve hasar görmüş zırhını çıkardı. </p>
<p class="calibre1">Kara  Kale'de  hayatın  akışı  belliydi.  Sabahları  kılıç  talimi,  öğleden  sonraları  iş.  Kara  kardeşler, </p>
<p class="calibre1">gelen  acemilerin  hangi  alanda  kabiliyetleri  olduğunu  anlamak  için  onları  çeşitli  görevlere  atıyordu. </p>
<p class="calibre1">Lord  Kumandan'ın  masasına  yiyecek  koymak  için,  yanında  Hayalet'le  birlikte  çıktığı  av  görevlerine</p>
<p class="calibre1">gönderildiği  öğleden  sonraları  seviyordu  Jon.  Ama  avda  geçirdiği  her  gün  karşılığında  bir  düzine</p>
<p class="calibre1">gününü  tek  kollu  demirci  Donal  Noye  körelmiş  bıçakları  bileylerken  biley  taşını  çevirerek  ya  da</p>
<p class="calibre1">Noye  yeni  bir  kılıç  döverken  körükleri  pompalayarak  geçiriyordu.  Diğer  zamanlarda  mesaj  getirip</p>
<p class="calibre1">götürüyor,  nöbetçilik  yapıyor,  ahırların  yerlerini  temizliyor,  oklara  tüy  yapıyor,  Üstat  Aemon</p>
<p class="calibre1">kuşlarıyla uğraşırken ona yardım ediyor, Bowen Marsh'ın hesap ve kayıt defterleriyle ilgileniyordu. </p>
<p class="calibre1">Bu öğleden sonra nöbet kumandanı, onu yeni kırılmış taşla dolu dört varille beraber vinç kafesine, </p>
<p class="calibre1">Sur'un  tepesindeki  buzlanmış  yürüme  yollarına  mıcır  döksün  diye  yollamıştı.  Yanında  Hayalet</p>
<p class="calibre1">olmasına  rağmen  yalnız  ve  sıkıcı  bir  işti  ama  Jon  önemsemiyordu.  Havanın  açık  olduğu  günlerde, </p>
<p class="calibre1">Sur'un  tepesinden  dünyanın  yarısı  görünüyordu  ve  hava  her  zaman  soğuk  ve  esintiliydi.  Jon  burada</p>
<p class="calibre1">düşünebiliyordu.  Bu  sefer  kendini  Samwell  Tarly  bakında  düşünürken  yakaladı.  Ve...  garip  bir</p>
<p class="calibre1">şekilde,  Tyrion  Lannister'ı  düşünürken.  Tyrion'ın  bu  şişman  çocuktan  neler  çıkaracağını  merak</p>
<p class="calibre1">ediyordu.  Pek  çok  adam,  gerçeklerle  yüzleşmektense,  gerçeği  görmemeyi  tercih  eder,  demişti  cüce</p>
<p class="calibre1">ona.  Dünya,  kahraman  taklidi  yapan  korkaklarla  doluydu  ve  Samwell  Tarly'nin  yaptığı  gibi  korkak</p>
<p class="calibre1">olduğunu itiraf etmek tuhaf bir cesaret gerektiriyordu. </p>
<p class="calibre1">Ağrıyan omzu yüzünden iş uzun sürmüştü. Sonunda mıcır dökme işi bittiğinde akşamüstü olmuştu. </p>
<p class="calibre1">Batı  semasını  kan  kızılına  boyayan  gün  batımını  izledi.  Sonunda  kuzeye  karanlık  çökerken  boş</p>
<p class="calibre1">varilleri yuvarlayarak kafese soktu ve vinççi adama kendisini aşağı indirmesi için bir işaret verdi. </p>
<p class="calibre1">Hayaletle birlikte ortak salona girdiklerinde akşam yemeği bitmek üzereydi. Bir grup kara kardeş</p>
<p class="calibre1">şöminenin  yanında  sıcak  şarap  içiyordu.  Arkadaşları  batı  duvarının  dibindeki  bir  sırada  oturmuş</p>
<p class="calibre1">gülüşüyorlardı.  Pyp  bir  hikâyenin  ortasındaydı.  Kumpanyacının  kocaman  kulaklı  oğlu  yüz  farklı  ses</p>
<p class="calibre1">çıkarabiliyordu. Doğuştan yalancıydı. Hikâyelerini yaşayarak, karakterleri canlandırarak anlatıyordu. </p>
<p class="calibre1">Bir an bir kral, hemen ardından soytarı oluyordu. Bir fahişe ya da bakire bir prenses olduğu zaman</p>
<p class="calibre1">çıkardığı  tiz  kadın  sesi  dinleyenleri  öyle  çok  güldürüyordu  ki,  gözlerinden  yaşlar  geliyordu.  Hadım</p>
<p class="calibre1">karakterlerini  canlandırdığında,  ortaya  Sör  Alliser'in  karikatürize  edilmiş  ama  yine  de  son  derece</p>
<p class="calibre1">gerçek bir kopyası çıkıyordu. Jon da herkes kadar hoşlanıyordu Pyp'in hikâyelerinden... ama bu sefer</p>
<p class="calibre1">yanlarına gitmedi ve bir sıranın ucunda, diğerlerinden olabildiğince uzakta tek başına oturan Samwell</p>
<p class="calibre1">Tarly'ye doğru yürüdü. </p>
<p class="calibre1">Jon tam karşısına oturduğunda, şişman çocuk aşçının bu gece akşam yemeği olarak pişirdiği domuz</p>
<p class="calibre1">tartının son parçasını yiyordu. Hayalet'i gördüğünde gözleri fal taşı gibi hayretle açıldı. "Bu bir kurt</p>
<p class="calibre1">mu?" </p>
<p class="calibre1">"Bir ulu kurt," dedi Jon. "Adı Hayalet. Ulu kurt babamın hanedanının armasıdır." </p>
<p class="calibre1">"Bizim armamız yürüyen bir avcı," dedi Samwell. </p>
<p class="calibre1">"Avı sever misin?" </p>
<p class="calibre1"><a id="p177"></a>Şişman çocuk, "Nefret ederim," dedi ürpererek. Yine ağlayacakmış gibi görünüyordu. </p>
<p class="calibre1">"Şimdi ne oldu?" diye sordu Jon. "Neden hep bu kadar korkmuş haldesin?" </p>
<p class="calibre1">Sam  tabağındaki  yemeğe  baktı  ve  başını  endişeyle  iki  yana  salladı.  Konuşmaya  bile  korkuyor</p>
<p class="calibre1">gibiydi.  Jon,  Pyp'in  kadın  seslerinden  birini  çıkardığını  duydu.  Salon  kahkahayla  inledi.  Jon  ayağa</p>
<p class="calibre1">kalktı. "Haydi, dışarı çıkalım," dedi. </p>
<p class="calibre1">Çocuğun yuvarlak şişman yüzü kuşku doluydu. "Neden? Dışarıda ne yapacağız?" diye sordu. </p>
<p class="calibre1">"Konuşacağız," diye cevap verdi Jon. "Sur'u gördün mü?" </p>
<p class="calibre1">"Şişmanım,  kör  değil.  Tabii  ki  gördüm,"  dedi  Samwell  Tarly.  "Neredeyse  iki  yüz  otuz  metre</p>
<p class="calibre1">yüksekliğinde."  Jon'un  söylediği  gibi  kalktı  yine  de.  Üzerinde  kürkle  kaplanmış  paltosu  vardı.  Hâlâ</p>
<p class="calibre1">temkinli  bir  şekilde,  sanki  bir  tuzağın  ortasına  götürülüyormuş  gibi  endişeyle,  ortak  salondan  çıkan</p>
<p class="calibre1">Jon'u  takip  etti.  Hayalet  yanlarında  yürüyordu.  "Böyle  bir  yer  olduğunu  düşünmemiştim,"  dedi  Sam</p>
<p class="calibre1">yürürken. Sözcükler ağzından çıkarken soluğu buharlaşıyordu. Yürümek çocuğu daha şimdiden nefes</p>
<p class="calibre1">nefese bırakmıştı. "Bütün binalar yıkılmak üzere ve burası çok... çok..." </p>
<p class="calibre1">"Soğuk?"  Kalenin  üzerine  sert  bir  ayaz  çöküyordu  ve  Jon  çizmelerinin  altında  çıtırdayan  donmuş</p>
<p class="calibre1">ayrık otlarının seslerini duyabiliyordu. </p>
<p class="calibre1">Sam  perişan  halde  başıyla  onayladı.  "Soğuktan  nefret  ederim,"  dedi.  "Geçen  gece  birdenbire</p>
<p class="calibre1">uyandım, ateş de sönmüştü. Sabah olmadan donarak öleceğimden emindim." </p>
<p class="calibre1">"Senin geldiğin yerler daha sıcak olmalı." </p>
<p class="calibre1">"Geçen  aya  kadar  hiç  kar  görmemiştim.  Babamın  beni  kuzeye  getiren  adamlarıyla  hendek</p>
<p class="calibre1">mezarlardan  geçiyorduk  ki  gökyüzünden  şu  beyaz  şey  düşmeye  başladı.  Yumuşak  bir  yağmur  gibi. </p>
<p class="calibre1">Önce  çok  güzel  olduğunu  düşündüm,  gökyüzünden  tüyler  yağıyordu  sanki  ama  durmadan  yağmaya</p>
<p class="calibre1">devam  etti  ve  sonunda  ben  kemiklerime  kadar  dondum.  Adamların  sakalları  buz  tuttu  ama  kar  hiç</p>
<p class="calibre1">bitmedi. Sonsuza kadar yağacağından korktum." </p>
<p class="calibre1">Jon gülümsedi. </p>
<p class="calibre1">Yarımay  ışığında  hafifçe  parlayan  Sur  önlerinde  belirdi.  Yıldızlar  keskin  ve  parlak  yanıyordu</p>
<p class="calibre1">gökyüzünde.  "Benden  oraya  çıkmamı  isteyecekler  mi?"  diye  sordu  Sam.  Kıvrılarak  yukarı  tırmanan</p>
<p class="calibre1">eski ahşap merdivenleri gördüğünde yüzü bayat süt gibi ekşimişti. "Eğer bu merdivenlerden çıkmak</p>
<p class="calibre1">zorunda kalırsam ölürüm." </p>
<p class="calibre1">"Bir vinç var," dedi Jon kafesi işaret ederek. "Seni onunla yukarı çekebilirler." </p>
<p class="calibre1">Samwell Tarly burnunu çekti. "Yüksek yerlerden nefret ederim." </p>
<p class="calibre1">Bu çok fazlaydı. Jon inanmazlık dolu gözleriyle çocuğa baktı. "Her şeyden korkar mısın sen?" diye</p>
<p class="calibre1">sordu.  "Anlamıyorum.  Eğer  gerçekten  korkaksan  burada  ne  işin  var?  Bir  korkak  neden  Gece</p>
<p class="calibre1">Nöbetçileri'ne katılmak ister?" </p>
<p class="calibre1">Samwell  Tarly  uzunca  bir  süre  Jon'a  baktı  ve  yuvarlak  yüzü  çöktü.  Buz  tutmuş  toprağa  oturup</p>
<p class="calibre1">hıçkırıklarla  ağlamaya  başladı.  Hıçkırıklarının  şiddetiyle  bütün  bedeni  sarsılıyordu.  Jon  Kar  hiçbir</p>
<p class="calibre1">şey  söyleyemeden,  elinden  bir  şey  gelmeden  durup  çocuğu  izledi.  Hendek  mezarların  üzerine  yağan</p>
<p class="calibre1">kar gibi, çocuğun ağlaması da sonsuza dek sürecek sandı. </p>
<p class="calibre1">Hayalet ne yapması gerektiğini biliyordu. Ağır ağır yerde oturan çocuğa yaklaştı ve yanaklarından</p>
<p class="calibre1">dökülen sıcak gözyaşlarını yalamaya başladı. Çocuk önce şaşkın bir çığlık attı ve nasıl olduysa, bir</p>
<p class="calibre1">anda hıçkırıklarının yerini kahkahalar aldı. </p>
<p class="calibre1">Jon Kar da çocukla birlikte gülmeye başladı. Buz tutmuş toprağın üzerine, çocuğun yanına çöktü. </p>
<p class="calibre1"><a id="p178"></a>Hayalet  aralarına  oturdu.  Robb'la  birlikte,  yaz  karının  içine  gömülmüş  kurt  yavrularını  nasıl</p>
<p class="calibre1">bulduklarını anlattı. Üzerinden bin yıl geçmiş gibi geliyordu şimdi. Kışyarı'ndan bahsederken buldu</p>
<p class="calibre1">kendini sonra. </p>
<p class="calibre1">"Oraları rüyamda görüyorum bazen," dedi. "Uzun boş koridorlardan geçiyorum. Sesim duvarlarda</p>
<p class="calibre1">yankılanıyor  ama  cevap  veren  olmuyor.  Sonra  daha  hızlı  yürümeye  başlıyorum.  Kapıları  açıyorum, </p>
<p class="calibre1">bağırarak  isimler  söylüyorum  ama  aslında  kimi  aradığımı  bile  bilmiyorum.  Rüyaların  çoğunda</p>
<p class="calibre1">babama  sesleniyorum,  bazılarında  Robb'a,  küçük  kardeşim Arya'ya  ya  da  amcama."  Benjen  Stark'ı</p>
<p class="calibre1">düşünmek  onu  acıya  boğuyordu. Amcası  hâlâ  kayıptı. Yaşlı Ayı  onu  aramaları  için  bir  keşif  grubu</p>
<p class="calibre1">çıkarmıştı.  Sör  Jaremy  Rykker  iki  aramaya  öncülük  etmiş  ve  Quorin  Halfhand,  Gölge  Kule'nin</p>
<p class="calibre1">uzaklarına  kadar  gitmişti  ama  amcasının  yolu  işaretlemek  için  ağaçların  üzerine  bıraktığı  birkaç</p>
<p class="calibre1">çentikten  başka  bir  şey  bulamamışlardı.  Kuzeybatının  kayalık  tepelerinde  işaretler  birdenbire</p>
<p class="calibre1">kesilmiş ve Benjen Stark'ın izi tamamen kaybolmuştu. </p>
<p class="calibre1">"Rüyanda kimseyi bulabiliyor musun?" diye sordu Sam. </p>
<p class="calibre1">Jon  kafasını  iki  yana  salladı.  "Hayır,  kimseyi  bulamıyorum.  Kale  her  zaman  bomboş  oluyor."  Bu</p>
<p class="calibre1">rüyalardan  kimseye  bahsetmemişti  ve  şimdi  neden  Sam'e  anlattığını  da  bilmiyordu  ama  konuşmak</p>
<p class="calibre1">kendisini  iyi  hissetmesini  sağlamıştı.  "Kuşluktaki  kuzgunlar  bile  gitmiş  oluyor  ve  ahırlarda  sadece</p>
<p class="calibre1">kemikler  var.  Onları  gördüğümde  çok  korkuyorum  ve  koşmaya  başlıyorum.  Kapıları  vurarak</p>
<p class="calibre1">açıyorum,  merdivenleri  üçer  üçer  tırmanıyorum,  biri,  herhangi  biri  sesimi  duysun  diye  çığlıklar</p>
<p class="calibre1">atıyorum.  Sonra  kendimi  mahzen  mezarın  kapısının  önünde  buluyorum.  İçerisi  çok  karanlık  ve</p>
<p class="calibre1">merdivenler döne döne aşağı iniyor. İçimden bir ses aşağı inmem gerektiğini söylüyor, inmek zorunda</p>
<p class="calibre1">olduğumu  biliyorum  ama  inmek  istemiyorum. Aşağıda  beni  bekleyen  şeyden  korkuyorum. Aşağıda, </p>
<p class="calibre1">Kışyarı'nın  eski  lordları,  ayaklarının  dibinde  taştan  kurtlar,  kucaklarında  kılıçlarıyla  tahtlarında</p>
<p class="calibre1">oturuyorlar  ama  beni  korkutan  onlar  değil.  Ben  bir  Stark  değilim,  benim  bu  mezarda  işim  yok  diye</p>
<p class="calibre1">çığlık  atıyorum  ama  işe  yaramıyor.  Aşağı  inmek  zorundayım,  biliyorum.  Duvarlara  tutunarak</p>
<p class="calibre1">merdivenlerden  inmeye  başlıyorum.  Elimde  bir  meşale  yok,  gittikçe  daha  da  karanlık  oluyor. </p>
<p class="calibre1">Karanlık  arttıkça  çığlıklar  atmak  istiyorum."  Anlatmayı  kesti.  Kaşları  çatılmıştı.  Utanmıştı.  "Hep</p>
<p class="calibre1">burada  uyanıyorum  işte."  Hücresinin  karanlığında,  buz  gibi  terler  dökmüş  halde,  titreyerek</p>
<p class="calibre1">uyanıyordu. Hayalet hemen yanına geliyor ve ısısıyla Jon'a huzur veriyordu. Jon, yüzünü ulu kurdun</p>
<p class="calibre1">beyaz  tüyleri  arasına  gömüp  tekrar  dalıyordu  uykuya.  "Sen  rüyanda  Boynuz  Tepe'yi  görüyor  musun</p>
<p class="calibre1">hiç?" diye sordu Sam'e. </p>
<p class="calibre1">"Hayır,"  dedi  Samwell  Tarly.  Dişlerini  sıkmış,  dudakları  gerginlikten  bir  çizgi  halini  almıştı. </p>
<p class="calibre1">"Oradan nefret ediyorum." Çocuk, Hayalet'in kulaklarının arkasını okşadı ve Jon sessizliğe müdahale</p>
<p class="calibre1">etmedi. Uzun bir zaman sonra Samwell Tarly konuşmaya başladı. Jon sessizce dinledi ve korkaklığını</p>
<p class="calibre1">itiraf eden bu şişman çocuğun kendini nasıl Sur'da bulduğunu öğrendi. </p>
<p class="calibre1">Tarlyler, Güney Muhafızı ve Yüksek Bahçe Lordu Mace Tyrell'in sancakbeyi olan, eski ve soylu</p>
<p class="calibre1">bir aileydi. Lord Randyll Tarly'nin büyük oğlu olan Samwell, zengin toprakların, sağlam bir kalenin</p>
<p class="calibre1">ve  hikâyelere  konu  olmuş,  Valyria  çeliğinden  dövülmüş,  beş  yüz  yıldır  babadan  oğula  geçen  ve  iki</p>
<p class="calibre1">elle kullanılan Yürek felaketi isimli büyük kılıcın varisiydi. </p>
<p class="calibre1">Samwell doğduğunda lord babasının hissettiği tarif edilmez gurur, çocuk büyüyüp şişmanladıkça, </p>
<p class="calibre1">yumuşadıkça  ve  tuhaflaştıkça  kaybolmuştu.  Sam  müzik  dinlemeyi,  şarkı  yazmayı,  yumuşak  kadifeler</p>
<p class="calibre1">giymeyi,  kalenin  mutfağında  aşçılarla  oynamayı,  limonlu  keklerin  kokusunu  ve  böğürtlen  tartlarını</p>
<p class="calibre1">seviyordu.  Onun  tutkuyla  bağlı  olduğu  şeyler  kitaplar,  kediler  ve  bütün  sakarlığına  rağmen  danstı. </p>
<p class="calibre1">Kan görmeye dayanamıyordu. Bir tavuğun kesilmesini bile izleyemiyordu. Boynuz Tepe'ye en az bir</p>
<p class="calibre1"><a id="p179"></a>düzine  silah  ustası  getirilmiş  ve  Sam'e,  tam  babasının  istediği  gibi  bir  şövalye  olmayı  öğretmeye</p>
<p class="calibre1">çalışmışlardı. Çocuğa küfürler etmişler, falakaya yatırmışlar, tokatlamışlardı. Aç bırakmışlardı. Bir</p>
<p class="calibre1">adam,  bir  asker  gibi  hissetsin  diye  zırhıyla  uyumaya  zorlamıştı.  Bir  diğeri  annesinin  kıyafetlerini</p>
<p class="calibre1">giydirmiş,  utanç  duymasını  sağlamak  için  o  kıyafetler  içinde  dış  surlar  boyunca  yürütmüştü.  Bütün</p>
<p class="calibre1">bunlar  Sam'in  daha  fazla  şişmanlamasına  ve  daha  korkak  olmasına  yaramıştı  sadece.  Sonunda  lord</p>
<p class="calibre1">babasının hayal kırıklığı öfkeye ve tiksintiye dönüşmüştü. "Bir keresinde, Qarth'tan bembeyaz tenli ve</p>
<p class="calibre1">mavi dudaklı büyücüler geldi kaleye," dedi. Sesi iyice fısıltıya dönmüştü. "Bir öküz kestiler ve beni</p>
<p class="calibre1">onun sıcak kanında yıkanmaya zorladılar ama söyledikleri gibi daha cesur olmadım. Midem bulandı</p>
<p class="calibre1">ve kustum." </p>
<p class="calibre1">Sonunda,  üst  üste  üç  kız  çocuk  doğurduktan  sonra,  Leydi  Tarly  ikinci  bir  erkek  bebek  getirmişti</p>
<p class="calibre1">dünyaya.  O  günden  başlayarak  Lord  Randyll,  Sam'i  görmezden  gelmişti.  Bütün  vaktini,  tam  istediği</p>
<p class="calibre1">gibi  korkusuz  ve  dayanıklı  olan  yeni  oğluna  adamıştı.  Samwell  yıllarca  müziğiyle  ve  kitaplarıyla</p>
<p class="calibre1">birlikte huzur içinde yaşamıştı. </p>
<p class="calibre1">On beşinci isim gününe kadar. Şafak vakti uykusundan sarsılarak uyandırılmış ve eyerlenmiş atına</p>
<p class="calibre1">götürülmüştü.  Üç  silahlı  adam,  Boynuz  Tepe  yakınlarındaki  ormana  kadar  ona  eşlik  etmişlerdi. </p>
<p class="calibre1">Babası ormandaydı ve avladığı bir geyiğin derisini yüzüyordu. "Artık yetişkin bir erkeksin ve benim</p>
<p class="calibre1">varisimsin," demişti Lord Randyll Tarly, büyük oğluna. "Seni evlatlıktan reddetmem için yeterli bir</p>
<p class="calibre1">şey yapmadın ama Dickon'un olması gereken arazileri ve unvanı senin almana izin veremem. Yürek</p>
<p class="calibre1">felaketi,  onu  kaldıracak  kadar  kuvvetli  bir  adama  gitmeli;  sen  o  kılıcın  kabzasına  bile  dokunacak</p>
<p class="calibre1">değerde  değilsin.  Bu  sebeplerle,  senin  bugünden  itibaren  siyahları  giymene  karar  verdim.  Bütün</p>
<p class="calibre1">mirasını kardeşine devredecek ve akşam çökmeden kuzeye doğru yola çıkacaksın. </p>
<p class="calibre1">Eğer gitmezsen, yarın seninle birlikte ava çıkacağız. Bu ormanda bir yerde atın tökezleyecek, sen</p>
<p class="calibre1">eyerden  düşeceksin  ve  öleceksin...  yani  ben  annene  böyle  olduğunu  anlatacağım.  O  bir  kadın  kalbi</p>
<p class="calibre1">taşıyor ve seni bile sevmeyi başarabiliyor. Sakın bana karşı gelmenin kolay olacağını düşünme. Seni</p>
<p class="calibre1">bir domuz gibi avlamak bana büyük haz verir. Çünkü gerçekte, sen domuzdan başka bir şey değilsin." </p>
<p class="calibre1">Geyiği yüzdüğü hançeri yere bırakırken kolları dirseklerine kadar kırmızıya boyanmıştı. "İşte, seçim</p>
<p class="calibre1">senin. Ya Gece Nöbetçileri," kolunu yüzdüğü geyiğin içine sokup kalbi elleriyle söktü ve üzerinden</p>
<p class="calibre1">kan damlayan yüreği havaya kaldırdı, "ya da bu." </p>
<p class="calibre1">Sam,  sanki  bütün  bunlar  bir  başkasının  başına  gelmiş  gibi  anlatmıştı  hikâyesini  ve  ilginçtir  ki</p>
<p class="calibre1">anlatırken  bir  kez  bile  ağlamamıştı.  Hikâyesi  bittiğinde  yan  yana  oturmaya  devam  ettiler  ve  rüzgârı</p>
<p class="calibre1">dinlediler. Bütün dünyada duyulan tek ses rüzgârın sesiydi sanki. </p>
<p class="calibre1">Sonunda Jon, "Artık ortak salona dönmemiz gerek," dedi. </p>
<p class="calibre1">"Niye?" diye sordu Sam. </p>
<p class="calibre1">Jon omuz silkti. "Sıcak elma şarabı vardır ya da istersen baharatlı sıcak şarap. Bazı geceler, eğer</p>
<p class="calibre1">havasında  olursa  Dareon  şarkı  söyler  bize.  Eskiden  bir  şarkıcıymış...  gerçek  bir  şarkıcı  değil  de, </p>
<p class="calibre1">çırak şarkıcı." </p>
<p class="calibre1">"O buraya nasıl gelmiş?" diye sordu Sam. </p>
<p class="calibre1">"Goldengrovelu  Lord  Rowan,  onu  kızının  yatağında  yakalamış.  Kız  Dareon'dan  iki  yaş  büyük  ve</p>
<p class="calibre1">Dareon'un pencereye tırmanmasına yardım bile etmiş ama kızın babasının gözünde bu bir tecavüz. O</p>
<p class="calibre1">da kendini burada bulmuş işte. Üstat Aemon onu şarkı söylerken dinlediğinde, üzerine bal dökülmüş</p>
<p class="calibre1">şimşek demişti sesi için." Jon gülümsedi. "Ara sıra Kurbağa da şarkı söyler. Tabi ona şarkı söylemek</p>
<p class="calibre1">dersen.  Babasının  şarap  mahzeninde  öğrendiği  sarhoş  şarkıları.  Pyp  onun  sesi  için,  üzerine  çiş</p>
<p class="calibre1">dökülmüş osuruk diyor." İkisi birden kahkaha attı. </p>
<p class="calibre1"><a id="p180"></a>"İkisini de dinlemek isterim ama onlar beni yanlarında istemezler," dedi Sam. Yüzü düşünceli ve</p>
<p class="calibre1">endişeliydi. "Yarın yine dövüşmemi isteyecek, değil mi?" </p>
<p class="calibre1">"İsteyecek," demek zorundaydı Jon. </p>
<p class="calibre1">Sam güçlükle ayağa kalktı. "En iyisi uyumaya çalışayım," dedi. Paltosuna sıkıca sarıldı ve paytak</p>
<p class="calibre1">adımlarıyla uzaklaştı. </p>
<p class="calibre1">Jon ortak salona döndüğünde diğer çocuklar hâlâ oradaydı. "Nerelerdeydin sen?" diye sordu Pyp. </p>
<p class="calibre1">"Sam'le konuşuyordum," diye yanıtladı Jon. </p>
<p class="calibre1">"O  gerçek  bir  korkak,"  dedi  Grenn.  "Akşam  yemeğinde,  tartını  aldığı  sırada  burada  hâlâ  boş  yer</p>
<p class="calibre1">vardı ama yanımıza gelip oturamayacak kadar korkmuştu." </p>
<p class="calibre1">"Domuz Lordu bizimle gelip oturmaya tenezzül etmeyecek kadar kıymetli olduğunu sanıyor," dedi</p>
<p class="calibre1">Jeren. </p>
<p class="calibre1">"Bu akşam domuz tartı yediğini gördüm. Sakın tabağındaki kardeşlerinden biri olmasın?" diye lafa</p>
<p class="calibre1">karıştı Kurbağa. Domuz sesleri çıkarmaya başladı. </p>
<p class="calibre1">"Kesin şunu!" diye bağırdı Jon. </p>
<p class="calibre1">Jon'un  ani  çıkışıyla  şaşıran  çocuklar  sustu.  "Beni  dinleyin,"  dedi  Jon  ve  işlerin  nasıl  olacağını</p>
<p class="calibre1">sakince  anlattı.  Pyp,  tam  da  Jon'un  umduğu  gibi  destek  verdi  ama  Halder  karşı  çıktı  ki  bu  oldukça</p>
<p class="calibre1">şaşırtıcıydı.  Grenn  önce  kararsızdı  ama  Jon  onu  hizaya  getirecek  doğru  kelimeleri  biliyordu.  Birer</p>
<p class="calibre1">birer bütün çocukları sıraya dizdi. Kimini ikna etti, kimini tatlı tatlı kandırdı, kimini utandırdı ve hak</p>
<p class="calibre1">eden bazılarını da tehdit etti. Sonunda hepsiyle anlaştı... Rast hariç. </p>
<p class="calibre1">"Siz kızlar canınız nasıl istiyorsa öyle yapın ama Thorne beni Bayan Domuzcuk'un üstüne salarsa, </p>
<p class="calibre1">kendime kalın bir dilim domuz jambonu keserim," dedi ve kahkahalar atarak salondan ayrıldı. </p>
<p class="calibre1">O  gece,  bütün  kale  uykudayken  üç  kişi  Rast'ın  hücresini  ziyaret  etti.  Grenn  çocuğun  kollarını</p>
<p class="calibre1">tutarken  bacaklarının  üstüne  oturdu.  Hayalet  göğsüne  atladı  ve  kırmızı  gözleri  alev  gibi  yanarken</p>
<p class="calibre1">çocuğun  boğazını  hafifçe  kanatacak  kadar  ısırdı.  "Nerede  uyuduğunu  biliyoruz,  bunu  sakın  unutma," </p>
<p class="calibre1">dedi Jon fısıltıyla. </p>
<p class="calibre1">Ertesi  sabah  Jon,  Rast'ı,  Albett  ve  Kurbağa'ya  tıraş  olurken  usturanın  nasıl  elinden  kaydığını</p>
<p class="calibre1">anlatırken duydu. </p>
<p class="calibre1">O günden sonra, ne Rast ne diğerleri Samwell Tarly'ye zarar verecek bir hareket yaptı. Sör Alliser</p>
<p class="calibre1">Thorne  onları  çocuğun  karşısına  çıkardığında,  Sam'in  beceriksiz  ve  güçsüz  ataklarına  karşı  tembel</p>
<p class="calibre1">savunmalar yapmakla yetindiler. Sör Alliser öfkelendikçe, hepsine korkak, kadın, kız diye bağırdı ve</p>
<p class="calibre1">tehditler savurdu ama Sam hiç yara almadı. Birkaç gece sonra, Jon'un zorlamasıyla, akşam yemeğinde</p>
<p class="calibre1">çocukların  masasına,  Halder'in  yanına  oturdu.  Sohbetlerine  katılabilmesi  için  bir  on  beş  gün  daha</p>
<p class="calibre1">geçmesi gerekti. Sonunda o da, Pyp'in çıkardığı seslere gülmeye, Grenn'le şakalaşmaya başladı. </p>
<p class="calibre1">Samwell Tarly şişman, tuhaf ve korkak olabilirdi ama aptal değildi. Bir gece Jon'un hücresine gitti. </p>
<p class="calibre1">"Nasıl yaptığını bilmiyorum ama senin yaptığını biliyorum," dedi. Utanarak gözlerini kaçırdı. "Daha</p>
<p class="calibre1">önce bir arkadaşım olmamıştı hiç." </p>
<p class="calibre1">"Biz arkadaş değiliz," dedi Jon. Elini Sam'in omzuna koydu. "Biz kardeşiz." </p>
<p class="calibre1">Sam  gittikten  sonra  gerçekten  kardeş  olduklarını  düşündü  Jon.  Robb,  Bran  ve  Rickon  babasının</p>
<p class="calibre1">oğullarıydı,  onları  bütün  kalbiyle  seviyordu  ama  asla  onlardan  biri  olmadığını  biliyordu.  Catelyn</p>
<p class="calibre1">Stark bunu çok daha önceden görebilmişti. Kışyarı'nın gri taş duvarları hâlâ rüyalarına giriyordu ama</p>
<p class="calibre1">asıl hayatı Kara Kale'deydi artık. Sam, Grenn, Halder, Pyp ve Gece Nöbetçileri'nin siyahlar giymiş</p>
<p class="calibre1"><a id="p181"></a>diğer tutunamamışları onun asıl kardeşleriydi. </p>
<p class="calibre1">"Amcam  doğru  söylemiş,"  diye  fısıldadı  Hayalet'e.  Amcasını  bir  kez  daha  görüp  bunu  ona  da</p>
<p class="calibre1">söyleyebilecek miydi, merak etti. </p>
<p class="calibre1"><a id="p182"></a>Eddard</p>
<p class="calibre1">"Bütün  bu  sorunların  sebebi  Kral  Eli  Turnuvası,"  diyerek  kral  konseyine  şikâyetlerini  bildirdi</p>
<p class="calibre1">Şehir Muhafızları Kumandanı. </p>
<p class="calibre1">"Kralın  turnuvası,"  diyerek  düzeltti  Ned.  "Sizi  temin  ederim  ki  Kral  Eli'nin  bu  turnuvada  zerre</p>
<p class="calibre1">dahli yok." </p>
<p class="calibre1">"Adını  ne  isterseniz  koyun  lordum.  Diyarın  dört  bir  yanından  şövalyeler  akın  ediyor  ve  her  bir</p>
<p class="calibre1">şövalye iki hürsüvari, üç zanaatkâr, silahlı altı adam, bir düzine tacir, iki düzine fahişe ve saymaya</p>
<p class="calibre1">cesaret  edemeyeceğim  kadar  fazla  hırsızı  da  beraberinde  getiriyor.  Bu  lanetli  sıcak  yüzünden  şehir</p>
<p class="calibre1">zaten  cinnetin  sınırındaydı  ve  şimdi  bütün  bu  ziyaretçilerle...  geçen  gece  bir  boğulma  olayı,  bir</p>
<p class="calibre1">taverna  kavgası,  üç  bıçaklı  dövüş,  bir  tecavüz,  iki  yangın,  çok  sayıda  hırsızlık  ve  Rahibeler</p>
<p class="calibre1">Caddesi'nde sarhoşlar arası bir at yarışı oldu. Ondan önceki gece, Büyük Sept'te kesik bir kadın başı</p>
<p class="calibre1">bulundu.  Gökkuşağı  havuzunda  yüzer  halde.  Kimse  başın  kime  ait  olduğunu  ya  da  nereden  geldiğini</p>
<p class="calibre1">bilmiyor." </p>
<p class="calibre1">"Dehşet verici," dedi Varys tiz bir sesle. </p>
<p class="calibre1">Lord  Renly  Baratheon  o  kadar  anlayışlı  değildi.  "Şehirde  kralın  barışını  temin  edemiyorsanız, </p>
<p class="calibre1">belki de bunu yapabilecek biriyle değiştirilmelisiniz Janos," dedi. </p>
<p class="calibre1">İri  yarı,  geniş  çeneli  Janos  Slynt  öfkeden  bir  kurbağa  gibi  şişip  kızardı.  "Ejderha Aegon  bile  bu</p>
<p class="calibre1">şehirde huzuru sağlayamazdı lordum, daha çok adama ihtiyacım var." </p>
<p class="calibre1">"Kaç adam?" diye sordu Ned masaya eğilerek. Her zaman olduğu gibi Robert konsey toplantısına</p>
<p class="calibre1">gelme zahmetini göstermemişti ve bu yüzden Ned, Kral Eli olarak konuşmak zorundaydı. </p>
<p class="calibre1">"Ne kadar çok olursa o kadar iyi lordum." </p>
<p class="calibre1">"Elli yeni adam tutun," dedi Ned. "Lord Baelish size gerekli olan parayı temin edecek." </p>
<p class="calibre1">"Edecek miyim?" dedi Serçeparmak. </p>
<p class="calibre1">"Edeceksiniz.  Bir  şampiyonun  kesesine  girecek  kırk  bin  altın  ejder  bulabildiğinize  göre,  şehirde</p>
<p class="calibre1">kralın barışını sağlamak için birkaç sikke daha bulmakta zorlanmazsınız." Ned, Janos Slynt'e döndü. </p>
<p class="calibre1">"Size,  kendi  maiyetimden  silahlı  yirmi  sağlam  adam  vereceğim.  Kalabalık,  şehirden  ayrılana  kadar</p>
<p class="calibre1">Şehir Muhafızları'na hizmet edecekler." </p>
<p class="calibre1">"Minnettarım  Lord  El,"  dedi  Slynt  reverans  yaparak.  "Onlardan  son  derece  iyi  şekilde  istifade</p>
<p class="calibre1">edeceğimden şüpheniz olmasın." </p>
<p class="calibre1">Kumandan  konsey  toplantısından  ayrıldığında  Eddard  Stark  konsey  üyelerine  döndü.  "Şu  aptallık</p>
<p class="calibre1">sona erdiğinde rahat bir nefes alacağım," dedi. Bütün bu masraf ve kaos yeterince mide bulandırıcı</p>
<p class="calibre1">değilmiş  gibi,  açık  yaraya  tuz  basarmışçasına  "Kral  Eli  Turnuvası"  diyorlardı  bu  aptallığa.  Ve</p>
<p class="calibre1">Robert, Ned'in kendisini onurlandırılmış hissetmesi gerektiğine samimiyetle inanıyordu! </p>
<p class="calibre1">"Krallık böyle olaylardan karlı çıkıyor lordum," dedi Yüce Üstat Pycelle. "İyi olana zafer duygusu</p>
<p class="calibre1">yaşatıyor ve halk günlük sorunlarından bir nebze de olsa uzaklaşıyor." </p>
<p class="calibre1">"Ve pek çok cep sikkelerle doluyor," diye ekledi Serçeparmak. "Şehirdeki her han tıka basa dolu</p>
<p class="calibre1">ve fahişeler bacakları açık yürüyor. Her adımlarında üstlerinden şıkır şıkır sesler geliyor." </p>
<p class="calibre1">Lord Renly güldü. "Ağabeyim Stannis aramızda olmadığı için şanslıyız. Genelevlerin yasaklanması</p>
<p class="calibre1">gerektiğini söylediği konsey toplantısını hatırlıyor musunuz? Kral yemek yemeyi, tuvalete gitmeyi ve</p>
<p class="calibre1"><a id="p183"></a>nefes  almayı  da  yasaklayalım  mı,  diye  sormuştu.  Sık  sık,  Stannis'in  o  çirkin  kızının  nasıl  olduğunu merak  ederim. Adam  karısıyla  yatmaya,  savaş  alanına  yürüyen  bir  asker  edasıyla,  gözlerinde  görev</p>
<p class="calibre1">kararlılığı varmış gibi bir tuhaflıkla gidiyor." </p>
<p class="calibre1">Ned kahkahaya eşlik etmedi. "Ben de ağabeyiniz Stannis'i merak ediyorum. Ejderha Kayası'ndaki</p>
<p class="calibre1">ziyareti ne zaman bitecek ve konsey masasındaki yerini ne zaman alacak, meraktayım." </p>
<p class="calibre1">"Bütün fahişeleri denize döktüğümüz zaman geri döneceğinden hiç şüphem yok," dedi Serçeparmak</p>
<p class="calibre1">ve bir kahkaha fırtınası daha koptu. </p>
<p class="calibre1">"Bugün fahişelerle ilgili yeterince söz duydum, yarın devam ederiz," dedi Ned ve kalktı. </p>
<p class="calibre1">Ned, El Kulesi'ne döndüğünde kapıda Harwin bekliyordu. "Jory'yi odama gönder ve babana atımı</p>
<p class="calibre1">hazırlamasını söyle," dedi kaba bir şekilde. </p>
<p class="calibre1">"Emredersiniz lordum." </p>
<p class="calibre1">Kızıl  Kale  ve  "Kral  Eli  Turnuvası"  onu  çiğ  çiğ  yutuyormuş  gibi  hissediyordu  Ned  merdivenleri</p>
<p class="calibre1">tırmanırken.  Catelyn'in  kollarındaki  huzuru,  Robb  ve  Jon'un  avludan  yükselen  kılıç  seslerini, </p>
<p class="calibre1">Kışyarı'nın serin günlerini ve soğuk gecelerini özlüyordu. </p>
<p class="calibre1">Odasına  geldiğinde,  konsey  toplantısında  giydiği  ipeklileri  üstünden  çıkardı.  Jory'nin  gelmesini</p>
<p class="calibre1">beklerken  Üstat'ın  kendisine  gönderdiği  kitabı  alıp  biraz  oturdu.  Yedi  Krallık'ın  Büyük</p>
<p class="calibre1">Hanedanlarının  Kökleri  ve  Tarihçeleri;  Necip  Lordların  ve  Soylu  Leydilerin  ve  Çocuklarının</p>
<p class="calibre1">Ayrıntılı  Vasıfları.  Yazan  Yüce  Üstat  Malleon.  Pycelle  doğru  söylemişti.  Bu  kitabı  okumak  eziyet</p>
<p class="calibre1">verecek ölçüde sıkıcıydı ama Lord Arryn'ın bu kitabı özellikle aramasının bir sebebi olmalıydı ve bu</p>
<p class="calibre1">yüzden Ned kitabı okumak zorundaydı. Bu sarı sayfaların arasında bir sır gömülüydü ve Ned o sırrı</p>
<p class="calibre1">bulmalıydı.  Ama  neydi  o  sır?  Kitap  yüz  yıldan  daha  uzun  zaman  önce  yazılmıştı.  Üstat  Malleon</p>
<p class="calibre1">düğünlerin, doğumların ve ölümlerin tozlu listelerini bir araya getirdiği zamanda, şu an hayatta olan</p>
<p class="calibre1">hiç kimse doğmamıştı bile. </p>
<p class="calibre1">Lannister  Hanedanı'yla  ilgili  olan  bölümü  tekrar  açtı.  Aradığı  sırrın  önüne  düşmesi  umuduyla</p>
<p class="calibre1">sayfaları  ağır  ağır  çevirmeye  başladı.  Lannisterlar  çok  eski  bir  aileydi.  Kökleri,  Kahramanlar</p>
<p class="calibre1">Çağı'nda yaşamış bir düzenbaz olan Akıllı Lann'e kadar gidiyordu. Akıllı Lann en az Mimar Brandon</p>
<p class="calibre1">kadar  efsaneviydi  ve  hikâyecilerle  ozanların  nezdinde  çok  daha  fazlasıydı.  Şarkılardaki  Lann, </p>
<p class="calibre1">Casterlyleri, Casterly Kayası'ndan silahlarla değil, zekâsıyla çıkarmış bir adamdı ve lüleli saçlarının</p>
<p class="calibre1">rengini parlatmak için güneşten ışık çalmıştı. Ned bu adamın şimdi yaşıyor olmasını ve şu lanet olası</p>
<p class="calibre1">kitaptaki sırrı ortaya çıkarmasını diledi. </p>
<p class="calibre1">Kapının sertçe çalınması Jory'nin geldiğini haber veriyordu. Ned, önündeki kitabı kapattı, adamına</p>
<p class="calibre1">içeri  girmesini  söyledi.  "Şehir  Muhafızları'na  yirmi  adam  tahsis  edeceğime  söz  verdim,"  dedi. </p>
<p class="calibre1">"Adamları seçme işini sana bırakıyorum. Alyn'a emrimi ilet ve adamların kavga çıkarmak için değil, </p>
<p class="calibre1">kavgalara  engel  olmak  için  gönderildikleri  anladıklarından  emin  ol."  Ned  kalktı,  sedir  ağacından</p>
<p class="calibre1">yapılmış sandığı açtı ve içinden ince bir iç tuniği aldı. "Seyis yamağını buldun mu?" </p>
<p class="calibre1">"Artık muhafız lordum," dedi Jory. "Bir daha asla bir ata dokunmayacağına dair yemin ediyor." </p>
<p class="calibre1">"Neler söyledi?" </p>
<p class="calibre1">"Lord  Arryn'ı  iyi  tanıdığını  iddia  ediyor,  sözde  sıkı  dostlarmış,"  diye  homurdandı  Jory.  "Kral</p>
<p class="calibre1">Eli'nin, seyis yamaklarının isim günlerini hiç unutmadığını ve onlara birer sikke verdiğini söylüyor. </p>
<p class="calibre1">Atlarla özel bir ilişkisi varmış. Onları asla fazla zorlamazmış ve sürekli elmayla havuç getirdiği için</p>
<p class="calibre1">atlar onu çok severmiş." </p>
<p class="calibre1">"Elmalar ve havuçlar," diye tekrarladı Ned. </p>
<p class="calibre1"><a id="p184"></a>Görünüşe  bakılırsa,  bu  çocuk  da  hiç  işe  yaramayacaktı  ve  Serçeparmak'ın  bulduğu  dört  kişinin</p>
<p class="calibre1">sonuncusuydu.  Jory  hepsiyle  teker  teker  görüşmüştü.  Sör  Hugh  nezaketsiz,  temkinli  ve  ancak  yeni</p>
<p class="calibre1">şövalye  ilan  edilmiş  bir  adamın  olabileceği  kadar  küstahtı.  Eğer  El  onunla  konuşmak  istiyorsa  onu</p>
<p class="calibre1">kabul  etmekten  memnunluk  duyacağını  ama  önemsiz  bir  baş  muhafız  tarafından  sorguya  çekilmeyi</p>
<p class="calibre1">kabul  edemeyeceğini  söylüyor...  ama  önemsiz  bulduğu  muhafız  kendisinden  on  yaş  büyüktü  ve  onun</p>
<p class="calibre1">hiçbir zaman olamayacağı kadar iyi bir kılıç dövüşçüsüydü. Mutfak hizmetçisi kız en azından nazik</p>
<p class="calibre1">davranmıştı.  Lord  Jon'un  okuması  gerekenden  çok  daha  fazla  okuduğunu,  küçük  oğlunun</p>
<p class="calibre1">rahatsızlığıyla ilgili sürekli üzgün ve sıkıntılı olduğunu ve karısına sık sık aksilik ettiğini söylemişti. </p>
<p class="calibre1">Şimdi ayakkabıcılık yapan bulaşıkçı çocuk Lord Arryn'la hiç yüz yüze gelmemişti ama küçük mutfak, </p>
<p class="calibre1">onun  dedikodularıyla  doluydu:  Lord,  kralla  tartışmıştı;  lord,  yemek  seçiyordu;  lord,  oğlunu  Ejderha</p>
<p class="calibre1">Kayası'na  gönderiyordu;  lord,  av  tazıları  yetiştirmeye  merak  salmıştı;  lord,  yeni  bir  zırh  yaptırmak</p>
<p class="calibre1">için  zırh  ustasını  ziyaret  etmiş,  zırh  soluk  gümüşten  yapılacakmış,  göğsüne  mavi  yeşim  taşından  ve</p>
<p class="calibre1">sedeften bir şahin kakılacakmış, modelin seçimine yardım etmek için bizzat kralın kardeşi de lordla</p>
<p class="calibre1">birlikte gitmiş, hayır, hayır, Lord Renly değil, Lord Stannis. </p>
<p class="calibre1">"Muhafız çocuk dikkate değer bir şey hatırlıyor mu?" </p>
<p class="calibre1">"Seyis yamağı, Lord Jon'un kendi yaşının yarısındaki gençlerden daha sağlıklı ve güçlü olduğuna</p>
<p class="calibre1">yemin ediyor. Söylediğine göre sık sık Lord Stannis'le birlikte at gezilerine çıkıyorlarmış." </p>
<p class="calibre1">Yine  Stannis,  diye  düşündü  Ned.  Bu  durumu  biraz  garip  buluyordu.  Arryn  ve  Stannis  samimi</p>
<p class="calibre1">sayılırlardı  ama  dost  değillerdi.  Robert,  Kışyarı'na  gelmek  için  kuzeye  doğru  yolculuk  ederken</p>
<p class="calibre1">Stannis,  Ejderha  Kayası'na,  ağabeyi  adına  fethettiği  Targaryen  ada  kalesine  gitmişti.  Ne  zaman  geri</p>
<p class="calibre1">döneceğiyle ilgili de tek laf etmemişti. "Bu geziler sırasında nerelere gittiklerini biliyor muyuz?" diye</p>
<p class="calibre1">sordu Ned. </p>
<p class="calibre1">"Çocuk bir geneleve gittiklerini söylüyor." </p>
<p class="calibre1">"Bir geneleve mi?" diye sordu Ned. "Kartal Yuvası Lordu ve Kral Eli bir geneleve mi gidiyormuş? </p>
<p class="calibre1">Hem de Stannis Baratheon'la birlikte?" Duyduğuna inanmadığını belli eden bir edayla başını salladı. </p>
<p class="calibre1">Lord  Renly  bu  dedikoduyu  duysa  ne  yapardı  diye  merak  etti.  Robert'ın  şehvetleri  krallıktaki</p>
<p class="calibre1">müstehcen sarhoş şarkılarına konu olmuştu ama Stannis başkaydı. Robert'tan sadece bir yaş küçüktü</p>
<p class="calibre1">ama amansız, nükteden anlamaz, bağışlamaz ve göreviyle ilgili acımasız bir adamdı. </p>
<p class="calibre1">"Çocuk  bunların  doğru  olduğu  konusunda  ısrarlı.  El  yanına  üç  muhafız  almış;  sonradan  atlarını</p>
<p class="calibre1">aldığında adamlar bu konuyla ilgili şakalar yapıyorlarmış." </p>
<p class="calibre1">"Hangi genelev peki?" </p>
<p class="calibre1">"Çocuk bilmiyor lordum ama muhafızlar biliyor olabilir." </p>
<p class="calibre1">"Lysa'nın onları Vadi'ye götürmüş olması büyük talihsizlik," dedi Ned. "Tanrılar bize engel olmak</p>
<p class="calibre1">için  ellerinden  geleni  yapıyor.  Leydi  Lysa,  Üstat  Colemon,  Lord  Stannis...  Jon Arryn'a  gerçekte  ne</p>
<p class="calibre1">olduğunu bilmesi muhtemel herkes binlerce fersah uzakta." </p>
<p class="calibre1">"Lord Stannis'i Ejderha Kayası'ndan geri çağırmayı düşünüyor musunuz?" </p>
<p class="calibre1">"Henüz  değil,"  dedi  Ned.  "Bütün  bunların  ne  olduğuyla  ilgili  bir  fikrim  olmadan  ve  Stannis'in</p>
<p class="calibre1">nerede durduğunu bilmeden olmaz." Bu konu Ned'in başını ağrıtıyordu. Stannis neden gitmişti? Lord</p>
<p class="calibre1">Arryn'ın  ölümünde  bir  rol  oynamış  mıydı?  Ya  da  korkuyor  muydu?  Stannis  bir  yılını  kuşatma</p>
<p class="calibre1">altındaki  Fırtına  Burnu'nda,  Lord  Tyrell  ve  Redwyne  surların  dışında  ziyafet  sofraları  kurarken</p>
<p class="calibre1">surların içinde fare ve ve çizme derisi yiyip hayatta kalarak geçirmiş ve Fırtına Burnu'nu vermemişti. </p>
<p class="calibre1">Böyle bir adamın herhangi bir şeyden korkacağını düşünmek mümkün değildi. </p>
<p class="calibre1"><a id="p185"></a>"Lütfen  bana  yeleğimi  getir.  Üzerinde  ulu  kurt  arması  olan  gri  yeleği.  Bu  zırh  ustasının  kim</p>
<p class="calibre1">olduğumu anlamasını istiyorum. Belki konuşmaya daha hevesli olur." </p>
<p class="calibre1">Jory gardıroba gitti. "Lord Renly, kralın kardeşi olduğu kadar Lord Stannis'in de kardeşi," dedi. </p>
<p class="calibre1">"Buna  rağmen,  anlıyoruz  ki  o  gezilere  davet  edilmemiş."  Ned,  Lord  Renly  hakkında  ne</p>
<p class="calibre1">düşüneceğini  bilmiyordu.  Arkadaşça  tavırlarına  ve  samimiyet  dolu  gülümsemelerine  bir  anlam</p>
<p class="calibre1">yükleyemiyordu. Birkaç gün önce Ned'i bir kenara çekmiş ve pembe altından nefes kesici bir kapaklı</p>
<p class="calibre1">madalyon göstermişti. Madalyonun içinde, canlı renklerle Myr usulü resmedilmiş, karaca gözlü, açık</p>
<p class="calibre1">kahverengi saçlı bir kız minyatürü vardı. Renly kızın Ned'e birini hatırlatıp hatırlatmadığını öğrenmek</p>
<p class="calibre1">konusunda çok heyecanlı görünüyordu. Ned cevap vermeyip sadece omuz silktiğinde hayal kırıklığına</p>
<p class="calibre1">uğramış gibiydi. Kızın, Loras Tyrell'in kız kardeşi Margaery olduğunu söylemiş ve pek çok kişinin bu</p>
<p class="calibre1">kızı Lyanna'ya benzettiğini eklemişti. "Hayır," demişti Ned şaşkınlıkla. Robert'ın genç haline bu kadar</p>
<p class="calibre1">benzeyen  Renly,  Lyanna'ya  benzettiği  genç  bir  kıza  tutku  duyuyor  olabilir  miydi?  Bu  durum  Ned'e</p>
<p class="calibre1">basit bir tuhaflıktan çok daha fazlası gibi görünmüştü. </p>
<p class="calibre1">Jory  yeleği  Ned'in  arkasında  tuttu  ve  Ned  kollarını  geçirdi.  Jory  yeleği  bağlarken,  "Lord  Stannis</p>
<p class="calibre1">turnuva için buraya gelir belki," dedi Ned. </p>
<p class="calibre1">"Bu gerçekten büyük talih olur lordum," diye karşılık verdi Jory. </p>
<p class="calibre1">Ned uzun kılıcına uzanırken, "Diğer bir değişle hiç ihtimal yok," diyerek tatsızca gülümsedi. </p>
<p class="calibre1">Jory,  Ned'in  pelerinini  omuzlarına  koydu  ve  yakasını  El  rozetiyle  kopçaladı.  "Zırh  ustası  Çelik</p>
<p class="calibre1">Caddesi'nin  sonundaki  dükkânının  üst  katında,  büyük  bir  evde  yaşıyor,"  dedi.  "Alyn  yolu  biliyor</p>
<p class="calibre1">lordum." </p>
<p class="calibre1">Ned  başıyla  onayladı.  "Beni  gölgeleri  kovalamak  için  yollara  düşürüyorsa,  tanrı  o  bulaşıkçı</p>
<p class="calibre1">çocuğu korusun." Ned'in bulaşıkçı çocuktan öğrendiği şeyler zar zor işe yarar bilgilerdi ama Ned'in</p>
<p class="calibre1">tanıdığı  Jon  Arryn  mücevherli  gümüş  zırhlar  kuşanacak  bir  adam  değildi.  Çelik  çelikti,  insanı</p>
<p class="calibre1">korumaya  yarardı,  süslenmek  için  kullanılmazdı.  Lord  Arryn  da  dünya  görüşünü  değiştirmiş</p>
<p class="calibre1">olabilirdi  elbette.  Konsey  masasına  oturduktan  sonra  dünyaya  farklı  gözlerle  bakan  ilk  adam  da</p>
<p class="calibre1">olmazdı. Ama bu değişim Ned'in merakını cezbedecek kadar büyüktü. </p>
<p class="calibre1">"Benden istediğiniz başka bir şey var mı?" </p>
<p class="calibre1">"Sanırım genelevleri dolaşmaya başlamalısın." </p>
<p class="calibre1">"Bu çok zor bir görev lordum," diyerek sırıttı Jory. "Diğer adamlar da memnuniyetle yardım eder. </p>
<p class="calibre1">Porther iyi bir başlangıç yapmıştı zaten." </p>
<p class="calibre1">Ned'in  en  sevdiği  at  eyerlenmiş  halde  avluda  bekliyordu. Atına  binip  avludan  çıkarken  Varly  ve</p>
<p class="calibre1">Jacks  hemen  yanında  atlarını  sürmeye  başladı.  Çelik  başlıklar  ve  metal  zırhlar  içinde  eriyor</p>
<p class="calibre1">olmalıydılar  ama  hiç  şikâyet  etmiyorlardı.  Lord  Eddard  Stark,  sırtında  uçuşan  gri  beyaz  peleriniyle</p>
<p class="calibre1">kalenin büyük kapısından çıkıp şehrin pisliğine girdiği anda bütün gözler üzerine çevrildi. Ned atını</p>
<p class="calibre1">tekmeledi ve hayvan koşmaya başladı. Muhafızları Ned'i takip etti. </p>
<p class="calibre1">Şehrin  kalabalık  caddelerinde  ilerlerken  sık  sık  dönüp  arkasına  bakıyordu  Ned.  Tomard  ve</p>
<p class="calibre1">Desmond ondan çok daha önce yola çıkmış ve gideceği istikamette onları izleyecek birilerine karşı</p>
<p class="calibre1">yol  üstünde  yer  tutmuşlardı  ama  buna  rağmen  Ned  izlenmediğinden  emin  olamıyordu.  Kralın</p>
<p class="calibre1">örümceği  ve  örümceğin  kuşları,  gerdek  gecesine  girecek  genç  bir  bakire  gibi  sıkıntılı  hissetmesine</p>
<p class="calibre1">sebep oluyordu. </p>
<p class="calibre1">Çelik  Caddesi,  haritalardaki  adıyla  Nehir  Kapısı'nın,  halk  arasındaki  ismiyle  Çamur  Kapısı'nın</p>
<p class="calibre1">yanındaki pazar yerinde başlıyordu. Uzun tahta ayaklar üzerindeki bir mim sanatçısı, peşindeki çıplak</p>
<p class="calibre1"><a id="p186"></a>ayaklı  bir  çocuk  sürüsüyle  birlikte  kalabalığın  içinde  dev  bir  böcek  taklidi  yaparak  yürüyordu.  Bir başka  yerde,  yırtık  pırtık  kıyafetler  giymiş,  en  fazla  Bran  yaşında  olan  iki  küçük  çocuk,  kendilerini</p>
<p class="calibre1">izleyen  kalabalığın  tezahüratları  ve  küfürleri  eşliğinde  ellerindeki  sopalarla  düello  yapıyordu. </p>
<p class="calibre1">Penceresinden  dışarı  eğilip  elindeki  bir  kova  pis  suyu  çocukların  başına  döken  yaşlı  kadın</p>
<p class="calibre1">mücadeleye  son  verdi.  Duvarların  gölgesinde,  tekerlekli  at  arabalarının  yanında  duran  çiftçiler</p>
<p class="calibre1">müşteri  bulabilmek  için  bağırıyorlardı.  "Elmalar.  Harika  elmalar. Yarı  fiyatına,  ucuz  elmalar.  Kan</p>
<p class="calibre1">karpuzları burada, bal kadar tatlı karpuzlar. Turplar, soğanlar, kökler var." </p>
<p class="calibre1">Çamur  Kapısı  açıktı  ve  altın  renkli  pelerinleri  içindeki  Şehir  Muhafızları'ndan  bir  manga, </p>
<p class="calibre1">mızraklarına  dayanmış  halde  kapı  kanatlarının  altında  bekliyordu.  Batıdan  sıra  halinde  gelen</p>
<p class="calibre1">süvariler  göründüğünde  muhafızlar  hareketlendi.  Etrafa  emirler  yağdırarak  caddedeki  atlı  arabaları</p>
<p class="calibre1">ve yayaları ayak altından çekip, gelen şövalyenin geçmesi için yolu açtılar. Kapıdan giren ilk süvari</p>
<p class="calibre1">uzun,  siyah  bir  sancak  taşıyordu.  Esen  rüzgârla  canlıymış  gibi  hareket  eden  ipek  sancağın  üstünde, </p>
<p class="calibre1">gece  karanlığını  kesen  mor  bir  şimşek  arması  vardı.  Lord  Beric  için  yol  açın!  Lord  Beric  için  yol</p>
<p class="calibre1">açın!  diye  bağırdı  süvari.  Hemen  arkasından  lordun  kendisi  göründü.  Siyah  savaş  atının  üzerinde, </p>
<p class="calibre1">yaldızlı siyah pelerini içinde son derece çarpıcı görünen kızıl altın rengi saçlı genç bir şövalye. "Kral</p>
<p class="calibre1">Eli Turnuvası'na katılmak için mi buradasınız lordum?" diye sordu Şehir Muhafızları'ndan bir adam. </p>
<p class="calibre1">"Kral  Eli  Turnuvası'nı  kazanmak  için  buradayım,"  diye  bağırdı  genç  lord.  Yolun  kenarlarında</p>
<p class="calibre1">birikmiş kalabalıktan tezahürat sesleri yükseldi. </p>
<p class="calibre1">Ned,  Çelik  Caddesi'nin  başladığı  yerde  meydandan  döndü.  Açık  ocaklarının  başında  çalışan</p>
<p class="calibre1">demircileri,  zırhları  içinde  sokaklarda  dolanan  süvarileri,  eski  bıçaklar  ve  usturalar  satan  kır  saçlı</p>
<p class="calibre1">hırdavatçıları  geçerek  yüksek  bir  tepeye  doğru  uzanan  dolambaçlı  yolda  ilerlemeye  başladı. Yolun</p>
<p class="calibre1">yukarılarına çıktıkça daha büyük binalar çıkıyordu karşılarına. Aradıkları adam yolun en tepesinde, </p>
<p class="calibre1">üst katları dar sokağa taşan, büyük, alçı sıvalı ahşap bir evde yaşıyordu. İki kanatlı kapının üzerinde</p>
<p class="calibre1">abanoz ve büvet ağacına oyulmuş bir savaş sahnesi vardı. Bir çift taş şövalye girişte nöbet tutuyordu. </p>
<p class="calibre1">Üzerlerine  giydirilmiş  kırmızı  cilalı  çelikten  zırhlarla,  birer  boynuzlu  ata  ve  kızıl  akbabaya</p>
<p class="calibre1">dönüştürülmüşlerdi. Ned atını Jacks'e teslim etti ve kapıyı omzuyla açarak içeri girdi. </p>
<p class="calibre1">Genç ve zayıf hizmetçi kız, Ned'in pelerininin boynuna iliştirilmiş rozeti ve yeleğinin göğsündeki</p>
<p class="calibre1">armayı  görünce  heyecanlandı.  Zırh  ustası  aceleyle,  gülümseyerek  ve  reveranslar  yaparak  Ned'in</p>
<p class="calibre1">yanına geldi. "Kral Eli için şarap," dedi hizmetçi kıza ve Ned'e eliyle koltuğu işaret etti. "Ben Tobho</p>
<p class="calibre1">Mott,  lordum,  lütfen,  lütfen  keyfinize  bakın." Adamın  boynundaki  gümüş  kolyenin  ucunda  güvercin</p>
<p class="calibre1">yumurtası  büyüklüğünde  bir  safir  sallanıyordu.  Kollarına  gümüş  ipliklerle  çekiçler  işlenmiş  siyah</p>
<p class="calibre1">kadife  bir  elbise  giyiyordu.  "Kral  Eli  Turnuvası  için  yeni  silahlar  lazımsa  doğru  yere  geldiniz</p>
<p class="calibre1">lordum."  Ned  adamın  söylediklerini  düzeltmeye  lüzum  görmedi.  "Benden  çıkan  işler  oldukça</p>
<p class="calibre1">pahalıdır  ama  bu  yüzden  özür  dileyemem  lordum,"  dedi,  birbirinin  aynısı  gümüş  kadehlere  şarap</p>
<p class="calibre1">doldururken.  "Bendeki  işçiliği  Yedi  Krallık'ın  hiçbir  yerinde  bulamazsınız,  inanın.  Dilerseniz  tüm</p>
<p class="calibre1">ocakları gezin ve kendiniz kıyaslayın. Her köy demircisi metal zırh yapabilir ama benim yaptığım iş</p>
<p class="calibre1">başlı başına bir sanattır." </p>
<p class="calibre1">Ned şarabından bir yudum aldı ve adamın devam etmesine izin verdi. Çiçek Şövalyesi de zırhını</p>
<p class="calibre1">buradan  almıştı.  İyi  çelikten  anlayan  bütün  soylu  lordlar,  hatta  kralın  öz  kardeşi  Lord  Renly  bile</p>
<p class="calibre1">Tobho'nun dükkânına gelirdi. Ned, Renly'nin yeni zırhını görmüş müydü? Üzerine altın geyik kakılmış</p>
<p class="calibre1">koyu yeşil olan zırhı. Şehirdeki hiçbir zırh ustası öylesine derin bir yeşil yakalayamazdı çünkü Tobho</p>
<p class="calibre1">çeliğin  içine  renk  katmanın  sırrını  biliyordu.  Çeliği  boyamak  ve  emaylamak  kalfaların  emekleme</p>
<p class="calibre1">işiydi.  Belki  de  Kral  Eli  buraya  yeni  bir  kılıç  almaya  gelmişti.  Tobho,  Valyria  çeliğini  dövmeyi</p>
<p class="calibre1">küçük  bir  çocukken  Qohor'un  ocaklarında  öğrenmişti.  Sadece  büyü  yapmayı  bilen  bir  adam  eski</p>
<p class="calibre1"><a id="p187"></a>silahları  alıp  onları  yeniden  dövebilirdi.  "Ulu  kurt  Stark  Hanedanı'nın  arması  değil  mi?  Ulu  kurt şeklinde öyle bir miğfer yaparım ki, sokakta sizi gören çocuklar korkuyla kaçışır," dedi. </p>
<p class="calibre1">Ned gülümsedi. "Lord Arryn için kartal biçiminde bir miğfer yaptınız mı?" </p>
<p class="calibre1">Tobho  Mott  uzunca  bir  süre  durakladı  ve  elindeki  şarap  kadehini  kenara  bıraktı.  "Lord Arryn  ve</p>
<p class="calibre1">kralın  kardeşi  Lord  Stannis  beni  aradılar  ama  üzülerek  söylüyorum  ki  müşterim  olma  onurunu</p>
<p class="calibre1">bahşetmediler." </p>
<p class="calibre1">Ned, hiçbir şey söylemeden adama bakarak bekledi. Yıllar içinde, sessizliğin sorulardan daha çok</p>
<p class="calibre1">cevap bulduğunu öğrenmişti. Bu da o anlardan biriydi. </p>
<p class="calibre1">"Onlar sadece çocuğu görmek istediler," dedi zırh ustası. "Ben de onları ocağa götürdüm." </p>
<p class="calibre1">"Çocuk," diye tekrarladı Ned. Bahsettiği çocuğun kim olduğuyla ilgili hiç fikri yoktu. "Çocuğu ben</p>
<p class="calibre1">de görmek isterim," dedi. </p>
<p class="calibre1">Tobho Mott, dikkatli ve soğuk bakışlarla Ned'i süzdü. "Nasıl isterseniz lordum," dedi. Sesinde, az</p>
<p class="calibre1">önceki arkadaşça tondan eser kalmamıştı. Ned'i, dar bir avluya açılan arka kapıdan çıkardı ve bütün</p>
<p class="calibre1">işin yapıldığı mağaraya benzer bir taş ambara götürdü. Zırh ustası ambarın kapısını açtığında Ned'in</p>
<p class="calibre1">yüzüne  korkunç  bir  sıcak  hava  dalgası  çarptı.  Bir  ejderhanın  ağzında  yürüyormuş  gibi  hissetti. </p>
<p class="calibre1">İçeride, her köşede bir demir ocağı yanıyordu, hava duman ve sülfür kokuyordu. Çıplak göğüslü çırak</p>
<p class="calibre1">çocuklar  körükleri  pompalarken,  kalfalar  sadece  alınlarındaki  teri  silmeye  yetecek  kadar  kısa  bir</p>
<p class="calibre1">süre kafalarını işten kaldırdı. </p>
<p class="calibre1">Usta, Robb'un yaşlarında, uzun ve kaslı bir delikanlıya seslendi. "Lord Stark, yeni Kral Eli," dedi. </p>
<p class="calibre1">Genç  adam,  sulu  mavi  gözleriyle  Ned'e  bakarken  terden  sırılsıklam  olmuş  saçlarını  eliyle  alnından</p>
<p class="calibre1">çekti.  Saçları  uzun,  gür,  dağınık  ve  mürekkep  kadar  siyahtı.  Çenesinde  daha  yeni  bitmeye  başlayan</p>
<p class="calibre1">sakallarının gölgesi vardı. "Bu delikanlı Gendry. Yaşına göre çok güçlüdür ve çok çalışkandır. Kral</p>
<p class="calibre1">Eli'ne yaptığın miğferi göster delikanlı." Çocuk neredeyse utanarak onları çalıştığı sıraya götürdü ve</p>
<p class="calibre1">üzerinde kusursuzca kıvrılmış iki boynuz olan boğa kafası şeklindeki miğferi gösterdi. </p>
<p class="calibre1">Ned  miğferi  elinde  döndürerek  inceledi.  Miğfer  parlatılmamış  çiğ  çelik  halindeydi  ama</p>
<p class="calibre1">mükemmelce şekillendirilmişti. "Bu gayet ince bir iş. Miğferi memnuniyetle satın almak isterim." </p>
<p class="calibre1">Delikanlı miğferi kapar gibi aldı Ned'in elinden. "Satılık değil," dedi. </p>
<p class="calibre1">Tobho  Mott  yıldırım  çarpmış  gibi  görünüyordu.  "Evlat,  karşındaki  Kral  Eli.  Eğer  bu  miğferi</p>
<p class="calibre1">istiyorsa hediye etmen gerekir. Sormakla bile sana büyük onur bahşetti." </p>
<p class="calibre1">"Ben bunu kendime yaptım," dedi çocuk inatla. </p>
<p class="calibre1">"Sizden  yüzlerce  kez  özür  dilerim  lordum,"  dedi  usta.  "Çocuk  yeni  çelik  kadar  ham;  yeni  çelik</p>
<p class="calibre1">kadar  iyi  dövülmesi  gerekiyor.  Bu  miğfer  eninde  sonunda  bir  kalfanın  işi,  size  daha  önce  hiç</p>
<p class="calibre1">görülmemiş bir miğferi kendi ellerimle yapacağıma söz veriyorum." </p>
<p class="calibre1">"Af  gerektirecek  bir  şey  yapmadı.  Gendry,  Lord  Arryn  seni  görmeye  geldiği  zaman  neyle  ilgili</p>
<p class="calibre1">konuştunuz?" </p>
<p class="calibre1">"Bana sorular sordu lordum." </p>
<p class="calibre1">"Nasıl sorular?" </p>
<p class="calibre1">Çocuk  omuz  silkti.  "Nasıl  olduğumu,  burada  bana  iyi  davranıp  davranılmadığını,  işi  sevip</p>
<p class="calibre1">sevmediğimi ve annemle ilgili sorular. Kim olduğuyla ilgili, nasıl biri olduğuyla ilgili." </p>
<p class="calibre1">"Sen bunlara ne cevap verdin peki?" </p>
<p class="calibre1"><a id="p188"></a>Çocuk  yine  alnına  düşen  bir  tutam  siyah  saçı  elleriyle  geri  itti.  "Annem  ben  küçükken  öldü.  Sarı saçları vardı. Bana şarkılar söylediğini hatırlıyorum, bir birahanede çalışıyordu." </p>
<p class="calibre1">"Lord Stannis de sorular sordu mu sana?" </p>
<p class="calibre1">"Kel  olan  mı?  O  tek  kelime  etmedi.  Sadece  dik  dik  bakıp  durdu.  Sanki  kızına  tecavüz  etmişim</p>
<p class="calibre1">gibi." </p>
<p class="calibre1">"O pis diline dikkat et, Kral Eli'yle konuşuyorsun," diye parladı usta. Çocuk gözlerini yere indirdi. </p>
<p class="calibre1">"Çok zeki bir delikanlıdır ama fazla inatçı. Şu miğfer... diğerleri buna boğa kafalı dediler diye yaptı</p>
<p class="calibre1">onu." </p>
<p class="calibre1">Ned elini çocuğun başına koyup gür siyah saçlarını okşadı. "Bana bak Gendry." Delikanlı kafasını</p>
<p class="calibre1">kaldırdı. Ned çocuğun yüzünü inceledi. Çenesinin şeklini, buz mavisi gözlerini. Evet, diye düşündü, </p>
<p class="calibre1">şimdi anlıyorum. "Haydi işine dön delikanlı, seni rahatsız ettiğim için üzgünüm." Ned, ustayla birlikte</p>
<p class="calibre1">eve doğru yürümeye başladı. "Çocuğun çıraklık ücretini kim ödedi?" diye sordu usulca. </p>
<p class="calibre1">Mott  rahatsız  olmuş  gibi  görünüyordu.  "Çocuğu  gördünüz.  Çok  güçlü  bir  delikanlı.  Onun  elleri</p>
<p class="calibre1">çekiç tutmak için yaratılmış. Gelecek vadediyor. Onu ücret ödemeden aldım." </p>
<p class="calibre1">"Şimdi  de  gerçekler,"  dedi  Ned  ısrarla.  "Sokaklar  güçlü  çocuk  dolu.  Senin  bir  çırağı  ücret</p>
<p class="calibre1">ödemeden aldığın gün Sur'un yıkılacağı gündür. Kim ödedi?" </p>
<p class="calibre1">"Bir lord," dedi isteksizce. "İsim vermedi ve giysisinde bir arma da yoktu. İki kat ücret ödedi, hem</p>
<p class="calibre1">çocuğun eğitimi hem de benim konuşmamam için." </p>
<p class="calibre1">"Tarif et." </p>
<p class="calibre1">"Tıknaz,  geniş  omuzlu  bir  adamdı.  Sizin  kadar  uzun  değildi.  Kahverengi  sakalları  vardı  ama</p>
<p class="calibre1">aralarından kızıllar göründüğüne yemin edebilirim. Zengin görünüşlü, gümüş dikişli, mor kadifeden</p>
<p class="calibre1">bir  pelerin  giyiyordu  ama  pelerinin  başlığı  yüzünü  gizliyordu,  tam  olarak  göremedim."  Bir  an</p>
<p class="calibre1">tereddüt etti. "Lordum, ben bela istemiyorum," dedi. </p>
<p class="calibre1">"Hiçbirimiz  bela  istemiyoruz  ama  bunlar  belalı  zamanlar  Mott  Usta,"  diye  karşılık  verdi  Ned. </p>
<p class="calibre1">"Çocuğun kim olduğunu biliyorsun." </p>
<p class="calibre1">"Ben altı üstü bir zırh ustasıyım lordum, sadece bana söyleneni bilirim." </p>
<p class="calibre1">"Çocuğun kim olduğunu biliyorsun," diye tekrarladı Ned sabırla. "Bu bir soru değil." </p>
<p class="calibre1">"Çocuk benim çırağım," dedi usta. "Bana gelmeden önce kim olduğu beni hiç ilgilendirmez." </p>
<p class="calibre1">Ned başıyla onayladı. Zırh Ustası Tobho Mott'tan hoşlandığına karar verdi. "Eğer bir gün Gendry, </p>
<p class="calibre1">bir  kılıç  dövmek  yerine  kullanmak  isterse  onu  bana  gönder.  Çocukta  bir  savaşçı  görünüşü  var.  O</p>
<p class="calibre1">zaman  kadar  size  şükran  duyacağım. Ayrıca  size  söz  veriyorum,  eğer  çocukları  korkutmak  için  bir</p>
<p class="calibre1">miğfer istersem geleceğim ilk yer sizin dükkânınız olacak." </p>
<p class="calibre1">Muhafızı kapıda atıyla birlikte bekliyordu. "Bir şeyler öğrenebildiniz mi lordum?" diye sordu Jory, </p>
<p class="calibre1">Ned atına binerken. </p>
<p class="calibre1">"Öğrendim,"  dedi  Ned.  Jon Arryn  kralın  piçinden  ne  öğrenmek  istemiş  olabilirdi  ve  bu  merakını</p>
<p class="calibre1">neden hayatıyla ödemişti? </p>
<p class="calibre1"><a id="p189"></a>Catelyn</p>
<p class="calibre1">"Leydim, başınızı örtmelisiniz, üşüteceksiniz," dedi Sör Rodrik kuzeye doğru at sürerlerken. </p>
<p class="calibre1">"Bu sadece su Sör Rodrik," diye karşılık verdi Catelyn. Saçları sırılsıklam olmuş, ağırlaşmıştı. Bir</p>
<p class="calibre1">tutam kızıl saç alnına yapışmıştı. Ne kadar vahşi ve pejmürde göründüğünü tahmin edebiliyordu ama</p>
<p class="calibre1">bu sefer hiç umursamıyordu bunu. Güney yağmuru ılık, yumuşak ve bir annenin öpücüğü kadar zarifti. </p>
<p class="calibre1">Yağmur  onu  çocukluğuna,  Nehirova'nın  uzun  gri  günlerine  geri  götürmüştü.  Tanrı  korusunu,  nemden</p>
<p class="calibre1">iyice  ağırlaşıp  yere  yaklaşan  ağaç  dallarını  ve  dökülmüş  yapraklar  arasında  kahkahalar  atarak</p>
<p class="calibre1">dolaşan  erkek  kardeşini  hatırladı.  Kız  kardeşi  Lysa'yla  birlikte  çamurdan  kurabiyeler  yaparlardı. </p>
<p class="calibre1">Elleri  ve  parmaklarının  araları,  kahverengi  yapış  yapış  çamurla  dolardı.  Yaptıkları  çamur</p>
<p class="calibre1">kurabiyelerini  Serçeparmak'a  ikram  ederlerdi.  Bir  keresinde  o  kadar  fazla  çamur  yemek  zorunda</p>
<p class="calibre1">kalmıştı ki bir hafta hasta yatmıştı. Hepsi ne kadar da gençti o zamanlar. </p>
<p class="calibre1">Catelyn bütün bunları neredeyse unutmuştu. Kuzeyde sert ve soğuk inerdi yağmur. Gece yağmurları</p>
<p class="calibre1">buza  dönüşürdü.  Ekinleri  besleyen  yağmur  aynı  zamanda  onların  katili  olurdu  ve  en  güçlü  adamlar</p>
<p class="calibre1">bile  kendilerine  sığınacak  bir  yer  arardı.  Kuzeyin  yağmurları  küçük  kızların  oyunlarına  eşlik</p>
<p class="calibre1">edemezdi. </p>
<p class="calibre1">"Yağmur  içime  işledi,"  diye  şikâyet  etti  Sör  Rodrik.  "Korkarım  kemiklerim  bile  ıslandı." </p>
<p class="calibre1">Etraflarındaki  ağaçlar  iyice  sıklaşmıştı.  Yapraklarda  biriken  yağmur  sularının  damlama  seslerine, </p>
<p class="calibre1">çamurlu zemini döven at nallarının çıkardığı ıslak sesler karışıyordu. "Bu gece bir ateşe ihtiyacımız</p>
<p class="calibre1">var leydim ve şöyle sıcak bir yemek her ikimize de iyi gelecektir." </p>
<p class="calibre1">"İleride,  yolların  kesiştiği  yerde  bir  han  var,"  dedi  Catelyn.  Genç  bir  kızken  babasıyla  çıktığı</p>
<p class="calibre1">yolculuklar sırasında defalarca kalmıştı o handa. Lord Hoster Tully, orta yaş zamanlarında bir türlü</p>
<p class="calibre1">yerinde duramazdı. Sürekli yolculuk halindeydi. Catelyn şişman hancı kadını hâlâ hatırlıyordu. Masha</p>
<p class="calibre1">Heddle  isimli  kadın  gece  gündüz  tütün  yaprağı  çiğnerdi.  Çocuklar  için  her  zaman  bitmek  tükenmek</p>
<p class="calibre1">bilmez gülümsemeleri ve tatlı kekleri olurdu. İçleri bal dolu tatlı kekleri çok severdi Catelyn ama o</p>
<p class="calibre1">gülümsemelerden  ödü  kopardı.  Tütün  yapraklarının  dişlerinde  bıraktığı  koyu  kızıl  lekeler  yüzünden</p>
<p class="calibre1">kadının gülümseyişi kanlı bir korkuya dönüşürdü. </p>
<p class="calibre1">"Bir  han,"  dedi  Sör  Rodrik  özlemle.  "Keşke...  ama  tehlikeyi  göze  alamayız.  Eğer  tanınmak</p>
<p class="calibre1">istemiyorsak daha küçük bir sığınak aramamız en iyisi olacaktır..." Yoldan gelen sesleri duyduğunda</p>
<p class="calibre1">sustu. Topraktaki su birikintilerini döven nal sesleri, zırhların şıngırtısı ve at kişnemesi. "Süvariler," </p>
<p class="calibre1">diye uyardı ve eli kılıcının kabzasına gitti. Kral Yolu'nda bile tedbirli davranmaktan zarar gelmezdi. </p>
<p class="calibre1">Yolun  hafifçe  kıvrıldığı  yere  doğru  sesleri  takip  ettiler  ve  onları  gördüler.  Bir  sıra  zırhlı  adam</p>
<p class="calibre1">kabarmış  nehri  gürültüyle  geçiyordu.  Catelyn  dizginlerini  çekerek  geçmelerini  bekledi.  Sıranın  en</p>
<p class="calibre1">önünde giden adam, sırılsıklam olmuş ve hamura dönmüş bir sancak taşıyordu. Muhafızların giydiği</p>
<p class="calibre1">çivit  rengi  pelerinlerin  omuzlarında  Denizgözcüsü'nün  gümüş  kartalı  vardı.  "Mallisterlar,"  diye</p>
<p class="calibre1">fısıldadı Sör Rodrik, Catelyn'in kulağına, sanki Catelyn bunu bilmiyormuş gibi. "Leydim, başlığınızı</p>
<p class="calibre1">kafanıza geçirirseniz iyi olacak." </p>
<p class="calibre1">Catelyn kıpırdamadı. Lord Jason Mallister da adamların arasındaydı. Hemen yanında oğlu vardı ve</p>
<p class="calibre1">etrafları  muhafızlarla  çevriliydi.  Yaverleri  arkalarından  gidiyordu.  Kral  Eli  Turnuvası  için  Kral</p>
<p class="calibre1">Toprakları'na  gittiklerini  anlamıştı  Catelyn.  Kral  Yolu  geçen  hafta  boyunca  sivrisinek  sürüsü  gibi</p>
<p class="calibre1">yolcularla doluydu. Şövalyeler ve süvariler, yanlarında arpları ve davullarıyla birlikte yolculuk eden</p>
<p class="calibre1">şarkıcılar,  şerbet  otu,  mısır  ya  da  bal  dolu  fıçılarla  yüklenmiş  ağır  at  arabaları,  tüccarlar, </p>
<p class="calibre1"><a id="p190"></a>zanaatkârlar ve fahişeler. Hepsi güneye gidiyordu. </p>
<p class="calibre1">Cesurca Lord Jason'ı inceledi. Catelyn onu en son kendi düğününde görmüştü. Lord Jason düğün</p>
<p class="calibre1">ziyafeti boyunca Catelyn'in amcasıyla şakalaşıp durmuştu. Mallisterlar, Tullyler'in sancak beyiydi ve</p>
<p class="calibre1">düğün  hediyeleri  son  derece  bonkörceydi.  Adamın  eskiden  koyu  kahverengi  olan  saçları  şimdi</p>
<p class="calibre1">beyazlamıştı  ve  yüzü  zaman  içinde  çöküp  keskinleşmişti  ama  yıllar  ihtişamından  hiçbir  şey</p>
<p class="calibre1">götürmemişti.  Atını  hiçbir  şeyden  korkmayan  bir  erkek  gibi  sürüyordu.  Catelyn  bir  an  kıskançlık</p>
<p class="calibre1">hissetti, kendisi pek çok şeyden korkar olmuştu. Süvariler önlerinden geçerken, Lord Jason zarifçe bir</p>
<p class="calibre1">selam  verdi  ama  bu  hareket  soylu  bir  lordun  yoldaki  yabancılara  gösterdiği  nezaketten  ibaretti. </p>
<p class="calibre1">Adamın korkusuz gözlerinde Catelyn'i tanıdığına dair bir ışık yoktu ve oğlu başını kaldırmaya zahmet</p>
<p class="calibre1">bile etmemişti. </p>
<p class="calibre1">"Sizi tanımadı," dedi Sör Rodrik hayretle. </p>
<p class="calibre1">"Yolun kenarında, ıslak ve yorgun, çamur içinde iki yabancı gördü. O iki yabancıdan birinin bağlı</p>
<p class="calibre1">bulunduğu lordun kızı olduğu aklına bile gelmez. Bence han gayet güvenli Sör Rodrik." </p>
<p class="calibre1">Üç  Dişli  Mızrak'ın  büyük  yol  ağzının  kuzeyindeki  hana  vardıklarında  neredeyse  gece  olmuştu. </p>
<p class="calibre1">Masha  Heddle,  Catelyn'in  hatırladığından  çok  daha  şişman  ve  yaşlıydı  şimdi.  Hâlâ  tütün  yaprağı</p>
<p class="calibre1">çiğniyordu  ama  korkutucu  gülümsemesiyle  değil,  gelişigüzel  bir  bakışla  karşıladı  onları. </p>
<p class="calibre1">"Merdivenlerin sonunda iki odam var, başka oda yok," dedi tütün yaprağını çiğnemeye ara vermeden. </p>
<p class="calibre1">"Çan  kulesinin  altında,  bu  yüzden  yemekleri  kaçırmazsınız  ama  bazıları  da  odaları  çok  gürültülü</p>
<p class="calibre1">bulur. Yapabileceğim bir şey yok. Tıka basa doluyuz. Ya bu odaları ya da yolu seçeceksiniz." </p>
<p class="calibre1">Odaları seçtiler. Daracık merdivenin sonundaki tavan arasına sıkışmış, alçak tavanlı tozlu iki oda. </p>
<p class="calibre1">"Çizmelerinizi  aşağıda  bırakın,"  dedi  Masha  sikkeleri  aldıktan  sonra.  "Çocuk  onları  temizleyip</p>
<p class="calibre1">getirir.  Merdivenlerimin  ve  odalarımın  çamur  içinde  kalmasını  istemem.  Çana  dikkat  edin.  Geç</p>
<p class="calibre1">kalanlar yemek yiyemez." Ne gülümseme vardı, ne de tatlı keklerin kokusu. </p>
<p class="calibre1">Akşam yemeğini haber veren çan çaldığında çıkan ses sağır ediciydi. Catelyn kuru kıyafetler giydi, </p>
<p class="calibre1">pencerenin  kenarına  oturup  pervaza  vuran  yağmuru  seyretti.  Penceredeki  bulanık  camın  üzeri  küçük</p>
<p class="calibre1">baloncuklarla  doluydu;  dışarıda  kalan  yüzü  toz  içindeydi  ve  yağmur  suyu  çamurlaşıp  üzerinden</p>
<p class="calibre1">akıyordu. Catelyn, büyük yolların birleştiği ağzı zorlukla görebiliyordu. </p>
<p class="calibre1">Yolların  birleştiği  yer  onu  duraksattı.  Buradan  batıya  dönseler  kolaylıkla  Nehirova'ya</p>
<p class="calibre1">varabilirlerdi.  Her  ihtiyaç  duyduğunda,  babası  ona  bilgece  tavsiyeler  vermişti  ve  Catelyn  şimdi</p>
<p class="calibre1">babasıyla konuşmak, onu gelen fırtınaya karşı uyarmak istiyordu. Eğer Kışyarı bir savaşa hazırlanmak</p>
<p class="calibre1">zorunda  kalırsa,  Kral  Toprakları'na  çok  daha  yakın  olan  Nehirova'nın,  batının  üzerine  gölge  gibi</p>
<p class="calibre1">çökmüş  Casterly  Kayası'nın  gücü  karşısında  daha  sıkı  hazırlıklara  ihtiyacı  olacaktı.  Keşke  babası</p>
<p class="calibre1">biraz daha güçlü olsaydı. Hoster Tully iki yıldır yatalaktı ve Catelyn babasına yeni dertler yüklemek</p>
<p class="calibre1">istemiyordu. </p>
<p class="calibre1">Doğu yolu daha yabani ve tehlikeliydi. Kayalık tepelerden ve sık ormanlardan geçip Ay Dağları'na</p>
<p class="calibre1">varmak,  yüksek  geçitleri  ve  derin  uçurumları  aşıp  Arryn  Vadisi'ne  gitmek  ve  vadinin  arkasındaki</p>
<p class="calibre1">Parmaklar'a  ulaşmak  zorundaydılar.  Vadinin  yukarısında  kalan  Kartal  Yuvası,  gökyüzüne  kadar</p>
<p class="calibre1">uzanan  kuleleriyle  yüksek  ve  zaptedilemezdi.  Orada  kız  kardeşini  ve...  Ned'in  aradığı  cevaplardan</p>
<p class="calibre1">bazılarını  bulabilirdi.  Lysa'nın  mektubuna  yazmayı  göze  alamadığı  başka  şeyler  bildiğinden  emindi. </p>
<p class="calibre1">Belki Ned'in, Lannisterlar'ı mahvetmek için aradığı kanıt Lysa'daydı ve eğer bir savaş çıkacak olursa</p>
<p class="calibre1">Arrynlar'a ve onlara yeminle bağlı doğudaki lordlara ihtiyaç duyacaklardı. </p>
<p class="calibre1">Bütün  bunlara  rağmen,  dağ  yolu  korkunç  tehlikelerle  doluydu.  Gölgekedileri  geçitlerin  arasında</p>
<p class="calibre1">sinsice  dolaşıyordu.  Sık  sık  toprak  kaymaları  oluyordu  ve  dağlarda  kanun  tanımaz  haydutlar</p>
<p class="calibre1"><a id="p191"></a>yaşıyordu.  Dağlardan  hırsızlık  ve  cinayet  için  iniyorlar,  onları  aramak  için  Vadi'den  şövalyeler</p>
<p class="calibre1">çıktığında kar gibi eriyip yok oluyorlardı. Kartal Yuvası'nın gördüğü en cesur adam olan Lord Arryn</p>
<p class="calibre1">bile,  dağ  yolunu  kullanmak  zorunda  kaldığında  kafilesini  en  iyi  muhafızlarıyla  güçlendiriyordu. </p>
<p class="calibre1">Catelyn'in tek muhafızı, zırh olarak sadakat kuşanmış yaşlı bir şövalyeydi. </p>
<p class="calibre1">Hayır,  diye  düşündü.  Nehirova  ve  Kartal Yuvası  beklemek  zorundaydı.  Oğullarının  ve  görevinin</p>
<p class="calibre1">beklediği  Kışyarı'na  dönmeliydi.  Boğaz'ı  güven  içinde  geçtiklerinde  kendini  Ned'in  sancak</p>
<p class="calibre1">beylerinden birine ifşa edebilir ve Kral Yolu'nu gözlemeleri amacıyla yola süvariler gönderilmesini</p>
<p class="calibre1">emredebilirdi. </p>
<p class="calibre1">Yağmur  yol  ağzının  ilerisindeki  arazileri  görmesine  engel  oluyordu  ama  Catelyn  bütün  çevreyi</p>
<p class="calibre1">yeterince  net  olarak  görebiliyordu  hafızasında.  Pazar  yeri  yolların  kesiştiği  noktanın  biraz</p>
<p class="calibre1">yukarısındaydı ve ordan yaklaşık bir mil uzaklıkta bir köy vardı. Köyün ortasındaki septin etrafında</p>
<p class="calibre1">elli  kadar  beyaz  kır  evi  bulunuyordu.  Şimdi  sayıları  artmış  olmalıydı  çünkü  yaz  uzun  ve  huzurlu</p>
<p class="calibre1">geçmişti.  Oranın  kuzeyinde,  Üç  Dişli  Mızrak'ın  Yeşil  Çatal'ı  boyunca,  bereketli  vadiler  ve  yeşil</p>
<p class="calibre1">ormanların arasında, büyük kasabalardan ve sağlam karakollardan geçen Kral Yolu uzanıyordu. </p>
<p class="calibre1">Catelyn  oralardaki  herkesi  tanıyordu:  Birbirlerinin  ezeli  düşmanı  olan  ve  babasının  sürekli</p>
<p class="calibre1">aralarını  yapmak  zorunda  kaldığı  Blackwoodlar  ve  Brackenlar;  Harrenhal'un  mağaravari</p>
<p class="calibre1">mahzenlerinde hayaletleriyle birlikte yaşayan, soyunun sonuncusu Leydi Whent; çabucak parlamasıyla</p>
<p class="calibre1">ünlü,  tam  yedi  karısından  uzun  yaşamış  ve  ikiz  kalelerini  çocuklarla,  torunlarla,  torunlarının</p>
<p class="calibre1">çocuklarıyla, piçleriyle ve piçlerinin çocuklarıyla dolduran Lord Frey. Bu insanların hepsi Tullyler'in</p>
<p class="calibre1">sancak beyleriydi ve Nehirova'ya hizmet edeceklerine dair kılıç yemini etmişlerdi. Bir savaş çıkması</p>
<p class="calibre1">durumunda  bu  yeminlerin  yeterli  olup  olmayacağını  düşündü  Catelyn.  Babası  yeryüzüne  gelmiş  en</p>
<p class="calibre1">güvenilir  adamdı  ve  savaş  halinde  bütün  sancak  beylerini  çağıracağına  hiç  şüphe  yoktu  ama  onlar</p>
<p class="calibre1">gelecek miydi? Darryler, Rygerlar ve Mootonlar da Nehirova'ya hizmet etmek için yemin etmişlerdi</p>
<p class="calibre1">ama  Üç  Dişli  Mızrak'ta  Rhaegar  Targaryen'ın  yanında  savaşmışlardı.  Lord  Frey  ancak  çatışma</p>
<p class="calibre1">bittikten sonra yardıma koşmuştu. Hangi ordunun safına katılmak için geldiği her zaman bir muamma</p>
<p class="calibre1">olarak  kalmıştı  (Zafer  kazanılır  kazanılmaz  Nehirova  için  geldiğine  dair  teminat  vermişti  ve  babası</p>
<p class="calibre1">ona  öldü  de  gelemedi  anlamında  Merhum  Lord  Frey  adını  takmıştı.)  İş  savaşa  varmamalı,  diye</p>
<p class="calibre1">düşündü Catelyn endişeyle. Buna izin vermemeliydiler. </p>
<p class="calibre1">Çan sesinin kesildiği anda Sör Rodrik geldi. "Bu akşam karnımız doysun istiyorsak acele etmeliyiz</p>
<p class="calibre1">leydim," dedi. </p>
<p class="calibre1">"Boğaz'ı geçene kadar şövalye ve leydi olmamamız daha iyi," diye karşılık verdi Catelyn. "Sıradan</p>
<p class="calibre1">iki yolcu, mesela bir aile meselesi için yola çıkmış bir baba kız olmamız daha iyi." </p>
<p class="calibre1">"Siz  nasıl  isterseniz  leydim,"  dedi  Rodrik  ve  Catelyn  gülmeye  başladığı  anda  ne  söylediğinin</p>
<p class="calibre1">farkına vardı. "Eski alışkanlıklardan kurtulmak kolay değil ley... kızım." Ellerini olmayan sakallarına</p>
<p class="calibre1">götürdü ve öfkeyle içini çekti. </p>
<p class="calibre1">Catelyn  adamın  koluna  girdi.  "Gidelim  sevgili  babacığım,"  dedi.  "Masha  Heddle'ın  iyi  bir  masa</p>
<p class="calibre1">kuracağından emin olabilirsiniz ama ona iltifat etmemeye çalışın. Gülümsemesini görmeyi gerçekten</p>
<p class="calibre1">istemezsiniz." </p>
<p class="calibre1">Bir  yanında  sıralanmış  fıçılar,  diğer  tarafında  bir  şömine  olan  ortak  salon  uzun  ve  esintiliydi. </p>
<p class="calibre1">Masalara  servis  yapan  genç  çocuk,  elinde  et  şişleriyle  bir  oraya  bir  buraya  koştururken,  Masha</p>
<p class="calibre1">ağzında tütün yaprağıyla fıçılardan bardaklara bira dolduruyordu. </p>
<p class="calibre1">Sıralar  kalabalıktı.  Kasaba  halkı  ve  çiftçiler  her  türden  yolcuyla  rahatça  kaynaşıyordu.  Yol</p>
<p class="calibre1">ağzından  gelen  yolcuların  günlük  dostlukları  tuhaf  ilişkiler  çıkarıyordu  ortaya.  Elleri  siyah  ve  mor</p>
<p class="calibre1"><a id="p192"></a>boyacılar,  pis  kokulu  nehir  balıkçılarıyla  aynı  sırayı  paylaşıyordu.  Kaslı  bir  demir  işçisi  yaşlı  ve bilge bir rahibin yanında sıkışmış halde oturuyordu. Dişli paralı askerlerle yumuşak huylu tüccarlar</p>
<p class="calibre1">iyi dostlarmış gibi sohbet ediyordu. </p>
<p class="calibre1">Catelyn'i  rahatsız  edecek  kadar  fazla  kılıç  vardı  salonda.  Şöminenin  yanında  Brackenlar'ın  kızıl</p>
<p class="calibre1">aygırlı  armasını  taşıyan  üç  adam  duruyordu.  Hemen  yanlarında,  mavi  çelik  zırhlar  ve  gümüş  grisi</p>
<p class="calibre1">pelerinler  giymiş  büyükçe  bir  grup  vardı.  Omuzlarında  tanıdık  bir  arma  taşıyorlardı,  Frey</p>
<p class="calibre1">Hanedanı'nın  kuleleri.  Catelyn  adamların  yüzünü  inceledi  ama  hepsi  Catelyn'i  tanıyamayacak  kadar</p>
<p class="calibre1">gençti. İçlerinden en büyüğü, Catelyn kuzeye gittiğinde en fazla Bran yaşında olmalıydı. </p>
<p class="calibre1">Sör  Rodrik  mutfağa  yakın  bir  sırada  iki  boş  yer  buldu.  Masadaki  yakışıklı  bir  genç  güzel</p>
<p class="calibre1">parmaklarıyla ahşap bir arp çalıyordu. "Yedi tanrılar sizi kutsasın iyi insanlar," dedi. Önünde boş bir</p>
<p class="calibre1">şarap kadehi duruyordu. </p>
<p class="calibre1">"Sizi de, güzel şarkıcı," diye cevap verdi Catelyn. Sör Rodrik, hemen şimdi, dediği belli olan bir</p>
<p class="calibre1">ses tonuyla, ekmek, et ve bira istedi. On sekiz yaşlarındaki genç şarkıcı cesaretle onları izliyordu. Art</p>
<p class="calibre1">arda  fırlatılan  okların  hızıyla,  bir  cevap  için  dahi  duraklamadan  nereden  geldiklerini,  nereye</p>
<p class="calibre1">gittiklerini,  ne  haberler  getirdiklerini  sordu.  Çocuğun  sorduğu  en  güvenli  soruyu  cevaplayarak,  "İki</p>
<p class="calibre1">hafta önce Kral Toprakları'ndan yola çıktık," dedi Catelyn. </p>
<p class="calibre1">"Benim  gitmek  üzere  olduğum  yerden  geliyorsunuz,"  dedi  çocuk.  Tam  da  Catelyn'in  düşündüğü</p>
<p class="calibre1">gibi,  onların  anlatacaklarını  duymak  değil,  kendi  anlatacaklarının  duyulmasını  istiyordu.  Bir</p>
<p class="calibre1">şarkıcının duymaktan en çok hoşlandığı ses, kendi ağzından çıkan sesti. "Kral Eli Turnuvası, dolgun</p>
<p class="calibre1">keseli  zengin  lordlar  demek.  Geçen  turnuvadan  taşıyabileceğimden  çok  daha  fazla  gümüşle</p>
<p class="calibre1">dönmüştüm...  ya  da  dönmüş  olacaktım.  Eğer  bütün  gümüşlerimi  Kral  Katili'nin  üzerine</p>
<p class="calibre1">yatırmasaydım." </p>
<p class="calibre1">"Tanrılar  kumarbazları  sevmez,"  dedi  Sör  Rodrik  sertçe,  kuzeydendi  ve  turnuvalar  konusunda</p>
<p class="calibre1">Starklar gibi düşünüyordu. </p>
<p class="calibre1">"Beni  sevmediklerine  şüphe  yok,"  dedi  şarkıcı.  "Zalim  tanrılarınız  ve  Çiçek  Şövalyesi  bir  olup</p>
<p class="calibre1">işimi bitirdi." </p>
<p class="calibre1">"Bu sana iyi bir ders olmuştur," dedi Rodrik. </p>
<p class="calibre1">"Oldu gerçekten. Bu sefer sikkelerimi Sör Loras'ın üstüne koyacağım." </p>
<p class="calibre1">Sör  Rodrik'in  eli  yerinde  yeller  esen  sakallarına  gitti  ama  daha  şarkıcıyı  azarlayacak  kelimeler</p>
<p class="calibre1">bulamadan servis yapan çocuk seke seke masaya geldi. İçi açık ekmekleri önlerine serdikten sonra, </p>
<p class="calibre1">ekmeklerin  içini  şişlerden  çıkardığı,  üzerinden  sular  damlayan  kahverengi  et  parçalarıyla  doldurdu. </p>
<p class="calibre1">Diğer  şişte  küçük  soğanlar,  acı  biberler  ve  tombul  mantarlar  diziliydi.  Hizmetçi  çocuk  biralarını</p>
<p class="calibre1">getirmek için koştuğunda Sör Rodrik şehvetle yemeğini yemeye başladı. </p>
<p class="calibre1">"Benim  adım  Marillion,"  dedi  şarkıcı  çocuk. Ahşap  arpının  bir  telini  çekti.  "Beni  daha  önce  bir</p>
<p class="calibre1">yerlerde çalarken görmüşsünüzdür mutlaka." </p>
<p class="calibre1">Çocuğun söyledikleri Catelyn'i gülümsetti. Göçebe şarkıcıların çok azının yolu Kışyarı'na düşerdi</p>
<p class="calibre1">ama çocukluğundan hatırlıyordu böyle şarkıcıları. "Korkarım ki görmedim," dedi. </p>
<p class="calibre1">Şarkıcı  çocuk  ahşap  arpıyla  dokunaklı  bir  akor  çaldı.  "Çok  yazık,"  dedi.  "Bugüne  kadar</p>
<p class="calibre1">duyduğunuz en iyi şarkıcı kim peki?" </p>
<p class="calibre1">"Braavoslu Alia," diye cevapladı Rodrik bir anda. </p>
<p class="calibre1">"Ah,  ben  o  yaşlı  sopadan  çok  daha  iyiyim,"  diye  karşılık  verdi  Marillion.  "Şarkıma  verecek  bir</p>
<p class="calibre1"><a id="p193"></a>gümüşünüz varsa size seve seve kanıtlayabilirim." </p>
<p class="calibre1">"Birkaç  bakır  sikkem  var  ama  senin  ulumanı  dinlemektense  onları  bir  kuyuya  atmayı  yeğlerim," </p>
<p class="calibre1">dedi Sör Rodrik homurdanarak. Rodrik'in müzikle ilgili fikirlerini herkes bilirdi. Müzik çok güzel bir</p>
<p class="calibre1">şeydi fakat sadece kızlar için. Sağlıklı genç bir adamın elinde kılıç olmalıydı, bir arp değil. </p>
<p class="calibre1">"Büyükbabanızın çok aksi bir tabiatı var," dedi Marillion, Catelyn'e dönerek. "Ben sesimle sizi ve</p>
<p class="calibre1">güzelliğinizi  onurlandırmak  istemiştim.  Doğrusu,  ben  krallara  ve  soylu  lordlara  şarkı  söylemek  için</p>
<p class="calibre1">yaratılmışım." </p>
<p class="calibre1">"Ah,  bunu  görebiliyorum,"  dedi  Catelyn.  "Lord  Tully'nin  şarkılara  ve  şarkıcılara  hayranlık</p>
<p class="calibre1">beslediğini duymuştum, Nehirova'da şarkı söylediğinizden eminim." </p>
<p class="calibre1">"Belki de yüz kere söylemişimdir," dedi şarkıcı çocuk. "Hatta kalelerinde benim için ayrılmış bir</p>
<p class="calibre1">oda vardır. Genç lordla kardeş kadar yakınız." </p>
<p class="calibre1">Catelyn, Edmure bu konuda ne derdi, diye merak ederek gülümsedi. Bir zamanlar şarkıcı bir çocuk, </p>
<p class="calibre1">hoşlandığı  kızla  yatmıştı  ve  Edmure  o  günden  beri  şarkıcılardan  nefret  ederdi.  "Ya  Kışyarı?"  diye</p>
<p class="calibre1">sordu Catelyn. "Hiç kuzeye yolculuk ettiniz mi?" </p>
<p class="calibre1">"Neden  edeyim?"  dedi  Marillion.  "Orada  sadece  buz  ve  ayı  postları  var,  üstelik  Starklar'ın</p>
<p class="calibre1">anladığı tek müzik türü, kurtların uluması." </p>
<p class="calibre1">Catelyn, salonun diğer ucundaki kapının açıldığını duydu. </p>
<p class="calibre1">"Hancı,"  diye  seslendi  bir  hizmetkâr.  "Ahıra  götürülmesi  gereken  atlarımız  var  ve  efendim  Lord</p>
<p class="calibre1">Lannister bir oda ve sıcak banyo emrediyor." </p>
<p class="calibre1">"Tanrılar!"  dedi  Rodrik,  Catelyn  onu  susturmaya  fırsat  bulamadan.  Parmaklarını  adamın  koluna</p>
<p class="calibre1">geçirmişti. </p>
<p class="calibre1">Masha Heddle reveranslar yapıyor ve iğrenç dişlerini açığa çıkaracak şekilde gülümsüyordu. "Çok</p>
<p class="calibre1">özür dilerim lordum, lütfen affedin, tamamen doluyuz, her oda dolu." </p>
<p class="calibre1">Catelyn dört kişi olduklarını gördü. Gece Nöbetçileri'nin siyahlarına kuşanmış yaşlı bir adam, iki</p>
<p class="calibre1">hizmetkâr ve... o. Küçücük ama atılgan haliyle salonun ortasında duruyordu. "Adamlarım ahırınızda</p>
<p class="calibre1">uyuyabilir  ve  benim  de,  açıkça  gördüğünüz  üzere,  büyük  bir  odaya  ihtiyacım  yok."  Alayla  sırıttı. </p>
<p class="calibre1">"Yani ateş yanıyorsa ve samanların üzerinde pireler uçuşmuyorsa bana yeter." </p>
<p class="calibre1">Masha  Heddle  kendinden  geçmiş  gibiydi.  "Sayın  lordum,  hiçbir  şey  yok,  biliyorsunuz  turnuva... </p>
<p class="calibre1">ah." </p>
<p class="calibre1">Tyrion Lannister kesesinden bir sikke çıkardı, havaya fırlattı ve düşerken yakaladı, tekrar fırlattı. </p>
<p class="calibre1">Salonun diğer ucunda oturan Catelyn bile altının parıltısını görebilmişti. </p>
<p class="calibre1">Soluk mavi pelerinli bir hürsüvari ayağa fırladı, "Benim odam sizindir lordum," dedi. </p>
<p class="calibre1">Tyrion Lannister altın sikkeyi adama doğru fırlatırken, "İşte ben böylesine zeki adam derim," dedi. </p>
<p class="calibre1">Cüce, Masha Heddle'a döndü. "Hiç değilse yemek işini halledebilirsin, değil mi?" </p>
<p class="calibre1">"Ne isterseniz lordum, ne arzu ederseniz," dedi hancı. </p>
<p class="calibre1">Boğazına takılıp ölsün, diye düşündü Catelyn. Gözlerinin önüne, nefessiz kalan ve kendi kanında</p>
<p class="calibre1">boğulmak üzere olan Bran geldi. </p>
<p class="calibre1">Lannister  masalara  baktı.  "Adamlarıma  bu  insanlara  ne  verdiysen  onlardan  getir.  İkişer  porsiyon</p>
<p class="calibre1">olsun,  uzun  yoldan  geliyoruz.  Kendim  için  de  kızarmış  ördek,  tavuk,  hindi,  hangisi  varsa...  ve  en</p>
<p class="calibre1">iyisinden bir sürahi şarap. Yoren, benimle yemek yer misin?" </p>
<p class="calibre1"><a id="p194"></a>"Yerim lordum," diye yanıtladı kara kardeş. </p>
<p class="calibre1">Marillion  zıplayarak  ayağa  kalkana  kadar  cüce  salonun  o  bölümüne  bir  kez  bile  bakmamıştı. </p>
<p class="calibre1">Catelyn,  kendi  oturduğu  yerle  cücenin  olduğu  bölüm  arasındaki  kalabalık  sıralara  şükretmekle</p>
<p class="calibre1">meşguldü. "Ah, efendim Lord Lannister," diye bağırdı Marillion. "Yemek yerken sizi eğlendirmekten</p>
<p class="calibre1">onur duyarım. Lütfen, babanızın Kral Toprakları'ndaki zaferini anlatan şarkıyı söylememe izin verin." </p>
<p class="calibre1">"Yemeğimi  mahvedecek  daha  kötü  bir  şey  düşünemiyorum,"  dedi  cüce  kuru  bir  sesle.  Farklı</p>
<p class="calibre1">renklerdeki  gözleriyle  şarkıcıya  şöyle  bir  baktıktan  sonra  kafasını  başka  yöne  çeviriyordu  ki... </p>
<p class="calibre1">Catelyn'i gördü. Şaşkın bakışlarla bir an durdu. Catelyn başını diğer tarafa çevirdi ama geç kalmıştı. </p>
<p class="calibre1">Cüce  gülümsüyordu.  "Leydi  Stark,  bu  ne  kadar  beklenmedik  bir  sürpriz,"  dedi.  "Sizi  Kışyarı'nda</p>
<p class="calibre1">göremeyince üzülmüştüm." </p>
<p class="calibre1">Marillion,  Catelyn'e  bakakaldı.  Şaşkınlığı  hayal  kırıklığına  dönüşürken  Catelyn  ağır  ağır  ayağa</p>
<p class="calibre1">kalktı.  Sör  Rodrik'in  sessizce  küfür  ettiğini  duydu.  Keşke  şu  adam  Sur'da  kalsaydı,  diye  düşündü. </p>
<p class="calibre1">Keşke... </p>
<p class="calibre1">"Leydi... Stark?" dedi Masha Heddle kalın sesiyle. </p>
<p class="calibre1">"Burada  son  konakladığımda  hâlâ  Catelyn  Tully  idim,"  dedi  hancıya.  Salonda  yükselen  fısıltıları</p>
<p class="calibre1">duyuyordu  ve  bütün  gözlerin  üzerinde  olduğunu  biliyordu.  Bir  an  salona  baktı.  Şövalyelerin  ve</p>
<p class="calibre1">yeminli  kılıççılarının  yüzlerini  inceledi.  Deli  gibi  çarpan  kalbini  yavaşlatmaya  çalışıyordu.  Riski</p>
<p class="calibre1">göze alacak mıydı? Düşünmek için vakit yoktu. Sadece o an ve kulaklarında çınlayan kendi sesi vardı</p>
<p class="calibre1">artık. "Sen, köşedeki," diye seslendi o ana kadar dikkatini çekmeyen yaşlı adama. "Paltona işlenmiş</p>
<p class="calibre1">siyah yarasa Harrenhal arması mı?" </p>
<p class="calibre1">Adam ayağa kalktı. "Evet leydim," dedi</p>
<p class="calibre1">"Ve Leydi Whent, benim sevgili babam Nehirovalı Lord Hoster Tully'nin sadık bir dostu mu?" </p>
<p class="calibre1">"Öyle leydim." </p>
<p class="calibre1">Sör Rodrik yavaşça ayağa kalktı ve kılıç kınının bağını gevşetti. Cüce şaşkın gözlerle ve donuk bir</p>
<p class="calibre1">ifadeyle onları izliyordu. </p>
<p class="calibre1">"Kızıl  aygır  arması  Nehirova'da  her  zaman  hoş  karşılanmıştır.  Babam  Jonos  Bracken'ı  en  eski</p>
<p class="calibre1">dostlarından ve en güvenilir sancak beylerinden biri kabul eder." </p>
<p class="calibre1">Silahlı üç adam şüpheyle birbirlerine baktı. </p>
<p class="calibre1">Aralarında biri, "Lordumuz bu güveni onur sayar," dedi tereddütle. </p>
<p class="calibre1">"Babanızın  bunca  iyi  dostu  olmasına  gıpta  ettim  ama  bütün  bunların  amacının  ne  olduğunu</p>
<p class="calibre1">anlayamıyorum Leydi Stark," dedi Tyrion Lannister. </p>
<p class="calibre1">Catelyn  adamın  söylediklerini  duymazdan  geldi  ve  mavi  gri  pelerinler  giymiş  olan  gruba  döndü. </p>
<p class="calibre1">Meseleyi çözecek olan asıl grup buydu. Yirmi kişiden fazlalardı. "Sizin armanızı da tanıyorum," dedi. </p>
<p class="calibre1">"Freyler'in ikiz kaleleri. Soylu lordunuz afiyette mi sörlerim?" </p>
<p class="calibre1">Biri  ayağa  kalktı.  "Lord  Walder  gayet  iyi  leydim.  Doksanıncı  isim  gününde  yeni  bir  eş  almayı</p>
<p class="calibre1">planlıyor. Babanızdan, varlığıyla düğününü onurlandırmasını rica etti." </p>
<p class="calibre1">Tyrion  Lannister  kişner  gibi  güldü  ve  o  anda  Catelyn  adamı  ele  geçirdiğini  biliyordu.  "Bu  adam</p>
<p class="calibre1">evime  konuk  olarak  geldi  ve  yedi  yaşındaki  oğlumu  öldürmek  için  bir  komplo  hazırladı."  Bütün</p>
<p class="calibre1">salonun  duyabileceği  kadar  yüksek  sesle  ve  eliyle  Tyrion'ı  işaret  ederek  konuşmuştu.  Sör  Rodrik</p>
<p class="calibre1">elinde  kılıcıyla  Catelyn'in  yanında  durdu.  "Kral  Robert  ve  hizmet  ettiğiniz  lordlar  adına,  bu  adamı</p>
<p class="calibre1">yakalamanızı ve onu kral adaletini beklemek üzere Kışyarı'na götürmeme yardım etmenizi istiyorum." </p>
<p class="calibre1"><a id="p195"></a>Catelyn  hangisinin  daha  tatmin  edici  olduğuna  karar  veremiyordu: Aynı  anda  çekilen  bir  düzine</p>
<p class="calibre1">kılıcın sesi ve Tyrion Lannister'ın gözlerindeki bakış. </p>
<p class="calibre1"><a id="p196"></a>Sansa</p>
<p class="calibre1">Sansa,  Kral  Eli  Turnuvası'na  Rahibe  Mordane  ve  Jeyne  Poole  ile  birlikte,  incecik  sarı  ipekten</p>
<p class="calibre1">perdeleri  olan  küçük  bir  tahtırevanla  gitti.  Perdelerin  ipeği  o  kadar  inceydi  ki  Sansa  rahatlıkla</p>
<p class="calibre1">dışarıyı  seyredebiliyordu.  Bütün  dünya  altın  rengine  boyanmış  gibiydi.  Şehir  surlarının  dışında, </p>
<p class="calibre1">nehrin  hemen  yanında  yüz  tane  büyük  çadır  kurulmuştu  ve  halktan  binlerce  kişi  oyunları  seyretmek</p>
<p class="calibre1">için akın akın geliyordu. Turnuvanın ihtişamı Sansa'yı soluksuz bırakmıştı; ışıl ışıl zırhlar, gümüşler</p>
<p class="calibre1">ve  altınlarla  süslenmiş  savaş  atları,  kalabalıktan  yükselen  tezahürat  sesleri,  rüzgârda  dalgalanan</p>
<p class="calibre1">sancaklar ve şövalyeler... en çok da şövalyeler. </p>
<p class="calibre1">Babasının  kendileri  için  ayırttığı,  soylu  lordların  ve  leydilerin  oturduğu  bölümün  hemen</p>
<p class="calibre1">yukarısındaki  yerlerine  oturduklarında,  "Şarkılardan  daha  güzel,"  diye  fısıldadı  Sansa.  O  gün  çok</p>
<p class="calibre1">özenerek  giyinmişti.  Saçlarının  kestane  rengini  ortaya  çıkaran  yeşil  bir  elbise  vardı  üstünde. </p>
<p class="calibre1">İnsanların ona baktığını biliyor, gülümsüyordu. </p>
<p class="calibre1">Adlarına yüzlerce şarkı yazılmış şövalyelerin çıkışlarını izlediler. Her gelen bir öncekinden daha</p>
<p class="calibre1">ihtişamlıydı. Kral Muhafızları'nın yedi şövalyesi meydana çıktı. Jaime Lannister haricinde hepsi süt</p>
<p class="calibre1">rengi  pullu  zırhlar  giymişti  ve  pelerinleri  yeni  yağmış  kar  kadar  beyazdı.  Sör  Jaime'nin  pelerini  de</p>
<p class="calibre1">beyazdı  ama  pelerininin  altındaki  her  şey  altındı.  Kafasındaki  aslan  şekilli  miğfer  ve  altın  rengi</p>
<p class="calibre1">kılıcıyla tepeden tırnağa sarı parlıyordu. Sör Gregor Clegane, nam-ı diğer Yürüyen Dağ, bir çığ gibi</p>
<p class="calibre1">gürleyerek  yanlarından  geçti.  Sansa,  iki  yıl  önce  Kışyarı'nda  konuk  olan  Lord  Yohn  Royce'u</p>
<p class="calibre1">hatırlıyordu.  "Zırhı  bronzdan  yapılmış  ve  binlerce  yıllık.  Onu  kötülüklerden  koruması  için  üzerine</p>
<p class="calibre1">sihirli  harflerle  tılsımlar  yazılmış,"  diye  fısıldadı  Jeyne'e.  Rahibe  Mordane,  gümüşlerle  işlenmiş</p>
<p class="calibre1">çivitlerin  içindeki  kartal  miğferli  Lord  Jason  Mallister'ı  gösterdi.  Üç  Dişli  Mızrak'ta  Rhaegar'ın  üç</p>
<p class="calibre1">sancaktarını  öldürmüştü.  Kızlar,  uçuşan  kırmızı  pelerinli,  başı  tıraş  edilmiş  savaşçı  rahip  Myrli</p>
<p class="calibre1">Thoros'u  gördüklerinde  kıkırdamaya  başladılar,  ta  ki  Rahibe,  o  adamın  elindeki  alevli  kılıçla  Pyke</p>
<p class="calibre1">duvarlarını delik deşik ettiğini söyleyene kadar. </p>
<p class="calibre1">Parmaklar'dan,  Yüksek  Bahçe'den,  Dorne  dağlarından  gelen,  henüz  adlarına  şarkılar  yazılmamış</p>
<p class="calibre1">genç  şövalyeleri,  ünsüz  hürsüvarileri,  yeni  yaverleri,  soylu  lordların  küçük  oğullarını  ve  adı  az</p>
<p class="calibre1">duyulmuş  sülalelere  mensup  delikanlıları  Sansa  tanımıyordu.  Henüz  isimlerini  duyuracak  başarılar</p>
<p class="calibre1">elde  etmemişlerdi  ama  Sansa  ve  Jeyne,  bir  gün  Yedi  Krallık'ta  bu  şövalyeler  adına  da  şarkılar</p>
<p class="calibre1">söyleneceğinden  emindi.  Sör  Balon  Swann.  Dorne  Hudutları'ndan  Bryce  Caron.  Babalarınınki  gibi</p>
<p class="calibre1">bronz  tılsımlarla  işlenmiş  gümüş  kalkanlarını  taşıyan,  Bronz  Yohn'un  varisi  Sör  Andar  Royce  ve</p>
<p class="calibre1">küçük  kardeşi  Sör  Robar.  Mavi  zırhlarına  Redwynelar'ın  kırmızı  üzüm  salkımı  işlenmiş  ikiz</p>
<p class="calibre1">kardeşler Sör Horas ve Sör Hobber. Lord Jason'ın oğlu Patrek Mallister. Yaşlı Lord Walder Frey'in</p>
<p class="calibre1">oğulları ve torunları olan, Geçit'in altı Frey'i: Sör Jared, Sör Hosteen, Sör Danwell, Sör Emmon, Sör</p>
<p class="calibre1">Theo, Sör Perwyn ve yaşlı lordun piç oğlu Martyn Nehir. </p>
<p class="calibre1">Jeyne Poole, gece kadar kara derisinin üstüne kızıl tüylerle süslenmiş yeşil bir pelerin giyen, Yaz</p>
<p class="calibre1">Adaları'nda sürgün edildiği söylenen Prens Jalabhar Xho'yu gördüğünde çok korktuğunu itiraf etmişti</p>
<p class="calibre1">ama  mor  bir  yıldırımla  kesilmiş  siyah  kalkanını  taşıyan,  kırmızı  altın  rengi  saçlı  genç  Lord  Beric</p>
<p class="calibre1">Dondarrion'u gördüğünde, bir an bile düşünmeden onunla evleneceğini söylemişti. </p>
<p class="calibre1">Kralın  genç  ve  yakışıklı  kardeşi  Fırtına  Burnu'ndan  Lord  Renly  ve  Tazı  da  mızrak  yarışlarının</p>
<p class="calibre1">yapılacağı meydana girdi. Jory, Alyn ve Harwin, Kışyarı ve kuzey adına yarışıyorlardı. Jory alanda</p>
<p class="calibre1">göründüğünde,  "Diğerlerinin  yanında  dilenci  gibi  kaldı,"  dedi  Rahibe  Mordane.  Sansa  bu  görüşe</p>
<p class="calibre1">katılmak  zorundaydı.  Jory'nin  zırhı  basit  ve  düz,  süssüz,  mavi  gri  çelikten  yapılmıştı  ve  ince  gri</p>
<p class="calibre1"><a id="p197"></a>pelerini  kirli  bir  paçavra  gibi  omuzlarından  sarkıyordu.  Buna  rağmen  ilk  mızrak  turunda  Horas</p>
<p class="calibre1">Redwyne'ı  atından  düşürmeyi  başarmıştı.  İkinci  turda  Freyler'den  birini  atsız  bıraktı.  Üçüncü</p>
<p class="calibre1">karşılaşmada,  kendisi  de  zırhı  kadar  soluk  olan  Lothor  Brune  isimli  bir  hürsüvariyle  dövüştü.  İki</p>
<p class="calibre1">adam  da  atlarından  düşmediler  ama  kral,  Lothor  Brune'un  duruşunun  daha  dengeli  ve  mızrak</p>
<p class="calibre1">darbelerinin  daha  güçlü  olduğuna  karar  vererek  onu  kazanan  ilan  etti. Alyn  ve  Harwin  daha  da  az</p>
<p class="calibre1">başarı gösterebildi. Harwin ilk turda, Kral Muhafızları'ndan Sör Meryn karşısında kaybetti ve Alyn, </p>
<p class="calibre1">Sör Balon Swann tarafından kolaylıkla elendi. </p>
<p class="calibre1">Mızrak müsabakası sabahtan akşam karanlığına kadar devam etti. Mızrak meydanı, darmadağın bir</p>
<p class="calibre1">toprak  yığınına  dönüşene  kadar  büyük  savaş  atlarının  toynaklarıyla  ezildi.  Süvarilerin  her</p>
<p class="calibre1">çarpışmasında  Sansa  ve  Jeyne  aynı  anda  tezahürat  çığlıkları  attı.  İnsanlar  taraf  oldukları  şövalyeler</p>
<p class="calibre1">için  seslerini  yükseltirken  mızraklar  parçalara  ayrılıyordu.  Ne  zaman  bir  adam  atından  düşse  Jeyne</p>
<p class="calibre1">Poole  korkak  küçük  bir  kız  gibi  elleriyle  gözlerini  kapatıyordu  ama  Sansa  ondan  çok  daha</p>
<p class="calibre1">dayanıklıydı. Bir leydi turnuvalarda nasıl davranacağını bilmeliydi. Rahibe Mordane bile Sansa'nın</p>
<p class="calibre1">duruşuna dikkat etmiş ve başıyla onaylamıştı. </p>
<p class="calibre1">Kral Katili ata kusursuzca biniyordu. Sör Andar Royce ve Dorne Hudutları Lordu Bryce Caron'ı at</p>
<p class="calibre1">gezisindeymiş  gibi  rahatlıkla  devirdi. Ardından,  daha  önceki  karşılaşmalarda  kendisinden  otuz  kırk</p>
<p class="calibre1">yaş  daha  genç  şövalyeleri  tek  darbede  indiren  Sör  Barristan  Selmy'yi  zorlu  bir  mücadele  sonunda</p>
<p class="calibre1">yendi. </p>
<p class="calibre1">Sandor  Clegane  ve  iri  yarı  kardeşi Yürüyen  Dağ  lakaplı  Sör  Gregor  da  durdurulamaz  savaşçılar</p>
<p class="calibre1">arasındaydı. Önlerine çıkan herkesi birer birer devirdiler. Günün en dehşet verici anı Sör Gregor'un</p>
<p class="calibre1">ikinci  mızrak  mücadelesinde  yaşandı.  Gregor'un  mızrağı,  Vadi'den  gelen  genç  bir  şövalyenin  boğaz</p>
<p class="calibre1">zırhının  altına  öyle  şiddetli  bir  darbeyle  girdi  ki,  genç  şövalye  o  anda  canını  kaybetti.  Genç</p>
<p class="calibre1">şövalyenin  cansız  bedeni  Sansa'nın  oturduğu  yerin  birkaç  metre  ilerisine  düştü.  Her  biri  diğerinden</p>
<p class="calibre1">daha  zayıf  kalp  vuruşlarıyla  şövalyenin  kanı  yere  boşaldı.  Zırhı  yepyeniydi.  Çeliğin  üstüne  güneş</p>
<p class="calibre1">vurdukça,  zırhın  kollarından  ateş  akıyormuş  gibi  görünüyordu.  Pelerini  güzel  bir  yaz  günündeki</p>
<p class="calibre1">gökyüzü gibi maviydi. Kenarlarına sıra sıra hilaller işlenmişti. Kan pelerine doğru yürüdükçe rengi</p>
<p class="calibre1">koyulaştı ve hilaller teker teker kızıla boyandı. </p>
<p class="calibre1">Jeyne Poole öyle şiddetli hıçkırıyordu ki Rahibe Mordane toparlansın diye onu götürmek zorunda</p>
<p class="calibre1">kaldı.  Sansa  ellerini  kucağında  birleştirmiş  halde  büyülenmiş  gibi  şövalyeye  bakıyordu.  Daha  önce</p>
<p class="calibre1">ölen  bir  adam  görmemişti.  Kendisinin  de  ağlıyor  olması  gerekirdi  ama  gözyaşları  akmıyordu  bir</p>
<p class="calibre1">türlü. Belki bütün gözyaşları Leydi ve Bran için ağlarken bitmişti. Jory, Sör Rodrik ya da babasına</p>
<p class="calibre1">bir  şey  olsaydı  başkaydı  tabi.  Ölen  genç  şövalye  ona  bir  şey  ifade  etmiyordu. Adını  duyar  duymaz</p>
<p class="calibre1">unuttuğu, Arryn Vadisi'nden gelen bir yabancıydı. Şimdi adını bütün dünya unutacaktı. Onun adına hiç</p>
<p class="calibre1">şarkı yazılamayacağını düşündü Sansa. İşte bu üzücüydü. </p>
<p class="calibre1">Cansız  bedeni  alanın  dışına  taşıdılar.  Bir  çocuk  elinde  kürekle  geldi  ve  yere  akan  kanın  üzerini</p>
<p class="calibre1">toprakla örttü. Mızrak müsabakası kaldığı yerden devam etti. </p>
<p class="calibre1">Sör Balon Swann da Gregor karşısında kaybetti ve Lord Renly, Tazı'ya yenildi. Renly atından öyle</p>
<p class="calibre1">vahşice  düşürülmüştü  ki,  ayakları  havada,  savaş  atının  sırtından  geriye  doğru  uçtu.  Başı  yere</p>
<p class="calibre1">çarptığında  herkesin  duyabileceği  kadar  yüksek  bir  kırılma  sesi  çıktı.  Kalabalık  nefesini  tuttu  ama</p>
<p class="calibre1">hemen ardından miğferindeki altın geyik boynuzlarından birinin kırıldığı anlaşıldı. Lord Renly ayağa</p>
<p class="calibre1">kalktığında,  insanlar  kralın  genç  ve  yakışıklı  kardeşini  çılgınca  alkışlıyordu.  Renly  kırılan  altın</p>
<p class="calibre1">boynuzu aldı ve büyük bir zarafetle kendisini yenen adama uzattı. Tazı homurdanarak boynuzu aldı ve</p>
<p class="calibre1">seyircilere doğru fırlattı. Kalabalık bir parça altın için kavga etmeye ve yumruklaşmaya başladı ta ki</p>
<p class="calibre1"><a id="p198"></a>Lord  Renly  yanlarına  gidip  onları  sakinleştirene  dek.  Rahibe  Mordane  geri  döndüğünde  yalnızdı. </p>
<p class="calibre1">Jeyne  Poole'un  kendisini  iyi  hissetmediğini  ve  onu  kaleye  götürmek  zorunda  kaldığını  anlattı  ama</p>
<p class="calibre1">Sansa, Jeyne'i çoktan unutmuştu. </p>
<p class="calibre1">Daha  sonra,  damalı  bir  pelerin  giyen  düşük  seviyeli  bir  şövalye,  Beric  Dondarrion'ın  atını</p>
<p class="calibre1">öldürerek kendini rezil etti ve hükmen mağlup sayıldı. Lord Beric eyerini başka bir ata taşıdı ama çok</p>
<p class="calibre1">kısa bir zaman sonra Myrli Thoros tarafında atından düşürülerek elendi. Sör Aron Santagar ve Lothor</p>
<p class="calibre1">Brune, üç kez sonuç alamadan dövüştü. Ardından Sör Aron, Lord Jason Mallister'a yenildi ve Brune, </p>
<p class="calibre1">Yohn Royce'un genç oğlu Robar tarafından elendi. </p>
<p class="calibre1">Sonunda  sadece  dört  kişi  kaldı;  Tazı  ve  canavar  kardeşi  Gregor,  Kral  Katili  Jaime  Lannister  ve</p>
<p class="calibre1">Çiçek Şövalyesi olarak anılan genç adam. </p>
<p class="calibre1">Sör  Loras,  Güney  Muhafızı  ve  Yüksek  Bahçe  Lordu  Mace  Tyrell'in  en  küçük  oğluydu.  On  altı</p>
<p class="calibre1">yaşında,  sahadaki  en  genç  süvariydi  ama  sabahki  ilk  mızrak  turlarında  Kral  Muhafızları'ndan  üç</p>
<p class="calibre1">şövalyeyi  düşürmeyi  başarmıştı.  Sansa  daha  önce  bu  kadar  güzel  birini  görmemişti.  Kalkanına</p>
<p class="calibre1">binlerce  farklı  çiçek  emaylanmıştı  ve  kar  beyazı  aygırının  üzerine  atılmış  battaniyeye  kırmızı  beyaz</p>
<p class="calibre1">güller saplanmıştı. Kazandığı her zaferin ardından, battaniyeden beyaz bir gül çıkarıyor, seyircilerin</p>
<p class="calibre1">arasında oturan genç kızlardan birine uzatıyordu. </p>
<p class="calibre1">Loras son dövüşünde genç Royce'un karşısına çıktı. Sör Loras, Royce'un kalkanını ikiye ayırıp onu</p>
<p class="calibre1">eyerinden  düşürdüğünde  bakır  harflerle  yazılmış  koruma  tılsımının  çok  da  koruyucu  olmadığı</p>
<p class="calibre1">anlaşıldı.  Loras  alanda  zafer  turunu  atarken  Royce  inleyerek  yerde  oturuyordu.  Sonunda  alana  bir</p>
<p class="calibre1">tahtırevan getirdiler ve genç lordu çadırına taşıdılar. Sansa bunu göremedi çünkü gözlerini Loras'tan</p>
<p class="calibre1">alamıyordu. Kar beyazı at gelip tam önünde durduğunda kalbi yerinden çıkacakmış gibi hissetti. </p>
<p class="calibre1">Loras  diğer  genç  kızlara  beyaz  güller  vermişti  ama  bu  sefer  eline  aldığı  gül  kırmızıydı.  "Tatlı</p>
<p class="calibre1">leydim,"  dedi,  "hiçbir  zafer  güzelliğinizin  yarısı  etmez."  Sansa  ürkekçe  gülü  aldı.  Delikanlının</p>
<p class="calibre1">güzelliğiyle  çarpılmıştı.  Loras'ın  kahverengi  lüleli  saçları  dağılmıştı  ve  gözleri  sıvı  altın  gibiydi. </p>
<p class="calibre1">Gülün tatlı kokusunu içine çekti, Loras meydandan ayrıldıktan sonra bile sıkı sıkı tutuyordu elindeki</p>
<p class="calibre1">gülü. </p>
<p class="calibre1">Sansa  sonunda  kafasını  kaldırdığında,  tepesine  dikilmiş  ona  bakan  bir  adamla  karşılaştı.  Babası</p>
<p class="calibre1">yaşlarında,  kısa  boylu,  keçisakallı,  saçları  hafiften  beyazlamış  bir  adamdı.  "Onun  kızlarından  biri</p>
<p class="calibre1">olmalısın," dedi. Adamın gri yeşil gözleri dudaklarındaki gülümsemeye rağmen gülmüyordu. "Sen de</p>
<p class="calibre1">Tully görünüşü var." </p>
<p class="calibre1">"Ben  Sansa  Stark,"  dedi  Sansa  rahat  görünmeye  çalışarak.  Adam  kürk  yakalı  ağır  bir  pelerin</p>
<p class="calibre1">giymişti. Pelerinin boynu gümüş bir alaykuşu iğnesiyle kapatılmıştı. Soylu lordların çaba gerektirmez</p>
<p class="calibre1">rahat tavırlarıyla konuşuyordu. "Adınızı bağışlamadınız lordum," dedi Sansa. </p>
<p class="calibre1">Rahibe  Mordane  hemen  lafa  girdi.  "Tatlı  çocuğum,  kendisi  Lord  Petyr  Baelish,  kralın  küçük</p>
<p class="calibre1">konseyinden." </p>
<p class="calibre1">"Annen  bir  zamanlar  benim  güzellik  kraliçemdi,"  dedi  adam  sessizce.  Nefesi  nane  kokuyordu. </p>
<p class="calibre1">"Onun saçlarını almışsın." Sansa'nın alnına düşen bir tutam saçı geri iterken yavaşça yanağını okşadı. </p>
<p class="calibre1">Aniden arkasını dönüp uzaklaştı. </p>
<p class="calibre1">Sonunda ay gökyüzünde göründü, seyirciler yoruldu ve kral kalan üç mızrak müsabakasının ertesi</p>
<p class="calibre1">sabah,  meydan  dövüşünden  önce  yapılmasına  karar  verdi.  Seyirciler  günün  mızrak</p>
<p class="calibre1">karşılaşmalarından  ve  yarın  sabahki  müsabakalardan  bahsederek  evlerinin  yolunu  tutarken,  kraliyet</p>
<p class="calibre1">mensupları ziyafete katılmak üzere nehir kıyısına doğru hareketlendi. Devasa büyüklükteki altı bizon, </p>
<p class="calibre1"><a id="p199"></a>yanan  ateşlerin  üzerinde  saatlerdir  çevriliyordu. Aşçı  yamakları  ağır  ağır  dönen  kızarmış  bizonları</p>
<p class="calibre1">sürekli  yağlıyor  ve  baharatlarla  tatlandırıyorlardı.  Görkemli  çadırların  dışına  masalar  ve  sıralar</p>
<p class="calibre1">kurulmuştu. Sofralar yeni pişirilmiş ekmeklerle, sebzelerle ve çileklerle donatılmıştı. </p>
<p class="calibre1">Sansa ve Rahibe Mordane için, kral ve kraliçenin oturduğu yüksek platformda son derece itibarlı</p>
<p class="calibre1">yerler  ayrılmıştı.  Prens  Joffrey  gelip  Sansa'nın  sağına  oturduğunda  Sansa  biri  boğazını  sıkıyormuş</p>
<p class="calibre1">gibi hissetti. O korkunç olayın olduğu günden beri Joffrey onunla hiç konuşmamıştı ve Sansa da tek</p>
<p class="calibre1">kelime  söylemeye  cesaret  edememişti.  Önce  Leydi'ye  olanlar  için  Joffrey'den  nefret  ettiğini</p>
<p class="calibre1">düşünmüştü ama sonra, asıl nefret edilecek kişilerin kraliçe ve Arya olduğuna karar vermişti. Joffrey</p>
<p class="calibre1">suçsuz sayılırdı. Eğer Arya olmasaydı, bunların hiçbiri olmayacaktı. </p>
<p class="calibre1">Joffrey'den  bu  gece  nefret  edemezdi.  Nefret  edilemeyecek  kadar  yakışıklı  görünüyordu.  Her  iki</p>
<p class="calibre1">yakasına  sıra  sıra  dikilmiş  altın  aslan  başlarıyla  süslü  koyu  mavi  bir  takım  giymişti.  Safirlerle  ve</p>
<p class="calibre1">altınlarla  süslenmiş  bir  prens  tacı  takıyordu.  Saçları  metal  kadar  parlaktı.  Sansa  prensin  onunla</p>
<p class="calibre1">konuşmayacağından,  daha  da  beteri  yine  nefret  dolu  sözler  söyleyip  onu  ağlatarak  masadan</p>
<p class="calibre1">kaçıracağından korkarak Joffrey'ye baktı. </p>
<p class="calibre1">Beklediğinin  tam  aksine,  Joffrey  gülümsedi  ve  Sansa'nın  elini  dudaklarına  götürdü.  Şarkılardaki</p>
<p class="calibre1">prensler gibi yakışıklı ve zarifti. "Güzelliğiniz Sör Lonas'ın gözlerini kamaştırdı leydim," dedi. </p>
<p class="calibre1">Sansa  sakin  ve  ağırbaşlı  görünmeye  çalışarak,  "Çok  ince  bir  davranışta  bulundu,"  dedi.  Kalbi</p>
<p class="calibre1">yerinden  çıkacak  gibi  çarpıyordu.  "Sör  Loras  gerçek  bir  şövalye.  Ne  dersiniz  lordum,  sizce  yarın</p>
<p class="calibre1">kazanabilecek mi?" </p>
<p class="calibre1">"Hayır," dedi Joffrey. "Köpeğim onun işini bitirir. O olmazsa dayım Jaime halleder. Ve birkaç yıl</p>
<p class="calibre1">içinde mızrak meydanına girecek yaşa geldiğimde ben hepsini hallederim." Elini kaldırarak bir sürahi</p>
<p class="calibre1">buzlu  şarap  getirtti  ve  Sansa'nın  kadehini  doldurdu.  Sansa  tedirginlikle  rahibeye  baktı.  Joffrey</p>
<p class="calibre1">rahibenin  kadehini  de  doldurduğunda  kadın  başıyla  onayladı,  nazikçe  teşekkür  etti  ve  başka  bir  şey</p>
<p class="calibre1">söylemedi. </p>
<p class="calibre1">Hizmetkârlar  boşalan  kadehleri  bütün  gece  boyunca  doldurup  durdular  ama  Sansa  şarabın  tadına</p>
<p class="calibre1">baktığını  bile  hatırlamıyordu.  Şaraba  ihtiyacı  yoktu.  Gecenin  büyüsüyle  sarhoş  olmuştu.  Bu  ihtişam</p>
<p class="calibre1">başını döndürüyordu. Ve bütün hayatı boyunca hayal ettiği, şimdi gerçekleşmesini umut edebileceği</p>
<p class="calibre1">güzellikler  ayaklarını  yerden  kesiyordu.  Kral  çadırının  önüne  yerleşmiş  şarkıcılar  geceyi  müzikle</p>
<p class="calibre1">dolduruyordu. Bir jonglör yanan labutlarla gösteri yapıyordu. Kralın soytarısı, yuvarlak yüzlü, aptal</p>
<p class="calibre1">Ay  Oğlan  uzun  tahta  bacakların  üstünde  dans  ediyordu.  Herkesle  öyle  acımasız  bir  ustalıkla  alay</p>
<p class="calibre1">ediyordu  ki  Sansa  çocuğun  gerçekten  aptal  olmadığını  düşündü.  Rahibe  Mordane  bile  Ay  Oğlan</p>
<p class="calibre1">karşısında kendisini tutamamıştı. Soytarı, Yüce Rahip hakkındaki kısa şarkıyı söylediğinde öyle çok</p>
<p class="calibre1">güldü ki şarabı elbisesine döküldü. </p>
<p class="calibre1">Ve Joffrey bu gece çok nazikti. Bütün gece konuşup Sansa'yı güldürdü, ona iltifatlar edip konseyle</p>
<p class="calibre1">ilgili  dedikoduları  anlattı,  Ay  Oğlan'ın  şakalarını  açıkladı.  Sansa  kendisini  gecenin  büyüsüne</p>
<p class="calibre1">kaptırdı. Bütün kuralları ve sol yanında oturan rahibeyi unuttu. </p>
<p class="calibre1">Bütün  gece  boyunca  masaya  yemekler  gelip  gitti;  arpalı  geyik  eti  çorbası,  üzerine  kırılmış  fındık</p>
<p class="calibre1">serpilmiş  kuru  üzümlü  ıspanak  salatası,  sarımsak  ve  balla  pişirilmiş  salyangoz.  Sansa  daha  önce</p>
<p class="calibre1">salyangoz  yememişti.  Joffrey  salyangozu  kabuğundan  nasıl  çıkaracağını  öğretti  ve  ilk  lokmayı  kendi</p>
<p class="calibre1">elleriyle  yedirdi.  Daha  sonra  nehirden  taze  taze  tutulup  kilde  pişirilmiş  alabalıklar  servis  edildi. </p>
<p class="calibre1">Prens sert kabuğu kırıp içindeki beyaz balık etini yemesine yardım etti. Sonunda kızarmış bizon etleri</p>
<p class="calibre1">masaya  getirildi.  Joffrey  etten  kraliçelere  layık  bir  dilim  kesip  Sansa'ya  servis  yaptı.  Joffrey'nin</p>
<p class="calibre1">hareketlerinden sağ kolunun hâlâ sorunlu olduğu anlaşılıyordu ama hiç şikâyet etmiyordu. </p>
<p class="calibre1"><a id="p200"></a>En  son  tatlı  ekmekler,  güvercin  tartları,  tarçınla  lezzetlendirilmiş  elma  tatlıları  ve  şekerle</p>
<p class="calibre1">kaplanmış limonlu kekler sunuldu. Sansa o kadar fazla doymuştu ki, çok sevmesine rağmen küçük bir</p>
<p class="calibre1">dilim  limonlu  keki  zar  zor  yiyebildi.  İkinci  dilimi  yiyebilir  miyim  diye  düşündüğü  sırada  kral</p>
<p class="calibre1">bağırmaya başladı. </p>
<p class="calibre1">Kral  Robert  gelen  her  yemeğin  ardından  daha  fazla  gürültü  yapar  olmuştu.  Zaman  zaman,  çatal</p>
<p class="calibre1">bıçak seslerinin, insan gürültülerinin ve şarkıların arasından kralın kahkahalarını ya da yüksek sesle</p>
<p class="calibre1">sağa  sola  emirler  verdiğini  duyabiliyordu  Sansa  ama  uzakta  oturduğu  için  kralın  söylediklerini  tam</p>
<p class="calibre1">olarak anlayamıyordu. </p>
<p class="calibre1">Şimdiyse  herkes  kralı  duyabiliyordu.  "Hayır,"  diye  gürledi  diğer  bütün  sesleri  bastırarak.  Kralı</p>
<p class="calibre1">ayakta, kıpkırmızı ve öfke içinde görmek Sansa'yı şaşırtmıştı. Kralın elinde bir şarap kadehi vardı ve</p>
<p class="calibre1">kör kütük sarhoştu. "Sen bana ne yapıp yapamayacağımı söyleyemezsin kadın!" diye bağırdı Kraliçe</p>
<p class="calibre1">Cersei'ye.  "Burada  kral  benim,  anlıyor  musun?  Buralara  ben  hükmediyorum.  Yarın  dövüşeceğim</p>
<p class="calibre1">diyorsam, dövüşürüm!" </p>
<p class="calibre1">Herkes  olanları  izliyordu.  Sansa,  Sör  Barristan'ı,  kralın  kardeşi  Renly'yi  ve  gündüz  yanağını</p>
<p class="calibre1">okşayıp  tuhaf  tuhaf  konuşan  kısa  boylu  adamı  gördü  ama  hiçbiri  krala  müdahale  etmiyordu. </p>
<p class="calibre1">Kraliçenin  yüzü  maske  gibiydi.  Bütün  kanı  öyle  bir  çekilmişti  ki  görenler  onu  kardan  yapılmış  bir</p>
<p class="calibre1">heykel  sanabilirdi.  Ayağa  kalktı,  elbisesinin  eteklerini  topladı  ve  fırtına  gibi  masadan  ayrıldı. </p>
<p class="calibre1">Hizmetkârları peşinden koşturdu. </p>
<p class="calibre1">Jaime Lannister bir elini kralın omzuna koydu, kral adamı sertçe itti. Lannister dengesini kaybedip</p>
<p class="calibre1">yere düştü. Kral bir kahkaha patlattı. "Soylu şövalye, seni hâlâ yere serebilirim. Bunu sakın unutma</p>
<p class="calibre1">Kral Katili." Şarap kadehini tutan eliyle göğsüne vurdu. Şarap saten tuniğinin üzerine döküldü. "Bana</p>
<p class="calibre1">savaş baltamı verin ve görün, kimse benim karşımda duramaz!" </p>
<p class="calibre1">Jaime Lannister ayağa kalktı ve, "Söylediğiniz gibi Majesteleri," dedi. Sesi sertti. </p>
<p class="calibre1">Lord  Renly  gülümseyerek  öne  çıktı  ve,  "Şarabını  üstüne  döktün  Robert,  sana  yeni  bir  kadeh</p>
<p class="calibre1">getireyim," dedi. </p>
<p class="calibre1">Joffrey  elini  Sansa'nın  kol  una  koyduğunda  Sansa  prense  döndü.  "İyice  geç  oldu,"  dedi  prens. </p>
<p class="calibre1">Yüzünde tuhaf bir ifade vardı, Sansa'yı görmüyor gibiydi. "Kaleye dönüşte birinin eşlik etmesini ister</p>
<p class="calibre1">misiniz?" </p>
<p class="calibre1">"Hayır,"  diye  başladı  Sansa.  Rahibe  Mordane'e  baktı  ve  kadının  kafası  önüne  düşmüş  halde</p>
<p class="calibre1">sızdığını gördü. Hafif hafif horluyordu hatta. "Yani... evet, teşekkür ederim, büyük nezaket göstermiş</p>
<p class="calibre1">olursunuz. Çok yoruldum ve kaleye giden yol çok karanlık. Çok mutlu olurum." </p>
<p class="calibre1">Joffrey seslendi, "Köpek!" </p>
<p class="calibre1">Sandor  Clegane  karanlığın  içinden  çıkıp  bir  anda  yanlarında  belirdi.  Zırhını  çıkarmış,  göğsüne</p>
<p class="calibre1">deriden  bir  köpek  kafası  dikilmiş  kırmızı  yün  bir  tunik  giymişti.  Meşalelerin  alevi  yanmış  yüzünü</p>
<p class="calibre1">kızıla boyuyordu. "Buyrun Majesteleri," dedi. </p>
<p class="calibre1">"Nişanlımı  kaleye  götür,  güvenliğini  sağla,"  diye  emretti  prens  kaba  bir  şekilde.  İyi  geceler  bile</p>
<p class="calibre1">demeden Sansa'yı Tazı'yla bırakıp gitti. </p>
<p class="calibre1">Sansa,  Tazı'nın  onu  izlediğini  hissediyordu.  "Yoksa  seni  kaleye  Joff'un  götüreceğini  mi</p>
<p class="calibre1">düşünmüştün?"  diyerek  güldü.  Kahkahası  bağlanmış  azgın  köpeklerin  havlamalarına  benziyordu. </p>
<p class="calibre1">"Boşuna heveslenmişsin." Sansa'yı çekti. "Acele et, uykusu gelen bir sen değilsin. Çok fazla içtim ve</p>
<p class="calibre1">yarın öz kardeşimi öldürmek zorunda kalabilirim." Bir kahkaha daha attı. </p>
<p class="calibre1">Birdenbire  paniğe  kapılan  Sansa,  Rahibe  Mordane'in  omzuna  vurdu  ama  kadın  uyanacağına  daha</p>
<p class="calibre1"><a id="p201"></a>yüksek  sesle  horlamaya  başladı.  Kral  Robert  masadan  ayrılmıştı  ve  sıralar  boşalmaya  başlamıştı. </p>
<p class="calibre1">Sansa'nın güzel rüyası ziyafetle birlikte sona ermişti. </p>
<p class="calibre1">Tazı  eline  bir  meşale  alarak  yolu  aydınlattı.  Sansa  hemen  yanında  yürüyordu.  Yol  engebeli  ve</p>
<p class="calibre1">taşlıydı.  Meşalenin  titrek  alevinde  şekil  değiştirip  hareket  ediyormuş  gibi  görünüyordu.  Sansa</p>
<p class="calibre1">gözlerini yere indirmişti, sadece adımlarına bakıyordu. Önlerine sancaklar dikilmiş ve zırhlar asılmış</p>
<p class="calibre1">çadırların  yanından  geçtiler.  Sessizlik,  attıkları  her  adımda  daha  da  ağırlaşıyordu.  Sansa,  Tazı'nın</p>
<p class="calibre1">yüzüne  bakamıyordu,  adam  onu  çok  korkutuyordu  ama  o  nezaket  kurallarını  öğrenerek  büyümüştü. </p>
<p class="calibre1">Gerçek  bir  leydinin  adamın  yüzündeki  yanıktan  rahatsız  olmaması  gerekirdi.  "Bugün  cesurca</p>
<p class="calibre1">mücadele ettiniz Sör Sandor," dedi kendini zorlayarak. </p>
<p class="calibre1">Tazı  homurdandı.  "O  sörlerini  ve  içi  boş  komplimanları  kendine  sakla  küçük  kız.  Ben  şövalye</p>
<p class="calibre1">değilim. Şövalye olan ağabeyim. Bugün onu da izledin mi?" </p>
<p class="calibre1">"Evet," dedi Sansa titreyerek. "Ağabeyiniz..." </p>
<p class="calibre1">"Cesur muydu?" </p>
<p class="calibre1">Sansa'yla alay ettiği anlaşılıyordu. "Kimse ona karşı koyamadı," demeyi başardı Sansa. Söylediği</p>
<p class="calibre1">yalan değildi. </p>
<p class="calibre1">Sandor  Clegane  karanlık  boş  yolun  ortasında  aniden  durdu.  Sansa'nın  da  durmaktan  başka  çaresi</p>
<p class="calibre1">yoktu. "Rahibeler iyi eğitmiş. Şu Yaz Adaları'ndaki küçük kuşlardan birisin, öyle değil mi? Kendisine</p>
<p class="calibre1">ezberletilen küçük güzel cümleleri tekrar ederek konuşan kuşlardan biri." </p>
<p class="calibre1">"Bu  tavrınız  hiç  hoş  değil."  Sansa  kalbinin  yerinden  çıkacakmış  gibi  attığını  hissediyordu.  "Beni</p>
<p class="calibre1">korkutuyorsunuz. Şimdi gitmek istiyorum." </p>
<p class="calibre1">"Kimse  ona  karşı  koyamaz,"  dedi  testere  gibi  bir  sesle.  "Bu  doğru.  Kimse  Gregor'un  karşısında</p>
<p class="calibre1">duramaz. Bugünkü çocuk, ikinci mızrak turundaki, bak o çok iyi işti. Olanları gördün, değil mi? Aptal</p>
<p class="calibre1">oğlan.  Bu  turnuvada  yeri  yoktu.  Parasız,  yaversiz.  O  zırhı  giymesine  yardım  edecek  kimsesi  yoktu. </p>
<p class="calibre1">Boyun  zırhı  doğru  dürüst  bağlanmamıştı.  Gregor  bunu  fark  etmedi  mi  zannediyorsun?  Sör  Gregor</p>
<p class="calibre1">Clegane'in  mızrağının  çocuğun  boynuna  tamamen  şans  eseri  girdiğini  mi  düşünüyorsun?  Küçük, </p>
<p class="calibre1">sevimli, konuşkan kız, sen buna inanıyor musun? Bir kuş kadar aptalsın gerçekten. Gregor'un mızrağı</p>
<p class="calibre1">Gregor nereye istiyorsa oraya gider. Bana bak. Bana bak!" Sandor Clegane eliyle Sansa'nın çenesini</p>
<p class="calibre1">tuttu  ve  onu  yüzüne  bakmaya  zorladı.  Meşaleyi  iyice  suratına  yaklaştırdı.  "İşte  sana  güzellik.  İyice</p>
<p class="calibre1">bak.  Bakmak  istediğini  sen  de  biliyorsun.  Kral Yolu'ndan  gelirken  bana  nasıl  baktığını  ve  ben  sana</p>
<p class="calibre1">bakınca kafanı nasıl başka yere çevirdiğini görmedim mi sanıyorsun? Şimdi iyice bak." </p>
<p class="calibre1">Eli  demir  bir  kapan  gibi  Sansa'nın  çenesini  sıkıştırıyordu.  Öfke  dolu  sarhoş  gözleri  kızın</p>
<p class="calibre1">gözlerinden ayrılmıyordu. Sansa bakmak zorundaydı. </p>
<p class="calibre1">Yüzünün  sağ  tarafı  zayıftı,  yanak  hatları  keskin,  kalın  kaşın  altındaki  göz  griydi.  Burnu  geniş  ve</p>
<p class="calibre1">kancalıydı.  Seyrelmiş  saçları  simsiyahtı.  Kafasının  sağ  tarafındaki  saçları  iyice  uzatmış  ve  diğer</p>
<p class="calibre1">tarafa doğru taramıştı çünkü bu suratın diğer tarafında saç yoktu. </p>
<p class="calibre1">Yüzünün  sol  yanı  tam  bir  harabeydi.  Kulağı  yanmış  ve  yerinde  bir  boşluk  kalmıştı.  Gözü  hâlâ</p>
<p class="calibre1">duruyordu  ama  etrafı  buruş  buruş  derilerden  oluşmuş  bir  yara  yığınıydı.  Kayış  kadar  sert  siyah  et</p>
<p class="calibre1">parçaları  derin  yarıklarla,  hareket  ettikçe  açılıp  kapanan  kırmızı  ve  ıslak  çatlaklarla  doluydu. </p>
<p class="calibre1">Çenesinden bir parça deri tamamen kopup gitmişti ve açıkta kalan kemik seçilebiliyordu. </p>
<p class="calibre1">Sansa  ağlamaya  başlayınca  adam  onu  serbest  bıraktı.  Meşaleyi  toprakta  söndürdü.  "Bunun  için</p>
<p class="calibre1">söyleyecek  güzel  bir  şeyler  ezberlemedin  mi  küçük  kız?  Rahiben  bunun  için  bir  iki  kompliman</p>
<p class="calibre1">öğretmedi  mi  sana?"  Sorularına  bir  cevap  alamayınca  devam  etti,  "Çoğu  bir  savaş  sırasında  oldu</p>
<p class="calibre1"><a id="p202"></a>zannediyor.  Bir  mücadelede,  bir  yangında  ya  da  bir  düşmanın  meşalesiyle.  Bir  aptal,  ejderha</p>
<p class="calibre1">nefesiyle  olup  olmadığını  bile  sordu."  Bu  sefer  daha  yumuşak  ama  acı  dolu  bir  kahkaha  attı.  "Sana</p>
<p class="calibre1">nasıl  olduğunu  anlatacağım  küçük  kız,"  dedi.  Sansa'ya  doğru  eğildi.  Nefesindeki  şarap  kokusu</p>
<p class="calibre1">hissediliyordu.  "Senden  daha  küçüktüm,  altı  ya  da  yedi  yaşlarında.  Bir  ahşap  ustası  babamın</p>
<p class="calibre1">himayesindeki bir köyde dükkân açtı ve minnettarlığını göstermek için bize tahta oyuncaklar gönderdi. </p>
<p class="calibre1">Bana ne getirildiğini hatırlamıyorum ama benim istediğim oyuncak Gregor'a gönderilendi. Ahşap bir</p>
<p class="calibre1">şövalye.  Parlak  renklere  boyanmış,  her  eklemi  hareketli.  Eklemlerine  ipler  bağlanmıştı,  böylece</p>
<p class="calibre1">savaştırabiliyordun onu. Gregor benden beş yaş büyük. Oyuncağın onun için hiçbir anlamı yoktu. O</p>
<p class="calibre1">çoktan  gerçek  silahlarla  oynamaya  başlamıştı.  Uzundu  ve  bir  ayı  kadar  güçlüydü.  Ben  de  ahşap</p>
<p class="calibre1">şövalyeyi  aldım  ama  oynamaya  korkuyordum,  korkmakta  haklıydım  çünkü  Gregor  beni  yakaladı. </p>
<p class="calibre1">Odada  bir  soba  vardı.  Gregor  hiçbir  şey  söylemeden  beni  bir  kolunun  altına  sıkıştırıp  yüzümü</p>
<p class="calibre1">sobadaki  közlerin  içine  daldırdı.  Çığlıklarımı  hiç  umursamadan  öylece  közlerin  arasına  gömdü</p>
<p class="calibre1">yüzümü. Şimdi ne kadar güçlü olduğunu görüyorsun, o zaman bile üç iri adam beni onun elinden zorla</p>
<p class="calibre1">çekip  alabildi.  Rahipler  yedi  cehennem  hakkında  vaaz  verip  duruyor.  Onlar  ne  biliyor  olabilir  ki? </p>
<p class="calibre1">Cehennemi  ancak  oraya  gitmiş  biri  bilebilir.  Babam  herkese  yatağımın  alev  aldığını  söyledi  ve</p>
<p class="calibre1">üstadımız yüzüm için merhem verdi. Merhem! Gregor da merhemlerini aldı. Dört yıl sonra onu yedi</p>
<p class="calibre1">kutsal yağ ile yağladılar, o şövalye yemini etti ve Rhaegar Targaryen omzuna dokunup, 'Ayağa kalkın</p>
<p class="calibre1">Sör Gregor,' dedi." </p>
<p class="calibre1">Pürüzlü  sesi  hafifleyip  duyulmaz  oldu.  Sansa'nın  gözlerinden  saklanmış,  gece  karanlığını  üstüne</p>
<p class="calibre1">çekmiş  dev  bir  şekil,  yere  çökmüş  halde  öylece  duruyordu.  Sansa  adamın  düzensiz  nefes  alışını</p>
<p class="calibre1">duyabiliyordu, üzgündü ve korkusu kaybolmuştu. </p>
<p class="calibre1">Sessizlik  uzadıkça  uzadı  ve  Sansa  tekrar  korkmaya  başladı  ama  kendisi  için  değil,  adam  için</p>
<p class="calibre1">korkuyordu. "O gerçek bir şövalye değilmiş," diye fısıldadı. </p>
<p class="calibre1">Tazı  kafasını  geri  atıp  güldü.  Sansa  ondan  uzaklaşmaya  çalıştı  ama  adam  kolunu  tuttu.  "Hayır," </p>
<p class="calibre1">dedi kükrer gibi. "Hayır küçük kuş, o gerçek bir şövalye değil." </p>
<p class="calibre1">Şehir içine giden yol boyunca Sandor Clegane tek kelime konuşmadı. Atlı arabaların olduğu yere</p>
<p class="calibre1">geldiklerinde,  sürücüye  Kızıl  Kale'ye  gideceklerini  söyledi  ve  Sansa'nın  ardından  içeri  girdi. </p>
<p class="calibre1">Sessizlik içinde meşalelerle aydınlatılmış yolları geçerek Kral Kapısı'ndan girdiler. Sandor kalenin</p>
<p class="calibre1">yan kapılarından birini açıp onu kaleye soktu. Yanık yüzü seyiriyordu ve gözleri düşünceliydi. Kule</p>
<p class="calibre1">merdivenlerini  çıkarken  Sansa'nın  bir  basamak  ardından  geliyordu.  Sansa'yı  odasının  bulunduğu</p>
</body>
</html>
