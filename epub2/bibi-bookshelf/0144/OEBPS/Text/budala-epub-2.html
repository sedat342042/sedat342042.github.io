<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>budala-epub-2.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="budala-epub-2.html" xml:lang="tr-TR">
    <div class="Basic-Text-Frame">
      <p class="e-jenerikbaslik-">FIYODOR MIHAYLOVIC DOSTOYEVSKI</p>

      <p class="e-paragraf">Fiyodor Mihayloviç Dostoyevski, 1821 yılında dünyaya geldi. 13 yaşındayken Moskova’nın en iyi okullarından birine yatılı olarak kaydedildi. 16 yaşında babasının zorlamalarıyla Petersburg askeri mühendis okuluna girdi.</p>

      <p class="e-paragraf">1843 yılında mühendis okulunu bitiren genç Fiyodor, asteğmen rütbesiyle orduya katıldı. O günün şartlarında mühendislik kendisine iyi bir mevki ve refah dolu bir hayat verebilecekti belki ama onun düşündüğü gelecek çok farklıydı; nitekim bir yıl sonra istifa etti.</p>

      <p class="e-paragraf">Dostoyevski için ünlü Fransız yazar Balzac’ın yeri bir başkadır. Bu hayranlık sonucu 1843 yılında Balzac’ın Eugenie Grandet romanını Rusçaya çevirir. Böylelikle edebiyat çalışmalarına da başlamış olur.</p>

      <p class="e-paragraf">1845 yılında ilk eseri İnsancıklar’ı kaleme alan Dostoyevski, bu eserde dönem edebiyatının şaşmaz konularından biri olan memur hayatını anlatır.</p>

      <p class="e-paragraf">Dostoyevski, devrin birçok ilerici genci gibi, toprak köleliğinin yürürlükte olduğu sosyal yapıdan rahatsızdır. Bu yüzden, rejime karşı çalışan gençlik gruplarından birine katılır. Kısa bir süre sonra, gruba bağlı tüm gençler yakalanarak tutuklanır. Genç yazar 4 yıl kürek, 5 yıl da sürgün cezasına çarptırılır. Hapiste yalnızca İncil bulundurmaya müsaade edildiği için Hıristiyanlığa merak sarar.</p>

      <p class="e-paragraf">1866 yılında ünlü romanı Suç ve Ceza’yı bitirdiğinde dönemin edebiyat otoritelerinden biri olarak görülmeye başlanır. Çağdaşı birçok yazarın aksine, toplumun her kesitinden insana romanlarında yer verebilen Dostoyevski, kahramanlarının şahsında kendisinin de içinden çıkamadığı çatışan duygu ve düşünceleri tasvire çalışır.</p>
    </div>
  </div>
</body>
</html>
