<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>YAVAŞLIK</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h1 class="block_11">37</h1>
	<p class="block_9">Çevrelerinde olup bitenle ne Julie ne de Vincent ilgileniyor. Teşhirci değil onlar, başkalarının bakışıyla kışkırtılmak, bu bakışı yakalamak, kendilerine bakan bir başkasına bakmak istemiyorlar; onlar âlem<sup class="calibre2"><sup id="back_note_11" class="noteref"><a href="index_split_063.html#note_11" title="11" class="calibre3">11</a></sup></sup> yapmıyorlar, bir temsil onlarınki, ve oyuncular oyun sırasında seyircilerin gözleriyle karşılaşmak istemezler. Vincent’dan da çok Julie hiçbir şey görmemeye çabalıyor; bununla birlikte, yüzüne çakılıp kalan bakış öylesine ağır ki onu hissetmemesi olanaksız.</p>
	<p class="block_9">Gözlerini kaldırıyor ve bakışın sahibini görüyor: Çok güzel beyaz bir giysi içinde bir kadın, gözlerini dikmiş ona bakıyor; bakışı tuhaf, uzak, ama gene de ağır, korkunç ağır; umutsuzluk kadar ağır, ne -yapacağımı- bilemiyorum kadar ağır, ve Julie bu ağırlığın altında kendini kötürümleşmiş hissediyor. Devinimleri yavaşlıyor, ölgünleşiyor, sonunda duruyor; birkaç inilti daha ve susuyor.</p>
	<p class="block_9">Beyazlı kadın, korkunç bir haykırma isteğiyle boğuşuyor. Kendisi için haykırmak istediği kimse bu haykırışı duymadıkça, onun kadar güçlü olan bu istekten kurtulması olanaksız. Birden, kendini tutamıyor artık, bir çığlık atıyor, tiz ve korkunç bir çığlık.</p>
	<p class="block_9">Julie o zaman şaşkınlıktan kurtulup doğruluyor, külotunu alıp geçiriyor, ortalığa saçılmış giysilerini aceleyle toparlayıp örtünüyor ve koşarak kaçıyor.</p>
	<p class="block_9">Vincent daha ağırdan alıyor. Gömleğini, pantolonunu buluyor, ama külotu ortalıkta görünmüyor.</p>
	<p class="block_9">Onun birkaç adım gerisinde pijamalı bir adam duruyor, kimse görmüyor adamı, o da görmüyor kimseyi, bakışı beyazlı kadının özerinde toplanmış. </p>
	<p class="block_10" id="calibre_pb_38"> </p>
</body></html>
