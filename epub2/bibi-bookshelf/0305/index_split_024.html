<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>YAVAŞLIK</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h1 class="block_11">22</h1>
	<p class="block_9">Bu sırada, kolokyumu kapatıyor başkan, katılımcılar gürültüyle salondan ayrılıyorlar, hol hemen doluyor. Berck, Çek bilgine yaklaşıyor, “Çok heyecanlandım, sizin...” Çek’in yaptığı konuşmanın türünü tanımlayabilecek oldukça nazik bir deyim bulabilmenin güçlüğünü sezdirmek için bilerek duraksıyor “...sizin... tanıklığınız için. Bizler çabucak unutmaya meyilliyizdir. Ülkenizde olup-bitenlere karşı son derece duyarlı olduğuma inanmanızı isterdim. Mağrur olması için hiçbir gerekçesi bulunmayan Avrupa’nın gururuydunuz.”</p>
	<p class="block_9">Çek bilgin alçakgönüllülüğünü göstermek için, belli belirsiz bir karşı çıkma hareketi yapıyor.</p>
	<p class="block_9">“Hayır, karşı çıkmayınız, diye sürdürüyor Berck, bunu söylemek önemli benim için. Sizler, özellikle sizler, sizin ülkenizin aydınları, komünist baskıya inançla direnme göstererek, bizim genellikle sahip olmadığımız cesareti gösterdiniz, öylesine özgürlük kahramanlığı gösterdiniz ki bizler için izlenmesi gereken örnek oldunuz. Zaten,” diye ekliyor, sözlerine bir teklifsizlik, bir içtenlik havası vermek için: “Budapeşte çok muhteşem bir kenttir ve belirtmeme izin veriniz, tamamen Avrupalı.</p>
	<p class="block_9">- Prag mı demek istiyorsunuz?” diyor çekingenlikle bilgin.</p>
	<p class="block_9">Ah, lanet olası coğrafya. Berck küçük bir yanlışlık yaptığını anlıyor ve meslektaşının davranış inceliğinden yoksunluğunun karşısında öfkesini bastırıp konuşmasını sürdürüyor: “Kuşkusuz Prag demek istiyorum, ayrıca Krakov da demek istiyorum, Sofya demek istiyorum, Saint-Pétersbourg demek istiyorum, kocaman bir toplama kampından kurtulan bu Doğu kentlerinin hepsini düşünüyorum.</p>
	<p class="block_9">-Toplama kampı demeyiniz. İşimizi kaybediyorduk çoğu zaman, ama toplama kamplarında değildik.</p>
	<p class="block_9">- Bütün Doğu ülkeleri kamplarla kaplıydı, azizim! Gerçek ya da simgesel kamp, bunun bir önemi yok!</p>
	<p class="block_9">- Ama Doğu demeyiniz, diye karşı çıkmayı sürdürüyor Çek bilgin: Prag, sizin de bildiğiniz gibi, Paris kadar bir Avrupa kentidir. XIV. yüzyılda kurulan Charles Üniversitesi, Kutsal Roma İmparatorluğunun ilk üniversitesiydi. Bildiğiniz gibi, Luther’in habercisi, büyük kilise ve yazım reformcusu Jean Hus bu üniversitede öğretiyordu.”</p>
	<p class="block_9">Hangi şeytan dürtüyor acaba Çek bilgini? Öfkeden kudurmasına karşın, sesinin sıcaklığını korumayı başaran Berck’in durmadan yanlışlarını düzeltiyor: “Aziz meslektaşım, Doğu’lu olmaktan utanmayınız. Fransa’nın çok büyük bir sevgisi vardır Doğu’ya karsı XIX. yüzyıldaki göçünüzü düşününüz!</p>
	<p class="block_9">- XIX. yüzyılda hiç göç yapmadık.</p>
	<p class="block_9">- Ama Mickiewicz? Onun Fransa’da ikinci vatanını bulmasından gurur duyuyorum!</p>
	<p class="block_9">- Ama Mickiewicz...<sup class="calibre2"><sup id="back_note_10" class="noteref"><a href="index_split_062.html#note_10" title="10" class="calibre3">10</a></sup></sup> diye karşı çıkmayı sürdürüyor Çek bilgin.</p>
	<p class="block_9">Bu sırada Immaculata sahneye giriyor; kameramanına birtakım telaşlı işaretler yapıyor, sonra bir el hareketiyle Çek’i uzaklaştırıyor ve Berck’in yanına kendisi geçiyor, ona bakarak konuşuyor: “Jacques-Alain Berck...”</p>
	<p class="block_9">Kameraman kamerayı omzuna yerleştiriyor tekrar: “Bi dakka!”</p>
	<p class="block_9">Immaculata konuşmasını kesip kameramana bakıyor, sonra tekrar Berck’e dönüyor: “Jacques-Alain Berck...”</p>
	<p class="block_10" id="calibre_pb_24"> </p>
</body></html>
