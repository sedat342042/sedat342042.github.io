<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>YAVAŞLIK</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h1 class="block_11">32</h1>
	<p class="block_9">Çıplak Vincent. Biraz şaşkın durumda, öksürüklü bir gülüşle gülüyor, bu gülüş Julie’den çok kendine yönelik, çünkü camla kaplı bir yerde çıplak olmak onun için öylesine alışılmadık bir şey ki durumun tuhaflığından başka bir şey düşünemiyor. Julie çoktan sutyenini çıkarmış, sonra külotunu çıkartıyor, ama Vincent tam olarak göremiyor onu: Onun çıplak olduğunu görüyor, ama çıplak olduğu zaman nasıl göründüğünü bilmeden. Anımsayalım, bir süre önce kafasını genç kızın kıç deliğinin görüntüsüyle bozmuştu, şimdi bu delik ipek külottan kurtulmuşken onu hâlâ düşünüyor mu acaba? Hayır. Kıç deliği kafasından uçup gitti. Karşısında soyunan vücuda dikkatle bakacağına, ona yaklaşacağına, onu yavaş yavaş göreceğine, belki de ona dokunacağına, arkasını dönüp suya dalıyor.</p>
	<p class="block_9">Tuhaf çocuk şu Vincent. Dansçılara saldırıyor, ay konusunda coşup kendinden geçiyor, ama aslında bir sporcu. Suya dalıp yüzüyor. Birden, kendi çıplaklığını unutuyor, Julie’nin çıplaklığını unutuyor ve krol yüzmekten başka bir şey düşünmüyor. Onun arkasında, suya dalmayı beceremeyen Julie merdivenden sakına sakına iniyor. Ama Vincent ona bakmak için basını bile çevirmiyor! Ne yazık onun için. Çünkü güzel, çok güzel bu Julie. Vücudu ışıkla donanmış gibi saflığından değil, başka bir şey yüzünden bunca güzel bu beden: Yapayalnız bir çıplaklığın acemiliğinden geliyor bu güzellik, çünkü Vincent’ın başı suyun içinde olduğu için, kimsenin kendisine bakmadığından emin. Su, yapağısının hizasına geliyor, soğuk gibi, dalmak isterdi, ama buna cesareti yok. Duruyor, kararsız; sonra, sakınarak bir basamak daha iniyor, şimdi göbeğine geliyor su; elini sokuyor suya ve okşayarak serinletiyor memelerini. Ona bakmak gerçekten güzel. Şu Vincent safoğlanının hiçbir şeyden haberi yok, ama ben sonunda, ne özgürlüğü, ne pisliği, hiçbir şeyi simgelemeyen bir çıplaklık görüyorum, her türlü anlamdan arınmış bir çıplaklık, olduğu gibi, saf ve bir erkeği büyüleyen bir çıplaklık.</p>
	<p class="block_9">Sonunda yüzmeye başladı. Vincent’dan daha yavaş yüzüyor, başı suyun üzerinde acemice duruyor; o havuzdan çıkmak üzere merdivene yaklaşırken Vincent on beş metrelik havuzu üçüncü kez kulaçlıyordu. Aceleyle Julie’nin peşinden gitti. Hol tarafından yüksek sesler gelmeye başladığında havuzun kıyısındaydılar.</p>
	<p class="block_9">Görünmeyen ve kim oldukları bilinmeyen insanların yakınlarda bulunmasından heyecanlanan Vincent bağırmaya başladı: “Arkadan becereceğim seni!” ve bir kır tanrısı sırıtışıyla genç kızın üzerine atıldı.</p>
	<p class="block_9">Yalnız başlarına dolaşırken bir tek edepsizce söz söylemeye cesaret edememişti, oysa şimdi söylediklerinin herhangi bir kimse tarafından duyulması tehlikesine karşın, çirkin sözler haykırıyordu, böyle bir şey nasıl oluyordu?</p>
	<p class="block_9">Evet öyle, çünkü gizlilik bölgesinden belli-belirsiz çıktı. Kapalı küçük bir yerde söylenen bir sözcüğün anlamı, aynı sözcüğün bir amfitiyatroda yankılanmasından daha başkadır. Bu sözcük onun tümüyle sorumlu olacağı ve özellikle yanındaki insana yöneltilmiş sözcük değildir artık, orada bulunan ve onlara bakan başka insanların işitmek isteyecekleri bir sözcüktür. Gerçekte, amfitiyatroda kimse yok, boş, ama boş olmasına karşın, sanal ve gerçekdışı, gizil ve gücül olarak bir seyirci var orada, onlarla birlikte.</p>
	<p class="block_9">Bu seyircinin kimlerden oluştuğu düşünülebilir; Vincent’ın kolokta görmüş olduğu insanları düşündüğünü sanmıyorum; çevresinde birçok seyirci var, ısrarcı, güç beğenir, ateşli, meraklı bir seyirci topluluğu, ama aynı zamanda yüz çizgileri silik ve kimliği belirsiz; yani onun kafasında tasarladığı seyirci dansçıların düşledikleri seyirci mi oluyor? Görünmez seyirci? Pontevin’in kuramlarının dayanağı olan seyirci? Bütün dünya? Yüzü olmayan bir sonsuzluk? Bir soyutlama? Tam olarak böyle değil: Çünkü bu kimliksiz kalabalığın arasında somut yüzler beliriyor: Pontevin ve öteki arkadaşları; eğlenerek bütün sahneyi gözetliyorlar, Vincent’ı, Julie’yi ve hatta onların çevresindeki bilinmez insanlardan oluşan seyircileri gözetliyorlar. Vincent haykırdığı sözcükleri onlar için söylüyor, onların hayranlıklarını, çok istediği takdirlerini kazanmak için.</p>
	<p class="block_9">“Beni arkadan düzemeyeceksin!” diye bağırıyor Julie. Pontevin’le ilgili bir şey bilmiyor, ama o da bu cümleyi burada olmayan, varsayımsal olarak burada olabilecek insanlar için söylüyor. Onların hayranlıklarını mı kazanmak istiyor? Evet, ama yalnızca Vincent’ın hoşuna gitmek için istiyor bunu. Bu gece için ve kimbilir, belki de başka geceler için seçmiş olduğu erkek tarafından sevilmek amacıyla, bilinmeyen ve görünmeyen bir seyircinin alkışlarını kazanmak istiyor. Havuzun çevresinde koşuyor, memeleri neşe içinde iki yana sallanıyor.</p>
	<p class="block_9">Vincent’ın sözleri giderek daha gözüpek; yalnızca eğretileme oluşları keskin bayağılıklarını hafifçe gizliyor.</p>
	<p class="block_9">“Babafingomla deleceğim seni, duvara çivileyeceğim seni!</p>
	<p class="block_9">- Çivilemeyeceksin beni!</p>
	<p class="block_9">- Havuzun tavanında çarmıhta kalacaksın!</p>
	<p class="block_9">- Çarmıhta kalmayacağım!</p>
	<p class="block_9">- Dünyanın gözü önünde kıçının deliğini parçalayacağım!</p>
	<p class="block_9">- Parçalamayacaksın!</p>
	<p class="block_9">- Herkes kıçının deliğini görecek!</p>
	<p class="block_9">- Kimse kıçımın deliğini görmeyecek!” diye bağırıyor Julie.</p>
	<p class="block_9">Bu sırada yeniden sesler duyuyorlar, seslerin yakınlığı Julie’nin koşmasını hafifçe yavaşlatıyor, onu durmaya zorluyor: Birkaç saniye sonra tecavüze uğrayacak bir kadın gibi cırtlak sesle bağırmaya başlıyor. Vincent onu yakalıyor, birlikte yere düşüyorlar. Julie, Vincent’a bakıyor, gözleri kocaman kocaman açık, onun içine girmesini bekliyor, karşı koymamaya karar vermiş durumda. Bacaklarını açıyor. Gözlerini kapatıyor. Başını hafifçe yana çeviriyor.</p>
	<p class="block_10" id="calibre_pb_35"> </p>
</body></html>
