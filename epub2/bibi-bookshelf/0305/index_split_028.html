<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>YAVAŞLIK</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h1 class="block_8" >26</h1>
	<p class="block_9">Vera uyuyor ve ben açık pencerenin önünde ayakta, aylı bir gecede şatonun parkında gezen iki insana bakıyorum.</p>
	<p class="block_9">Birden Vera’nın soluk alışının hızlandığını duyuyorum, yatağına dönüp bakıyorum, bir saniye sonra haykırmaya başlayacağını anlıyorum. Karabasan gördüğüne hiç tanık olmadım! Neler oluyor bu şatoda?</p>
	<p class="block_9">Uykudan uyandırıyorum onu, gözlerini kocaman kocaman açıp korkuyla bakıyor bana. Sonra anlatıyor, hızlı hızlı, sanki ateş basmış gibi: “Bu otelin çok uzun bir koridorundaydım. Birden bir adam çıktı ortaya ve bana doğru koştu. On metre kadar mesafe kalınca haykırmaya başladı. Ve, bir düşün. Çekçe konuşuyordu! Saçmasapan cümleler: ‘Mickiewicz Çek değildir! Mickiewicz Polonyalıdır!’ Sonra tehdit edercesine birkaç adım daha yaklaştı ve tam bu sırada sen uyandırdın beni.</p>
	<p class="block_9">- Bağışla, beni dedim ona, benim zırvalarımın kurbanı oldun.</p>
	<p class="block_9">- Nasıl?</p>
	<p class="block_9">- Sanki düşlerin bir çöp sepeti, budalaca sayfalar atıyorum oraya.</p>
	<p class="block_9">- Ne uyduruyorsun? Bir roman mı?” diye soruyor, sıkıntıyla.</p>
	<p class="block_9">Başımı eğiyorum.</p>
	<p class="block_9">“Bir gün, içinde tek bir ciddi sözcük bulunmayan bir roman yazmak istediğini söylemiştin bana, kaç kez. Senin Keyfin İçin Bir Koca Budalalık. Zamanın gelmiş olmasından korkuyorum. Ancak seni uyarıyorum: Dikkatli ol.”</p>
	<p class="block_9">Başımı daha da aşağı eğiyorum.</p>
	<p class="block_9">“Sana annenin ne dediğini anımsıyor musun? Sesini, sanki dünmüş gibi duyuyorum: Milanku, şaka yapmayı bırak artık. Kimse anlamayacak seni. Herkesi inciteceksin, sonunda herkes nefret edecek senden. Anımsıyor musun?</p>
	<p class="block_9">-Evet, diyorum.</p>
	<p class="block_9">-Uyarıyorum seni. Ciddilik koruyordu seni. Ciddiyet yoksunluğu seni çırılçıplak bırakacak kurtların önünde. Ve kurtların seni beklediğini de biliyorsun.”</p>
	<p class="block_9">Bu korkunç kehanetten sonra, yeniden uykuya dalıyor.</p>
	<p class="block_10" id="calibre_pb_28"> </p>
</body></html>
