<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>YAVAŞLIK</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h1 class="block_11">8</h1>
	<p class="block_9">Ne var ki, ertesi gün Vincent onunla sitemli bir havayla konuşuyor: “Pontevin, sen büyük bir dansçı kuramcısı değilsin yalnızca, kendin de büyük bir dansçısın.”</p>
	<p class="block_9">Pontevin (biraz şaşkın): “Kavramları karıştırıyorsun sen.”</p>
	<p class="block_9">Vincent: “Sen ve ben, ikimiz birlikteyken, biri yanımıza gelince, içinde bulunduğumuz mekân ânında ikiye bölünüyor, yeni gelen ve ben birden parter seyircisine dönüşüyoruz, sen de sahnede dans etmeye başlıyorsun.”</p>
	<p class="block_9">Pontevin: “Sana kavramları karıştırdığını söylüyorum. Dansçı deyimi özellikle toplumsal hayatın teşhircileri için geçerlidir. Bense toplum hayatından nefret ederim.</p>
	<p class="block_9">Vincent: “Dün, şu genç kadının karşısında tıpkı kamera karşısındaki Berck gibi davrandım. Bütün dikkatleri kendi üzerinde toplamak istedin. En iyinin, en nüktecinin kendin olduğunu kanıtlamak istedin. Ve bana karşı, teşhircilerin en bayağı judosunu kullandın.”</p>
	<p class="block_9">Pontevin: “Belki teşhircilerin judosu. Ama ahlâk judosu değil! Beni bir dansçı olarak tanımlarken bu nedenle yanılıyorsun. Çünkü dansçı kişi başkalarından daha çok ahlâkî olmak ister. Oysa ben, senden daha kötü olmak istedim.”</p>
	<p class="block_9">Vincent: “Büyük seyirci kitlesi safyürek olduğu ve tinsel davranışları güzel saydığı için dansçı daha tinsel görünmek ister. Ama bizim küçük topluluğumuz sapkındır ve töredışını sever. Demek ki bana karşı töredışı judo uyguladın, bu da senin dansçı yaradılışına kesinlikle ters değil.”</p>
	<p class="block_9">Pontevin (birden tavır değiştiriyor, çok içtendir): “Seni yaraladıysam, Vincent, lütfen bağışla beni.”</p>
	<p class="block_9">Vincent (Pontevin’in özür dilemesi üzerine birden heyecanlanıyor): “Seni bağışlamamı gerektirecek bir şey yok. Şaka yapmış olduğunu biliyorum.”</p>
	<p class="block_9">Gaskonyalı Kahvesinde buluşmaları bir rastlantı değil. Kutsal koruyucularının en büyüğü d’Artagnan’dır: Kutsal saydıkları tek değer olan dostluğun piri, koruyucusu.</p>
	<p class="block_9">Pontevin konuşmasını sürdürüyor: “Sözcüğün çok geniş anlamında (ve gerçekten bu noktada haklısın) hiç kuşkusuz hepimizin içinde bir dansçı var, bu nedenle senin dediğini kabul ediyorum, bir kadının geldiğini görünce, herkesin on katı dansçı oluyorum. Buna karşı ne yapabilirim? Benden daha güçlü bir şey bu.”</p>
	<p class="block_9">Giderek heyecanlanan Vincent dostça gülümsüyor ve Pontevin günah çıkarır gibi konuşmasını sürdürüyor: “Zaten, senin de sövlediğin gibi, büyük bir dansçı kuramcısıysam, bu onlarla benim aramda az buçuk bir ortak nokta bulunduğunu gösterir, böyle olmasaydı anlayamazdım onları. Evet, görünüşünü kabul ediyorum, Vincent.”</p>
	<p class="block_9">Pişmanlık getirmiş olan dost Pontevin bu evrede yeniden kuramcıya dönüşüyor: “Ama, ancak pek az bir benzerlik var, çünkü bu kavramı kullandığım o belirgin anlamda dansçıyla bir ilişkim yok. Bir Berck gibi, bir Duberques gibi gerçek bir dansçının bir kadın karşısında kendini teşhir etmek, baştan çıkartmak arzusundan yoksun olmasının yalnızca mümkün değil aynı zamanda muhtemel olduğunu düşünüyorum. Bir başkasıyla karıştırdığı için saçından tutup yatağa sürüklediği daktilo kız hikâyesini anlatmak onun aklına gelmezdi. Çünkü onun baştan çıkartmak istediği seyirci somut, gözle görünen birtakım kadınlar değil, görünmez bir kalabalık kitlesidir! Dinle, dansçı kuramı konusunda geliştirilmesi gereken bir başka bölüm var: Seyircinin görünmezliği! Bu kişiliğin korkunç modernliği buradadır! Senin ya da benim karşımda kendini teşhir etmiyor, bütün dünyanın karşısında yapıyor bunu. Peki nedir bütün dünya? Yüzü olmayan bir sonsuzluk! Bir soyutlama, bir soyut kavram.”</p>
	<p class="block_9">Sohbetlerinin tam ortasında, Machu’yla birlikte Goujard geliyor, daha kapıdan Vincent’a sesleniyor Goujard: “Bana, böcekbilimciler büyük kolokyumuna davet edildiğini söylemiştin. Sana bir haberim var! Berck de orada olacak.”</p>
	<p class="block_9">Pontevin: “Gene mi o? Adam her yerde!”</p>
	<p class="block_9">Vincent: “Ne halt edecekmiş orada?”</p>
	<p class="block_9">Goujard: “Üniversite öğrencisiyken l’Ecole des Hautes Etudes Entomologiques’e<sup class="calibre2"><sup id="back_note_7" class="noteref"><a href="index_split_059.html#note_7" title="7" class="calibre3">7</a></sup></sup> devam etti bir yıl. Bu toplantıda adama onur böcekbilimcisi unvanı verecekler.”</p>
	<p class="block_9">Ve Pontevin: “Oraya gidip ortalığı karıştırmak gerekiyor!”</p>
	<p class="block_10" id="calibre_pb_10"> </p>
</body></html>
