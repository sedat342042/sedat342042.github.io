<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>YAVAŞLIK</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h1 class="block_11">17</h1>
	<p class="block_9">Adının üzerine yanlış yerlere konan işaretler yüzünden kederlenmesini herkes anlayabilir. Ama gururu nereden geliyordu?</p>
	<p class="block_9">Yaşamöyküsüne ilişkin temel bilgiler şöyle: 1968 yılında Rusların işgalinden bir yıl sonra Böcekbilim Enstitüsünden kovuldu ve yapı işçisi olarak çalışmak zorunda kaldı, bu durum 1985 yılında işgalin sona erişine kadar sürdü, yani yirmi yıl kadar.</p>
	<p class="block_9">Ama Amerika’da, Fransa’da, İspanya’da ve daha başka yerlerde sürekli olarak işsiz kalan yüzlerce, binlerce insan yok mu? Bundan dolayı acı çekerler, ama gurur da duymazlar. Çek bilgini gurur duyuyor da ötekiler neden gurur duymuyorlar?</p>
	<p class="block_9">Çünkü o işinden ekonomik nedenler yüzünden değil, siyasal nedenlerden dolayı atıldı.</p>
	<p class="block_9">Olsun. Ama, bu durumda, ekonomik nedenlerin yol açtığı acının daha hafif ya da daha az saygın olmasının gerekçelerinin açıklanması gerekiyor. Şefinin hoşuna gitmediği için işinden atılan bir insan bundan utanç duymalı mıdır, öte yandan, siyasal nedenler yüzünden işinden olan kimse bundan dolayı böbürlenebilir mi? Neden?</p>
	<p class="block_9">Çünkü, ekonomik nedenden dolayı işsiz kalma durumunda, işten atılan kişi edilgin bir rol oynar ve davranışında hayranlık uyandıracak bir cesaretin izi bulunmamaktadır.</p>
	<p class="block_9">Bu, gün gibi ortada, ama kazın ayağı hiç de öyle değil. Çünkü, 1968’den sonra, Rus ordusu ülkeye korkunç bir rejim yerleştirince işinden atılan Çek bilgin cesaretini kanıtlayacak hiçbir şey yapmadı. Enstitünün bir bölümünü yönetiyor ve sineklerden başka bir şeyle ilgilenmiyordu. Bir gün, on kadar tanınmış rejim karşıtı ansızın bürosuna doluştu ve yarı gizli bir toplantı yapabilmeleri için kendilerine bir salon vermesini istediler. Ahlâkî judonun kurallarına göre davranıyorlardı: Baskın yapmışlar ve gözlemci görevini de kendileri üstlenmişlerdi. Bu beklenmedik karşılaşma yüzünden bilginin eli ayağına dolaştı. ‘Evet’ demek, kısa bir süre sonra kötü sonuçlar doğurabilirdi: Kendisi görevinden olur, üç çocuğuna üniversite yasaklanırdı. Tabansızlığıyla peşin peşin dalga geçen küçük topluluğa da ‘hayır’ diyebilecek kadar yürekli değildi. Sonunda razı oldu ve çekingenliğinden, zayıflığından, gönlünün dilediği gibi davranmak yeteneğinden yoksun oluşundan dolayı kendinden nefret etti. Demek ki, doğru konuşmak gerekirse, kendisi, işinden, çocukları da okuldan onun korkaklığı özünden atıldı.</p>
	<p class="block_9">Durum böyle olduğuna göre, nasıl oluyor da gurur duyuyor?</p>
	<p class="block_9">Üzerinden zaman geçip de muhaliflere karşı başlangıçtaki öfkesini unutunca, ağzından çıkan ‘evet’i bilinçli ve özgür bir eylem, aşağılık iktidara karşı kişisel başkaldırısının ifadesi olarak görmeye alıştı. Bu nedenle, kendisinin de büyük tarih sahnesine çıkanlardan biri olduğuna inanıyor ve gururu da bu inançtan kaynaklanıyor.</p>
	<p class="block_9">Ama birçok insan sürekli olarak sayısız anlaşmazlığa bulaştığına göre, öyleyse, bunlar da tarihin büyük sahnesine çıkmaktan gurur duyabilecekler, doğru değil mi?</p>
	<p class="block_9">Savımı açıklamam gerekiyor: Çek bilgininin gururu, onun rastgele bir zamanda tarih sahnesine çıkmış olmasına değil, bu sahnenin aydınlandığı anda çıkmasına bağlı. Tarihin aydınlanmış sahnesine, Dünya Çapında Tarihsel Güncel Olay denir. Projektörlerin aydınlattığı, kameraların görüntülediği Prag, 1968 yılında, tam anlamıyla Dünya Çapında Tarihsel Güncel Olay idi ve Çek bilgin, onun öpücüğünü alnında hissetmekten bugün hâlâ gurur duyuyor.</p>
	<p class="block_9">Ama dünyayı ilgilendiren büyük bir ticaret görüşmesi, zirve toplantıları da önemli güncel olaylardır, onlar da aydınlatılmış, filme alınmış ve yorumlanmışlardır; bunlar neden oyuncularında aynı gururun heyecanını uyandırmıyorlar?</p>
	<p class="block_9">Hemen bir açıklama daha getiriyorum: Çek bilgin herhangi bir Dünya Çapında Tarihsel Güncel Olay’ın lütfuna mazhar olmamıştı, onun başına Yüce bir devlet kuşu konmuştu. İnsan, tipte silâh sesleri duyulur, yukarıda Azrail dolaşırken ön sahnede acı çekerse Yüce’dir Güncel Olay.</p>
	<p class="block_9">İşte size kesin açıklama: Çek bilgin Yüce bir Dünya Çapında Tarihsel Güncel Olay’ın lütfuna mazhar olduğu için gurur duyuyor. Bu lütfun, salonda bulunan bütün Norveçliler ve Danimarkalılardan, bütün Fransızlar ve İngilizlerden kendisini farklı kıldığını çok iyi biliyor.</p>
	<p class="block_10" id="calibre_pb_19"> </p>
</body></html>
