<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta http-equiv="content-type" content="text/html; charset=UTF-8"/><title></title><link rel="stylesheet" href="main.css" type="text/css"/>
</head>
<body><div><img src="main-1.jpg" alt="" style="width:299pt;height:480pt;"/></div><br clear="all"/>
<p><a id="bookmark0"></a><span style="font-weight:bold;">SHANNARA’NIN ELFTAŞLARI</span></p>
<p>Bilim ve insanlığın çağının sonu geldi; artık dünyaya hükmetme sırası yeni ırklar ve büyüde. Ancak büyü bile, büyük bir tehlikenin dogmasına engel olabilmiş değil. İblisler serbest ve dünyanın sonu gelmek üzere. Sadece, Shannara soyunun son varisi Wil Ohmsford, Prenses Amberle'yi dünyayı kurtarmayı amaçladığı tehlikeli görevde koruyabilecek güce sahip. İblislerin lideri ise buna izin vermemek için, tüm gücünü kullanmaya kararlı.</p>
<p>“Eşsiz bir fantastik yolculuk.” —Frank Herbert</p>
<p>&quot;Brooks’un eserleri, hayatımın büyük bir parçası.” —Patrick Rothfuss</p>
<p>‘Eğer Tolkien fantastik edebiyatın büyükbabasıysa, Brooks da en sevilen amcasıdır.”</p><div><img src="main-2.jpg" alt="" style="width:298pt;height:242pt;"/></div><br clear="all"/>
<p>-Peter V. Brett</p>
<p><span style="text-decoration:underline;">_</span> “Eşsiz bir yazar. Eger Terry</p>
<p>okumadıysanız, fantastik edebiyat okumamışsınız demektir.~</p>
<p>—Christopher Pao</p>
<p>■fantastikedebiyatı önemli bir tür haline getiren Sncülerden.' ~ -Brent Wceks</p>
<p>Terry Brooks, 1944 yılında Illinois’de doğdu. Hamilton College’da İngiliz Edebiyatı okuduktan sonra Washington &amp;&#160;Lee Üniversitesinde hukuk alanında yüksek lisans yaptı. Liseden beri yazmakta olan Brooks, ilk kitabı olan <span style="font-style:italic;">Shannara’nın Kılıcını</span> 1977 yılında yayınladı. Kitap New York Times’ın çok satanlar listesinde beş ay kaldı. Uzun yıllar avukatlık yapan Brooks artık tüm zamanını yazmaya ayırmaktadır. Yıldız Savaşları romanlarını da yazan Brooks, halen Kuzeybatı Pasifik’te eşiyle birlikte yaşamaktadır.</p>
<p><a id="bookmark1"></a><span style="font-style:italic;">Shannara Efsanesi Shannara’nm Elftaşları </span>Terry Brooks</p>
<p><span style="font-weight:bold;">Orijinal Adı: </span><span style="font-weight:bold;font-style:italic;">The Elfstones of Shannara</span></p>
<p><span style="font-weight:bold;">lthaki Yayınlan - 1070</span></p>
<p><span style="font-weight:bold;">Yayın Koordinatörü: Tugçe Nida Sevin Editör: </span><span style="font-weight:bold;font-style:italic;">Alican Saygı Ortanca </span><span style="font-weight:bold;">Redaksiyon: Merve </span><span style="font-weight:bold;font-style:italic;">Süzer </span><span style="font-weight:bold;">Kapak Uygulama: </span><span style="font-weight:bold;font-style:italic;">Şükrü Karakoç </span><span style="font-weight:bold;">Sayfa Düzeni ve Baskıya Hazırlık: </span><span style="font-weight:bold;font-style:italic;">özge Boz </span><span style="font-weight:bold;">1. Baskı, Ocak 2016, İstanbul</span></p>
<p><span style="font-weight:bold;">ISBN: 978-605-375-520-3</span></p>
<p><span style="font-weight:bold;">Sertifika No: 11407</span></p>
<p><span style="font-weight:bold;">Türkçe çeviri © Banş Emre Alkım, 2001 © Terry Brooks, 1982 © lthaki, 2016</span></p>
<p><span style="font-weight:bold;">Kapak Tasannu: © 2015 Viacom International Inc. ve Sonar Entertainment Distribution, LLC. Tüm haklan saklıdır.</span></p>
<p><span style="font-weight:bold;">MTV; The Shannara Chronicles, ilgili tüm başlıklar, logolar ve karakterler Viacom International Inc.'in tescilli markalandır.</span></p>
<p><span style="font-weight:bold;">Bu eserin tüm haklan AnatoliaLit Telif Haklan Ajansı aracılığıyla satın alınmıştır. Yayıncının yazılı izni olmaksızın alınD yapılamaz.</span></p>
<p><a id="bookmark2"></a>EFSANESİ</p>
<p>SHANNARA’NIN ELFTAŞLARI</p><img src="main-3.png" alt="" style="width:196pt;height:26pt;"/>
<p><a id="bookmark3"></a><span style="font-weight:bold;">Çeviren</span></p>
<p><a id="bookmark4"></a>Banş Emre Alkım</p>
<p>ry &gt;&#160;&#160;&#160;&#160;ı <span style="font-style:italic;">’wş</span> ^ C V</p>
<p>^.-'&gt;0 ^ ÇALILIKLARIM* <span style="font-style:italic;">Kt</span> &#160;&#160;&#160;Y&lt;</p><div>
<p><span style="font-weight:bold;">k/r</span> <span style="font-style:italic;">Um ah </span><span style="font-style:italic;font-variant:small-caps;">a</span> rj</p>
<p>IİOAK*</p><img src="main-4.png" alt="" style="width:270pt;height:177pt;"/>
<p><span style="font-weight:bold;">«£ KEÇE &#160;&#160;&#160;<sup>M</sup></span></p></div><br clear="all"/><div>
<p><span style="font-weight:bold;">KERSHALT BÖLGESİ</span></p>
<p>borlon</p></div><br clear="all"/>
<p><a id="bookmark5"></a><span style="font-style:italic;">&amp;3 <sup>,</sup>'<sup>1</sup>/,</span></p><div><img src="main-5.png" alt="" style="width:275pt;height:218pt;"/></div><br clear="all"/>
<p><span style="font-weight:bold;">MA vr^-/?(\ ŞERİT</span></p><div><img src="main-6.png" alt="" style="width:304pt;height:402pt;"/></div><br clear="all"/>
<p><a id="bookmark6"></a><span style="font-weight:bold;">BÖLÜM 1 </span><span style="text-decoration:line-through;">'</span>»■-</p>
<p>Seçilmişler, Yaşam Bahçeleri’ne girdiği sırada gece göğü şafağın sökmeye başlamasıyla doğuda hafifçe parladı. Halkının geri kalanı yataklarının sıcaklığı ve yalnızlığına sarılmış olan elf şehri Arborlon uykudaydı. Ama Seçilmişler için gün çoktan başlamıştı. Yaz rüzgârının hafifçe dalgalandırdığı cüppeleriyle, kemerli, gümüş kakmalar ve fildişi yongalarla süslenmiş demir işlemeli kapıda, geçmiş yüzyıllar boyunca tüm nöbetçilerin durduğu gibi sabit ve mesafeli duran Kara Nöbet’teki askerleri geçtiler. Hızla ilerlediler. Önlerindeki çamların gölgesindeki karanlığa adım atarlarken, yeni günün sessizliğini hafif sesleri ve sandaletli ayaklarının çakıllı patikadaki tıkırtısı bozuyordu sadece.</p>
<p>Seçilmişler, bahçelerin merkezindeki garip ve harikulade ağacın, efsanelere göre, yüzyıllar önce elfleri neredeyse yok edecek olan, eski insan ırkının doğuşundan önce dünyadan sürülmüş bir kötülüğe karşı koruyuculuk görevi yapmış ağacın, Ellcrys’in muhafızlarıydılar. Onlarınki elf nesilleri boyunca süregelen bir gelenekti. Elflerin hem gıpta edilecek bir onur hem de mukaddes bir görev saydıkları bir görev geleneğiydi.</p>
<p>Yine de bu sabah bahçelerden geçen toplulukta çok az ciddiyet işareti vardı. Göreve seçilmelerinin üzerinden iki yüz otuz gün geçmişti ve genç ruhlar artık kolayca itaat etmiyordu. Kendilerine verilen sorumluluğa karşı hürmetleri çoktan yok olmuştu ve elflerin Seçilmişleri, şimdi sadece, seçildiklerinden</p>
<p>beri her gün yaptıkları eskimiş ve bilindik işi, gün ışığının ilk dokunuşunda ağacı selamlama işini yerine getirmek üzere ilerleyen altı genç adamdı.</p>
<p>Bu yılki Seçilmişlerin en genci Lauren sessizdi bir tek. Diğerleri yürürken onların sohbetlerine katılmamış, biraz geride kalmıştı. Kızıl saçlı kafası düşüncelerinin yoğunluğundan-eğilmişti ve kaşlarını iyice çatmıştı. Düşüncelerine o kadar dalmıştı ki bir el koluna dokunana kadar, ne öndeki gürültünün kesildiğini fark etti ne de önündeki gruptan geri kalıp ardına geçen adımları. Birden, endişeli yüzünü kaldırdı ve kendisine bakan Jase’i gördü.</p>
<p>“Sorun nedir Lauren? Hasta mısın?” diye sordu Jase, diğerlerinden birkaç ay büyük olduğu için Seçilmişlerin lideri kabul edilmişti.</p>
<p>Lauren başını iki yana salladı ama yüzünün aşıklığı tümüyle silinmedi, “iyiyim.”</p>
<p>“Bir şeyler seni rahatsız ediyor. Bütün sabah düşünceliydin. Düşünüyorum da, dün gece de hayli durgundun.” Jase’in, omzunda duran eli genç elfin yüzünü kendininkine çevirdi. “Haydi, söyle. Kimse, iyi olmadığında görevini yapmanı beklemiyor.”</p>
<p>Lauren duraksadı, iç çekti ve başıyla onayladı. “Tamam. Sorun Ellcrys. Dün, gün batınımda, ayrılmadan hemen önce yapraklarında lekeler gördüğümü sandım. Galiba solmalar var.”</p>
<p>“Solma? Emin misin? Ellcrys’e bu tip şeyler asla olmaz. En azından bize hep söylenen buydu,” dedi Jase düşünceli düşünceli.</p>
<p>“Yanılmış olabilirim,” diye itiraf etti Lauren. “Hava kararıyordu. Gölgelerin yapraklar üzerindeki şeklindendir sadece, dedim kendi kendime. Ama nasıl göründüklerini hatırlamaya çalıştıkça, gerçekten solmuş olduklarına daha fazla inanıyorum.”</p>
<p>Diğerlerinden huzursuz bir mırıltı geldi ve bir tanesi konuştu. “Bu Amberle’nin suçu. Bir kızın Seçilmiş olmasının</p>
<p>kötü bir şeylere yol açacağını daha Önceden söylemiştim.”</p>
<p>‘ Seçilmişler arasında daha önce de kızlar oldu ve bunların yüzünden hiçbir şey olmadı,” diye itiraz etti Lauren. Amberle’den hep hoşlanmıştı. Kral Eventine Elessedil’in torunu olmasına rağmen onunla konuşmak kolaydı.</p>
<p>“Beş yüz yıldan beri olmadı Lauren,” dedi beriki.</p>
<p>“Tamam, bu kadarı yeter,” diye araya girdi Jase. “Amberle hakkında konuşmamaya karar vermiştik, bunu biliyorsun.” Bir an Lauren’in söylediklerini tartarak sessizce durdu. Sonra omuz silkti. “Ağaca bir şey olursa, özellikle de bizim bakımımız altındayken olursa bu şanssızlık olur ama hiçbir şey sonsuza dek sürmez ne de olsa.”</p>
<p>Lauren şok olmuştu. “Ama Jase, ağaç zayıflandığında Yasaklama sona erecek ve içindeki iblisler özgür kalacak...”</p>
<p>“O eski hikâyelere gerçekten inanıyor musun, Lauren?” Jase güldü.</p>
<p>Lauren bakışlarını yaşça büyük olan elfe dikti. “Nasıl bir Seçilmiş olup da inanmazsın?”</p>
<p>“Seçildiğimde neye inandığımın sorulduğunu hatırlamıyorum Lauren. Sana soruldu mu?”</p>
<p>Lauren başını iki yana salladı. Seçilmiş olma onuruna aday gösterilenlere hiçbir şey sorulmazdı. Bir önceki yıl erkekliğe ve kadınlığa adım atmış genç elfler ağacın önüne getirilirdi sadece. Yeni yılın şafağında, kabul edilmek için, anlık duruşlarla dallarının altından geçmek için bir araya gelirlerdi. Ağacın, omzuna dokunduğu genç elfler o yıl görev yapacak yeni Seçilmişler olurlardı. Lauren, ince bir daim kendisine dokunmak için eğilip adını söylediğini duyduğu anda hissettiği coşku ve gurur karışımım hâlâ hatırlayabiliyordu.</p>
<p>Ve Amberle’nin adı söylendiğinde tümünün şaşkınlığını da hatırlıyordu.</p>
<p>“Sadece çocukları korkutmak için uydurulmuş bir hikâye,&quot; diyordu Jase. “Ellcrys’in gerçek işlevi elf halkına, Dört Kara’nm tarihinde yaşanan tüm değişikliklere karşın, kendisi gibi ayakta</p>
<p>kalacaklarını hatırlatmaya yaramaktır. O, halkımızın gücünün sembolü Lauren, başka bir şey değil.”</p>
<p>Tümüne, bahçelerdeki yürüyüşlerine devam etmelerini işaret etti ve arkasını döndü. Lauren tekrar düşüncelerine daldı. Yaşça büyük elfin ağaç efsanesine aldırmaması onu rahatsız etmişti. Tabii ki Jase şehirliydi ve Lauren, Arborlon halkının eski inanışları, kendisinin geldiği küçük kuzey kasabasında-kilerden daha az ciddiye aldığını gözlemlemişti. Ama Ellcrys ve Yasaklama’yla ilgili anlatılanlar bir hikâyeden ibaret değildi. Gerçekten elflere ait olan her şeyin kökeniydi, halkının tarihindeki en önemli olaydı.</p>
<p>Her şey çok eskiden, yeni dünyanın doğmasından önce olmuştu. iyilik ve kötülük arasında büyük bir savaş yaşanmıştı. Sonunda elflerin, iblisleri zamanın olmadığı karanlığa sürgün eden Yasaklama’yı ve Ellcrys’i yaratarak kazandığı bir savaş. Ellcrys’e iyi bakıldığı sürece, kötülük bu diyardan uzak kalacaktı.</p>
<p>Ellcrys’e iyi bakıldığı sürece...</p>
<p>Başını endişeyle salladı. Belki de solma sadece hayal gücünün bir oyunuydu. Veya ışığın bir oyunu. Eğer değilse, bir çare bulmalıydılar. Her zaman bir çare vardı.</p>
<p>Dakikalar sonra, diğerleriyle ağacın önünde durdular. Ellcrys değişmemiş gibi duruyordu. Gümüş-beyaz gövdesi geniş, beş köşeli, kan kırmızı yapraklarla dolu ince dallardan oluşan simetrik bir ağ şeklinde gökyüzüne kusursuzca uzanıyordu. Dibinde, pürüzsüz kabuğunun çatlak ve yarıklarını yamarcasma yeşil yosun çizgileri, bir dağ yamacından akan zümrüt ırmaklar gibi çıkmıştı. Ne kadar güzel, diye düşündü. Tekrar baktı ama korktuğu hastalıktan hiçbir iz göremedi.</p>
<p>Diğerleri ağacın beslenmesinde, bakımında ve bahçelerin genel bakımında kullanacakları aletleri almaya gittiler. Ama Jase, Lauren’i alıkoydu. “Onu bugün sen selamlamak ister misin, Lauren?” diye sordu.</p>
<p>Lauren şaşkınlıkla şükranlarını kekeledi. Jase, görevlerin</p>
<p>bu en özelinde, açık ki onu neşelendirmek için sırasını veriyordu.</p>
<p>Diğerleri birkaç adım gerisinde sabah selamlamasını okumak üzere toplanırken, pürüzsüz kabuğa dokunmak üzere, yayılan dalların altında bir adım öne attı. Ağacın gövdesine düşecek ilk güneş ışığını gözleyerek beklenti içinde yukarıya baktı.</p>
<p>Birden geri çekildi. Tam üzerindeki yapraklar solmuş lekelerle kararmıştı. Kalbine bir ağırlık çöktü. Ağacın her tarafında, çeşitli yerlerde de lekeler vardı. Işığın veya gölgenin oyunu değildi. Gerçekti.</p>
<p>Çılgınca Jase’e işaret etti ve diğerleri öne çıkarken gösterdi. Böyle bir anda gelenekler yüzünden konuşmuyorlardı ama çoktan oluşmuş hasarın boyutunu görünce Jase’in nefesi kesildi. İkisi, kimi zorlukla görünen kimi çoktan kan kırmızısı rengi solduracak kadar kararmış lekeler keşfederek ağacın etrafında yürüdüler.</p>
<p>Ağaçla ilgili olarak dile getirdiği düşüncelere rağmen Jase sarsılmıştı ve diğerleriyle fısıltılar içinde görüşmeye giderken yüzü dehşetini yansıtıyordu. Lauren onlara katılmak için hareketlendi ama Jase hızla başını sallayarak şafağın ilk ışıklarının neredeyse en üst dallara ulaştığı ağacın tepesini işaret etti.</p>
<p>Lauren görevini hatırladı ve tekrar geriye, ağaca döndü. Ne olursa olsun Seçilmişler, topluluklarının başlangıcından beri her gün selamladıkları gibi bugün de Ellcrys’i selamlamahy-dılar.</p>
<p>Ellerini nazikçe gümüşi kabuğun üzerine koydu, selamlama sözcükleri dudaklarından dökülüyordu ki yaşlı ağacın ince bir dalı omzuna dokunmak için hafifçe alçaldı.</p>
<p><span style="font-weight:bold;font-style:italic;">Lauren...</span></p>
<p>Genç elf adının seslenilmesiyle yerinden sıçradı. Ama kimse konuşmamıştı. Ses kafasmdaydı. Konuşma kendi yüzünün görüntüsünden biraz daha belirgindi.</p>
<p>Bu Ellcrys’ti!</p>
<p>Nefesini tuttu. Çabucak arkasını dönmeden önce omzunda duran dala göz atmak için başını çevirdi. Şaşkınlığa kapıldı. Onunla daha önce bir kez, seçildiği gün konuşmuştu. Ağaç adını o zaman söylemişti; hepsinin adlarını söylemişti. Bu son olmuştu. Ondan sonra hiçbiriyle konuşmamıştı. Asla. Amberle hariç tabi ve Amberle artık onlardan biri değildi.</p>
<p>Telaşla diğerlerine baktı. Onlar da niye durduğunu merak ederek bakışlarını ona dikmişlerdi. Sonra omzunda duran dal gevşekçe etrafını sarmak için aşağı kaydı ve o dokunuştan istemeden kaçındı.</p>
<p><span style="font-style:italic;">Lauren, Seçilmişleri çağır...</span></p>
<p>Görüntüler hızla görünüp kayboldu. Lauren çekingence yoldaşlarına el etti. Gümüş gövdeli ağacın yukarılarına doğru bakıp dudaklarında sorular belirirken öne çıktılar. Dallar her birini kavramak için alçaldı ve Ellcrys’in sesi hafifçe fısıldadı.</p>
<p><span style="font-style:italic;">Beni duyun. Size söyleyeceklerimi hatırlayın. Beni hayal kırıklığına uğratmayın...</span></p>
<p>Hepsinin üzerinden bir ürperti geçti ve Yaşam Bahçeleri, sanki tüm dünyada bir tek onlar yaşıyormuşçasma boğuk, boşluktan gelen bir sessizlikle örtüldü. Görüntüler hızlı bir dizi halinde birbiri ardınca akarak zihinlerine doldu. Bu görüntülerde korku vardı. Yapabilselerdi, Seçilmişler kendilerini ele geçiren kâbuslar geçip unutulana kadar arkalarını dönüp kaçar, saklanırlardı. Ama ağaç onları tutu, daha fazla dayanamayacaklarını hissedinceye kadar görüntüler akmaya, korku tırmanmaya devam etti.</p>
<p>Lauren yanaklarından akan gözyaşlarıyla donmuş gibi duruyordu. Perişan durumdaki altı Seçilmiş birbirlerine bakıyorlardı ve her birinin zihninde gerçek sessizce fısıldanıyordu.</p>
<p>Efsane, efsane değildi. Efsane hayatın ta kendisiydi. Kötülük gerçekten Ellcrys’in sağladığı Yasaklama’nm sınırlarının ötesinde duruyordu. Elf halkını sadece o güvende tutuyordu.</p>
<p>Ve şimdi, ölmekteydi.</p>
<p><a id="bookmark7"></a><span style="font-weight:bold;">BÖLÜM 2 </span><span style="text-decoration:line-through;">............»</span>♦<span style="text-decoration:line-through;">--</span></p>
<p>Arborlon’un batısında, Kırılmahattı’nm ötesinde, havada bir dalgalanma vardı uzakta. İlk şafağın karanlığından daha kara bir şey, kendine vurmuş gibi görünen bir güçle kıvranarak ve titreyerek belirdi. Siyahlık perdesi bir anlığına hareket etmeyi bıraktı. Sonra içinden gelen güçle yırtılarak genişçe yarıldı. Düzinelerce pençeli el gediği parçalar ve yırtar, kendilerini ışığa doğru iterken, ötesindeki geçilmez karanlığın içinden mutluluk ulumaları ve haykırışları dökülüyordu. Sonra her tarafta kırmızı ateş patladı ve kıvrılmış, yanmış eller düştü.</p>
<p>Dağda Mor hiddetle tıslayarak karanlığın içinden çıktı. Sabırsız olanları kenara süpürür ve açıklıktan cesur adımlarla çıkarken Güç Asası buharlar çıkarıyordu. Bir an sonra Kıyıcı ve Dönüşücü’nün karanlık şekilleri onu izledi. Diğer vücutlar umutsuzca ileri atıldılar ama yarığın kenarlan, karalığı ve içinde yaşayanları kaplayarak hızla kapandı. Dakikalar içinde açıklık tamamen yok olmuştu ve garip üçlü yalnız duruyordu.</p>
<p>Dağda Mor ihtiyatla etrafına baktı. Kmlmahattı’nın gölgesinde duruyorlardı. Seçilmişlerin huzurunu çoktan bozmuş olan şafak doğuda, dağların dev duvarları ötesinde soluk bir ışık olmaktan biraz öteydi. Büyük, yüksek kuleler gökyüzünü deliyor, uzakta Hoare Düzlükleri’nin ıssızlığında karanlık sütunlar yaratıyordu. Düzlükler dağ sıralarından batıya, boşluğa, yaşam sürelerinin dakikalar ve saatlerle ölçüldüğü zorlu, çorak arazilere uzanıyordu. Üstünde hiçbir şey hareket etmi-&gt; ordu. Sabah havasının durgunluğunu hiçbir ses bozmuyordu.</p>
<p>Dağda Mor, kıvrık dişleri parlayarak gülümsedi. Gelişi fark edilmemişti. Tüm o yıllardan sonra özgürdü. Bir kez daha, kendini hapsedenlerin arasında serbest kalmıştı.</p>
<p>Uzaktan bakılınca onlardan birine benzetilebilirdi. Temelde insansı bir görünüşü vardı, tki ayağının üzerinde dik yürüyordu ve kolları insanınkinden sadece biraz daha uzundu. Tuhaf bir eğilmeyle, kamburunu çıkararak yürüyordu ama onu sarmalayan koyu cüppeler bunun sebebini söylemeyi zorlaştırıyordu. Omurgasını neredeyse iki büklüm yapan dev kamburu sadece yakındayken görülebiliyordu. Vücudunun her tarafından biçilmiş çimenler gibi fışkıran büyük, yeşil tüy öbekleri de. Ön kollarıyla diz altlarını kaplayan pulları ya da pençelerle biten elleri ve ayaklan da öyle. Ya da suratını oluşturan belirsiz, kedimsi burnu. Ya da kötü ve yıkıcı bir şeyler saklayan ikiz su kümeleri gibi, görünüşte aldatıcı durgunluktaki, parıldayan kara gözleri.</p>
<p>Bunlar bir kez görüldü mü, Dağda Mor’un kimliğine ilişkin soru kalmazdı. Bu durumda ortaya çıkan bir insan değil, bir iblisti.*</p>
<p>Ve iblis nefret ediyordu. Deliliğin sınırındaki bir şiddetle nefret ediyordu. Yasaklama’nın duvarları ötesindeki kara hücrede yüzyıllar süren hapislik, nefretinin irin toplaması ve büyümesi için yeterinden fazla süre tanımıştı. Şimdi bu nefret onu yiyip bitiriyordu. Nefreti onun için her şeydi. Gücünü o veriyordu ve bu gücü, kendisine bunca sefaleti çektiren yaratıkları ezmek için kullanacaktı. Elfler! Tüm elfler. Şimdi bu onu tatmin etmeye yetmeyecekti artık. Bir zamanlar kendisinin olan, şimdi sahibi olamadığı bu dünyadan uzak tutulduğu, o şekilsiz, duygusuz, sonsuz karanlık ve yavaş rezillik durgunluğunun belirsizliğine kapatıldığı yüzyıllardan sonra bu olmayacaktı artık. Diğerleri de yok edilmeliydi. İnsanlar, cüceler, troller, gnomlar... Bunca nefret ettiği yaşamın parçası olanla-nn hepsi, onun dünyasında yaşayan ve buranın kendilerine ait olduğunu iddia eden tüm ırklar.</p>
<p>İntikamım alınacak, diye düşündü. Özgürlüğünün gelişi gibi. Onu hissedebiliyordu. Yasaklama’nm duvarlarında nöbet bekleyerek, gücünü test ederek, zayıflıklarını araştırarak beklemişti. Yasaklama’nın bir gün zayıflamaya başlayacağını hep bilerek. Ve şimdi o gün gelmişti. Ellcrys ölüyordu. Ah, ne tatlı sözler! Bunu haykırmayı istedi. O ölüyordu! O ölüyordu ve Yasaklama’yı daha fazla tutamazdı.</p>
<p>Nefretin içinden akmasıyla Güç Asası elinde alev alev parlamaya başladı. Ucunun altındaki toprak yanıp küle dönüştü. Bir çabayla kendini sakinleştirdi ve asa yeniden soğudu.</p>
<p>Yasaklama tabii ki bir süre daha etkili olacaktı. Yasaklama’nm tamamen yıkılması birkaç günde olmayacaktı, hatta muhtemelen birkaç haftada da olmayacaktı. Açtığı küçük gedik bile çok büyük bir güç harcamayı gerektirmişti. Ama Dağda Mor çok büyük bir güce sahipti, Yasaklama’nm ardında hapsolanlann toplamından daha fazla güce. Onların lideriydi; onun sözü geçerdi. Bu uzun sürgün yıllarında birkaçı o söze kafa tutmuştu, sadece birkaçı. Onlan ezdi. Onlardan nahoş örnekler yarattı. Şimdi hepsi ona itaat ediyordu. Ondan korkuyorlardı. Onlar da aynı nefretten besleniyorlardı. Onlan çılgınca bir intikam ihtiyacına sürüklüyordu ve en sonunda tekrar özgür kılındıklarında tatmin edilmeleri çok, çok uzun bir zaman alacaktı.</p>
<p>Ama şimdilik beklemelilerdi. Şimdilik sabırlı olmalılardı. Uzun sürmeyecekti. Yasaklama, Ellcrys zayıfladıkça çürüyerek her gün biraz daha azalacaktı. Sadece bir tek şey bunu önleyebilirdi: yeniden doğuş.</p>
<p>Dağda Mor başını salladı. Ellcrys’in tarihini gayet iyi biliyordu. İlk doğduğunda, kardeşlerini ve kendisini ışıklı dünyalarından karanlık hapishanesine kapattığında orada değil miydi? Kendilerini yenen büyünün, ölümü bile aşacak kadar güçlü bir büyünün doğasını görmemiş miydi? Ve şimdi biliyordu ki bu özgürlük hâlâ elinden alınabilirdi. Eğer Seçilmişlerden birine, ağacın tohumunu gücünün kaynağına götürmesi için izin verilirse Ellcrys yeniden doğabilir ve Yasaklama yeniden canlandırılabilirdi. Bunu biliyordu v<sup>r</sup>e bunu bildiği için buradaydı. \asaklama’nın duvarını delebileceğinden hiçbir zaman emin olmamıştı. Deneyerek bu kadar fazla güç harcamak tehlikeli bir kumar olmuştu, zira kaybetseydi kötü bir şekilde zayıflayacaktı. Duvarın arkasında neredeyse onuıı kadar güçlü olanlar vardı; onu yok etme fırsatını ele geçirebilirlerdi. Ama kumar gerekliydi. Elfler tehlikenin boyutunu anlayamamışlardı. Şu an için güvende olduklarına inanıyorlardı. Yasaklama’nın sınırları içindeki hiçbir şeyin öte tarafa geçmeye yetecek güce sahip olmadığına inanıyorlardı. Hatalarını çok yakında anlayacaklardı. O gün geldiğinde, Ellcrys’in asla yeniden doğamayacağım ve Yasaklama’nm yenilenemeyeceğini garantilemiş olacaktı.</p>
<p>Diğer ikisini bu sebeple getirmişti.</p>
<p>Onlara bakındı. Dönüşücü’yü, burada bulduğu hayatı kopyalama pratiği yaparken buldu. Vücudu sürekli renkten renge, şekilden şekle giriyordu. Neredeyse gözün ancak takip edebildiği bir hızla, gökyüzünde araştıran bir atmaca, küçük bir kuzgun ve yerde bir dağ sıçanı, sonra bir yılan, çok bacaklı, kıskaçlı bir böcek, sonra başka bir şey Dönüşücü herhangi bir şey olabilirdi. Sadece kardeşlerini model alabileceği karanlığa kapatılmış, güçlerinin eksiksiz kullanımından yoksun bırakılmıştı. Yetenekleri orada neredeyse harcanmıştı. Ama burada, bu dünyada seçenekler sınırsızdı. İnsan veya hayvan, balık veya kümes hayvanı, boyutu, şekli, rengi veya özelikleri ne olursa olsun her şey, herhangi bir şey olabilirdi. Dönüştüğü varlığın özelliklerini mükemmel bir şekilde kendine uyarlaya-bilirdi. Dağda Mor bile Dönüşücü’nün gerçek görünüşünden emin değildi. Yaratık, başka yaşam türlerine adapte olmaya o kadar eğilimliydi ki neredeyse tüm zamanını gerçekte olduğundan başka birisi veya bir şey olarak geçiriyordu.</p>
<p>Sıra dışı bir yetenekti ama kötülük kapasitesi neredeyse Dağda Mor’unki kadar büyük olan bir yaratığın elindeydi. Dönüşücü de iblis tohumundandı. Bencil ve nefret vericiydi. Düzenbazlıktan, başkalarına zarar vermekten keyif alırdı. Her</p>
<p>zaman elf halkının düşmanı olmuştu, dünyalarında yaşayan aşağı yaşam türlerinin iyiliği konusundaki bağnaz ilgileri yüzünden onlardan nefret ederdi. Aşağı yaratıklar Dönüşücü için bir hiçti. Zayıflar ve korumasızlar kendisi gibi daha güçlü varlıklar tarafından kullanılmak için vardılar. Elfler, korumaya çalıştıkları yaratıklardan daha iyi değillerdi. Onun yaptığı gibi aldatamaz veya aldatmazlardı. Tümü, oldukları şeyde kısılıp kalmıştı. Kendisi ne isterse olabilirdi. Hepsini hor görüyordu. Dönüşücü’nün arkadaşları yoktu. Hiç istememişti. Dağda Mor hariç. O da Dağda Mor saygı duyduğu tek şeye sahip olduğu içindi, kendisininkinden daha büyük bir güce. Bu sebeple, sadece bu sebeple Dönüşücü ona hizmet etmeye gelmişti.</p>
<p>Kıyıcı’nın yerini bulmak biraz daha uzun sürdü. Nihayet onu üç metreden daha yakında, şafağın soluk ışığı altındaki bir gölgeden, düzlüğün griliğine karşı eğilen, solan gecenin başka bir kırıntısından çok daha az bir belirgin durumda, kusursuz bir hareketsizlikte buldu. Yüzü geniş başlığın içinde dikkatle gizlenmiş olan Kıyıcı, baştan aşağı kül rengi cüppeler içinde neredeyse görünmezdi. Kimse o yüze bir kereden fazla bakmamıştı. Kıyıcı, kurbanlarının o kadarını görmesine izin verirdi sadece ve sonraki an tüm kurbanlan ölmüş olurdu.</p>
<p>Eğer Dönüşücü tehlikeli sayılırsa, Kıyıcı ondan on kat tehlikeliydi. Kıyıcı bir katildi. Öldürmek, varlığının yegâne işleviydi. Oldukça kaslı, dik durduğunda iki metreyi aşkın boyuyla devasa bir yaratıktı. Yine de boyutu yanıltıcıydı, zira hiçbir şekilde hantal değildi. En iyi elf avcısının rahatlığı ve zarafetiyle hareket ediyordu. Düzgün, akıcı, hızlı ve sessiz. Bir kez avlanmaya başladı mı, asla vazgeçmezdi. Kovaladığı bir şey asla kaçamazdı. Kendisindekine denk bir güce sahip olmamasına karşın Dağda Mor bile Kıyıcı’ya karşı ihtiyatlıydı, ihtiyatlıydı, çünkü Kıyıcı’nın ona hizmet etme sebebi diğerleri gibi saygı veya korku değildi. Kıyıcı hiçbir şeyden korkmazdı. Hayatla ilgili hiçbir şeye, kendi hayatına bile aldırmayan bir canavardı. Aslında öldürme sebebi hoşlanması da değildi.</p>
<p>Gerçi hoşlanıyordu ama öldürüyordu, çünkü öldürmek içgüdüseldi. Öldürüyordu, çünkü öldürmeyi gereklilik sayıyordu. Kendi soydaşları dışında tüm yaşam türlerinden uzağa kapatıldıkları, Yasaklama’mn karanlığındaki zamanlarda neredeyse kontrol edilemez olmuştu. Dağda Mor ona öldürmesi için ikinci sınıf iblisler vermek zorunda kalmış. Bir vaatle kontrol altında tutmuştu onu. Yasaklama’dan kurtulduklarında ki bir gün kurtulacaklar, özgür olacaklardı, Kıyıcı’ya avlayabileceği bir dünya dolusu yaratık verilecekti. İstediği sürece onları avlayabilirdi. Sonunda hepsini öldürebilirdi.</p>
<p>Dönüşücü ve Kıyıcı. Dağda Mor iyi bir seçim yapmıştı. Biri gözleri olacaktı, diğeri elleri. Elf halkının kalbine kadar gidecek, Ellcrys’in yeniden doğma şansını sonsuza dek yok edecek eller ve gözler.</p>
<p>Kınlmahattı’nm üzerinden sabah güneşinin hızla yükselmekte olduğu doğuya keskin bir bakış attı. Gitme zamanıydı. Bu gece Arborlon’da olmalıydılar. Bunu da dikkatle planlamıştı. Zaman onun için değerliydi; eğer elfleri uyuklarken yakalamayı umuyorsa kaybedecek çok az zaman vardı. Herhangi bir şey yapmak için çok geç olmadan önce varlığından haberdar olmamalıydılar. Yardımcılarına verdiği hızlı bir işaretle Dağda Mor döndü ve Kırılmahattı’nm sığınağına doğru kamburunu iyice çıkararak ilerledi. Kara gözleri, bu gecenin ona getireceği başarıyı zihninde tadarak keyifle kapandı. Bu geceden sonra elfler mahvolacaktı. Bu geceden sonra, sevdikleri Ellcrys’in, en ufak bir yeniden doğma ümidi olmaksızın çürümesini izlemek zorunda kalacaklardı.</p>
<p>Bu kesindi. Çünkü bu geceden sonra tüm Seçilmişler ölü olacaktı.</p>
<p>Dağlann birkaç yüz metre ötesinde, kendilerini gizleyen gölgelerde Dağda Mor durdu. Güç Asası’nı iki eliyle kavrayarak dikleştirdi ve bir ucunu kuru, çatlak toprağa sağlamca sapladı. Başını hafifçe eğdi ve elleriyle asayı sıkıca kavradı. Uzun daki-</p>
<p>kalar boyunca kımıldamadan durdu. Ufalmış gövdeleri ve san ışık yansıyan gözleriyle diğer ikisi ardında merakla izlediler.</p>
<p>Sonra birden Güç Asası iblisin siluetini ardındaki karanlığa yansıtan kırmızımsı bir renkle solgunca parlamaya başladı. Bir dakika sonra parıltı aniden yoğunlaştı ve nabız gibi atmaya başladı. Bu kırmızı huzme asadan yol alıp Dağda Mor’un koluna geçti ve yeşilimsi tenini kan kırmızı yaptı. İblisin başı kalktı ve korkmuş, canlı bir şey gibi şafağa uçan ince, parlak bir yay asadan gökyüzüne doğru fışkırdı. Saniyeler içinde gitmişti. Güç Asası’nda yanan parıltı bir kez daha parladı ve söndü.</p>
<p>Dağda Mor, asayı indirerek bir adım geriledi. Altındaki toprak yanıp kül olmuştu ve nemli hava kül kokuyordu. Onlan çevreleyen düzlükler ölüm sessizliğine bürünmüştü. İblis hoşnutlukla kapanan donuk gözlerle oturdu. Tekrar kımıldamadı, yanındakiler de öyle. Birlikte beklediler. Yarım saat, bir saat, iki saat. Hâlâ bekliyorlardı.</p>
<p>Ve sonunda, Kuzeykarası’nm sonsuz boşluklarından aşağı, iblisin kendilerini taşıması için çağırdığı devasa, kanatlı kâbus dalışa geçti.</p>
<p>“Şimdi görüşeceğiz,” diye fısıldadı Dağda Mor.</p>
<p><a id="bookmark8"></a><span style="font-weight:bold;">BÖLÜM 3 </span><span style="text-decoration:line-through;">---</span></p>
<p>Ander Elessedil küçük evinin ön kapısından dışarı çıkıp saray alanının önündeki demir kapılara giden patikada yürümeye başladığında güneş henüz doğmuştu. Elf kralı Eventine’in ikinci oğlu olarak, kraliyet konağında kendi odasını almış olabilirdi ama yıllar önce kendisini ve kitaplarını şimdiki konutuna taşımış ve böylece sarayda olsa mahrum kalacağı bir mahremiyet elde etmişti. Veya o zaman öyle düşünmüştü. Artık o kadar emin değildi. Babasının ilgisi, ağabeyi Arion’un üzerinde olduğu sürece, Ander nerede yaşamayı seçerse seçsin, muhtemelen çok az rahatsız edilirdi.</p>
<p>Sıcak ve temiz sabah havasını içine çekti ve sonra gülümsedi. At binmek için güzel bir gündü. Hem o hem de gözde atı bu egzersizden faydalanabilirdi.</p>
<p>Kırkındaydı, artık genç bir adam sayılmazdı. Nahif elf yüzü, çekik gözlerinin kenannda ve keskin açılı kaşlarının hizasında kınşmıştı ama adımları hâlâ hızlı ve rahattı. Gülümsediğinde yüzü neredeyse çocuksuydu ancak son zamanlarda bu çok nadir oluyordu.</p>
<p>Kapılara yaklaştığında, yaşlı bahçıvan Went’in, minyon vücudu iki büklüm, elinde çapa, çiçeklerle uğraşmaya çoktan başlamış olduğunu gördü. Ander’in yaklaştığını duyan Went, bir eli belinde yavaşça doğruldu.</p>
<p>“Günaydın prens. Güzel bir gün, değil mi?”</p>
<p>Ander başıyla onayladı. “Muhteşem, Went. Sırtın hâlâ seni rahatsız ediyor mu?”</p>
<p>“Zaman zaman.” Yaşlı adam dikkatle kendini ovdu. “Sanırım yaşımın getirdiği bir şey. Ama yine de bana yardımcı diye verdikleri gençlerden daha iyi çalışırım.”</p>
<p>Ander, yaşlı adamın övünmekte haklı olduğunu bilerek bir kez daha başıyla onayladı. Went yıllar önce emekliye ayrılmış olmalıydı ama inatla görevlerinden vazgeçmeyi reddetmişti.</p>
<p>Ander kapıya yaklaştığında görevdeki nöbetçiler onu başlarıyla selamladılar, o da karşılık verdi. Nöbetçiler ve o, uzun zaman önce formaliteleri bir yana bırakmışlardı. Arion, tahtın veliahdı olarak konumuna uygun davranılmasmda ısrar edebilirdi ama Ander’in konumu ve beklentileri onunkiler kadar değildi. Süs çalılarının etrafından dolaşıp ahırlara giden yolu takip etti. O sırada nal gürültüleri ve bir bağırış sabahın sessizliğini bozdu. Üstüne gelmekte olan Arion’un gri aygın, çakıl taşları saçarak dururken Ander kenara sıçradı.</p>
<p>At tümüyle durmadan önce Arion inmiş, kardeşiyle yüz yüze gelmişti. Ander kısa boylu ve koyu tenliydi, Arion ise uzun ve sarışındı. Babalarının gençliğine olan benzerliği çarpıcıydı. Muhteşem bir alet ve başarılı bir silah ustası, avcı ve binici olması Eventine’in gurur ve neşe kaynağı olmasını kaçınılmaz kılıyordu. Ayrıca Arion’da etkileyici bir karizma vardı, Ander’in her zaman kendinde eksik olduğunu sezdiği bir karizma.</p>
<p>“Yolun nereye küçük kardeşim?” diye sordu Arion. Her zamanki gibi, genç prensle konuşurken ses tonu hafif bir alay ve küçümseme içeriyordu. “Yerinde olsam, babamızı rahatsız etmezdim. Birlikte geç saatlere kadar bazı önemli devlet sorunları üzerinde çalıştık. Ben baktığımda hâlâ uyuyordu.” “Ahıra gidiyordum,” diye sessizce cevapladı Ander. “Kimseyi rahatsız etmek niyetinde değilim.”</p>
<p>Arion sırıttı ve atına döndü. Yarattığı karışıklığa aldırmadan bir eliyle eyerin kaşını tutarak rahatça atma bindi. Sonra dönüp kardeşine baktı. “Birkaç günlüğüne Sarandanon’a gidiyorum. Çiftliklerdeki insanlar arasında huzursuzluk yayılıyor,</p>
<p>sonumuzun geldiğine dair eski bir peri masalı. Tümüyle saçmalık ama onları sakinleştirmem gerek. Yine de umutlanma. Babam Kershalt’a doğru yola çıkmadan önce dönmüş olacağım.” Sırıttı. <sup>u</sup>Bu arada küçük kardeşim, işlere göz kulak ol, olur mu?”</p>
<p>Dizginleri hafifçe sarsıp aceleyle ana kapıdan çıktı ve gözden kayboldu. Ander kendi kendine sessizce söylenip geri döndü. Artık at binme havasında değildi.</p>
<p>Kershalt’a yapılacak devlet ziyaretinde, krala eşlik edecek kişi kendisi olmalıydı. Troller ile elfler arasındaki bağların güçlendirilmesi önemliydi. Temel meseleler çoktan halledilmiş olmasına rağmen, diplomasi ve dikkatli müzakere gerekecekti. Arion fazlaca sabırsız ve kayıtsızdı, başkalarının ihtiyaçları ve fikirleriyle çok az ilgilenirdi. Ander ağabeyinin fiziksel yeteneklerinden yoksun olabilirdi, yine de bu konuda yeterliydi ve Arion’un doğal liderlik yeteneğinden de yoksun olabilirdi ama titiz, ihtiyatlıca akıl yürütme ve diplomatik toplantıların gerektirdiği sabır konusunda da yetenekliydi. Kendisine verilen birkaç görevde bu yeteneklerini göstermişti.</p>
<p>Omuz silkti. Bu konuya takılmanın bir anlamı yoktu. Bu yolculuğa katılmak için Eventine’e başvurmuştu ve isteği Arion lehine reddedilmişti. Arion bir gün kral olacaktı; yol göstericisi Eventine yaşadığı sürece devlet işlerinde tecrübe kazanması gerekiyordu. Belki de mantıklı olan buydu. Ander konuyu kapattı.</p>
<p>Bir zamanlar Arion’la araları iyiydi. ElessediFin en genç oğlu Aine hayattayken iyiydiler. Ancak Aine on bir yıl önce bir av kazasında ölmüştü ve o zamandan beri akrabalık bağı hiçbir şey için yeterli olmamıştı. Aine’nin küçük kızı Amberle, Arion’dan değil, Ander’den destek istemişti ve ağabeyinin kıskançlığı kısa sürede açıkça küçümsemeye dönüşmüştü. Daha sonra Amberle Seçilmişlik görevinden feragat ettiğinde, Arion bu durumu, kardeşinin kız üzerindeki etkisine bağladı ve küçümsemesi, zorlukla gizlenebilen bir düşmanlığa dönüştü.</p>
<p>Şimdi Ander babasının zihninin kendisine karşı zehirlendiğinden şüpheleniyordu ama bu konuda yapabileceği hiçbir şey yoktu.</p>
<p>Hâlâ derin düşünceler içinde kapıdan geçip evine giden yola çıktığında, bir sesleniş onu geri döndürdü.</p>
<p>“Prens hazretleri, bekleyin!”</p>
<p>Ander, çılgınca kolunu sallayarak kendisine doğru koşan beyaz cüppeli figüre şaşkınlıkla baktı. Seçilmişlerden biriydi. Kızıl saçlı olanı. Adı Lauren değil miydi? Bu saatte onlardan birini bahçelerin dışında görmek sıra dışıydı. Yüzü ve kollan ter içindeki genç elf önünde sendeleyerek durana kadar bekledi.</p>
<p>“Prens hazretleri, kralı görmeliyim,” diye soluklandı Seçilmiş. “Ve onu şimdi görmeme izin vermezler. Beni ona hemen götürebilir misiniz?”</p>
<p>Ander tereddüt etti. “Kral hâlâ uyuyor...”</p>
<p>“Onu bir an önce görmeliyim,” diye ısrar etti beriki. “Lütfen! Bu konu bekleyemez!”</p>
<p>Gözlerinde ve gergin beyaz yüzünde umutsuzluk vardı. Sesi, onu buraya getiren acil durumu vurgulamaya çabalarken çatlamıştı. Ander neyin bu kadar önemli olabileceğini tartarak düşündü. “Eğer bir sonunun varsa Lauren, belki ben...”</p>
<p>“Ben değil prens hazretleri, Ellcrys.”</p>
<p>Ander’in kararsızlığı yok oldu. Başını sallayıp Lauren’in koluna girdi. “Benimle gel.”</p>
<p>Birlikte tekrar kapılardan geçip bekçilerin şaşkın bakışlan arasında malikâneye doğru seğirttiler.</p>
<p>Eventine Elessedil’in kişisel yardımcısı olan genç elf Gael kararlılıkla başını salladı. Yine de koyu sabahlığının içindeki ince vücudu rahatsızlıkla hareket etti ve gözlerini Ander’inkilerden kaçırdı. “Kralı uyandıramam Prens Ander. Bana ısrarla, kendisini hiçbir şey için rahatsız etmememi tembih etti.”</p>
<p>“Hiç kimse için de mi, Gael?” diye sakince sordu Ander. “Arion için bile mi?”</p>
<p>“Arion bu sabah...” diye başladı Gael. Sonra durdu. Daha da mutsuzmuş gibi görünüyordu.</p>
<p>“Kesinlikle. Ama ben buradayım. Gerçekten bana babamı göremeyeceğimi mi söylüyorsun?”</p>
<p>Gael cevap vermedi. Sonra, Ander kralın odasına doğru hareketlendiğinde, genç elf onu geçti. “Kendisini uyandırayım. Lütfen burada bekleyin.”</p>
<p>Birkaç dakika sonra çıktığında yüzü hâlâ huzursuzdu ama başıyla Ander’e işaret etti. “Kral sizi görecek Prens Ander. Ama şimdilik sadece sizi.”</p>
<p>Ander içer girdiğinde kral hâlâ yatakta, büyük olasılıkla Gael’in sunduğu şarabı bitiriyordu. Başıyla oğlunu selamlayıp dikkatle çarşafların sıcaklığından dışan, yaşlanan vücudunu bir anlığına titreten sabah serinliğine çıktı. Ander’le birlikte gelen Gael’in tuttuğu cüppeyi giyip belindeki kayışı bağladı.</p>
<p>Seksen iki yaşma rağmen Eventine Elessedil’in sağlığı ye-rindeydi. Vücudu zinde ve kuvvetliydi. Hâlâ at binebiliyordu, kılıç kullanırken hızlı ve tehlikeliydi. Zihni açık ve uyanıktı. Yeri geldiğinde ki sık sık yeri geliyordu, kararlıydı. Hâlâ o gizemli denge ve etraflı düşünme duygusuna, bir durumu tüm yanlarıyla görebilme, her birinin artılarını hesaplayabilme ve istisnasız her durumda kendisine ve yönettiklerine en fazla çıkar sağlayanı seçebilme yeteneğine sahipti. Onsuz kral kalmasının mümkün olmayacağı bir yetenekti bu, hatta hayatta bile kalamayacağı bir yetenek. Şu anki koşullarda her ne kadar değersiz görünse de, Ander’in kendisine miras kaldığına inandığı bir yetenekti.</p>
<p>Kral, karşı duvarı kaplayan el dokuması perdelere doğru ilerleyip onları çekti ve arkalarında tavana kadar yükselen pencerelerin bir kısmını açtı. Odaya hafif ve tatlı bir ışıkla birlikte sabah çiyinin kokusu doldu. Ardında Gael sessizce gaz lambalarını yakarak odanın köşelerinde kalan karanlığı kovuyordu. Eventine pencerelerden birinin önünde, yüzünün buğulu camdaki yansımasına bakarak duraksadı. Oradan yansıyan gözler şaşırtıcı derecede mavi, sert ve deliciydi. Çok yıllar geçirmiş ve çok fazla tatsızlığa tanık olmuş bir adamın gözleriydi. iç çekti ve Ander’e döndü.</p>
<p>“Pekâlâ Ander, neler oluyor? Gael mesaj taşıyan bir Seçilmiş’i buraya getirdiğini söylüyor?”</p>
<p>“Evet efendim. Size Ellcrys’ten acil bir mesajı olduğunu iddia ediyor.”</p>
<p>“Ağaçtan bir mesaj mı?” Eventine suratını astı. “Ağaç binlerine mesaj vermeyeli kaç yıl oldu? Yedi yüz? Mesaj neymiş?”</p>
<p>“Bana söylemedi,” diye cevap verdi Ander. “Mesajı size iletmekte ısrarlı.”</p>
<p>Eventine başıyla onayladı. “Öyleyse iletsin. Onu içer çağır Gael.”</p>
<p>Gael hafifçe eğildi ve odanın kapısını aralık bırakarak dışan seğirtti. Bir dakika sonra kocaman, tüylü bir köpek içeri girip sessizce krala doğru ilerledi. Bu kralın av köpeği Manx’tı. Kral onu hayranlıkla karşıladı. Boz başını kaşıyıp sırtını ve böğrünü okşadı. Manx krala yaklaşık on yıldır herhangi birinin olabileceğinden daha yakın ve sadık olmuştu.</p>
<p>“Biraz yaşlanıyor, benim gibi,” diye üzüntüyle mırıldandı Eventine.</p>
<p>Kapılara açıldı ve Gael ile onu takip eden Lauren içeri girdi. Seçilmiş bir an kapıda duraksayıp kuşkuyla Gael’i süzdü. Kral, yardımcısına çekilmesini işaret etti başıyla. Ander de ayrılacaktı ki babası kalmasını işaret etti. Gael tekrar eğildi ve bu sefer kapıyı sıkıca kapayıp dışarı çıktı. O gittiğinde Seçilmiş bir adım öne çıktı.</p>
<p>“Lordum bağışlayın... Düşündüler ki... Bunu söyleyen ben olmalıyım.” Kelimeler boğazında düğümleniyordu.</p>
<p>“Bağışlanacak bir şey yok,” diye rahatlattı onu Eventine. Ander’in, babasının sahip olduğunu bildiği bir etkileyicilikle kral çabucak öne çıktı ve kolunu genç eltin omzuna doladı. “Bunun sizin için önemli olması gerektiğini biliyorum. Yoksa bu vakitte bahçelerdeki işini bırakıp gelmezdin. Otur ve anlat.”</p>
<p>Sorgulayan gözlerle Ander’e bakıp Seçilmiş’i odanın kenarındaki küçük çalışma masasına götürdü ve oradaki sandalyelerden birine onu oturtup diğerine kendisi oturdu. Ander arkalarından geldi ama oturmadı.</p>
<p>“Adın Lauren, değil mi?” diye sordu Eventine Seçilmiş’e.</p>
<p>“Evet lordum.”</p>
<p>“Pekâlâ Lauren, şimdi bana niçin buraya geldiğini anlat.”</p>
<p>Lauren oturduğu yerde dikleşti ve ellerini masanın üzerinde sıkıca birleştirdi.</p>
<p>“Lordum, Ellcrys bu sabah Seçilmişlerle konuştu.” Sesi neredeyse fısıldar gibiydi. “Bize... Bize ölmekte olduğunu söyledi!”</p>
<p>Ander kanının donduğunu hissetti. Kral bir an cevap vermedi. Gözleri konuşana dikilmiş, öylece yerinde oturdu.</p>
<p>“Bir yanlışlık olmalı,” dedi sonunda.</p>
<p>Lauren başını salladı. “Yanlışlık yok lordum. Hepimizle konuştu. Hepimiz... Hepimiz duyduk. O ölüyor. Yasaklama çoktan dağılmaya başladı.”</p>
<p>Kral yavaşça ayağa kalkıp pencerenin önüne gitti, sessizce ormanı seyretti. Yatağın dibine kıvrılmış olan Manx da kalkıp peşinden gitti. Ander, kralın elinin bilinçsizce köpeğin kulaklarını kaşıdığını gördü.</p>
<p>“Bundan emin misin, Lauren?” diye sordu Eventine. “Kesinlikle emin?”</p>
<p>“Evet... Evet.”</p>
<p>Lauren oturduğu masada, yüzü ellerinin arasında yavaşça, neredeyse sessizce ağlıyordu. Eventine dönmeyip sabit gözlerle kendisinin ve halkının yuvası olan ormana bakmaya devam etti.</p>
<p>Ander gözü babasında, aklı geçirdiği şokla hâlâ karmakarışık, donmuş gibiydi. Duyduklarının büyüklüğünü ağır ağır kavramaya başladı. Ellcrys’in ölümü. Yasaklama’nm sona erişi. Kapatılmış olan kötülüğün tekrar serbest kalması. Kaos, çılgınlık, savaş! Ve en sonunda her şeyin yıkımı.</p>
<p><span style="font-weight:bold;">Eğitmenlerinden ve kendi kütüphanesindeki kitaplardan tarihi incelemişti. Efsanelerle bezeli bir tarihti bu.</span></p>
<p>Bir zamanlar, uzun süre önce, Büyük Savaşlardan, eski dünya medeniyetinin doğuşundan ve hatta eski insan ırkının ortaya çıkışından bile önce, iyi ve kötü büyünün yaratıkları arasında bir savaş yaşanmıştı. Bu savaşta elfler iyiliğin tara-fmdaydılar. Uzun, korkunç, yıkıcı bir savaş olmuştu. Ama sonunda iyiliğin güçleri kazanmış, kötülük yenilmişti. Yine de kötülüğün güçlerinin öyle bir doğası vardı ki tamamen yok edilemiyor, sadece sürütebiliyordu. Bu yüzden elf halkı ve müttefikleri büyülerini dünyanın yaşam gücüyle birleştirip varlığıyla kötülüğün güçlerinin üzerine bir Yasaklama koyacak olan Ellcrys’i yaratmışlardı. Ellcrys ayakta kaldığı ve geliştiği sürece kötülük dünyaya dönemezdi. Karanlık bir hiçliğe hapsedilmiş, Yasaklama’mn duvarının ardında kederinden dövü-nebilirdi ama dünya ona kapalıydı.</p>
<p>Şimdiye değin! Ama eğer Ellcrys ölüyorsa Yasaklama sona erecekti. Bunun olacağı yazılmıştı, çünkü hiçbir şey sonsuza dek dayanacak kadar güçlü olamazdı. Yine de Ellcrys hayatın değişken labirentinde sabit bir nokta olarak, değişmeden o kadar çok nesil boyunca orada olmuştu ki dayanacakmış gibi görünmüştü. Elf halkı hep orada olacağını düşünmüştü. Görünüşe bakılırsa böyle düşünmek bir hataydı. Aptalcaydı.</p>
<p>Kral, Ander’e bir bakış atarak dönüp masaya oturdu ve Lauren’in ellerini avucuna aldı. “Sana söylediği her şeyi bana anlatmalısın, Lauren. Her ayrıntıyı. Hiçbir şey atlamadan.”</p>
<p>Seçilmiş sessizce onayladı. Gözleri kurumuş, yüzü sakinleşmişti. Eventine ellerini bırakıp beklenti içinde ardına yaslandı. Ander, odanın diğer ucundan yüksek arkalıklı bir sandalye çekip yanlarına oturdu.</p>
<p>“Lordum, bizimle iletişim kurma şekli hakkında bir şey duydunuz mu?” diye sordu Lauren.</p>
<p>“Ben bir zamanlar bir Seçilmişlerden biriydim Lauren,” diye cevapladığı Eventine. Ander şaşkınlıkla babasına baktı.</p>
<p>Hu hiç bilmediği bir şeydi. Ama Lauren cevaptan biraz cesaretlenmiş görünüyordu. Başını sallayıp açıklamak için Ander’e döndıı.</p>
<p>“Sözleri aslında seslerin değil, zihnimizde oluşan görüntülerin sözleri. Bazı nadir kelimeler var ki bunlar zihnimize yansıttığı görüntülerin kendimizce çevirileri. Adımı kullandığında bu şekilde tercüme ediyorum. Görüntüler net değil, kısa ve elimizden geldiğince yorumlamak zorundayız.”</p>
<p>Durup Eventine’e baktı. “Ben... Ellcrys bu sabaha değin yalnızca bir kez benimle konuşmuştu. Altımızla sadece seçildiğimiz gün konuşmuştu. Bu sabaha kadar onun iletişimiyle ilgili bildiklerimizin çoğu, Seçilmişlerin yazıtlarına ve bizden önce görev yapmış Seçilmişlerin öğretilerine dayalıydı. Şimdi bile çok karmaşık.”</p>
<p>Eventine başıyla onaylayıp onu cesaretlendirdi. Lauren devam etti.</p>
<p>“Ellcrys deha önce hiç yapmadığı şeyi yapıp bizimle uzun uzun konuştu. Bizi yanma çağırdı ve ne yapılacağını, biz Seçilmişlerin ne yapması gerektiğini anlattı. Görüntüler çok net değildi ama ölüyor olduğu şüphe götürmez. Az zamanı var; ne kadar kaldığı ise belirsiz. Çürüme çoktan başladı. Ve eğer o ölürse Yasaklama da ölecek. Tek bir şans var. Bir yeniden doğuş.”</p>
<p>Eventine’in eli hızla ileri fırlayıp Lauren’inkini tuttu. Ellcrys’in öleceği tahminiyle sarsılan ve kafası karışan Ander de unutmuştu. Yeniden doğuş! En eski tarih kitaplarında Ellcrys’in yeniden doğabileceği ve Yasaklama’nm sürdürülebileceği yazılıydı.</p>
<p>“O zaman hâlâ umut var,” diye fısıldadı.</p>
<p>Eventine’in bakışları Lauren’in üzerinde sabidendi. “Ellcrys’in yeniden doğuşu için ne yapılmalı?”</p>
<p>Lauren başını salladı. “Lordum! Ellcrys kaderini Seçilmişlere emanet etti. Kendisinin yeniden doğuşunu ancak bizim aracılığımızla gerçekleştirecek. Onun nedenlerini anlıyormuş</p>
<p>gibi yapmayacağım ama görüntüler netti. Hangimize vereceğini bilmiyoruz ama tohumu içimizden birine verecek. Yüz gösterilmedi. Ama Seçilmişlerin arasından bu son kez seçeceği kişinin tohumu alacağı bildirildi. Her kim seçilirse, tohumu toprağın yaşam kaynağına, Kanateşi Pmarı’na götürmeli. Burada tohum, taşıyan tarafından ateşe daldırılacak. Yaşlı ağacın yerine getirildiğinde tohum kök salacak, eskisinin yerini almak üzere yeni bir ağaç filizlenecek.”</p>
<p>Ander yavaş yavaş efsanenin ayrıntılarını hatırlamaya başlamıştı: Ellcrys tohumunun taşınması, Kanateşi ayini, yeniden doğuş. İnsanların çoğunun unuttuğu veya hiç öğrenmediği en eski tarihin garip ve resmi dilinde anlatılmıştı.</p>
<p>“Kanateşi Pınarı... Yeri nerede?” diye soruverdi.</p>
<p>Lauren mutsuz mutsuz baktı. “Bize bir yer gösterildi lordum ama... Ama biz tanıyamadık. Görüntüler Ellcrys’in oraları betimleme becerisi yokmuş gibi çok belirsizdi.”</p>
<p>Eventine’in sesi hâlâ sakindi. “Bana neler gösterildiğini anlat. Her şeyi.”</p>
<p>Lauren başını salladı. “Her tarafta dağların ve bataklıkların olduğu bir arazi. Ara ara koyulup açılan kaim bir sis. Arazinin ortasında tek başına bir tepe ve tepenin altında, derinlere kazılmış bir tüneller labirenti. Labirentin içinde bir yerlerde, kırılmaz camdan yapılmış bir kapı vardı. Ardındaysa Kanateşi.”</p>
<p>“Bu bulmacanın herhangi bir parçası için bir isim?” diye sabırla sordu kral.</p>
<p>“Sadece bir tane lordum. Ama ismi tanıyamadık. Kanateşi’nin saklı olduğu labirentin adı görüşüne göre Güvenli Kale.”</p>
<p>Güvenli Kale? Ander hafızasını kurcaladı ama isim hiçbir şey ifade etmedi.</p>
<p>Eventine Ander’e bir bakış attı ve kafasını salladı. Ayağa kalktı, masadan birkaç adım uzaklaşıp aniden duru. Lauren e döndü. “Size söylenenden başka bir şey yok mu? Herhangi bir ipucu, anlamsız görünen ayrıntılar?”</p>
<p>“Hiçbir şey. Hepsi buydu.”</p>
<p>Kral genç elfe yavaşça kafa salladı. “Pekâlâ Lauren. Bana bir an önce haber vermekteki ısrarın doğruydu. Şimdi, bir süre dışarıda bekler misin?”</p>
<p>Kapı Seçilmiş’in ardından kapandığında, Eventine sandalyesine dönüp yavaşça oturdu. Yüzü çok yaşlanmış görünüyor, hareketleri çok çok yaşlı bir adamınkini andırıyordu. Manx önüne gelip boz yüzüyle, onun duygularını anlarmışçasına kralın yüzüne baktı. Eventine iç çekip elini bitkin bir halde köpeğin kafasına uzattı.</p>
<p>“Çok mu uzun yaşadım?” diye mırıldandı. “Eğer Ellcrys ölürse, olacaklardan halkımı nasıl korurum? Onların kralıyım; onların korunması sorumluluğu bana ait. Bunu her zaman üstlendim. Ama hayatımda ilk defa böyle olmamasını istiyorum.” İsteksizce daldı, sonra Ander’e baktı. “Ne yapabiliyorsak yapmalıyız. Arion Sarandanon’dayken yardımına ihtiyacım olacak.” Ander, kralın farkında olmadan yaptığı göndermeden dolayı kızardı. “Lauren’le git ve Seçilmişleri dikkatle sorgula. Başka bir şey öğrenebilecek miyiz, bir bak. Herhangi bir şey. Ben de eski tarih kitaplarını yer altından çıkartıp inceleyeceğim.” “Orada veya eski dünya haritalarında bir şeyler olabileceğini mi düşünüyorsun?” diye sordu Ander, düşünceli düşünceli.</p>
<p>“Hayır. Sen onlan benden daha yakın bir zamanda okudun, ben hiçbir şey hatırlamıyorum. Ayrıca, başka ne yapabiliriz? Eğer Kanateşi’ni bulma şansımız varsa Lauren’in bize söyleyebildiklerinden fazlasına ihtiyacımız olacak.”</p>
<p>Başıyla çekilmesini işaret etti. Ander dışarı, Lauren’le buluşup onunla, diğer Seçilmişlerin bekliyor olacağı ağacın yanma gitmek üzere çıktı. Orada, şu gizemli Güvenli Kale hakkında bir şeyler öğrenmeye çalışacaktı. Umutsuz bir çaba gibi görünüyordu. Ama babasının dediği gibi, başka ne yapabilirlerdi ki?</p>
<p><a id="bookmark9"></a><span style="font-weight:bold;">BÖLÜM 4 </span>■ -</p>
<p><span style="font-weight:bold;">Yaz günü, tüm batı ufkunu dolduran kırmızı ve lavanta rengi bir parlaklıkta sona erdi. Güneş uzun, güzel dakikalar boyunca Batıkarası ormanlarının üstünü aydınlatarak ve ormanlık alanları sabit, hafif karanlık gölgelerle örterek Kırılmahattı’nm zirvesinde asılı kaldı. Akşam yeli büyük, sessiz ağaçları dalgalandırıp eserken gündüz sıcağı soldu, hava yavaşça soğudu. Sonra gün ışığı akşamın içinde kayboldu ve gece, gökyüzünden renkleri sildi.</span></p>
<p><span style="font-weight:bold;">Elf şehri Arborlon’un halkı bitkin bir halde evlerine çekildi.</span></p>
<p><span style="font-weight:bold;">Yaşam Bahçeleri’nde Ander Elessedil, Ellcrys’e bakıyordu. Şimdi, akşam ışığında ulu ağaç hiç değişmemiş gibi normal görünüyordu. Ancak gün aydınlıkken, onu yok etmekte olan hastalığın izleri açıkça görülüyordu.</span></p>
<p><span style="font-weight:bold;">Hastalık hızla yayılıyordu. Bir grup küçük dalda, çürüme gümüş-beyaz kabuğu bile kemirmeye başlamıştı. Uçları kıvrılmış, koyu kırmızı renkleri siyaha dönmüş büyük, soluk yaprak öbekleri vardı. Seçilmişler hastalığın durdurulabileceğine dair mantıksız bir umutla, imkânsız olduğunu bilerek kabuğunu bitkisel merhemlerle fırçalamışlar, zarar gören yaprakları koparmışlardı. Ander Seçilmişlerin gözlerinden yansıyan gerçeği görüyordu. Ellcrys’i iyileştirememişlerdi. Kimse yapamazdı. Ölüyordu ve bunu engelleyecek kimse yoktu.</span></p>
<p><span style="font-weight:bold;">İç çekip günün bu son ziyaretini niçin bahçelere yaptığın</span>dan şüpheli, arkasını döndü. Seçilmişler bir saat kadar önce yorgun, cesaretleri kırılmış ve çaresizliğin getirdiği bir sessizlikle kendi konutlarına gitmişlerdi. Ama o yine de, çaresizce aradıkları cevabın burada bulunabileceğine dair mantık dışı bir umudun sürüklemesiyle buraya gelmişti. Tabii ki o cevapları bulamamıştı ve gecenin gelişiyle birlikte burada daha fazla kalmak anlamsızlaşmıştı.</p>
<p>Bahçelerden çıktığında Kara Nöbet’teki askerlerin, arkasından baktıklarını hissetti. Ağacın gördüğü hasardan habersizdiler ama bir şeylerin ters gittiğini anlamışlardı. Seçilmişlerin yaptıkları onlara bu kadarını anlatmaya yetmişti. Laf yakında yayılır, söylentiler büyür, diye düşündü. Çok geçmeden insanlara söylemek gerekecekti.</p>
<p>Ama en azından şimdilik her şey sakindi, insanlar yatmaya hazırlanırken ışıklar birer birer sönüyordu ve çoğu pencere karanlıktı. Onları kıskandı. Uyuma olasılığı çok düşüktü. Onun da, kralın da.</p>
<p>Babası için yapabileceği bir şeyler olmasını dileyerek tekrar içini çekti. Eventine her zaman öylesine kendinden emin olmuş, her soruna bir çözüm bulunabileceğine öylesine çok güvenmişti ki. Ama şimdi, Ander’in gelişme kaydedemediği-ni belirttiği iki görüşme sırasında yaşlı kral kendi içinde bir yerlerde kaybolmuş gibi görünüyordu, isteksizce oğlundan gizlemeye çalışmıştı ama hayatı boyunca gerçekleştirdiği her şeyin sona erişine umutsuzca baktığı açıktı. Sonunda ortada, gücünün ötesinde bir meydan okuma vardı. Ancak birkaç kelimeyle, oğlunu Seçilmişlere, yapabileceği her konuda yardım etmesi için gönderdi.</p>
<p>Bu işe yaramadı. Ander her birini dikkatle sorguladı, sonra ortak hafızalarını, onları Güvenli Kale’ye götürebilecek en küçük bilgi kırıntısını arayarak inceledi. Ama zaten bildiği şeylerden fazlasını öğrenemedi.</p>
<p>Seçilmişler topluluğunun dikkatle korunmuş kayıtları da ortaya bir şey koyamadı. Yüzyıllar öncesine uzanan tarihin ka-</p>
<p>yularını tekrar tekrar gözden geçirdi. Dünyalannın ve yaşayan her şeyin yaşam kaynağı olan Kanateşi’ne sürekli göndermeler vardı. Güvenli Kale denilen gizemli yerin en ufak bir bahsi bile geçmiyordu.</p>
<p>Ellcrys de arayışlarına hiçbir katkıda bulunmamıştı. Ander’in teklifiyle Seçilmişler bir kez daha ona gittiler. Görüntüleri daha iyi anlamalarını sağlayacak bir şeyler daha vermesi için ona yalvararak birer birer, hep beraber, tekrar tekrar ona gittiler. Ama ağaç onlarla konuşmadı. Sessiz kaldı.</p>
<p>Seçilmişlerin konutuna geldiğinde tüm ışıkların sönmüş olduğunu gördü. Rutin korunmuş, yemekten kısa süre sonra, her zamanki saatte yatak odalarına çekilmiş olmalıydılar. Uykularında biraz rahatlamalarını umdu. Belki başarırlardı. Bazen umutsuzluk ve çaresizlik fiziksel çabadan daha yorucuydu ve uzun gün boyunca başka bir şey yapmamışlardı.</p>
<p>Ana malikâneye giden patikayı tutmuş, son bir rapor vermek üzere aceleyle konutların yanından geçiyordu ki patikanın yanındaki bodur ağacın altından bir gölge geçti.</p>
<p>“Lordum?”</p>
<p>“Lauren?” Sonra figür yaklaştıkça, bunun gerçekten de genç elf olduğunu anladı. “Niçin uykuda değilsin?”</p>
<p>“Uyumaya çalıştım ama yapamadım. Sizin... Sizin bahçelere gittiğinizi gördüm ve bu yoldan dönmenizi umdum. Prens Ander, sizinle konuşabilir miyim?”</p>
<p>“Benimle konuşuyorsun zaten Lauren,” diye hatırlattı Ander. Ama bu küçük neşelendirme denemesi diğerinin yüzünü pek güldürmedi. “Bir şey mi hatırladın?”</p>
<p>“Sanırım. Ellcrys’in bize söyledikleri hakkında değil ama sanırım bilmeniz gerek. Biraz yürüyebilir miyiz?”</p>
<p>Ander başıyla onayladı. Ander’in yürüdüğü patikadan ilerleyerek konuttan uzaklaştılar.</p>
<p>“Bu sorunu çözen ben olmalıymışım gibi geliyor.” Lauren bir süre bekledikten sonra devam etti. “Belki Ellcrys önce benimle konuştuğu için. Bu, Güvenli Kale’yi bulma işinde nere-devse beni yükümlü tutuyor. Biliyorum, belki de bu kendime fazla önem vermek oluyor ama yine de böyle hissediyorum. Her şartta, hiçbir şeyi atlamak istemiyorum...” Prense baktı. “Ne demeye çalıştığımı anlıyor musunuz?”</p>
<p>“Sanırım. Atladığımız bir şey mi var?”</p>
<p>“Bir şeyi fark ettim. Sanırım binlerinin bunu bilmesi gerek.” Ander durup genç elfe baktı.</p>
<p>“Krala bir şey söylemek istemedim.” Lauren’in huzursuzluğu arttı. “Diğerlerine de. Bunun ne kadarını bildiklerinden emin değilim... Bu konudan pek bahsetmeyiz..</p>
<p>Daldı. Ander sabırla bekledi.</p>
<p>“Amberle’yle ilgili. Lordum, seçilmesinden sonra Ellcrys’le defalarca uzun uzun konuştu.” Kelimeler yavaşça çıktı. “Diğerlerimizle olduğundan farklıydı. Bunu fark edip etmediğini bilemiyorum. Bu konudan hiç...”</p>
<p>Ander kaskatı kesildi. Lauren tepkiyi görünce aceleyle devam etti. “Ama belki Ellcrys onunla tekrar konuşur. Veya o daha iyi anlayabilir. Belki de bizim öğrenemediğimiz bir şeye öğrenebilir.”</p>
<p>Birbirlerinin yüzlerine baktıkları bir sessizlik anı oldu. Sonra Ander yavaşça başını salladı. “Amberle şimdi bize yardım edemez, Lauren. O gitti. Annesi bile nereye gittiğini bilmiyor. Bir şeyleri değiştirmeye yetecek bir süre içinde onu bulma olasılığımız yok.”</p>
<p>Kızıl saçlı elf, son umut izleri yüzünden silinirken başıyla onayladı. “Sadece bir fikirdi,” dedi en sonunda ve arkasını dönüp konuta doğru yola çıktı. “İyi geceler, Prens Ander.”</p>
<p>“iyi geceler Lauren. Yine de bana söylediğin için sağ ol.” Seçilmiş tekrar başını sallayıp beyaz cüppesini hışırdatarak gecenin içinde gözden kayboldu. Ander, endişeli yüzüyle bir süre arkasından baktı. Kral, Güvenli Kale’nin yeriyle ilgili her türlü ipucunu istemişti. Yine de Amberle’yi bulma şanslan hiç yoktu. Dört Kara’nm herhangi bir yerinde olabilirdi. Ve şu an bu ismi Eventine’e sunma zamanı değildi. Seçilmesiyle gurur</p>
<p>ve neşe getiren torunu, göz bebeğiydi. Ama Amberle’nin kendisine duyulan güvene ihanet etmesi, kızın babasının ölümünden daha zor olmuştu kral için.</p>
<p>Başını sallayıp ana malikâneye doğru yoluna devam etti.</p>
<p>Gael, yorgunluktan yüzü gerilmiş, gözleri endişeli bir halde hâlâ görev başındaydı. Karşı karşıya oldukları sorunu biliyor olması kaçınılmazdı ama sim saklayacağına güvenilebilirdi. Ayağa kalkmaya çalışıyorken Ander işaret edince oturdu. “Kral sizi bekliyor,” dedi, “çalışma odasında, dinlenmeye çekilmeyi reddediyor. Onu birkaç saatliğine de olsa dinlenmeye ikna etseniz...”</p>
<p>“Ne yapabileceğime bir bakarım,” diye söz verdi Ander.</p>
<p>Özel çalışma odasında oturan Eventine Elessedil, oğlunun içeri girmesiyle kafasını kaldırdı. Gözleri bir anlığına Ander’in yüzünü inceleyip orada yazılı başarısızlığı okudu. Sonra oturduğu masadan kalkıp bitkin bir halde gözlerini ovuşturdu. Ayağa kalktı, gerindi ve yavaşça pencerelere gidip perdelerin arasından dışarıdaki karanlığa baktı. Kitap dolu masanın kenarına, ucundan azıcık dokunulmuş bir yemek tepsisi itilmişti. Mumlar iyice küçülmüştü. Balmumu, metal şamdana akıp orada birikiyordu. Küçük çalışma odası sessiz ve kasvetliydi; meşe kitaplıkları ve halı kaplı duvarları, soluk renklerin ve gölgelerin loş bir karışımıydı. Gael’in bütün gün mahzenden buraya taşımakla uğraştığı kitaplar ortalığa yığınlar halinde saçılmıştı.</p>
<p>Kral bir anlığına oğluna dönüp baktı. “Hiçbir şey yok mu?” Ander yavaşça başını salladı. Eventine yüzünü ekşitti. “Bende de yok.” Masanın üstünde açık duran kitabı işaret ederek omuz silkti. “Son umut. Ellcrys tohumu ve Kanateşi ile ilgili tek bir referans var. Kendin oku.”</p>
<p>Efsanelerin içinde kaybolmuş günlerden beri, elf kralları ve onların kâtiplerince tutulmuş yüzlerce ciltlik tarih kitaplarından biriydi bu. Eski ve yıpranmış kitap, deri ve pirinçle dikkatle ciltlenmiş, sayfaları, zamanın vereceği hasardan korunmak için mühürlenmişti. Büyük Savaşlardan ve eski insan ırkının yok oluşundan kurtulmuşlardı. Irkların Birinci ve İkinci Savaşlarından kurtulmuşlardı. Kaydettikleri yaşam ve ölümlerin çağlarından beri sağlam kalmışlardı. Elf tarihinin tümünü içeriyorlardı. Yıllar boyunca özenle kaydedilmiş binlerce ve binlerce sayfa.</p>
<p>Ander sayfaları açmak için eğildi; mürekkep eskilikten kahverengiye dönmüştü ve yazı tipi eski tarzdı. Ama kelimeler açıkça anlaşılıyordu.</p>
<p>“Ardından Tek Tohum, Seçilmişlerden biri olan Taşıyıcı’ya teslim edilecek. Ve Tohum bu Taşıyıcı tarafından Kanateşi Odası’nda ateşe tutulacak ki tekrar toprağa dönebilsin. Bunun yapılması ile ağaç yeniden doğabilir ve Büyük Yasaklama ilelebet korunabilir. Böyle buyurdu Yüce Büyücü ciflerine ki öldüğünde bile bu bilgi halkı tarafından unutulmasın.”</p>
<p>Ander tekrar baktığında Eventine başını salladı. “Bu kitapların hepsini, uyabilecek her pasajı inceleyerek okudum. Başkaları da var ama hiçbiri bu okuduğumdan fazlasını söylemiyor.”</p>
<p>Okuma masasına geri dönüp cildin yaldızlı sayfalarında elini amaçsızca gezdirmeye başladı. “Bu en eski cilt. Sadece efsane olabilecek çok şey içeriyor, iyi ve kötü büyü arasındaki savaşın hikâyesi, kahramanların adları, Yasaklama’ya yol açan her şey. Ama Güvenli Kale ve Kanateşi’nin yeriyle ilgili hiçbir bilgi yok. Ya da Ellcrys veya Yasaklama’nın gücüne yaşam veren büyünün doğası hakkında bir şeyler.”</p>
<p>Bu sonuncunun atlanması alışılmadık değil, diye düşündü Ander. Atalan büyünün sırlarını nadiren yazıya dökmüştü- Böyle şeyler ağızdan ağza aktarılır, böylece düşmanın eline geçmezdi. Ve bazı büyüler öyle güçlüydü ki kullanımları bir tek zamanla veya mekânla sınırlandırılmıştı. Ellcrys! yaratan büyü de böyle bir büyü olabilirdi.</p>
<p>Kral, sandalyesine çöküp biraz daha baktıktan sonra tek kelime etmeden kitabı kapattı.</p>
<p>“Ellcrys’ten öğrenebildiğimiz azıcık bilgiyle hareket etmek zorunda kalacağız,” dedi sakince. “Kanateşi’nin yerini saptamak için aktardığı bilgileri kullanacak, olası yerlerin hepsini araştıracağız.”</p>
<p>Ander sessizce onayladı. Bu çaba ona umutsuz görünüyordu. Kendilerine yol gösterecek bu kadar belirsiz bir tanımla Güvenli Kale’yi bulma şansları çok azdı.</p>
<p>Babası birdenbire, “Arion’un burada olmasını dilerdim,” diye mırıldandı.</p>
<p>Ander hiçbir şey söylemedi. Kralın, Arion’a ihtiyaç duymak için haklı nedenleri vardı. Aramayı yönetip ilerletmek için Arion uygun bir seçimdi. Ayrıca varlığı babalarına huzur verebilirdi. Şimdi bunu ona çok görme zamanı değildi.</p>
<p>“Uyuman gerek baba,” dedi Ander, kısa bir sessizlikten sonra. “Önümüzde bizi bekleyen şeyler için dinlenmeye ihtiyacın olacak.”</p>
<p>Kral bir kez daha kalkıp mumları söndürdü. “Haklısın Ander,” dedi, oğluna gülümsemeye çalışarak. “Bana Gael’i gönder. Ama senin günün de oldukça uzundu. Sen de yat ve uyuyabildiğin kadar uyu.”</p>
<p>Ander kulübesine döndü. Buna şaşırsa da uyuyabildi. Zihni anlamsız daireler çizip dururken fiziksel yorgunluk bastırdı. Gece boyunca bir kez, onu terden sırılsıklam eden, tarifsiz bir korkuyla uyandı. Ama birkaç saniyelik uyanıklık içinde rüyayı unutup tekrar daldı. Bu sefer deliksiz uyudu.</p>
<p>Tekrar uyanıp giyindiğinde şafak sökmüştü. Aceleyle kahvaltı edip evden çıkmaya hazırlandığında, yeni bir kararlılık hissiyle kendini daha güçlü hissediyordu. Bir yerlerde bu soruna bir çözüm, Güvenli Kale’nin bulunması için bir yol vardı. Çözüm belki Ellcrys’teydi. Belki Seçilmişlerdeydi. Ama bir cevap vardı; bir cevap olmalıydı.</p>
<p>Yeni günün başlangıcında çakıllı yolda yürürken sabah güneşinin çevrelerindeki ormanın üzerinde yükselmeye başla-</p>
<p>dığmı görebiliyordu. Onlarla tekrar konuşarak yeni bir şeyler bulabileceği umuduyla önce Seçilmişlere gidecekti. Günleri çoktan başlamıştı muhtemelen, Yaşam Bahçeleri’nde olmalıydılar. Zihinlerinde bu konuyu enine boyuna incelemiş olacaklardı ve belki birisi bir şey daha hatırlardı. Veya Ellcrys bu sabah tekrar onlarla konuşmuş olabilirdi.</p>
<p>Önce Gael’in çoktan işbaşında olduğu ana malikâneye uğradı. Ama genç elf, kralın hâlâ uyuduğunu ve rahatsız edilmemesi gerektiğini belirtmek için parmağını sessizce dudaklarına götürdü. Ander onaylayıp ayrılırken babası biraz dinlenebildiği için minnettardı.</p>
<p>Kapılara doğru ilerlediğinde, çiy hâlâ saray bahçesinin çimlerinde parıldıyordu. Geçerken beklenti içerisinde bahçeye baktı ama Went’i çalışmaya koyulmuş göremeyince şaşırdı. Yaşlı adamın aletlerini bir gül yatağının kenarında, üzerinde kiriyle görünce daha da şaşırdı. Went bir işi yarım bırakmazdı. Eğer sırtı bu kadar sorun yaratıyorsa kontrol edilmeliydi. Ama bu şimdilik bekleyecekti. Şu anda daha önemli sorunlar vardı. Çiçek yatağındaki çalılara son bir bakış attıktan sonra aceleyle yoluna devam etti.</p>
<p>Dakikalar sonra, kapıya giden yolda Yaşam Bahçeleri’nin sarmaşık kaplı duvarlarını geçiyordu. Rill Song Nehri’nin doğu kıyısından aniden yükselerek Arborlon’u civardaki topraklardan daha yukarıda tutan kayalık yükselti olan Carolan’dan, önünde uzanan Batıkarası’nm uçsuz bucaksız alanlarını görebiliyordu: kuzeyde ve doğuda elf başkentinin kuleleri ve ormanlık yolları sık ormanla iç içeydi. Güneyde, Mahmuz Kayası ve Pykon’un sisli, gri kayalıkları Mermidon’un doğuya, Callahorn’a doğru bunları kestiği yerde bir kurdele gibi maviliklerle bezenmişti. Batıda, Carolan’m altında ve Rill Song’un ötesinde, elflerin tahıl ambarı sayılan Sarandanon Vadisi vardı. Elf ülkesi, diye düşündü Ander gururla. O, Seçilmişler ve babası, ülkeyi kurtarmak için bir yol bulmalıydı.</p>
<p>Birkaç dakika içinde Ellcrys’in yanındaydı. Seçilmişlerden hiçbir iz yoktu. Ağaç yalnızdı.</p>
<p>Ander inanamadı. Ellcrys’in ortaya koyduklarıyla rutinleri bozulmuş olsa bile uyuyakalmış olmaları imkânsızdı. Seçilmişler yüzlerce yıldır sabah ışıklarının ilk dokunuşunda ağacı selamlama görevini asla aksatmamışlardı.</p>
<p>Ander aceleyle bahçelerden çıkıp neredeyse koşarak Seçilmişlerin duvarla çevirili konutuna geldi. Her daim yeşil ağaçlarla çevirili taş ve tuğla patikaların etrafı çiçek bahçeleriyle süslüydü ve kara topraktan sap ile filizlerin fışkırdığı arka bahçeleri sıra sıra bitkiyle doluydu. Bahçeyi çevreleyen aşınmış, alçak taş duvar iki tarafta kapılarla bölünüyordu.</p>
<p>Evin kendisi gölgeler içinde ve sissizdi.</p>
<p>Ander yavaşladı. Seçilmişlerin şimdiye dek ayakta olması gerekirdi. Yine de hiçbir yaşam belirtisi yoktu. Elf prensinin içine soğuk bir şeyler oturdu. Gözleriyle açık kapının ötesindeki gölgeli loşluğu dikkatle inceleyerek ilerleyip en sonunda girişte durdu.</p>
<p>“Lauren?” Genç elfin adını hafifçe selendi.</p>
<p>Cevap gelmedi. Kapının ötesindeki daha koyu gölgelere doğru bir adım attı. Göz ucuyla etraftaki ağaçlarda bir hareket yakaladı, içini ani bir korku bürüdü. Arkasında ne vardı?</p>
<p>Gecikmiş bir düşünceyle aklı evinde bıraktığı silahlara gitti. Bir süre hareketsiz kalıp bekledi. Ama başka birinin varlığını ele veren bir ses ya da hareket olmadı. Azimle devam etti.</p>
<p>“Laur...”</p>
<p>O anda gözleri karanlığa alıştı ve genç elfin adı boğazında düğümlendi.</p>
<p>Parçalanmış cansız vücutlar, işe yaramaz çuvallar gibi büyük salona saçılmıştı. Lauren, Jase, tüm Seçilmişler, kudurmuş hayvanlar yapmışçasma parçalanmışlardı. Umutsuzlukla doldu. Artık Ellcrys’in tohumunu Güvenli Kale’ye ve Kanateşi’ne götürecek Seçilmiş kalmamıştı. Artık ağaç için bir yeniden doğuş ya da elfler için bir kurtuluş olamazdı. Katliam onu hasta etmesine rağmen kımıldayamadı. Korku ve tiksinme içinde orada dururken zihninde tek bir kelime çınlıyordu:</p>
<p>İblisler!</p>
<p>Bir dakika sonra dışarı çıkmış, kulübe duvarına tutunarak kusacakmış gibi kontrolsüzce kasılıyor, titremesini durdurmaya çabalıyordu. Nihayet kendine geldiğinde hemen gidip Kara Nöbet’e haber verdi ve şehre doğru devam etti. Babasına haber verilmeliydi, bunu kendi oğlundan duyması en iyisiydi.</p>
<p>Seçilmişlerin başına gelen şey çok açıktı. Ellcrys’in güçten düşmesiyle Yasaklama zayıflamaya başlamıştı. Daha güçlü olan iblisler serbest kalıyordu. Böyle bir şeyi bir Seçilmiş’e ancak bir iblis yapabilir veya yapmak isteyebilirdi.</p>
<p>İblisler tek bir hamlede bir daha asla hapsedilememeyi garantilemişlerdi. Ellcrys’in yeniden doğuşuna ve kendilerini hapseden Yasaklama’nın geri gelmesine yardım edebilecek herkesi yok etmişlerdi.</p>
<p>Kapılardan geçip yaşlı Went’in baktığı bahçelerin arasındaki çakıllı yoldan ana malikâneye doğru koştu. Went şimdi yerinde, kazıyordu ve zararlı otları ayıklarken, geçen prense bakmak için kafasını kaldırdı. Ander onu ancak fark etti ama aceleyle, hiçbir şey söylemeden yanından geçip gitti.</p>
<p>Went’in bakışları tatminle geri döndü. Ellerini kara toprağın üzerinde gezdiren Dönüşücü işine devam etti.</p>
<p><a id="bookmark10"></a><span style="font-weight:bold;">BÖLÜM 5 </span><span style="text-decoration:line-through;">.....</span></p>
<p><span style="font-weight:bold;">Ander Elessedil, Seçilmişleri banndıran evin kapısını kapatıp son kez sıkıca kilitlediğinde yine akşam olmuştu. Dışarının karanlığına göz atmak için durduğunda üstüne bir sessizlik çöktü. Kulübe şimdi boştu; öldürülmüş altı gencin vücutları çıkarılmıştı ve Ander kalan kişisel eşyaları akrabalanna verilmek üzere kaldırmıştı. Bu birkaç kısa dakika içinde düşünceleriyle baş başa kalmıştı.</span></p>
<p><span style="font-weight:bold;">Ama kafasını meşgul eden şey düşünceleri değildi. Mahvolmuş bedenlerin kaldırılması, sonra da Seçilmişlerin tarihi belgelerinin güvenlik amacıyla Elessedil malikânesinin altındaki yer altı kütüphanelerine konmak üzere toparlanması işlerini yönetmişti. Babasının tavsiyesiyle, Güvenli Kale bulmacası hakkında atlamış olabilecekleri herhangi bir açıklama arayarak hepsini sayfa sayfa incelemişti. Hiçbir şey bulamamıştı. Başını salladı. Ne fark eder ki, diye düşündü. Güvenli Kale hakkında ne öğrenildiğinin artık önemi var mıydı? Tohumu taşıyacak Seçilmişler olmadan Kanateşi’nin yerini bulmaya ne gerek vardı? Yine de Lauren ve diğerlerini bulduğu sırada gördüklerini kafasından silecek bir şey yapabildiği için mutluydu.</span></p>
<p><span style="font-weight:bold;">Boş kulübeden uzaklaşıp Yaşam Bahçeleri’ne giden patikada ilerlemeye başladı. Tüm Carolan boyunca, meşalelerin ışıkları çöken karanlığın içinde parlıyordu. Her yerde askerler vardı. Kara Nöbet, bahçeleri ablukaya almıştı. Saray muhafızları, elf avcılarından oluşan kralın özel birliği, şehrin caddelerinde,</span></p>
<p>ağaçlıklı sokaklarında devriye geziyordu. Elf halkı olanlardan korku duyoıyordu anlaşılır bir şekilde. Seçilmişlerin öldürüldüğü haberi yayıldığında, Eventine halkının yakın bir tehdit altında olmadıklarına inanmasına rağmen, benzer bir olaya karşı korunacaklarına inanmalarını sağlamada elini çabuk tutmuştu. Seçilmişleri öldüren şey başka kimsenin peşinde değildi. Seçilmişler tek hedefti. Başka hiçbir şeyin anlamı yoktu. Yine de önlem almaktan bir zarar gelmezdi. Bu çeşit önlemler, halkında oluşmaya başladığını fark ettiği paniği önleyip şehrin güvenliğini sağlardı.</p>
<p>Gerçek zarar aslında çoktan verilmişti. Ağaç ölüyordu ve artık yeniden doğuş olamazdı. O öldüğü zaman Yasaklama tamamen çökecek, içinde kilitli olan kötülük serbest kalacaktı. Serbest kaldığında da her bir elf öldürülecekti. Ellcrys olmadan hangi elf büyüsünün mucizesi bunu önleyebilirdi?</p>
<p>Ander bahçelerin duvarlan dışında duraksadı. Kendini yatıştırmak için derin bir nefes alıp sinsi bir hastalık gibi bütün gün yavaş yavaş içinde büyüyen çaresizliği bastırdı. Çıldırmak işten değildi, ne yapacaklardı? Seçilmişler hayatta olsa bile Kanateşi’ni nerede bulacaklannı bilmiyorlardı. Yasaklama çoktan yok olmaya başladığından, arayacak yeterli zamanlan olmazdı asla. Ve şimdi Seçilmişler ölmüşken...</p>
<p><span style="font-style:italic;">Amberle.</span></p>
<p>Adı zihninden bir fısıltı halinde geçti. Amberle. Lauren’in son sözleri onunla ilgiliydi. Belki o yardım edebilir, demişti kızıl saçlı Seçilmiş. O zaman bu fikir imkânsız görünmüştü. Şimdi her şey o zamankinden daha iyi görünüyordu. Ander zihnini zorladı. Babasını, Amberle’nin yardım edebilme olasılığını düşünmeye nasıl ikna ederdi? Yaşlı kralın, Amberle bir Seçilmiş olarak kendisine duyulan güvene ihanet ettiği günkü üzüntüsünü ve hayal kırıklığını hatırlıyordu. Ander bunu, sabah Seçilmişlerin öldürülme haberini bildirdiğinde babasının yüzünde gördüğü umutsuzlukla karşılaştırdı. Kararını kolay verdi. Kral herhangi bir yerden gelecek yardıma</p>
<p>umutsuzca muhtaçtı. Ander, Arion Sarandanon’dayken bu yardımın kendisinden gelmesi gerektiğini biliyordu. Ve babasına Amberle’nin aranması gerektiğini telif etmekten başka nasıl yardım edebilirdi ki?</p>
<p>“Elf prensi?”</p>
<p>Hiçlikten gelen ses Ander’i o kadar şaşırttı ki sıçrayarak uzaklaştı. Yaşam Bahçeleri’nin duvarları dibindeki çamlann altından, etrafındaki geceden de karanlık bir gölge çıktı. Bir an için kararsızca donup kalan Ander nefes bile alamadı. Aceleyle belindeki kısa kılıca elini atarken, gölgenin kolu demirden bir pençe gibi kolunun üzerine inip onu tuttu.</p>
<p>“Sakin ol, Ander Elessedil.” Ses yumuşak ama buyurgandı. “Ben senin düşmanın değilim.”</p>
<p>Ander artık gölgenin, iki metreden epeyce uzun bir adam olduğun görebiliyordu. Siyah cüppesi ince vücuduna sıkıca sarılmış, yolculuk pelerininin başlığı bir kedinin gözleri gibi parlayan çekik gözler dışında hiçbir şey gösteremeyecek şekilde kapatılmıştı.</p>
<p>“Kimsin sen?” diyebildi elf prensi sonunda.</p>
<p>Diğerinin elleri başlığını kaldırarak yüzünü ortaya çıkardı. Pürüzlü ve kırışık yüz geniş, gülmeyen ağzını çevreleyen kısa, siyah sakallarla daha koyu görünüyordu. Saçları omuz-lanndaydı. Uzun ve düz burnunun üstünde birleşen kalın kaşlarının altındaki kedi gözleri delici ve karanlıktı. O gözler Ander’inkilere baktı ve prens gözlerini bunlardan alamadığını fark etti.</p>
<p>“Baban beni tanır,” diye fısıldadı iri adam. “Ben Allanon.” Ander kaskatı kesildi, kuşkulu gözlerle baktı. “Allanon?” Yavaşça başını salladı. “Ama... Ama Allanon öldü.”</p>
<p>Derinden gelen sesi alaycıydı, gözleri bir kez daha parladı. “Sana ölü gibi mi görünüyorum elf prensi?”</p>
<p>“Hayır... Hayır, anlıyorum...” Ander bocaladı. “Ama elli yıldan fazla oldu...”</p>
<p>Babasının hikâyelerini hatırlayıp daldı: Shannara’mn kılıcının aranması, b'ventine in düşman ordularının kampından kaçırılması, Tvrsis Savaşı; Karabüyücü Lord’un genç Vadili Shea Ohmsford tarafından öldürülmesi. Bütün bunlar boyunca Allanon orada olmuş, Dört Kara’nın kuşatılmış insanlarına gücünü ve bilgeliğini sunmuştu. Her şey bitip Karabüyücü l.ord \ok edildiğinde, Allanon tamamen ortadan kaybolmuştu. Söylenenlere göre onu en son Shea Ohmsford görmüştü. Daha sona Allanon’un başka zamanlarda da Dört Kara’ya geldiğine dair söylentiler çıkmıştı. Ama Batıkarası’na ve elflere hiç uğramamıştı. Hiçbiri onu bir daha görmeyi beklemiyordu. Ama babası. Druid söz konusu olduğunda kişi beklenmeyeni beklemeli, derdi hep. Gezgin, tarihçi, filozof ve gizemci, tüm ırkların koruyucusu, kadim Druidlerin sonuncusu, yeni dünyanın bilge adamı... Allanon’un bunların hepsi olduğu söylenirdi.</p>
<p>Ama bu gerçekten Allanon muydu? Soru Ander’in akimdan geçti.</p>
<p>İri adam bir adım daha yaklaştı. “Bana yakından bak, elf prensi,” diye buyurdu. “Gerçeği söylediğimi göreceksin.”</p>
<p>Ander o karanlık yüze, parıldayan kara gözlere baktı ve birden tüm şüpheleri silindi. Kafasında hiç şüphe kalmamıştı. Önünde duran adam Allanon’du.</p>
<p>“Beni babana götürmeni istiyorum.” Allanon kısık ve temkinli bir sesle tekrar konuşmaya başlamıştı. “Az kullanılan bir yol seç. Gelişimi gizli tutmak istiyorum. Nöbetçiler gelmeden önce acele et.”</p>
<p>Ander durup tartışmadı. Ardında gölgesi gibi takip eden Druid le Yaşam Bahçeleri’nden çıkıp şehre doğru hızla ilerledi.</p>
<p>Birkaç dakika sonra saray bahçesinin bir kenarındaki zincirli ve kilitli bir kapının yanındaki küçük bir çam ağacı kümesinin arasında çömeldiler. Ander bir anahtarlık çıkartıp içlerinden birini kilide uydurdu. Anahtar sert bir <span style="font-style:italic;">klik</span> sesiyle dönüp kilidi açtı. Birkaç saniye sonra içerideydiler.</p>
<p>Normalde bahçe sadece kapı nöbetçileri tarafından korunurdu. Ama günün erken saatlerinde, Seçilmişlerin katledildiği açığa çıktıktan sonra güney bahçesinin ucundaki bir çalının altında Weııt’in boynu kırılmış cesedi bulunmuştu. Ölüm şekli Seçilmişlerinkinden tamamen farklı olduğundan arada bir bağlantı kurmanın anlamı yoktu. Yine de son cinayet saray muhafızlarını ilgilendirecek kadar krala yakındı. Bahçede ek güvenlik önlemleri alınmış, kralın özel muhafızları Dardan ve Rhoe, kralın kapısında nöbet tutmaya başlamışlardı.</p>
<p>Ander, herhangi birinin duvarlardan ana malikâneye, nöbetçilere görünmeden ulaşmasının mümkün olduğuna inanmıyordu. Ama bir şekilde, Druidin önderliğinde kimseyle karşılaşmadan geçmeyi başardılar. Kralın çalışma odasına bakan tavan boyundaki pencerelerin önüne gelene değin Allanon, Ander’i hemen yanında tutarak gecenin gölgelerinden biri gibi sessizce ilerledi. Druid perdeli camlardan içeriyi dinlerken, orada bir süre durakladılar. Sonra Allanon demir mandalı tutup çevirdi. Pencereler scssizce açılırken Druid ve elf prensi içeri girdi.</p>
<p>Tarih kitaplarıyla dolu çalışma masasının arkasında ayağa kalkan Eventine Elessedil, gözlerine inanamayarak önce oğluna, sonra da onu takip eden adama baktı.</p>
<p>“Allanon!” diye fısıldadı.</p>
<p>Druid pencereleri kapatıp perdeleri geri çektikten sonra mum ışığına döndü.</p>
<p>“Onca yıldan sonra...” Eventine başını sallayıp masanın arkasından öne çıktı. Sonra iri adamın yüzünü gördü ve inanmazlık şaşkınlığa dönüştü. “Allanon! Hiç yaslanmamışsın! Sen... Hiç değişmemişsin...” Kelimeler boğazında düğümleniyordu. “Sen...”</p>
<p>“Ben hep olageldiğim kişiyim,” diye kısa kesti Drıtıd. -Bunu bilmek yeter, elflerin kralı.”</p>
<p>Eventine berikinin beklenmedik ziyaretinden şaşkına dönmüş halde sessizce onayladı. Yavaşça masasına dondu ve tkı adam karşılıklı olurdular. Ander, gidip gitmemekte kararsız, olduğu yerde kaldı.</p>
<p>&quot;Bizimle otur, elt prensi.&quot; Allanon üçüncü bir sandalyeyi ibaret etti.</p>
<p>Ander katıldığına minnettar, konuşulacakları merak ederek oturdu.</p>
<p>“Olanları biliyor musun?&quot; diye hitap etti kral, Allanon’a.</p>
<p>Druid onayladı. “Buraya bu yüzden geldim. Yasaklama’da bir delinme hissettim. Orada hapsolmuş, gücü gerçekten çok büyük bir şey bu dünyaya geçti. Bu yaratığın ortaya çıkışı...”</p>
<p>Çalışma odasının kapısının ardındaki holde hafif ayak sesleri vardı. Druid anında ayaktaydı. Sonra duraksayıp sakin bir yüzle krala döndü.</p>
<p>“Burada olduğumu kimse bilmemeli.”</p>
<p>Eventine bunu sorgulamadı. Sadece onaylayıp sandalyesinden kalktı, çabucak yürüyüp kapıyı açtı. Orada çenesi efendisine doğru kalkmış, hafifçe kuyruğunu sallayan Manx oturuyordu. Eventine holde ilerlerken elinde bir çay tepsisiyle gelen Gael’i buldu. Kral gülümsedi ve tepsiyi aldı.</p>
<p>“Şimdi evine gidip biraz uyumanı istiyorum,” diye emretti. Gael itiraz etmeye çalıştığında ise çabucak kafa salladı. “Tartışmak yok. Yarın sabah yapacak çok işimiz var. Evine git. Ben iyiyim. Dardan ve Rhoe’ya ben çekilene kadar nöbet tutmalarını söyle. Kimseyi görmek istemiyorum.”</p>
<p>Birden dönüp odaya girerek kapıyı ardından sıkıca kapattı. Manx içeri girmiş, okuma masasında oturan yabancıyı sorgulayarak kokluyordu, sonra açıkça tatmin olmuş görünerek taş şöminenin yanma çöküp kahverengi gözlerini kapatarak çenesini patilerinin üzerine yerleştirdi. Eventine tekrar oturdu.</p>
<p>“Seçilmişleri öldüren bu yaratıktı o zaman?” diye sorarak konuşmayı sürdürdü.</p>
<p>Druid başıyla onayladı. “Öyle olduğunu sanıyorum. Seçilmişlerin tehlikede olduğunu hissedip olabildiğince çabuk geldim. Ne yazık ki onları kurtarabilecek kadar çabuk olamadım.”</p>
<p>F.ventme hüzünle gülümsedi. “Hata benim. Korkarım,</p>
<p>Yasaklama’nın zayıfladığı bana söylendiğinde bile onları korumasız bıraktım. Ama belki de hiç fark etmezdi. Yaşasalar bile Seçilmişlerin Ellcrys’i kurtarabileceklerinden emin değilim. Ellcrys’in onlara Kanateşi’nin yeriyle ilgili gösterdiği hiçbir şey tanınabilir değil. Onlara verdiği isim bile. Güvenli Kale. Bu ismi biliyor musun?</p>
<p>Allanon başını olumsuz anlamda salladı.</p>
<p>“Kayıtlarımız Güvenli Kale’den hiç bahsetmiyor. Ne yüzyıllardır bu ülkeyi yöneten atalarımızınki ne de Seçilmişlerinki. Çaresiz bur durumdayım. Ellcrys ölüyor. Onu kurtarmak için şu anda hizmetinde olan bir Seçilmiş, tohumunu Kanateşi’ne taşımalı, ateşe tutmalı, sonra da toprağa geri vermeli ki bir yeniden doğuş mümkün olsun.”</p>
<p>“Tarihi bilirim,” diye araya girdi Druid.</p>
<p>Kralın yüzü kızardı, içinde sakladığı kızgınlık ve sinir bozukluğu yüzüne yansıyordu.</p>
<p>“O zaman bunu bir düşün. Kanateşi’nin yerini bilmiyoruz. Güvenli Kale adıyla ilgili elimizde hiçbir kayıt yok. Ve şimdi tüm Seçilmişler ölü. Ellcrys tohumunu taşıyacak hiç kimsemiz yok. Tüm bunların sonucu kaçınılmaz. Ellcrys ölecek, Yasaklama dağılacak, içinde kilitli kalmış kötülük tekrar serbest kalacak ve elfler ile muhtemelen Dört Karanın tüm halkları, hepimizi kolayca yok edebilecek bir savaşla karşı karşıya kalacak.” Sertçe öne eğildi. “Ben bir kralım, başka hiçbir şe&gt; değil. Sen bir Druid, bir büyücüsün. Sunabileceğin bir yardım varsa sun. Bundan başka yapacak bir şey bilmiyorum.”</p>
<p>“Seni görmeye gelmeden önce Eventine, Yaşam Bahçelerine gidip Ellcrys ile konuştum.”</p>
<p>Kral inanmayan gözlerle baktı. “Kiminle..</p>
<p>“Galiba onun benimle konuştuğunu söylemek daha doğru olur. Eğer o aksini seçseydi aramızda bir iletişim olmazdı ’ “Ama o sadece Seçilmişlerle konuşur,&quot; diye araya giren Ander, babasının hiddetle kaşlarını çattığını görünce birden &gt;u&gt;-tu.</p>
<p>“Oğlum haklı Allanon.&quot; Eventine Druid’e döndü. “Ellcrys Seçilmişlerden başka kimseyle konuşmaz, onlarla da nadiren konuşur.”</p>
<p>“Kendisine hizmet edenlerle konuşur,” diye yanıtladı Allanon. “Elfler arasında Seçilmişler ona hizmet ediyor. Ama Druidler de Ellcrys’c, farklı şekilde de olsa hizmet ettiler. Her neyse, ona kendimi sundum ve o da benimle konuşmayı tercih etti. Bana söylediklerine bakılırsa, olaylara bakışınızda en azından bir noktada hatalısınız.”</p>
<p>Eventine bir an Druid’in devam etmesini bekledi. Ama o devam etmedi. Sadece sorgularcasına elfe bakıp oturmaya devam etti.</p>
<p>“Öyleyse ben sorayım.” Kral kendini sakin kalmaya zorluyordu. “Hangi açıdan hatalıyım?”</p>
<p>“Bunu söylemeden önce,” dedi Allanon öne eğilerek, “bir şeyi anlamanızı istiyorum. Edebileceğim her şekilde yardım etmeye geldim, zira Yasaklama’da hapsolan kötülük Dört Ka~ ra’daki tüm hayatı tehdit ediyor. Teklif ettiğim yardım tümüyle karşılıksız. Ama bir şartım var. Bu konuda uygun gördüğümü yapmakta serbest olmalıyım. Onaylamasan bile Eventine Elessedil. O zaman bile. Anlıyor musun?”</p>
<p>Kral tereddüt etti, mavi gözleriyle karşısındaki adamın karanlık yüzünde, orada bulamayacağı açık olan cevaplar aradı. Sonunda kabul etti.</p>
<p>“Anlıyorum. Bu konuda dilediğin gibi davranabilirsin.” Druid, Ander ve krala bakarken ifadesiz bir yüzle arkasına yaslandı.</p>
<p>&quot;Öncelikle, Güvenli Kale’nin yerini bulmanıza yardım edebileceğimi sanıyorum. Ellcrys’in, konuşmamızda bana gösterdiği Güvenli Kale, dediğim gibi tanımadığım bir yerdi. Tanımadığım bir yerdi, çünkü dünyanın Ellcrys yaratıldığındaki halinden kalma bir görüntüydü. Büyük Savaşlar dünyayı öylesine toptan değiştirdi ki o yerle ilgili algıları tamamıyla hatalı. Ayrıca Güvenli Kale adını biliyoruz. Elf krallarının ve Seçilmişlerin tarihlerinde yer almadığını söylediniz. Ama bakacak bir yer daha var. Paranor’da, Druid İçkalesi’nde, tamamen eski dünya bilimi ve mistik olgulara adanmış tarih kitapları var. O kitaplarda belki Ellcrys’in yaratılışı ve Kanateşi’nin yerinden bahsediliyordur. Bu da bir olasılık çünkü tarihin içerdiği bilginin çoğu İlk Druid Konseyi zamanında, katliam yapılıncaya kadar her üyeden ayrı ayrı alınıp bir araya getirilmişti. Şunu da hatırlayın: O konseyin öncüsü Galaphile’di ve Galaphile bir elfti. Ellcrys’in yaratılışı ve Kanateşi’nin yeriyle ilgili bilgilerin eklenmesini sağlamış olabilir.”</p>
<p>Duraksadı. “Bu gece işimiz bittiğinde Paranor’a gideceğim. Tarihimiz Druid olmayanlara gizlidir. O yüzden benim gitmem gerekli. O sayfalarda Güvenli Kale adından bahis geçtiğine inanıyorum. Orada yazılı olanlardan Kanateşi’nin yerini bulmayı umabiliriz.”</p>
<p>Ellerini masanın üzerinde kavuşturup gözlerini krala dikti. “Seçilmişlere gelirsek Eventine, tamamıyla yanılıyorsun.”</p>
<p>Bir anda odaya ölüm sessizliği çöktü. Amberle! diye düşündü Ander şaşkınlıkla. Amberle’den bahsediyor!</p>
<p>“Altısı da öldü...” diye başlayan Eventine birden sustu. “Yedi Seçilmiş vardı,” dedi Druid sessizce. “Yedi.”</p>
<p>Kral kaskatı kesilerek eklemleri bembeyaz oluncaya kadar masanın kenarını sıktı. Gözlerinden kızgınlık ve inanmazlık yansıyordu.</p>
<p>“Amberle.” İsim ağzından bir lanet gibi çıktı.</p>
<p>Druid başını salladı. “O da Seçilmişlerden biri.”</p>
<p>“Hayır!” Kral ayağa kalkmış, bağırıyordu. “Hayır, Druid!” Holden aceleci ayak sesleri geldi, sonra da odanın kapısına vurulduğu duyuldu. Ander babasının ne yapmış olduğunu fark etti. Babasının bağırışı Dardan ve Rhoe’nun gelmesine neden olmuştu. Aceleyle gidip kapıyı açtı. Sadece nöbetçileri değil, Gael’i de görünce şaşırdı. Hepsi merakla içeri bakıyordu. Ama elf prensi dikkatle görüş alanlarını kapattı. Sonra da babası yanma geldi.</p>
<p>&quot;Sana evine gitmeni söyledim Gael,” diye azarladı genç elfı. &quot;Şimdi dediğimi yap.”</p>
<p>Gael, karşısındakinin sözlerine olan kırgınlığını yüzünde taşıyarak eğildi ve tek kelime etmeden holün sonunda gözden kayboldu. Kral başını sallayarak elf avcılarına her şeyin yolunda olduğunu anlattı ve onlar da nöbetlerine geri döndüler.</p>
<p>Kral açık kapıda bir süre sessizce durduktan sonra kapıyı kapattı. Delici mavi gözleri oğlundan Allanon’a kaydı.</p>
<p>“Amberle’yi nasıl öğrendin?”</p>
<p>“Ellcrys benimle konuşurken kendisine hizmet etmek için yedi kişi seçtiğini söyledi. Biri genç bir kızmış. Adı Amberle Elessedil’miş.”</p>
<p>Druid, elf kralının yüzünü dikkatle inceleyerek duraksadı. Acıdan kınşmıştı. Beti benzi solmuştu.</p>
<p>“Genç bir kadının bir Seçilmiş olması sıra dışı,” diye sakince devam etti Allanon. “Toplaşan bir avuç kadın seçildi, hele son beş yüz yılda hiç seçilmedi.”</p>
<p>Kral kızgınlıkla başını salladı. “Amberle’nin seçilmesi onun için hiçbir anlam ifade etmeyen bir onurdu. O bu onuru reddetti. İnsanlarını ve ailesini utandırdı. Artık bir Seçilmiş değil. Artık bu ülkenin bir vatandaşı değil. O kendi isteğiyle dışlandı.”</p>
<p>Allanon, birden yüzü sertleşerek hızla ayağa kalktı.</p>
<p>“O senin torunun ve sen bir aptalın konuşacağı gibi konuşuyorsun.”</p>
<p>Eventine bu azarlama karşısında kaskatı kesildi ama dilini tuttu. Druid ona yaklaştı.</p>
<p>“Beni dinle. Amberle bir Seçilmiş. Diğerleri gibi Ellcrys’e hizmet etmediği doğru. Sadece kendi bileceği sebeplerden dolayı, açıkça sahip olduğu sorumluluklara rağmen evini, Arborlon’u ve Batıkarası’m terk ettiği, halkının gözünde ailesine ve özellikle kral olan sana utanç getirdiği doğru. Kendini dışlattığı doğru. Artık Seçilmişlerden biri olmadığına inandığı da doğru.</p>
<p>“Ama şunu bil ki ne sen ne de halkı Ellcrys’in verdiklerini ondan geri alabilir. Kendisi bile bunu yapamaz. Sadece Ellcrys yapar. Ellcrys aksini söylemedikçe Amberle onun hizmetinde bir Seçilmiş olarak kalacak, Kanateşi’nin aranmasında tohumu taşıyacak bir Seçilmiş, ona yeniden hayat verecek bir Seçilmiş olarak.”</p>
<p>Allanon duraksadı. “Bir kral, kral olmasına rağmen her şeyi anlayamayabilir Eventine Elessedil. Bazı şeyleri sadece kabul-lenmelisin.”</p>
<p>Eventine konuşmadan Druid’in gözlerine bakarken gözlerindeki öfke gitmiş, yerini üzüntü ve şaşkınlık almıştı.</p>
<p>“Ona çok yakındım,” dedi kral nihayet. “Babası, oğlum Aine öldükten sonra Amberle’nin babası oldum. Henüz beş yaşında bir çocuktu. Akşamları birlikte oynardık...” Daha fazla devam edemeyerek durdu. Sakinleşmek için derin bir nefes aldı. “Onda daha önce bilmediğim bir nitelik vardı: bir tatlılık, bir masumiyet, bir sevgi. Torunundan bahseden yaşlı bir adam olarak konuşuyorum ama bilmeden konuşmuyorum. Onu tanıyordum.”</p>
<p>Allanon hiçbir şey demedi. Kral sandalyesine dönüp yavaşça yerine oturdu.</p>
<p>“Tarihte Jerle Shannara’nm zamanından beri, bir Seçilmiş olarak hizmet etmeye seçilen kadın yoktur. Amberle, beş yüzyıldan sonra ilkti. Başkalarının uğruna her şeyi vereceği bir onurdu bu.” Düşünceli düşünceli kafasını salladı. “Yine de Amberle ondan kaçtı. Ne bana ne annesine ne de bir başkasına açıklama yaparak. Tek kelime etmeden. Sadece gitti.”</p>
<p>Umutsuzca arkasına yaslandı. Allanon ateşli kara gözleriyle tekrar karşısına oturdu.</p>
<p>“Geri getirilmeli. Elf halkının tek umudu o.”</p>
<p>“Baba,” diye başladı Ander, düşünüp vazgeçmesine zaman bırakmadan, içgüdüyle babasının yanında diz çöktü. “Baba, öldürüldüğü gece Lauren bana bir şeyler söyledi. Bana Ellcrys'in Amberle’yle, seçilmesinden sonra defalarca konuştuğunu söy-</p>
<p>ledi. Rıı daha öııcc lıiç olmamıştı. Belki de Amberle bizim en büyük umudumuzdur.”</p>
<p>Kral söylenen sözler anlamsızmışçasına boş boş baktı. Sonra ellerini masanın üzerine koyup kafasını eğdi.</p>
<p>“Bu çok zayıf bir umut bence Ander. Sadece ihtiyaçları olduğu için insanlarımız onu kabul edebilir. Yine de bundan kesinlikle emin değilim; reddederek yapmış olduğu, onların gözünde bağışlanamaz bir hareket. Belki Ellcrys de onu hem bir Seçilmiş hem de tohumunun taşıyıcısı olarak kabul edebilir. Bu sorulara cevap vermeye çalışmayacağım. Kişisel duygularımın bu işte yeri yok.” Tekrar Allanon’a döndü. “Amberle bize karşı koyacak, Druid. Bu toprakları terk ettiğinde sonsuza dek gitti. Böyle olması gerektiğine yürekten inandı; bir şey onu inandırdı. Onu benim kadar tanımıyorsun. Asla dönmeyecektir.” Allanon’un ifadesi değişmedi. “Bunu göreceğiz. En azından ona sormalıyım.”</p>
<p>“Nerede olduğunu bilmiyorum.” Kralın sesi hüzünlendi. &quot;Herhangi birinin bildiğinden de şüpheliyim.”</p>
<p>Druid dikkatle bir bardak bitki çayı doldurup krala uzattı. “Ben biliyorum.”</p>
<p>Eventine bir süre konuşmadan ona baktı. Yüzü çatışan duygularla örtülüydü ve birden gözleri yaşardı. Ama gözyaşları geldikleri kadar hızlı gittiler.</p>
<p>“Tahmin etmeliydim,” dedi sonunda. Kalkıp masadan birkaç adım uzaklaştı, yüzü kısmen gölgelerle döndü. “Bu konuda dilediğin gibi davranmakta özgürsün, Allanon. Bunu zaten biliyorsun.&quot;</p>
<p>Allanon da onunla birlikte kalktı. Sonra Ander’in şaşkın bakışları arasında, “Ayrılmadan önce kısa bir süreliğine oğlunun hizmetlerine ihtiyacım olacak,” dedi.</p>
<p>Eventine yüzünü dönmedi. “Dilediğin gibi olsun.” “Unutma, benim buraya geldiğimi kimse bilmeyecek.”</p>
<p>Kral onayladı. “Hiç kimse.”</p>
<p>Bir dakika sonra Druid perdelerin arasına girip kaybolmuş-</p>
<p><span style="font-weight:bold;">tu bile. Ander tereddütle babasına baktıktan sonra peşinden çıktı.</span></p>
<p><span style="font-weight:bold;">Yaşlı adamın aklının artık Amberle’de olduğunu biliyordu.</span></p>
<p><span style="font-weight:bold;">Carolan’m kuzeyindeki Batıkarası ormanlarının karanlığında Dağda Mor sakin ve sessizce oturuyordu. Gözleri tekrar açıldığında tatminle parıldıyorlardı. Dönüşücü ona iyi hizmet etmişti. Yavaşça ayağa kalktı, cilalı gövdesini tuttuğunda Güç Asası parladı.</span></p>
<p><span style="font-weight:bold;">“Druid,” diye hafifçe tısladı. “Senden haberim var.”</span></p>
<p><span style="font-weight:bold;">Kıyıcı’mn şekilsiz gölgesine işaret ettiğinde yaratık gecenin içinden ayağı kalktı. Dağda Mor doğuya baktı. Druid’i Paranor’da bekleyecekti. Ama yalnız başına değil. Druid’in gücünü hissedebiliyordu ve ondan çekiniyordu. Kıyıcı böylesi güçlere karşı duracak kadar güçlü olabilirdi ama onu başka işlerde kullanacaktı. Hayır, yardım gerekecekti. Yasaklama’nm çökmekte olan duvarlarından bir avuç soydaşını getirecekti.</span></p>
<p><span style="font-weight:bold;">Druid’i tuzağa düşürmeye ve öldürmeye yetecek kadarını.</span></p>
<ul><li><a href="main-1.xhtml">BÖLÜM 6</a></li><ul><li><a href="main-2.xhtml">BÖLÜM 10 — «♦--</a></li></ul><li><a href="main-3.xhtml">BÖLÜM 15 ■— ♦ &#160;&#160;&#160;</a></li><ul><li><a href="main-4.xhtml">BÖLÜM 19 &#160;&#160;</a></li></ul><li><a href="main-5.xhtml">BÖLÜM 24</a></li><li><a href="main-6.xhtml">BÖLÜM 27 &#160;■</a></li><li><a href="main-7.xhtml">BÖLÜM 32</a></li><li><a href="main-8.xhtml">BÖLÜM 36 &#160;</a></li><ul><li><a href="main-9.xhtml">BÖLÜM 41 &#160;&#160;—— &#160;</a></li><li><a href="main-10.xhtml">BÖLÜM 45 &#160;■</a></li><li><a href="main-11.xhtml">BÖLÜM 50</a></li></ul></ul>
</body>
</html>