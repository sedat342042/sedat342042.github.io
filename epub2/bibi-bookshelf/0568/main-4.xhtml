<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta http-equiv="content-type" content="text/html; charset=UTF-8"/><title></title><link rel="stylesheet" href="main.css" type="text/css"/>
</head>
<body>
<p><a id="bookmark0"></a><span style="font-weight:bold;">BÖLÜM 19 </span>-----</p>
<p>Ölgün gümüş mehtap, gökyüzünden dökülüp yaz gecesini boyamıştı. Tatlı ıtırlar ve rahatlatıcı uğultular, ılık esintilerde dans edip asılı kalan baş döndürücü dalgalar halinde karanlıktan yükseliyor, sıra sıra çalılarla sergilere, çiçek tarhlarına ve Yaşam Bahçeleri’nin fundalanna dokunuyordu. Benekli gölgeler bahçelerin renklerini tuhafça örülmüş siyah beyaz desenlerle kaplamıştı. Karanlıkla uyanan küçük yaşam türleri arkalarında iz bırakmayan ani, görünmez hamlelerle sekip uçuşuyorlardı.</p>
<p>Hepsinin orta yerinde, elflerin yurduna yüksekten bakan küçük tepenin üzerinde yalnız ve ihmal edilmiş duran ve Ellcrys diye andıkları mucizevi ağaç, ölüme doğru kaçınılmaz yürüyüşünde ağır ağır ilerliyordu. Uzun yolculuk şimdiden bedelini ödetmeye başlamıştı. Sağlığında Ellcrys’i ayırt eden o mükemmel güzellik gitmiş, biçiminin kusursuz simetrisi bozulmuş ve kırılmıştı. Gümüş kabukları gövdesinden ve dallarından sıyrılmış, yırtık deri gibi şeritler halinde, kara ve çürümüş olarak sarkıyordu. Kan kırmızı yapraklar solarak buruş buruş olmuş, şimdiden dökülmüş olanları altındaki toprağa saçılmıştı. Kurumuş ve ölmüş kabuğu rüzgârla hışırdıyordu. Tarlalarda bir sırığa bağlanmış yaşlı bir korkuluk gibi, gece ufkunda çıplak ve iskeleti andırır gözüküyordu.</p>
<p>Allanon, Wil Ohmsford ve Amberle ona yükseltinin yama-çından, kukuletalı yüzlerini mehtabın örtüsüne kaldırarak ko-nıışmaksızın baktılar. Uzunca bir süre hareketsiz kaldılar, hafif meltemlerle dalgalanan elbiselerinin kumaş hışırtıları haricinde sessizdiler. Amberle nihayet konuştuğunda fısıltısı, dinginliği derin ve beklenmedik bir ızdırapla doldurdu.</p>
<p>“Ah Allanon, öyle kederli gözüküyor ki.”</p>
<p>Druid yanıt vermedi, uzun ve zayıf bedeni cüppenin altında sert, yüzü kukuletanın gölgesinde saklıydı. Leylakların kokusu rüzgârla sürüklenip yanlarından geçti, bir an için asılı kaldıktan sonra kayboldu. Bir süre sonra Amberle kollarını cüppesinin içinde sımsıkı kavuşturmuş olan iri yan adama baktı.</p>
<p>“Acı çekiyor mu?”</p>
<p>Druid’in başının hareketi güçlükle seçilebiliyordu. “Biraz.”</p>
<p>“Ölüyor mu?”</p>
<p>“Yaşamı sona eriyor. Vakit neredeyse geldi.”</p>
<p>Uzun bir duraklama yaşandı. “Onun için hiçbir şey yapamaz mısın?”</p>
<p>“Yapılabilecek her şeyi senin yapman gerekiyor.” Allanon’un tok sesi hafif bir mınitıydı.</p>
<p>Amberle’nin iç çekişi duyulabilirdi, incecik bedeninden geçen bir kabul ürpertisiydi. Saniyeler akıp gitti. Wil bitkince ayaklarını sürüdü, elf kızının kendi kendiyle bir anlaşmaya varmasını bekledi. Bu onun için kolay değildi. Kız bu gece burada olacağını ummamıştı; ikisi de bunu ummamışlardı. Divan’ın dağılmasıyla birlikte uzun bir uyku uyuyabileceklerini sanmışlardı. Rhenn Vadisine kaçışlarından ve Allanon'la beklenmedik bir araya gelişlerinden beri uyku yüzü görmemişlerdi. İkisi de tükenmişti.</p>
<p>“O uyuyor,” diye fısıldadı Amberle birdenbire.</p>
<p>“Senin için uyanacaktır,” diye yanıtladı Druid.</p>
<p>Kız bunu istemiyor, diye düşündü Wil. Bunu hiç istemedi. Evinin arkasındaki küçük bahçede, ilk gece söylemişti bunu Yine de sebebini hiç anlatmamıştı.</p>
<p>Wil yükseltinin zirvesine doğru baktı, tllcrvsıe kızı bu kadar korkutan ne vardı?</p>
<p><span style="font-style:italic;">m</span></p>
<p>“Hazırım.”</p>
<p>Kız yalnızca bunu söyledi, sesi sakindi. Allanon bir an sessiz kaldı, sonra başıyla onayladı. Kukuletası, verdiği yanıtla birlikte hafifçe eğildi.</p>
<p>“Öyleyse git. Seni burada bekleyeceğiz.”</p>
<p>Kız hemen hareket etmedi ama Druid’den bir şeyler daha bekliyormuşçasına sessizce durdu. Fakat kendisine sunulacak başka bir şey yoktu. Cüppesinin eteklerini toplayıp ileri yürüdü, hafif yokuştan yukarı çıktı. Yüzü, zirvede bekleyen kıpırtısız, perişan ağaca dönüktü.</p>
<p>Arkasına bakmadı.</p>
<p>Tırmanışı çok kısa bir sürede tamamlayıp Ellcrys’in önünde bir başına durdu. Bekledi. Hâlâ ağacın erişebileceği mesafede değil, hemen dışındaydı. Küçük bedeni koyu renk cüppenin gizleyen kıvrımlarına çekilmiş, kolları iki yanma sımsıkı bastırılmıştı. Yükseltinin doruğunda Batıkarası göz alabildiğine uzanıyordu, kız kendini küçük ve korumasız hissetti. Bahçenin rayihasıyla süslenmiş gece meltemi yüzüne üfürdü ve kız kendini yatıştırarak onu derin derin içine çekti.</p>
<p>Yalnızca bir ana ihtiyacım var, dedi kendi kendine. Kısacık bir an.</p>
<p>Ama öyle çok korkuyordu ki!</p>
<p>Bunun nedenini hâlâ kavrayamıyordu, bunca zaman geçmişken, şimdi bile. Anlayabilmiş olması gerekirdi, kontrol edebilmiş olması gerekirdi. Yine de yapamıyordu. Bu her şeyi daha da berbat ediyordu. Korkusu mantıksız, anlamsız, kördü. Daima oradaydı, zihninin gerisinde avcı bir hayvan gibi sinsice geziniyor, kızın aklı ne zaman Ellcrys’e gidecek olsa saklandığı yerden çıkıveriyordu. Kız onunla savaştı, azimle mücadele etti ama yine de karanlık, zapt edilemez korku onu etkisine aldı. Havenstead’deyken korkusunu başarabilmişti, çünkü oradayken bu mesele uzakta ve geçmişte kalmıştı. Ama şimdi, tekrar Arborlon’a dönmüş olmak, birkaç metreden az bir mesafede durup Ellcrys’in temasını hatırlamak...</p>
<p>Kız bu hatırayla ürperdi. Aslında korktuğu şey temastı. Yine de sebebi ne olabilirdi ki? Temastan zarar, ziyan gelmezdi. Temas sadece Ellcrys’in düşüncelerini görüntülerle iletmesini sağlardı. Ama Ellcrys’in onunla ilk konuşmasından beri o temasa eşlik eden başka bir şey olduğu hissi vardı. Bir şey.</p>
<p>Düşünceleri bir baykuşun hafifçe ötüşüyle bölündü. Birkaç dakikadır orada durduğunun ve iki adamın aşağıdan kendisini izliyor olması gerektiğinin bilincindeydi. Bunu istemiyordu.</p>
<p>Çabucak ağacın diğer ucuna yürümeye başladı.</p>
<p>Elf kızının karanlık silueti Ellcrys’in etrafında dönüp görüş alanlarından çıkarken Druid ve Vadili sessizce seyrettiler. Bir süre daha ayakta durdular ama kız tekrar görünmeyince Allanon bir şey demeksizin çimenlere oturdu. VVil durakladı, sonra onun yanına çöktü.</p>
<p>“Ellcrys onun artık Seçilmişlerden biri olmadığına karar verirse ne yapacaksın?”</p>
<p>Druid başını çevirmedi. “Öyle bir şey olmayacak.”</p>
<p>Vadili tekrar söz almadan önce bir müddet tereddüt etti.</p>
<p>“Amberle hakkında ikimize de söylemediğin bir şey biliyorsun, değil mi?”</p>
<p>Allanon’un sesi soğuktu. “Hayır. Kastettiğin anlamda değil”</p>
<p>“Ama bir anlamda.”</p>
<p>“Senin kaygılanman gereken mesele Vadili, siz Arborlon'u terk ettikten sonra onun başına bir şey gelmemesi.&quot;</p>
<p>Druid’in söyleyiş tarzı, Wil’de bu konunun kapadığına dair kesin bir izlenim bırakmıştı. Vadili huzursuzca ağırlığını diğer tarafa verdi.</p>
<p>“Bana başka ne söyleyebilirsin o halde?” diye sordu çok geçmeden. “Onun neden Ellcrys’ten bu kadar korktuğunu sov leyebilir misin?”</p>
<p>“Hayır.”</p>
<p>Wil kukuletasının altında öfkeyle kızardı. ‘Neden?”</p>
<p>Çünkü kendim de anladığımdan emin değilim. Onun anladığını da sanmıyorum. Şu ya da bu şekilde, sen bilmek için hazır olduğunda bizzat kendisi söyleyecektir.&quot;</p>
<p>“Bundan şüpheliyim.” Wil hafifçe öne kaykıldı, kolları gevşekçe dizlerinin üzerinde duruyordu. “Benim için pek iyi şeyler düşünüyormuş gibi durmuyor.”</p>
<p>Allanon karşılık vermedi. Yükseltinin zirvesine ve yalnız ağaca düzenli aralıklarla göz gezdirerek bir müddet karanlıkta oturdular. Amberle’den hiç iz yoktu. Wil Druid’e bir bakış fırlattı.</p>
<p>“Orada tek başma güvende midir?”</p>
<p>Gizemci, başıyla onayladı. Wil onun neden güvende olduğuna ilişkin Allanon’un açıklama yapmasını bekledi ama Druid açıklama yapmayı önermedi. Vadili omuz silkti. Kızın bu kadar yakmmdayken onun güvenliğini sağlamanın bir yolunu biliyordur herhalde, diye karar verdi.</p>
<p>En azından öyle olmasını ümit ediyordu.</p>
<p>Amberle epey bir süre hareket etmedi. Edemiyordu. Korku onu felç etmişti. En yakın dallardan bir buçuk metre uzaklıkta kaskatı kesilmiş, buz gibi duruyor, hipnotize olmuşçasına Ellcrys’e bakıyordu. İçinde korku akışkan buz gibiydi, düşüncelerini bile donduruyordu. Tüm zaman ve mekân kavramını yitirmişti, ileri tek bir adım atamadığının dışında hiçbir şeyin farkında değildi.</p>
<p>Nihayet adımım attığında onun adına bir başkası yürüyor-muş gibi geldi. Ellcrys’le arasındaki mesafenin önce azaldığını, sonra büsbütün kaybolduğunu anımsıyordu sadece. Ağacın gövdesinin altında, gölgelerde kaybolmuştu. Gece meltemi dinip yerini dinginliğe bırakmış ve içindeki soğukluk sıcağa dönüşmüştü.</p>
<p>Ağzını açmadan, yeri kaplayan ölü yapraklar ve kırık dalların arasına diz çöktü, ellerini sımsıkı kucağında birleştirmişti. Bekledi.</p>
<p><span style="font-weight:bold;">Biraz sonra, kırık dökük bir dal aşağı sarktı ve kibarca omuzlarına sarıldı.</span></p>
<p><span style="font-weight:bold;font-style:italic;">Amberle.</span></p>
<p><span style="font-weight:bold;">Elf kızı ağlamaya başladı.</span></p>
<p><span style="font-weight:bold;">Aralarında bayağı uzun bir sessizlik olmuştu ki Wil aniden Allanon’un önceden söylemiş olduğu garip bir şeyi hatırladı. Son konuşmalarının ardından Druid’e hiçbir şey sormama)! kafasına koymuştu ama merakına yenik düştü.</span></p>
<p>“Allanon?”</p>
<p>Druid ona baktı.</p>
<p>“Beni rahatsız eden bir şey var.” Söyleyeceklerini sıraya sokmak için biraz bekledi. “Amberle’ye bu gece buraya gelmemiz gerektiğini söylediğinde sana, Yüce Divan’daki elflere bir ya da iki gün dinlenmekten bahsettiğini hatırlattı. Ona bunun lüzumlu bir aldatmaca olduğu yanıtım verdin. Bunun anlamı neydi?”</p>
<p>Ay ışığı gizemcinin zayıf yüzüne yandan vururken o tanıdık, alaycı gülüşü açığa çıkardı.</p>
<p>“Lafı ne zaman bu soruya getireceğini merak ediyordum, Wil Ohmsford.” Yavaşça güldü. “Sorgulayıcılığm sınır tanımıyor.”</p>
<p>Wil esefle sırıttı. “Soruma bir yanıt alacak mıyım?”</p>
<p>Allanon başıyla onayladı. “Hoşuna gitmeyecek bir yanıt. Bu aldatmaca lüzumluydu, çünkü elf topluluğunda bir casus var.”</p>
<p>Vadili buz gibi oldu. “Bunu nereden biliyorsun?”</p>
<p>“Mantık. Paranor’a vardığımda iblisler beni bekliyorlardı. Beni bekliyorlardı Vadili. Takip edilmemiştim. Bu akla, onların gelişimi önceden bildiklerini getiriyor kuvvetle. Bunu nasıl biliyorlardı? Dahası, benden nasıl haberdar olmuşlardı? Dört Karaya dönüşümden yalnızca Eventine haberdardı. Paranor’a gitme planımı bir tek o biliyordu; Güvenli Kale’nin konumunu keşfetmek maksadıyla Druid tarihçelerini incelemeye gideceğimi ona gizlice söylemiştim. Eventine hiçbir şey söylememoi için tembihliydi ve bunu aynen yerine getirirdi.”</p>
<p>Durakladı. “Bıı, geriye tek bir ihtimal bırakıyor. Konuşmamızı birisi dinledi, ihanet edip bizi iblislere satması için nedeni olan biri.”</p>
<p>\Vil şüpheli görünüyordu. “Ama bu nasıl olabilir? Eventinele konuşmadan önce Dört Kara’ya döndüğünü hiç kimsenin bilmediğini kendin söyledin.”</p>
<p>'Bu beni de şaşırtıyor,” diye kabullendi Druid. “Casus, krala kolayca ulaşabilen, onun yapacağı her şeyden haberi olan biri olmalı. Belki de aile efradından biri.”</p>
<p>Omuz silkti. “Her halükârda krala Amberle’nin yerinden bahsetmediğim iyi olmuş, yoksa iblisler ona kesinlikle benden önce ulaşırlardı.” Durakladı, kara gözleri Vadilinin üzerinde sabitlendi. ‘Tahmin ediyorum ki sana da ulaşmış olurlardı.” Wil tüylerinin ürperdiğini duyumsadı. Bu ima, şimdi bile büsbütün huzursuz ediciydi. Allanon’la tanışmasından beri ilk kez, Druid’in bildikleri konusundaki ketumluğundan dolayı şükran duydu.</p>
<p>&quot;Eğer işler böyleyse, neden elflere Yüce Divan’da bu kadar fazla şey anlattın?” diye sordu. “Şayet bir casus varsa, toplantıda söylenen her şeyi öğrenmiş olma ihtimali yüksek değil mi?” Druid öne eğildi. “Kuvvetle muhtemel. Aslını istersen, bundan emin olmak niyetindeyim. Aldatmacanın sebebi bu. Görüyorsun, iblisler burada olduğumuzdan zaten haberdarlar ve burada bulunma sebebimizi de biliyorlar. Kim olduğumu, Amberle’nin kim olduğunu da biliyorlar. Henüz senin kim olduğundan haberdar değiller. Tüm bunları benim Eventine’le konuşmalarımdan ve Havenstead’den kaçışımız sırasındaki takiplerinden öğrendiler. Elflere Yüce Divan’da yeni hiçbir şey söylemedik, küçük bir şey dışında. Onlara Amberle’nin Ellcrys’e gitmeden evvel birkaç gün dinleneceğini bildirdik. Böylelikle en azından önümüzdeki birkaç gün, iblisler bizim bir şeyler yapmamızı beklemeyecekler. Bu aldatmaca, umuyorum ki bize küçük ama paha biçilmez bir avantaj sağlayacak.” Ne tür bir avantaj?” Wil kaşlarını çattı. “Akimdan enler geçiyor, Allanon?”</p>
<p>Druid dudaklarını bUzdU. “Bu hususa gelince VVil, korkarım bir süre daha sabırlı davranmanı rica edeceğim. Ama gece sona ermeden önce yanıtını alacağına söz veriyorum. Yeterince adil mi?”</p>
<p>Bu meselede yeterince adil hiçbir şey yok, diye düşündü VVil suratını asarak. Yine de daha fazla zorlamanın yararı yoktu. Allanon kararanı verdiyse, VVil biliyordu ki bu, işin sonuydu.</p>
<p>“Bir şey daha.” Druid elini ikaz edercesine onun omzuna koydu. “Bundan Amberle’ye söz etme. Şu haliyle yeterince korkmuş, bir de bununla ilgili olarak korkmasının gereği yok. Bu ikimiz arasında sır kalsın.”</p>
<p>Vadili başıyla onayladı. En azından bunun üzerinde anlaşmaya varabilirlerdi.</p>
<p>Yalnızca dakikalar sonra, Amberle ansızın ağacın gölgesi altında belirdi. Bir anlığına gece göğünde silueti göründü. Tereddüt etti, sonra onlara doğru yürümeye başladı. Ağır ağır, itinayla, hareketlerinden emin değilmişçesine yürüyor, iki elini birden göğsüne bastırıyordu. Kukuletası indirilmiş, kestane rengi uzun saçları arkasında esintiyle dalgalanıyordu. Onlara yaklaştığında, çarpılmış yüzünü açık seçik görebildiler. Yüzü solgundu, kasılmıştı ve gözyaşlanyla yol yol olmuştu. Korku parıltısı gözlerine yansıyordu.</p>
<p>Onlara doğru geldi ve durdu. Narin bedeni tir tir titriyordu.</p>
<p>“Allanon..diye hıçkırdı kız hafifçe, onun ismini güçlükle söyleyerek.</p>
<p>Druid kızın yere yığılmak üzere olduğunu gördü. Hemen ona yaklaşıp koluna girdi ve kendine yasladı. Kız bu sefer sessizce ağlayıp onun kendisini kucaklamasına izin verdi. <span style="font-style:italic;">A\\z-</span>non uzunca bir süre ona sarıldı, tek kelime etmedi. VVil rahatsızlık içinde izledi ve kendini genel olarak yararsız hissetti.</p>
<p>Bir müddet sonra ağlaması sonra erdi. Allanon kızı serbest bırakıp geriledi. Kızın başı bir an için eğik kaldı, sonra kaldırıp onun yüzüne baktı.</p>
<p>'‘Haklıydın,” diye fısıldadı kız.</p>
<p>Sımsıkı kasılmış elleri cüppesinin kıvrımlarından uzaklaştı ve yavaşça açıldı. Avucunda kusursuzca biçimlendirilmiş gü-müş-beyaz bir taş gibi, Hlcrys’in tohumu duruyordu.</p>
<p><a id="bookmark1"></a><span style="font-weight:bold;">BÖLÜM 20 </span><span style="text-decoration:line-through;">----------</span></p>
<p>Az sonra Allanon onları bahçelerden geçirdi. Kukuletalarını başlarına iyice örtüp pelerinlerini sıkıca bağlayarak kapılardan görünmeden çıktılar. Kara Nöbet devriyelerini aştılar ve şehre geri dönmeye başladılar. Druid onlan nereye götürdüğü konusunda bir açıklamada bulunmadı, onlar da sormadılar. Sessizlik içinde yürüdüler. Allanon bir-iki adım önde, Wil ve Amberle de peşindeydi. İkisi de yorgunluktan ölüyordu. Vadili sık sık elf kızma göz atıyordu. Kendi kendine itiraf edebileceğinden bile fazla umursuyordu kızı ama karşısındaki duygusal durumuna ait pek az ipucu vermekteydi ve başlığının altından yüzünü ara sıra görebiliyordu. Bir kez ona iyi olup olmadığını sordu. Kız konuşmadan, başıyla evet dedi.</p>
<p>Çok geçmeden kendilerini Elessedillerin malikânesine yaklaşırken buldular. Allanon hiç konuşmaksızm işaret ederek onları karanlık evi çevreleyen bahçeye soktu. Güney yüzündeki çimenliğin sınınnı çizen bir çam örtüsünü ve bir dizi çalıyı geride bıraktılar, küçük bir köşeye ve kalın perdelerle örtülü, zeminden tavana kadar uzanan bir çift pencerenin önüne geldiler. Kapıların önünde duran Allanon camı hafifçe tıklattı. Bir anlık beklemeden sonra pencereyi örten perde biraz aralandı.</p>
<p>İçeriden bir mandal açıldı ve kapılar içeriye doğru savruldu. Allanon hemen içeri girmelerini işaret etti, etrafına kaçamak bakışlar fırlattı ve onları izledi, kapıyı arkasından örttü.</p>
<p>Birkaç saniye karanlıkta durup odada ağır ağır dolaşan birinin hafif ayak seslerini dinlediler. Sonra bir kandilin fitili tutuştu. \Vil kııçük bir çalışma odasında bulunduklarını keşfetti. Duvarların ve rafların cilalı meşe tahtası mumun soluk ışığıyla parıldıyor, koyu gölgelerdeki deri ciltli kitaplar ve duvar halıları seçiliyordu. Küçük odanın diğer ucunda yaşlı bir av köpeği beyazlamış başını, üzerinde yattığı toprak renkli küçük kilimden kaldırdı ve hoşgeldin demek için kuyruğunu yere vurdu.</p>
<p>Eventine Elessedil mumu küçük bir çalışma masasına bırakıp yüzünü onlara döndü.</p>
<p><sup>u</sup>Her şey ayarlandı mı?” Allanon’un tok sesi sessizliği bozdu.</p>
<p>Yaşlı kral başıyla onayladı.</p>
<p>‘Ya ev halkı?” Druid şimdiden evin geri kalanına açılan tek kapıya doğru ilerliyordu. Kapıyı açıp kısaca baktıktan sonra tekrar kapadı.</p>
<p>“Dardan ve Rhoe dışında herkes uykuda, onlar da beni uykuda biliyor ve yatak odamın kapısında nöbet bekliyorlar. Burada ihtiyar Manx’tan başkası yok.”</p>
<p>Av köpeği adı anılınca bir bakış fırlattı, sonra başım patile-rinin arasına koyup gözlerini yumdu.</p>
<p>Allanon tekrar odanın ortasına yürüdü. “Öyleyse başlayabiliriz.”</p>
<p>Wil ve Amberle’ye masanın etrafına iskemle çekmelerini işaret etti, kendisi de üçüncü bir iskemleyi çekti. Vadili bezgince oturdu. Amberle hareketlendi, sonra durdu. Gözleri bü-yükbabasındaydı. Eventine ona baktı. Durakladıktan sonra çabucak yanma gelip sarıldı. Elf kızı bir an için gerginleşti, sonra kollarını ona doladı.</p>
<p>“Seni seviyorum büyükbaba,” diye fısıldadı. “Seni özledim.”</p>
<p>Yaşlı kral konuşmadı ama kızın omzundaki başını salladı, bir elini uzatıp saçlarını okşadı. Sonra kızın başım nazikçe ellen arasına aldı, kendisiyle yüz yüze gelinceye kadar kaldırdı.</p>
<p>Olup bitenler geride kaldı Amberle. Unutuldu. Aramızda</p>
<p>kırıcı sözler sarf edilmeyecek artık. Burası senin yuvan. Senin burada, yanımda, ailenle birlikte olmanı istiyorum.”</p>
<p>Elf kızı hüzünle başını iki yana salladı. “Ellcrys’le konuştum büyükbaba. Bana onun Seçilmiş’i olduğumu söyledi. Bana tohumunu verdi.”</p>
<p>Yaşlı adamın yüzü bembeyaz kesildi, gözlerini yere indirdi. “Üzgünüm, Amberle. Başka türlü olmasını dilediğini biliyorum. İnan bana, ben de başka türlü olmasını isterdim.”</p>
<p>“İstediğini biliyorum,” diye karşılık verdi kız ama gözlerinde çaresizlik vardı.</p>
<p>Ondan ayrılıp Allanon ve Wil’le birlikte masaya oturdu. Kral bir an ayakta kalıp torununa baktı. Yüzünde kayıp bir çocuğu andıran, kaybolmuş ve korkmuş bir görünüm vardı. Ağır ağır kendini toparladı, sonra diğerleriyle birlikte oturmak üzere ilerledi.</p>
<p>Allanon öne eğildi, ellerini dikkatlice masanın üzerinde bağlamıştı.</p>
<p>“Eventine ve ben Yüce Divanın kapanışında, bu gece geç saatte gizlice buluşmayı kararlaştırdık. Burada konuşulanlar yalnız ve yalnız dördümüz arasında kalacak. Zaman elimizden akıp gidiyor ve şayet elf halkını kurtaracaksak çabuk davranmalıyız. Ellcrys kötüleşiyor. Pek yakında Yasaklamanın içinde hapis tutulan iblisler Dört Kara’ya yayılacak. Onlar bunu yaptığı vakit Eventine ve ben, karşılamak üzere burada olacağız. Ama sen, Amberle ve de sen, Wil, Kanateşi’ni aramaya gitmelisiniz.”</p>
<p>Elf kızına döndü. “Yapabilsem seninle gelirdim. Bunu yapmak için bir yol olsa gelirdim ama yok. Daha şimdiden Yasaklama’dan kurtulan iblislerden biri ve halihazırda kilitli olanlardan bazıları, büyükbabanın ve elt halkının karşısında benim yardımım olmaksızın direnemeyeceği güçlere sahip. Benim görevim elfleri bu güçlere karşı korumak olacak. Buu\ve karşı büyü. Böyle olmalı.</p>
<p>“Ama yerime Wil Ohmsford’u gönderiyorum. Senin güven-ligin vc bakımını emanet etmek üzere onu öylesine seçmedim. Benimle birlikte Shannara’nm Kılıcı’nı arayan, bulan ve tek başına Karabüyücü Lord’la savaşıp onun mahvoluşuna tanıklık eden kişi, \Vilm büyükbabasıydı. Büyük amcası Flick bir seferinde büyükbabanın hayatını kurtarmıştı. Wil iki adamı da diğerlerinden ayırt eden güçlü bir karaktere sahip, onların şeref duygusuna. Onun, bir zamanlar büyükbabasına vermiş olduğum elftaşlarını taşıdığını gördün. Sana benim kadar iyi kol kanat gerecektir. Seninle birlikte kalacaktır. Amberle, seni düş kırıklığına uğratmayacaktır.”</p>
<p>Uzun bir sessizlik yaşandı. Vadili, Druid’in sözleriyle mahcup olmuştu, mahcup ve rahatsız. Kendisinden o kadar emin değildi. Amberle’ye çabucak bir bakış attı ve onun da kendisine bakmakta olduğunu gördü.</p>
<p>“Sen Ellcrys’in hizmetinde bir Seçilmiş’sin,” diye sözünü sürdürdü Allanon, elf kızının gözlerini kendininkilerle buluşturmak için üzerine çekerek. “Hepimiz aksi olmasını dilesek de böyle olmasına karar verdiğimizde bu konu çözümlendi. Sen Seçilmişlerin sonuncusu, dolayısıyla halkının son umudusun. Yasaklamayı bir tek sen eski haline döndürebilirsin. Müthiş bir sorumluluk Amberle ama sana ait. Eğer başaramazsan iblisler ve elfler, içlerinden birinin ya da ikisinin birden kökü kazmana kadar birbiriyle çarpışacak. Ellcrys sana tohumunu verdi ve onu Kanateşi arayışında yanma almalısın. Bu kolay olmayacak. Kanateşi, Güvenli Kale denilen bir mekânda bulunuyor ve burası da eski dünyanın bir parçası. O dünya kayboldu, sonsuza dek değişti. Güvenli Kale diye bilinen yer, üzerinden çağlar geçtikçe unutuldu. Ellcrys bile oraya giden yolu anımsamıyor artık. Druid tarihçeleri olmasaydı, Güvenli Kale bizim için telafisi mümkün olmayan bir kayıp olabilirdi. Yine de tarihçeler geçmişle gelecek arasında birer köprüdür. Onları okudum ve Güvenli Kale’nin nerede olduğunu biliyorum.”</p>
<p>Durakladı. “Güvenli Kale, Yaban Topraklar’m sınırları içinde.”</p>
<p>Kimsenin ağzını bıçak açmadı. Buna gerek yoktu. Bir Va~</p>
<p>dili, Güneykaralı ve şu ana değin Batıkarası’na adımını atmamış biri olan Wil Ohmsford bile Yaban Topraklar’ı işitmişti. Elf yurdunun güneyindeki ormanlarda gömülü olan bu yer tehlikelerle dolu, neredeyse tamamen dağlar ve bataklıklarla çevrili, tehditkâr yabanın bir uzantısıydı. Orada topu topu yarım düzine yerleşim bulunabilirdi ve bunları mesken tutanlar da hırsızlar, caniler ve akla hayale gelebilecek her türden kanun kaçağıydı. Onlar bile köylerinden ve yöreyi çaprazlamasına kateden tanıdık patikalardan ayrılmazlardı, çünkü söylentilere bakılırsa yolun ötesindeki ormanlarda hiçbir insanın yüz yüze gelmeyi istemeyeceği yaratıklar bulunurdu.</p>
<p>Wil derin bir nefes aldı. “Kanateşi’ni Yaban Topraklar’ın neresinde bulabileceğimizi biliyor olabilir misin?”</p>
<p>Allanon başını iki yana salladı. “Emin olamam. Druid tarihçeleri bile eski dünyanın coğrafyasına kısmen değiniyor ve o zaman mevcut olan sınır işaretleri artık yok. Elftaşlarına güvenmek zorundasın.”</p>
<p>“Bu kadarım ben de düşünmüştüm.” Vadili iskemlesine çöktü. “Elftaşlarını kullanmak iblislere yerimizi belli edecek.” “Ne yazık ki doğru. Olabildiğince sağduyulu davranmalısın, Wil. Ellcrys’in, öldürülmelerinden önce Seçilmişlere anlattıklarını aktaracağım sana, daha sonra bana da anlatmıştı. Bu. arayışında sana yardımcı olabilir. Kanateşi dört bir yanından dağlar ve bataklıklarla kuşatılmış bir yabanlıkta yer alıyor. Besbelli Druid tarihçelerinin kaydettiği gibi, Yaban Topraklarda. Açılıp koyulaşan yoğun bir sis var. Yaban Topraklarda tek başına bir doruk, doruğun altında yerin derinliklerine yayılan bir labirent, labirentin içinde bir yerlerde de kırılmaz camdan yapılmış bir kapı var. Kapının ardında Kanateşi ni bulacaksın.&quot;</p>
<p>Düşünürcesine başını eğdi. “Görebildiğin gibi, Yaban Toprakların genel tanımı, üzerinden bunca vıl geçtikten vc Büyük Savaşlar dünya coğrafyasında afeti andıran değişiklik ler yaptıktan sonra bile şaşırtıcı derecede doğru kalıyor. Belki de tanımın dengesi de aynı derecede doğrudur, ftdkı Kanau--</p>
<p>hâlâ tok bir doruğun altında, bir tüneller labirentinde bulunabilir.&quot; Omuz silkti. “Elimde olsa size daha fazla yardım ederdim ama hepsi bu. Bununla yapabileceğinizin en iyisini yapmalısınız.”</p>
<p>\Vil biraz zorlama da olsa yüreklendirici, küçük bir tebessüme muvaffak oldu. Amberleye bakmayı göze alamıyordu.</p>
<p>“Yaban Topraklara nasıl gideceğiz?” diye sordu Wil.</p>
<p>Druid sorgularcasma Eveııtine’e baktı ama elf kralı düşüncelere dalmış gibiydi. Sonunda sessizlikten rahatsız olup Allanon'a baktı ve dalgınca başını salladı.</p>
<p>“Her şey ayarlandı.”</p>
<p>Druid duraklar gibi oldu, sonra Amberle’ye döndü. “Büyükbaban bu yolculukta rehberiniz ve koruyucunuz olarak Saray Muhafızlarının Kumandanı Yüzbaşı Crispin’i seçti. Kendisi çok yetenekli ve yiğit bir asker; size iyi hizmet edecektir. Ona size eşlik etmesi için altı elf avcısı seçme talimatı verildi. Altı az bir sayı ama bu durumda en iyisi sayının azlığı olabilir. Büyük bir ordudan çok daha az ilgi toplar ve süratle seyahat etmenizi sağlayacaktır.</p>
<p>“Kral ile yaptığımız plan şu. Şehirden gizlice götürüleceksiniz; bunun ne şekilde gerçekleşeceği Yüzbaşı Crispin’e bırakıldı. Görevinizin iç yüzünden yalnızca Crispin haberdar olacak. O ve komutasındaki elf avcıları, onlara ihtiyaç duyduğunuz sürece sizinle beraber gidecekler. Tümüne de kılınıza bile zarar gelmemesi gerektiği ve sizi korumak için ne lazımsa yapmaları söylendi.”</p>
<p>“Allanon.”</p>
<p>Konuşan Eventine’di. Aniden, yüzünde endişeli bir ifadeyle bakmıştı. İnsanın içine işleyen mavi gözleri Druid’inkileri buldu.</p>
<p>“Sana henüz söylemediğim bir şey var. Bundan daha önce bahsetmedim, çünkü Divan’ın dağılışında ancak birkaç saniye konuşabilmiştik. Ama sanıyorum ki bir şeyin şimdi söylenmesi gerekiyor. Bu macerada, iblislerce takip edilme tehlikesinin ötesinde kaygılanmak için sebepler var.”</p>
<p>Öne eğildi, kolları ağırlığını desteklemek için gevşekçe masaya uzanıyordu. Mumun soluk aydınlığında yüzü çok yaşlı görünüyordu.</p>
<p>“Sen Seçilmişlerin nasıl öldüklerini biliyorsun, belki Wil ile Amberle bilmiyorlardır.” Bakışları onlara kaydı. “Onlar neredeyse tanınmayacak halde paramparça edildiler.”</p>
<p>Elf kızının ve Vadilinin yüzleri korku içinde kaldı. Kral elini nazikçe torununun omzuna koydu.</p>
<p>“Bunu seni daha da korkutmak için söylemiyorum Amberle, seni de Wil. Sebebi şu.” Tekrar Allanon a baktı. “Sen Arborlon’dan ayrıldığından beri Seçilmişlerinki gibi birçok ölüm gerçekleşti. Büyük sayıda ölümler. Onlann canına kıyan her ne ise civarda dolaşıyor, yoluna çıkan her şeyi ve herkesi, hayvan ya da insan, genç ya da yaşlı dinlemeksizin sistematik biçimde hunharca öldürüyordu. Elliden fazla elf öldü. Hepsi de aynı şekilde, parçalarına ayrılarak. Üç gece önce bir elf devriye ekibi yolu kesilerek yok edildi. Silahlı altı adam. Bir hafta önce, şehrin kuzey kısmında bir kışla basıldı ve yirmi asker uykuda katledildi. Ellcrys’in sağlık durumu kötüleştiğinden bu yana Batıkarası’nda giderek artan sayıda iblise rastlanıyor ve birden çok, nahoş boyutta çarpışma da yaşandı ama bu tarzda, bu kadar kasıtlı, önceden tasarlanmış bir şeye rastlanmamıştı. Bu yaratık ne yapacağını biliyor; bir amaç uğruna öldürüyor. Onun izini sürmeye çalıştık ama başarılı olamadık. Onu bulamıyoruz. Onu görmedik bile. Hiç kimse görmedi. Ama o burada ve bizi avlıyor.”</p>
<p>Duraksadı. “Bir seferinde Seçilmişleri yok etmek amacıyla yollandı, Allanon. Biri dışında hepsini yok etti de. Tekrar gönderilebilir.”</p>
<p>Amberle’nin beti benzi atmıştı. Allanon sakallı çenesini düşünceli bir edayla sıvazladı.</p>
<p>“Evet, eski günlerde böyle bir iblis vardı,” diyerek kara kara düşündü. ‘İçgüdüsel bir gereksinimle can alan bir iblis, Kıvıcı derlerdi ona.”</p>
<p>&quot;Ona ne dedikleri umurumda değil,&quot; diye konuştu Wil aniden. “Bilmek istediğim ondan nasıl sakınabileceğimiz.”</p>
<p>“Gizlilik/' diye önerdi Druid. “Bu iblis ne denli acımasız ve kurnaz olursa olsun, sizin Arborlon’dan ayrıldığınızdan şüphelenmek için kardeşlerinden fazla sebebi yok. Eğer hâlâ burada olduğunuza inanırsa, eğer hepsi burada olduğunuza inanırlarsa sizi başka yerde aramayacaklardır. Belki onlara bu izlenimi verebiliriz.”</p>
<p>Eventine’e döndü. “Ellcrys’in Yasaklama duvarı içinde hâlâ mahkûm olan iblisleri yeterince güçlü tutamayacağı zaman çok yakında gelecek. O zaman geldiğinde iblisler güçlerini duvarın en zayıf noktasına odaklayıp serbest kalacaklar. Bunun olmasını bekleyemeyiz. Bu yarma girişimini gerçekleştirecekleri yeri bulup engellemek için elimizden geleni yapmalıyız. Başarısız olsak bile savaşarak onları Arborlon’a yaptıkları yürüyüşte yavaşlatacak, geciktirici bir harekette bulunabiliriz. Buraya yürüyeceklerdir, çünkü Ellcrys’i yok etmenin peşindeler. Bunu yapmalılar. Ona dayanamıyorlar. Unutma ki Ellcrys güçlüyken ondan nefret ediyorlardı. Ama zayıfladıkça özelliğini kaybediyor. Onun duvarını aşar aşmaz onu yok etmek için ellerini çabuk tutacaklardır. Buna mani olmak için mümkün olan her şeyi yapmalıyız. Amberle’ye Kanateşi’ne ulaşması ve geri dönmesi için zaman vermeliyiz. O zamana kadar da iblisleri Arborlon’dan uzak tutmalıyız.” Durdu. “Eh.” Sözlerinin küçük odanın sessizliğinde bir süre asılı kalmasına izin verdi. “Yasaklama’yı zaten aşmış iblisleri, Kanateşi’ni arama hazırlıkları bitmemiş gibi yaparak kandıracağız. Sizi gitmemiş gibi göstereceğiz. İblisler Amberle’yi buraya getirenin ben olduğumu biliyorlar, ayrıldığı zaman da onunla beraber gitmemi bekleyeceklerdir. Bundan istifade edebiliriz. Dikkatlerini üzerime çekebiliriz. Onlar oyuna geldiklerini anlayıncaya dek menzillerinden epey uzaklaşmış olursunuz.”</p>
<p>Tabii ki casusları senin tahmininden daha becerikli değilse, demek istedi Wil ama dememeye karar verdi.</p>
<p>Bunun yerine, “Hepsi de kulağa çok umut verici geliyor,” dedi. “Görünüşe göre bu plan, gitmemiz gereken vakit dışında her şeyi yerli yerine oturtuyor.”</p>
<p>Druid sırtını iskemlesine yasladı. “Şafakla birlikte ayrılacaksınız.”</p>
<p>Wil inanamayarak ona bakakaldı. “Şafakta mı? Yarın mı?” Amberle ayağa fırladı. “Bu imkânsız, Druid! Yorgunluktan öldük! Neredeyse iki gündür uyku yüzü görmedik. Tekrar yola düşmeden önce birkaç saat uykudan fazlasına ihtiyacımız var!”</p>
<p>Allanon ellerini kaldırdı. “Sakin ol, elf kızı. Ben de senin kadar iyi anlıyorum bunu. Ama şöyle düşün: tblisler senin buraya Ellcrys’in tohumunu Kanateşi’ne götürmek üzere geldiğini biliyorlar. Şehirden ayrılmaya kalkışacağını da biliyorlar ve gözlerini üzerinden ayırmayacaklar. Ama şu anda, bir ya da iki gün sonra yapacakları kadar yakından izlemeyecekler seni. Nedenini biliyor musun? Çünkü önce dinleneceğinizi düşünüyorlar. Tastamam bu sebeple bir an önce gitmelisiniz. Sürpriz yapmak, onlardan sıyrılmanız için en iyi şans.”</p>
<p>Kavrayış, Wil’in gözlerinde parıldadı. Druid’in Yüce Di-van’daki aldatmacayla onlara kazandırmayı umduğu avantaj buydu.</p>
<p>“Şehirden uzaklaştıktan sonra yeterince dinleneceksiniz,” diye söz verdi Allanon. “İki günlük yolculuk, sizi Drey Or-manı’ndaki elf karakoluna ulaştıracak, kaybettiğiniz uykunuzu orada alabilirsiniz. Ama Arborlon’da oyalanmak tehlikeli. Buradan ne denli çabuk ayrılırsanız, şansınız o kadar yüksek.” Wil kabul etmekten nefret ediyordu ama Druid’in savlan mantıklıydı. Amberle’ye bir göz attı. Kız ona bir an için sessizce baktı, hüsrana uğramıştı ve öfkeliydi, sonra tekrar Allanon'a döndü.</p>
<p>“Gitmeden önce annemi görmek istiyorum.”</p>
<p>Druid başını olumsuz anlamda salladı. “Bu iyi bir fikir değil, Amberle.”</p>
<p>Kızın dişleri sıkıldı. “Yapmak istediğim her işte son sözü söyleme hakkını kendinde buluyorsun, Druid. Ama bu hakka sahip değilsin. Annemi görmek istiyorum.'’</p>
<p>&quot;'iblisler senin kim olduğunu biliyor. Eğer anneni de öğrenirlerse ona gideceğini tahmin edeceklerdir. Sırf bu yüzden seni bekliyor olacaklar. Tehlikeli.”</p>
<p>“Sırf burada bulunmak bile tehlikeli. Eminim ki annemle beş dakika geçirmemi sağlamanın bir yolunu bulabilirsin.” Tatsız bir sessizlik anı yaşandı. Allanon’un karanlık yüzü aniden ifadesizleşti, gizli kalmasını istediği bir şeyi ifşa etmekten korkarmış gibiydi. Wil bu değişikliği gözden kaçırmadı ve şaşırdı.</p>
<p>“Nasıl istersen,” diye kabul etti Druid. Doğruldu. “Şimdi, uyuyabilirken uyumalısınız. Gitmeliyiz.”</p>
<p>Eventine de onunla birlikte kalktı, torununa döndü. “Divan’da Arion seninle bu kadar sert konuştuğu için üzgünüm,” diye özür diledi, başka bir şeyler daha söyleyecekmiş ama söyleyemiyormuş gibiydi. Başını salladı. “Sanınm zamanla o da benim gibi anlayacak..</p>
<p>Sözün gerisini getiremedi, sonra kollarını Amberle’ye dolayıp yanaklarından öptü.</p>
<p>Duygusal bir tavırla, “Bu kadar yaşlı olmasaydım...” diye başladı ama kız susturmak için parmaklarını onun ağzına götürdü. Başını iki yana salladı.</p>
<p>“Sana burada, benimle gelmenden daha çok ihtiyaç duyulduğunu görmeyecek kadar yaşlı değilsin.” Kız gülümsedi, büyükbabasını öperek karşılık verirken gözlerinde yaşlar vardı.</p>
<p>Biraz mahcubiyet hisseden Wil masadan kalktı ve uyuyan Manx’a yaklaştı sessizce. Yaşlı av köpeği onun yaklaştığını işitti. Bir gözü sorgularcasma yukarı baktı. Wil bir dürtüyle hayvanı okşamak için eğildi ama Manx alçak, güçlükle duyulabilir bir ikazı hırıltısı koyverdi. Wil geriledi.</p>
<p>Hayvan hiç dost canlısı değil, diye düşündü Vadili kendi kendine.</p>
<p>Diğerlerinin yanma döndü. Eventine onunla el sıkıştı ve iyi dileklerini sundu. Sonra yanında Amberleyle, zeminden tavana uzanan pencerelerden Allanon’u gecenin içine doğru takip etti.</p>
<p><a id="bookmark2"></a><span style="font-weight:bold;">BÖLÜM 21 </span>--»♦ <span style="text-decoration:line-through;">—</span></p>
<p>Druid onları şehrin kuzey kenarında, ormanlık bir yamaca kurulmuş, benzer evlerin oluşturduğu kümede yer alan küçük bir kulübeye götürdü. Bu kulübeyi diğerlerinden ayıran hiçbir özellik yoktu. Bu, Wil’e evin bu sebepten dolayı seçildiğini düşündürdü. Girdiklerinde kimse olmamasına karşın ev tepeden tırnağa dayalı döşeliydi ve kısa bir süre öncesine kadar içinde oturulmuştu. Allanon evin sahiplerine ne olduğunu açıklamaya yeltenmedi. Kulübeye kendi malıymışçasına girdi, oturma odasının karanlığında birkaç yağ lambası yakmak üzere hareket etti, sonra kulübenin pencerelerini süsleyen tüm perdeleri dikkatlice çekti. Geriye kalan odaları kolaçan ettikten sonra, Wil ve Amberle üzeri taze kesilmiş çiçekler ve işlemeli örtülerle süslü küçük bir masada oturup beklerken hemen ekmek, peynir, meyve ve bir sürahi suyla geri döndü. Sessizlik içinde yediler. Wil geç saate karşın koca bir öğün tüketmişti, Amberle ise ağzına hiçbir şey sürmemişti neredeyse. Akşam yemeği bitince Allanon elf kızını evin arka tarafındaki küçük bir yatak odasına götürdü. Odanın, örtülü perdelerin arkasında kepenkli ve demir parmaklıklı tek bir penceresi vardı. Druid kilitleri iyice gözden geçirdi, sonra başıyla onayladı. Amberle tek laf etmeksizin kuş tüyü yatağa gitti. Öylesine yorgundu ki soyunmaya kalkışmadı, sadece çizmelerini ayağından fırlatıp bitkince örtülerin üzerine düştü. Neredeyse anında uyuyakalmıştı.</p>
<p><span style="font-weight:bold;">Allanon tükenmiş kızm üstüne ince bir battaniye örtecek kadar durakladı, sonra odadan çıktı ve kapıyı ardından sessizce kapadı.</span></p>
<p>Oturma odasında yalnız olan Wil Ohmsford, perdeli pencerelerden ötedeki karanlığa, şehrin ışıklarının ona orman gölgelerindeki ateş böcekleri misali göz kırptığı yere bakıyordu. Druid tekrar ortaya çıkınca huzursuzlukla etrafına bakındı. “Konuşmalıyız, Allanon.”</p>
<p>Koca adam şaşırmış gibi durmuyordu.</p>
<p>“Hâlâ soruların mı var, Wil Ohmsford?”</p>
<p>“Tam olarak değil.” Vadili rahatsız görünüyordu. “Anlıyorum. Peki o halde, neden oturmuyoruz?”</p>
<p>Wil başını salladı ve yemek yedikleri küçük masaya karşılıklı birer iskemle çektiler. Oturduklannda, Vadili söze nasıl gireceğini bilemiyor gibiydi. Allanon onu ifadesizce gözleyip bekledi.</p>
<p>“Elftaşlarını Tirfing’deki iblis üzerinde kullanmaya kalktığımda bana bir şey oldu, anlamadığım bir şey,” diye başladı Wil sonunda, diğerinin kara gözlerinden kaçınarak. “Neredeyse sana hiçbir şey söylememe kararma varmıştım, çünkü Yaban Topraklar’a yolculuk yapmamak için bahane aradığımı düşünmeni istemiyordum.”</p>
<p>“Bu aptalca olurdu.” Allanon alçak sesle konuştu. “Bana olanları anlat.”</p>
<p>Vadili onu duymamış gibiydi. “Bu konuda konuşma kararı almamın tek sebebi, şayet sessiz kalırsam Amberle'nin güvenliği konusunda kaygılarımın artacağını düşünmemdi. Eğer onun koruyucusu olacaksam, o zaman gururumu düşünme lüksüne sahip değilim.”</p>
<p>“Bana olanları anlat,” diye yineledi Druid.</p>
<p>Wil tedirginlik içinde başını kaldırdı. “Yapabildiğim en iyi şekilde anlatacağım. Dediğim gibi, iblis üzerime geldiğinde ve elftaşlarını kullanmaya çalıştığımda içimde bir şeyler direnç gösterdi. Bir tür barikat, onları yardıma çağırmamam için kcu-dısmi adeta benimle elftaşları arasına koyan bir duvar gibiydi, t'' anda senin taşları büyükbabamın yaptığı gibi kullanabileceğime olan inancında yanıldığını düşündüm. Öleceğimi sandım. Ama derken, iblisin bana uzanmasına ramak kala içimdeki duvar yıkılırmış gibi oldu ve taşların gücü alevlenip yaratığı yok etti.”</p>
<p>Durakladı. “O zamandan beri, olan biteni dikkatlice düşündüm. İlk başta elftaşlarını nasıl kullanmam gerektiğini anlamadığımı, dirence tecrübesizliğimin ya da kafamın karışmış olmasının sebebiyet verdiğine hükmettim. Ama artık inanmıyorum buna. Başka bir şeydi. Benimle ilgili bir şey.”</p>
<p>Druid konuşmaksızın birkaç dakika baktı ona. Bir eli küçük, siyah sakalıyla aylakça oynuyor, onu çekiştirip büküyordu. Sonunda elini çekti.</p>
<p>“Sana elftaşlarınm insanoğlundan önce peri halkının dünyayı yönettiği ve büyünün gündelik hayatta yer aldığı çağlardan kalma eski bir büyü olduğunu söylemiştim. O vakit birçok farklı elftaşı vardı ve değişik amaçlara hizmet ederlerdi. Senin sahip olduğun türde mavi elftaşları, arayış taşlarıydılar. Mavi elftaşlarına sahip olmak, onları elinde tutan kişinin kendisinden gizlenmiş olanı, sadece bulunmasını dilemekle bulmasını sağlardı. Söz gelimi, arayacağın Kanateşi. Başka elftaşları farklı özellikler sergilerdi. Tümünün de ortak özelliği, kendisini taşıyanlara, büyüye ve büyüyle yaratılmış şeylere karşı koruma sağlamasıydı. Ama bu korumanın kapsamı, taşların gücünün kapsamı tümüyle taşıyan kişinin karakterinin sağlamlığıyla orantılıydı. Taşlar üçlü gruplar halinde yapılmıştı ve bunun bir sebebi vardı. Her bir taş, taşıyanın bir parçasını temsil ederdi: bir taş kalp için, bir taş gövde için, bir taş zihin için. Büyüye hayat verilebilmesi için üçünün de ahenk içinde hareket etmesi, üç kişisel kuvvetin bir araya gelmesi gerekliydi. Taşıyanın elftaşlarını kullanmaktaki başarısı, bu kuvvetleri birleştirebil-me becerisiyle ölçülürdü.”</p>
<p>tilerini masanın üstünde açtı. “Elftaşlarınm bir diğer özel-ligi daha vardır Wil, kullanımlarında esas olan bir nokta. Elf-taşları bir elf büyüsüdür. Elf büyücüleri tarafından, yalnızca elfler için yaratılmışlardır. Nesilden nesle, aileden aileye, elden ele geçmişlerdir ama daima elflerden elflere, çünkü başkası taşları asla kullanamaz.”</p>
<p>Vadilinin yüzünde bir şüphe belirdi. “Bana elftaşlarını bir elf olmadığım için kullanamadığımı mı söylüyorsun?” diye bağırdı.</p>
<p>Allanon başını iki yana salladı. “O kadar basit değil.” Öne eğildi, sözlerini dikkatle seçti. “Sen kısmen elfsin, Wil. Büyükbaban da öyleydi. Ama o yarı elfti, bir elf ve insandan doğmaydı. Sen tümüyle farklı bir şeysin. Ne annen ne de büyükannen elfti, ikisi de insan ırkmdandılar. İçinde elf olan her şey babandan, büyükbaban aracılığıyla miras kaldı sana.”</p>
<p>“Bunun ne fark yarattığını anlayamıyorum,” diye direndi Wil. “Büyükbabam elftaşlarından yararlanırken güçlükle kar-şılaşmadıysa, ben niye karşılaşayım? içimde hiç değilse biraz elf kanı var.”</p>
<p>“Güçlüğü doğuran senin elf kanın değil,&quot; diye çarçabuk yanıdadı Druid. “Senin insan kanın. Büyükbabanın fiziksel özelliklerini almışsın. Bu parçan, elf mirasını başka şeyle karıştırılmayacak şekilde belli ediyor. Ama bu, bütünün küçük bir parçasından ibaret. Büyük oranda elflikten uzaklaşmışsın.&quot;</p>
<p>Durakladı. “Anlamalısın ki elftaşlarını kullanmaya kalkıştığında sadece elf olan küçük parçan seni onların gücüne bağlayabilir. Kalbinin, bedeninin ve zihninin dengesi büyuve karşı direnç gösteriyor. Ona karşı bir engel oluşturuyor. Üç kuvvet zayıflıyor, çünkü her birinin kuvveti, sırf senin eli kanın yüzünden bu düzeye indirgenmiş. Taşlan kullanırken yaşadığın bu olabilir: insan olan hatırı sayılır kısmının, elf buyüsıınu reddetmesi.”</p>
<p>Aklı karışan Wil başını iki yana salladı. &quot;Peki va büyükbabam? O bu reddedişi yaşamamıştı.”</p>
<p>“Hayır, yaşamadı,” diye kabullendi Allanon. &quot;Ama buvuk bahan yarı cifti. Elf yarısı ona söz geçiriyor ve elftaşları üzerinde güç veriyordu. Onun tecrübe ettiği direnç, güçlükle ölçülebilirdi. Senin için tümüyle farklı bir olay. Senin elftaşlarıyla bağlantın çok daha zayıf.”</p>
<p>Wil ona bakakaldı. “Allanon, Storlock’ta bana geldiğinde bunu biliyordun. Biliyor olmalıydın. Yine de hiçbir şey söylemedin. Tek bir kelime bile. Hiçbir şey.”</p>
<p>Druid’in ifadesi değişmedi bile. “Ne söyleyecektim, Vadili? Elftaşlarını kullanırken ne boyutta bir güçlükle karşı karşıya kalacağını kestiremiyordum. Senin, içindeki her türlü direnişin üstesinden gelebileceğine inandım. Buna hâlâ inanıyorum. Sana o zaman bu sorundan bahsetmek hatırı sayılır bir şüphe duymana yol açacaktı, belki de Tirfing’de ölümüne neden olabilecek bir şüpheye.”</p>
<p>Vadili tek kelime etmeksizin ayağa kalktı, yüzünde afallamış bir ifade vardı. Masadan birkaç adım uzaklaştı, sonra gelip yine yerine oturdu.</p>
<p>“Bu tekrar olabilir, değil mi?” diye sordu hafifçe. “Elftaşla-rını her kullanışımda.”</p>
<p>Druid başıyla onayladı. Wil karanlık yüzü bir anlığına inceledi. Bu kabulün ima ettikleri zihninde rüzgârın üfürdüğü yapraklar gibi dönüyordu.</p>
<p>“Her kullanışında,” diye yineledi.</p>
<p>Yapraklar ansızın dondular. “O zaman içimdeki direncin . fazlasıyla büyük olduğu zamanlar olabilir. Elftaşlarının gücünü çağırdığım ve onların yanıt vermeği zamanlar.”</p>
<p>Allanon’un yanıt vermesi uzun zaman aldı. “Evet, mümkündür.”</p>
<p>Wil yine oturdu. Yüzündeki şüphe şimdi dehşete dönüşüyordu.</p>
<p>“Bunu bile bile Amberle’yi nasıl bana emanet ettin?”</p>
<p>Druid’in eli masaya çekiç gibi indi. “Başka kimse yoktu çünkü!” Esmer yüzü öfkeden kıpkırmızı kesilmişti ama sesi sakindi. “Sana, her şeyden önce kendine güvenmeye başla-</p>
<p>manı salık veririm. Bunu bir kez daha önereceğim. Hayatın yolumuza diktiği güçlüklerle mücadele etmek için her zaman yeterince hazırlıklı değilizdir. Şu anda durum böyle. Keşke gücüm o kadar fazla olsaydı da bu konuda yardımım gerekme-seydi. Keşke sana elf kızını ve kendini koruman için daha fazla bir şeyler verebilseydim. Gerçekleşemeyecek şeyler için keşke diyorum. Seni Arborlon’a getirdim, çünkü elfleri, kendilerini tehdit eden tehlikeden tek başıma kurtarmamın mümkün olmadığını biliyordum. Bu meselede ikimiz de yetersiz kalıyoruz, Wil Ohmsford. Ama elimizdekilerle yapabileceğimizin en iyisini yapmalıyız. Druidler yok artık, eski dünyanın elf büyüleri kayboldu. Sadece sen ve ben varız. Sadece senin sahip olduğun elftaşları ve benim sahip olduğum büyü var. Tümü bu ama yetmek zorunda.”</p>
<p>Wil bakışlarını kaçırmadı. “Kendim için korkmuyorum, Amberle için korkuyorum. Eğer onu hayal kırıklığına uğratırsam...”</p>
<p>“Onu hayal kırıklığına uğratmamalısm, Vadili.” Druid’in sesi sert ve ısrarcıydı. “Yapmamalısın! Sen, onun sahip olduğu her şeysin.”</p>
<p>Wil doğruldu. “Yeterli olmayabilirim.”</p>
<p>“Yeterli olamaz mısın?” Sözlerinde acı bir alay vardı. Allanon başını iki yana salladı. “Bir zamanlar, çok uzun olmayan yıllar önce büyükbaban da buna inanıyordu. Onun, Karabüyü-cü Lord kadar dehşetli bir varlığı yok edebilecek gücü elinde tuttuğuna nasıl inanabildiğimi anlayamıyordu. Sonuçta o sadece önemsiz, küçücük bir Vadiliydi.”</p>
<p>Uzun bir sessizlik oldu. Vadili ve Druid dinginliğin içinde ağızlarını açmaksızın bakıştılar, yağ lambasının ateşinin verdiği titrek ışık yüzlerinde dans ediyordu. Sonra Allanon’un kara silueti yavaşça ve maksatlı bir şekilde doğruldu.</p>
<p>“Kendine inan. Elftaşlarını bir kez kullandın bile; içindeki direnci tecrübe ettin ve onun üstesinden gelip büyüyü çağırdın. Bunu yine yapabilirsin. Yine yapacaksın. Sen Shannara soyunun bir evladısın. Sahip olduğun şey, elf kanını sorgulamana sebep olan kuşku ve korkudan daha büyük bir kuvvetin ve cesaretin mirasıdır.”</p>
<p>Öne eğildi. “Ver elini.”</p>
<p>Vadili itaat etti. Allanon onun elini sımsıkı kavradı.</p>
<p>“İşte elim, dolayısıyla sözüm, işte sana andım. Bu arayışta başarılı olacaksın, Wil Ohmsford. Kanateşi’ni bulup Ellcrys’i gücüne kavuşturacak olan Seçilmişlerin sonuncusunu evine sapasağlam geri getireceksin.” Sesi alçak ve amiraneydi. “Buna inanıyorum, sen de inanmalısın.”</p>
<p>Sert, koyu renk gözler Vadilinin gözlerini delip geçti ve Wil kendini çıplak hissetti. Yine de gözlerini kaçırmayacaktı. Konuştuğu vakit, sözleri neredeyse bir fısıltıdan ibaretti.</p>
<p>“Deneyeceğim.”</p>
<p>Druid başıyla onayladı. İşi bu noktada bırakacak kadar bilgeydi.</p>
<p>Eventine Elessedil, diğer üçü ayrıldıktan sonra uzunca bir süre küçük çalışma odasında kaldı. Yağ lambasının yalnız ışığının yarattığı ışık halkasının kenarında sessizce oturdu, gölgeler ve toplanmış cüppeden oluşan karmakarışık bir figürdü. Elf kralı kendini en sevdiği koltuğunun, yıllarla yıpranmış, üzerinde oturuşunun şekli oluşmuş deri kaplı mobilyanın bildik kucaklayışına bırakmış, görmeyen gözlerle kitap raflarına, tablolara ve karşı duvara dizili duvar halılarına bakıyor, olup bitenleri ve olacakları düşünüyordu.</p>
<p>Gece yarısı geldi ve geçti.</p>
<p>Kral nihayet ayağa kalktı. Yürürken bölük pörçük düşüncelerini ve yarı yarıya tamamlanmış planlarını da alıp yağ lambasını söndürdü ve bitkince çalışma odasından dışarıdaki koridora çıktı. Bu gece yapılabilecek, başarmayı umabileceği başka bir şey yoktu. Şafak vakti Amberle Yaban Topraklar’a olan yolculuğuna çıkacaktı. Artık onun için değil, halkı için endişelenmeliydi.</p>
<p>Karanlık koridor boyunca ilerledi yaşlı kral, uykunun şimdi kendisine getireceği şeyler yüzünden endişeliydi.</p>
<p>Tüm bunlar olurken Dönüşücü’nün gözleri onun gidişini izledi.</p>
<p>Arborlon şehrinin güneyindeki ormanın derin karanlığında, Dağda Mor üzerinde oturduğu taştan kalktı. Zalim kırmızı gözleri, iblisin coşkusunu dışa vuruyordu. Bu sefer hata yapılmayacak, diye düşündü. Bu sefer hepsinin yok edildiğinden emin olacaktı.</p>
<p>Kambur bedenini öne eğerek yürüdü. Önce elf kızının icabına bakacaktı.</p>
<p>Pençeli bir el işaret verdi ve Kıyıcı gölgelerden öne çıktı.</p>
<p><a id="bookmark3"></a><span style="font-weight:bold;">BÖLÜM 22</span></p>
<p>Şafak Arborlon’un üzerine sisli ve demir grisi rengiyle sökülüştü. Gökyüzü hareketli kara bulutlarla doluydu. Wil ve Amberle giyinip yemek yiyene kadar yağmur başlamıştı, damlacıkların çisentisi hemen bir sağanağa dönüşmüş, kulübenin çatısına ve pencerelerine vuruyordu. Uzaklarda, ormanı sarsan uzun ve giımbürtülü çınlamalarla gök gürledi.</p>
<p>Yünlü tuniklerini, pantolonlarını ve yüksek deri çizmelerini örten uzun, başlıklı seyahat pelerinlerine sarılmış vaziyette, kendilerini şiddetli yağmur örtüsünün içinde, geniş Carolan uçurumu boyunca, şehrin batı ucunu dolaşan ağaçlık patikalardan götüren Druid’i takip ettiler. Şafağın karanlığında yollarını güçlükle bulabilen Vadili ve elf kızı birbirlerini yakından izlediler. Kulübelerin, çitlerin ve bahçelerin bölük pörçük görüntüleri görüş alanına tekrar tekrar giriyor, fırtınanın pusundan serap gibi beliriyor, sonra eriyerek tekrar pusa karışıyordu. Keskin, dondurucu bir rüzgâr, yağmuru kukuletalarının kıvrımlarından geçirip yüzlerine vuruyordu ve şiddetinden korunmak için başlarını öne eğmişlerdi. Çizmeleri, gölcüklerde ve tekerlek izleriyle dolu orman yolunda ilerledikçe önlerinde oluşan dereciklerde ıslanıp çamura gömülüyordu.</p>
<p>Şehrin diğer ucunda, Allanon birdenbire patikadan ayrıldı ve onları sırtını sollarındaki yamaca dayamış, ıssız bir ahıra götürdü. Kanatlı tahta kapılar hafifçe aralanmıştı ve hemencecik içeriye süzüldüler. Kepenkli pencerelerdeki çatlaklar ve</p>
<p>harabeye dönmüş duvarlar yapının içini gri, puslu bir ışıkla dolduruyordu. Dizi dizi bölmeler ve yüksek tavan arası boştu, gölgelerle ve tozla örtülüydü. Havada bayat ve burun direklerini sızlatan bir koku vardı. Pelerinlerinin suyunu silkelemek için durakladılar, sonra ahırın arka tarafındaki tek kapıya doğru yürüdüler. Neredeyse anında, tepeden tırnağa silahlı iki elf avcısı yanlarına geldi, iki yandaki karanlıktan sessizce çıkmışlardı. Allanon onları görmezlikten geldi. Arkasına dönmeden dosdoğru kapıya gitti. Hafifçe tıklatıp bir elini kapının paslı koluna koydu ve dönüp Amberle’ye baktı.</p>
<p>“Beş dakika. Ayırabileceğimiz tüm vakit bu.”</p>
<p>Kapıyı iterek açtı. Vadili ve elf kızı içeri baktılar. Önlerinde küçük bir koşum odası vardı. Crispin içeride bekliyordu; yanında pelerinli ve başlıklı bir elf kadım vardı. Kadın başlığını omuzlarına indirdi ve Wil onun yüzünün, yaşlı olmakla birlikte Amberle’ninkinin tıpatıp aynısı olduğunu gördü. Allanon sözünü tutmuştu. Bu, elf kızının annesiydi. Amberle derhal ona koştu. Ona sarıldı, öptü. Crispin odadan çıktı ve kapıyı ardından usulca kapadı.</p>
<p>“Takip edilmediniz.” Druid bir gerçeği dile getiriyordu.</p>
<p>Saray muhafızlarının yüzbaşısı başını salladı. Diğer elf avcıları gibi bol, rahat ve ormana iyi uyan gri ve kahverengi renkli giysiler kuşanmıştı. Omzuna bir pelerin örtülüydü. Belindeki askılara uzun bıçaklar takılıydı. Sırtına dişbudak ağacından bir yay ile kısa bir kılıç bağlamıştı. Yağmur açık kumral saçlarını ıslatmış, ona kesinlikle çocuksu bir görünüm vermişti. İçindeki çocuğun çoktan yok olmuş olduğunu ima eden tek şey, acımasız kahverengi gözleriydi. Wil’i selamlamak için hafifçe başını eğdi, sonra elflerle konuşmak için uzaklaştı. Avcılardan biri hiçbir şey söylemeden yağmura çıktı, diğeriyse çatı katma. Kedi gibi sessiz ve seri hareket ediyorlardı.</p>
<p>Dakikalar geçip gitti. Wil Allanon’un yanında sessizce durup ahırın çatısında davul çalan yağmuru dinledi, havadaki rutubetin içine işlediğin hissetti. Sonunda Druid koşum odasının</p>
<p>kapısına doğru yürüdü ve bir kez daha kapıyı yavaşça tıklanı. Bir an sonra kapı açıldı, Amberle ve annesi yine gözüktüler. İkisi de ağlıyordu. Allanon elf kızının eline uzanıp tuttu.</p>
<p>“Artık gitme vakti geldi. Crispin sizi güvenlik içinde Arborlon'dan çıkartacak. Siz gidene kadar annen burada benimle kalacak.” Durakladı. “Kendine inancını kaybetme, Amberle. Cesur ol.”</p>
<p>Amberle başıyla sessizce onayladı. Sonra annesine dönüp onu bağrına bastı. Bunu yaptığı sırada Allanon Wil’i kenara çekti.</p>
<p>“Talihin açık olsun, Wil Ohmsford.” Sesi güçlükle duyuluyordu. “Unutma ki en çok sana güveniyorum.”</p>
<p>Wil*in elini sıktı ve geri çekildi. Wil bir an için ona baktı, sonra omzunda Crispin’in elini hissedince geri döndü.</p>
<p>“Birbirinizden ayrılmayın,” diye öğüt verdi elf ve çift kanatlı kapıya doğru yürümeye başladı.</p>
<p>Vadili ve elf kızı tek kelime etmeksizin ardı sıra yürüdüler. Crispin kapıya yaklaşırken onları durdurdu, diğer elf avcılarına işaret vermek için tiz bir ıslık çaldı. Çağrı neredeyse anında yanıt buldu. Crispin kapıdan yağmura çıktı. Pelerinlerini sıkı sıkı bağlayan Wil ve Amberle onu izlediler.</p>
<p>Aceleyle patikaya çıkan yokuşu indiler, geldikleri doğrultuda on beş metre kadar ilerlediler, sonra doğuya, Carolan’a giden yeni bir yol tuttular. Birkaç saniye içinde üç elf avcısı ormandan kayan gölgeler misali peşlerine düşmüştü. Wil bir kez dönüp metruk ahıra baktı ama daha şimdiden sise ve yağmura karışmıştı.</p>
<p>Yol aniden daralıyordu şimdi ve ağaçlar dört bir yanlarını sarmıştı. Parıldayan karaağaç gövdelerinin ve yağmurla ağırlaşıp sarkan dalların arasından kayıveren altı pelerinli figür aşağı doğru meyillenen, tekerlek izleriyle yarılmış patikayı takip etti. Patika, ormanın karmaşasından çıkıp Carolan’m cephesinden aşağı inen çarpık bir tahta merdivenle sonlandı. Çok aşağıda, seyrelen sis bulutlarının arasında, Rill Song’un kül rengi şeridi</p>
<p>güçlükle seçilebiliyordu. Doğuda çayırlar ve orman yama işi bir örtü gibi göz alabildiğine uzanmaktaydı.</p>
<p>Crispin onlara ilerlemelerini işaret etti. Uzun ve nispeten çaba gerektiren bir inişti bu, çünkü basamaklar dar ve yağmurdan sırılsıklam haldeydiler. Wil ile Amberle adımlarını sıkı basamıyorlardı. Basamaklara tutturulmuş kazıklardan yıpranıp saçaklanmış bir rehber ip gevşekçe sallanıyordu, aşağı inerken onu dikkatlice tuttular. Yüzlerce basamak aşağıda merdiven sona erdi ve küçük bir çam korusunda gözden kaybolan yeni bir patikaya saptılar. İleride bir yerlerden yağmurla kabarmış ve ağır ağır çağlayan nehrin kasvetli sesinin, kükreyişinin yükseklerden kopup gelen rüzgârın derin ulumasına karıştığını işitebiliyorlardı.</p>
<p>Birkaç yüz metre ileride orman bittiğinde, kendilerini koca salkım söğütlerin ve sedir ağaçlarının arasından Rill Song’un ana koluna açılan, ağaçlık bir körfezcikte buldular. Körfezci-ğin güvenliğinde, gıcırdayan ve kötü halde çürümüş bir rıhtımda, üzerinde güvertesi çadır bezi kaplı, sandık ve malların bulunduğu bir mavna tek başına duruyordu.</p>
<p>Crispin onlara durmalarını işaret etti. Ardındaki elf avcıları birer hayalet misali ağaçların arasında kayboldular. Crispin çevresini kolaçan etti, sonra keskin bir ıslık öttürdü. Neredeyse anında bir yanıt mavnadan, bir yanıt da körfezcigin ucundan geldi. Wil ve Amberle’ye kendini izlemeleri için başıyla işaret veren yüzbaşı, orman örtüsünden açığa çıktı. Rüzgârın gücü karşısında iki büklüm vaziyette üçü de çarçabuk iskeleye çıktılar. Çizmeleri zemine vurdukça boş yankılar geliyordu. Oradan da bekleyen mavnaya bindiler.</p>
<p>Çadır bezinin altından aniden bir elf avcısı belirdi, örtüyü kaldırıp o kısımda üst üste dizili sandıklar arasında bir açıklığı gözler önüne serdi. Crispin Vadiliye ve elf kızına girmelerini işaret etti. Öyle yaptılar ve çadır bezi arkalarından sessizce örtüldü.</p>
<p>İçerisi korunaklı ve kuruydu. Karanlık ilkin onları şaşırttı ve teknenin altlarında salmışını hissederek kararsızca kalakaldılar. Ama bezin güverteye değdiği yerde soluk bir ışık huzmesi suzulııyordu ve gözleri yavaş yavaş alıştı. Ortadaki sandıkların küçük bir kamara yaratmak amacıyla boşaltıldığını keşfettiler. Bir kenara erzak ve battaniyeler düzgünce sıralanmıştı ve deri kılıflar içinde itinayla bir araya yığılmış silahlar bir köşede duruyordu. Pelerinlerini çıkarıp kuruması için sandıkların yanına serdiler ve oturup beklediler.</p>
<p>Bir süre sonra mavnanın eski rıhtımdan yalpalayarak ayrıldığını ve akıntıyla hareket etmeye başladığını hissettiler. Yaban Topraklar’a yapacakları yolculuk başlamıştı.</p>
<p>O günün ve ertesi günün tamamını, bir an dahi güvertede görünmeleri yasaklandığı için küçük kamaralarında gizlenerek geçirdiler. Yağmur değişmeyen bir çisentiyle yağmayı sürdürüyordu, toprakla gök yine gri ve gölgeliydi. Çadır bezinin dalgalanışı sırasında bir anlığına görebildikleri kadarıyla, içinden geçtikleri topraklar büyük ölçüde ormanların ve yükselip alçalan tepelerin bir karışımıydı, bununla birlikte yolculuğun bir noktasında bir dizi yüksek uçurum ve çentikli falez, çalkalanarak güneye doğru tembelce yolunda izleyen nehrin iki kenarını birkaç saatliğine kapatmıştı. Bu esnada sis ve yağmur her şeyi ışıltılı gri, bir yarım ışıkla maskelemiş ve belli belirsiz hatırlanan bir rüya izlenimi vermişti. Yağmurlarla kabaran, dallar ve döküntülerle çalkalanan nehir mavnayı sallıyor, tokatlıyordu.</p>
<p>Uyumanın imkânı yoktu. Mümkün olduğunca dinlenip uyandıkları vakit nerede olduklarına dair şaşkınlık hissi veren ve daima yorgun hissettiren küçük şekerlemelerle idare ettiler. Kasları, eklemleri ağrımış, taş gibi olmuştu ve teknenin bitmek bilmeyen sallantısı toplayabildikleri azıcık iştahı da alıp götürmüştü.</p>
<p>Zaman geçmek bilmiyordu. Zamanı, Crispin’in ya da diğer eli avcılarından birinin içeri girdiği birkaç sefer dışında</p>
<p>baş başa geçiriyorlardı. Elflerin ne zaman yemek yedikleri ve uyuduklarını bilmek kesinlikle mümkün değildi, çünkü zamanlarının çoğunun nehirde yön bularak ve yolcularını yakın göz takibinde tutarak geçiriyorlardı. Küçük kamaralarının tam girişinde en az bir elf nöbet bekliyordu. Zamanla, aniden birisi kamaraya girdiğinde ya da dışarıdaki sohbetleri sayesinde onların isimlerini öğrenmeye başladılar. Pek azmin yüzünü tanıyorlardı, örneğin Dilph, arkadaş canlısı gözleri ve demir gibi gücü olan ufak tefek, esmer elf. Ve koca kemikli, iri yarı, hiç konuşmayan Avcı Katsin. Kian, Rin, Cormac ve Ped sadece seslerden ibaretti ama Kian’ın çabuk ve öfkeli küfürlerini ve Ped’in neşeli ıslığını tanır hale gelmişlerdi. Diğerlerinden çok Crispin’i görüyorlardı, çünkü elf yüzbaşı ihtiyaçlarını sormak ve onları ilerleyişlerinden haberdar etmek üzere düzenli aralıklarla ziyaretlerine geliyordu. Ama asla birkaç dakikadan fazla kalmıyor, komutasındaki elflerin yanına dönmek için kibar ama kararlı bir tavırla izin istiyordu.</p>
<p>Sonuç olarak, yolculuğun hapsedilmişligini, kasvetini ve yalnızlığını çekilir kılan şey birbirleriyle söyleşmeleriydi. Sohbetlerinin karşılıklı ihtiyaçtan doğduğunu düşünüyordu Wil ama ihtiyatlı ve beceriksizceydi, çünkü hâlâ birbirlerine kuvvetli bir şüphe duygusuyla yaklaşıyorlardı. Vadili, elf kızının Havenstead’den kuzeye yaptıkları yolculuğun büyük kısmında içine çekildiği kabuktan çıkmayı neden tercih ettiğinden emin değildi ama kızın ona karşı tutumu şaşırtıcı bir değişim geçirmişe benziyordu. Eskiden Wil’le konuşmakla gönülsüz davranırdı. Şimdiyse onunla konuşmak için fırsat kolluyor, sorular sorup Gölgeli Vadi’de geçirdiği çocukluk yıllarına, ebeveynlerinin hayatta olduğu zamanlara, sonraları büyükbabası ve Flick’le olan yaşantısına dair hikâyeleri açığa çıkarıyordu Onun Storlarla olan yaşantısını ve tekrar köylerinden ayrılıp Güneykarası’na bir Şifacı olarak döndüğünde ne yapavağını öğrenmek istiyordu. Kızın ona olan ilgisi yapmacıksız ve ikna ediciydi; Wil bunda ihtiyaç kokusu sezinliyordu. Sadece on dan bahsetmiyorlardı. Kızdan da söz açılıyordu. Onun elf kralının torunu olarak geçirdiği çocukluktan ve Eventine’in kayıp oklunun yegâne çocuğu olarak büyümesinden de konuştular. Amberle \ViVe elf yaşam tarzım, kendilerini doyurup koruyan toprağa kendilerinden, yaşantılarından bir şeyler vermeye olan güçlü inançlarını anlattı. Onunla, ırkların birbirlerine ve toprağın ihtiyaçlarına nasıl hizmet edebileceği üzerine fikir alışverişinde bulundu. İkisi de anlayış, tutku ve sevgi konusunda kibarca ve ikna edici tarzda tartıştılar, bunu yaptıkları sırada, inanışlarının aşağı yukarı aynı olduğunu, aynı değerleri paylaştıklarını biraz da şaşırarak fark ettiler.</p>
<p>Dikkatlice, ihtiyatlı adımlarla birbirlerine bağlandılar. Gönderildikleri yolculuğa, elf halkını tehdit eden tehlikeye, bu tehlikeye bir son verme konusunda kendi sorumluluklarına ya da Ellcrys diye andıkları kadim ve gizemli ağaca ilişkin bir şey söylemekten kasten kaçındılar. Bunun için daha sonra yeterince vakitleri olacaktı; bu zamanı daha iyi kullanabilirlerdi. Konuşulmuş sözlerle değil, kavrayışla varılmış bir anlaşmaydı bu. Geçmiş ve gelecek hakkında açık açık konuşacak ama şimdiki zamana değinmeyeceklerdi.</p>
<p>Konuşmalar onlara rahatlık veriyordu. Dışarıda yağmur hiç bitmemecesine yağıyor, fırtınanın gri pusu karayı yaldızlıyor ve Rill Song güney yolculuğuna hoşnutsuzca gürleyerek devam ediyordu. Rüzgârın ve suyun hırpaladığı karanlık sığınaklarına hapsolmuş bir halde uykudan ve iştahtan kesilmiş olmak onları kolayca endişe ve şüpheye sürükleyebilirdi. Ama konuşmaları, onlara paylaşılan hislerden, dostluktan ve anlayıştan doğan bir rahatlık veriyordu. Birbirlerinin varlığında bir çeşit güvenlik sağlıyor, dünyalarının öldüğü ve bu ölümle birlikte yaşantılarının da ebediyen değiştiğine dair nahoş hissi hiç değilse kısmen bastırıyordu. Onlara umut veriyordu. Gelecek günlerde başlanna ne gelirse gelsin, beraberce yüzleşeceklerdi. İkisi de yalnız başına durmaya mecbur kalmayacaktı.</p>
<p>O gri, yağmur dolu saatlerden birinde, Wil Ohmsford’a ga-</p>
<p>rip bir şey oldu. Allanon’la birlikte Ratıkarası’na gitmeyi kabul ettiği Storlock’taki o geceden beri ilk kez, Amberle Elessedil’e ne olacağını derinden ve ilgili bir şekilde umursarken buldu kendini.</p>
<p>Yolculuklarının ikinci gününde, öğleden sonra Drey Ormanı’na ulaştılar. Ağır yağmur dinerek yavaş bir çiselemeye dönüşmüştü ve hava, akşam karanlığının yaklaşmasıyla birlikte buz gibi olmuştu. Gri alacakaranlık, ormanlık alanının üzerini örtmüştü. Batı istikametinden tehdit edici yeni bir kara bulut yığını üzerlerine doğru gelmeye başlamıştı.</p>
<p>Drey Ormanı, Rill Song’un sol kıyısından doğuya, yüksek ve sarp kayalıklara doğru uzanan alçak tepeleri kaplayan gür bir orman parçasıydı. Karaağaçlar, kara meşeler ve kaba kabuklu ceviz ağaçları, birbirlerini boğarcasına iç içe geçmiş çalılar ve ölü ağaçların üzerinde yükseliyor, ormandan çürüme kokusu geliyordu. Nehir kıyısından birkaç metre ileride derin ve geçit vermez karanlıktan başka hiçbir şey yoktu. Ağaçlara düzenli bir parıltıyla düşen yağmurun sesi durgunluğu bozan tek şeydi.</p>
<p>Elf avcıları hantal mavnayı, kazıklarına dalgaların vurduğu ve suyun, enli tahtalarının üzerinden aştığı bir iskelenin uzandığı, sığ bir koya yönelttiler. Sahilde, ormanın hemen kenarında hava şartlarıyla yıpranmış, tek kapısı ve kilitleri kapalı, kepenkli, boş bir tahta kulübe vardı. Mavnayı kazıklara yanaştıran elfler palamarları bağlayıp aşağı indiler.</p>
<p>Crispin Wil ve Amberle’yi, pelerinlerinin kukuletalarını iyice örtmeleri için dikkatlice uyararak kaldıkları yerden çıkardı. Şükranla gerinip iskelenin üzerinde ona katıldılar. Rill Song üzerlerine su sıçratıyordu, vakit kaybetmeksizin kıyıya çıktılar.</p>
<p>Dilph küçük kulübeye gidip kapısını açtı, içeriye hızla bir göz atıp geri çekildi. Crispin’e başını salladı. Yüzbaşı kaşlarını çattı ve temkinli bakışlarla çevresini süzdü.</p>
<p>“Yolunda gitmeyen bir şeyler mi var?” diye sordu Wil. Crispin bakışlarını kaçırdı. “Sadece ihtiyatlı davranıyoruz. Asıl karakol yarım mil içeride, çevreyi yukarıdan görmeye izin veren bir yükseltideki ağaçlara kurulmuştur. Orada konuşlandırılmış avcıların gelişimizi göreceğini düşünmüştüm ama hava koşulları bunu engellemiş olabilir.”</p>
<p>“Peki ya bu kulübe?” diye sordu Vadili.</p>
<p>“Karakolun nöbetçi kulübelerinden birisi. Genellikle nöbet tutan birisi bulunur.” Omuz silkti. “Hava bu kadar kötüyken karakol komutanı tek kişilik devriyelerin hepsini geri çekmiş olabilir. Geleceğimiz ona bildirilmemişti ve bizi beklemesi için hiçbir sebep yoktu.”</p>
<p>Tekrar ormana baktı. “Bana biraz izin verin lütfen.”</p>
<p>Diğer elflere yanına gelmelerini işaret etti ve bir araya toplandılar, sesleri alçak ve şüphe uyandırıcıydı.</p>
<p>Amberle Wil’e sokuldu. “Ona inanıyor musun?” diye fısıldadı.</p>
<p>“Emin değilim.”</p>
<p>“Ben eminim. Sanırım yolunda gitmeyen bir şeyler var.” Vadili karşılık vermedi. Elflerin toplantısı sona ermişti bile. Katsin bağlı duran mavnanın yanında beklemek üzere iskeleye geri geldi. Cormac ve Ped ormanın kenarında pozisyon almışlardı. Crispin şimdi Dilph’le konuşuyordu ve Wil söylenenleri işitmek üzere ileri çıktı.</p>
<p>'‘Rin ve Kian’ı alıp karakolu keşfe çık.” Yüzbaşı omzunun üzerinden Vadiliye baktı. “Eğer her şey yolundaysa geri dönüp haber verin.”</p>
<p>Wil çabuk bir karar verip öne yürüdü. “Ben de geliyorum.” Crispin'in kaşları çatıldı. “Bunun için bir sebep göremiyorum.&quot;</p>
<p>Wil geri adım atmadı. “Sanırım sana bir sebep sayabilirim. Amberle yi korumak senin olduğu kadar benim de sorumluluğum. Allanon bu yüzden beni onunla gönderdi. Bu sorumluluğu yerine getirmek bir sağduyu meselesidir yüzbaşı ve bu</p>
<p>durıımda Dilph’le birlikte keşfe çıkmam gerektiğini düşünüyorum.”</p>
<p>Crispin bunu biraz düşündü, sonra başıyla doğruladı.</p>
<p>“Dilph’in sözünden çıkmadığın sürece.”</p>
<p>Wil Amberle’ye döndü. “Kendine dikkat edecek misin?”</p>
<p>Kız başıyla onaylayarak Wil elf avcıların peşinden ağaçların karanlığına dalıp gözden kaybolurken sesini çıkarmadan izledi.</p>
<p>Dördü de ormanın sırılsıklam perdesinin arasından hayalet gibi kaydılar, adımları alabildiğine sessizdi. Sis, rutubetle yoğunlaşmış halde peşlerinden geliyor, yağmur ince ince yağıyordu. Orman dik tepelere ve sırtlara doğru uzandıkça, kararmış sıra sıra ağaç gövdeleri, çalı ve funda kümeleri geride kaldı. Dakikalar gelip geçti ve Wil Ohmsford gitgide huzursuz-landığını fark etti.</p>
<p>Derken Kian ve Rin iki yana ayrılıp ağaçların içinde kayboldular ve Wil kendini Dilph’le baş başa buldu. Loşluğun içinde aniden bir açıklık belirdi ve Dilph, arkasındaki Wile eğilmesini işaret ederek diz çöktü. Elf yukarıyı, ağaçları işaret etti.</p>
<p>“Orada,” diye fısıldadı.</p>
<p>İki muazzam meşenin iç içe dolanmış dallarına oturmuştu elf karakolu. Yağmur ve sis, binalan ve onları birbirine bağlayan geçitleri gözden gizliyordu. İçeride ne bir yağ lambası ne de bir meşale yanıyordu. Hiçbir şey kıpırdamıyordu. Hiçbir ses gelmiyordu. Karakol adeta terk edilmişti.</p>
<p>Ama bu olamazdı.</p>
<p>Dilph hafifçe öne ilerledi, karanlığın içinde Rin'i görünceye kadar sola, sonra Kian’ı görünceye kadar sağa baktı, ikisi de her bir yönde otuz metre uzakta, ağaçların altında diz çökmüşlerdi. Dilph dikkatlerini çekmek için hafifçe ıslık çaldı. Bunu başarınca, Kian’ı daha yakından bakması için içeriye gönderdi. Rin’i de açıklığın çevresini kolaçan etmesi için sola.</p>
<p>Wil, Kian’ın karakolu taşıyan meşelerin gövdesine olanca hızıyla koşmasını, devasa gövdelerin birine gizlenmiş ayak basma yerlerini bulmasını ve tırmanmaya başlamasını seyretti. Sonra, ormandaki kayıp elflerden bir iz ararken Dilph önde, kendisi arkada açıklığın kenarını takip ederek sağa doğru ilerlemeye başladı. Orman ıslak ve karanlıktı, çalıların karmaşasından bir şeyler görmek çok güçtü.</p>
<p>Vadili tekrar karakola baktı. Kian en alçaktaki binaya, ana kışlanın hemen altına kurulmuş küçük bir komuta kulübesine varmıştı neredeyse. Rin ortalıklarda görünmüyordu. Wil hâlâ elfi arıyordu ki bir adım attı ve bir elf avcısının parçalanmış, cansız bedenine takılarak yüzüstü düştü. Korku içinde, gözleri çevresindeki karanlığı tarayarak ayağa fırladı. Solunda, uzuvları bükülmüş, kemikleri parçalanmış ve un ufak edilmiş iki ceset daha yatıyordu.</p>
<p>“Dilph!&quot; diye sertçe fısıldadı.</p>
<p>Elf hemen yanında bitiverdi. Tüyler ürpertici manzarayı tetkik etmek için yalnızca bir anlığına duraklayan Dilph, açıklığın kenarına çıkıp keskin bir ıslık çaldı. Rin ormandan yüzünde ürkmüş bir ifadeyle belirdi. Kian, komuta kulübesini çevreleyen platformun parmaklığından aşağı baktı. Dilph çılgınca ona arkasını işaret etti.</p>
<p>Ama neredeyse o anda Kian kayboldu. Bir şey uzanıp onu gözlerinin önünden kapıvermiş gibiydi ama öyle çabuk gerçekleşmişti ki hayretler içinde kalan Wil’e elf buharlaşmış gibi gelmişti. Sonra Kian’ın kısa ve boğuk feryadı duyuldu. Bedeni ağaçlardan aşağı, yağmurda kırılmış bir dal misali uçtu ve cansız halde yere çakıldı.</p>
<p>“Koş!&quot; diye bağırdı Dilph Wil’e ve ağaçlara doğru atıldı.</p>
<p>Vadili, dehşet verici bir an için donakaldı. Kian ölmüştü. Drey Ormam’nda bulunan elf karakolundaki herkesin ölmüş olduğu hemen hemen kesindi. Biri dışında tüm düşünceleri darmadağın olmuştu. Eğer vaktinde yetişmezse, Amberle de ölecekti. Sonra mavnaya ulaşmak ve hayatını koruduğu, her şeyden habersiz elf kızma ulaşmak için çaresizce koştu. Orma-mn karmaşasında şaşkın bir geyik gibi sekiyor, ölü ağaçların ve fundaların arasından sıçrayıp bükülüyordu. Sağından kendisi gibi kaçan Dilph’i, daha gerilerden de Rin’i duyabiliyordu. Kendilerini bir şeyin takip ettiğini içgüdüsel olarak anlamıştı. Onu göremiyor, duyamıyor ama sezebiliyordu. Korkunç, kapkara ve merhametsizdi. Yağmur yüzüne vurdu ve gözlerine doluştu. Devrilmiş kütükler ve dikenli çalılardan sakınmaya çalışırken görüşünü engelledi. Bir seferinde yere düştü ama neredeyse anında tekrar ayaktaydı. Asla yavaşlamıyor, sırım gibi bedeni kendisiyle görünmeyen takipçisi arasına olabildiğince çok mesafe koymak için zorlanıyordu. Göğsü bu çabayla körük gibi inip kalkıyor, bacaklan sancıyordu. Hayatında korktuğu anlar nadirdi ama şimdi korkmuştu. Ödü patlamıştı.</p>
<p>Rin’in çığlığı sessizlikte aniden yankılandı. Yaratık onu yakalamıştı. Wil öfkeyle dişlerini sıktı. Belki mavnadaki elfler artık uyarılmışlardı. Belki hemen nehre açılacaklar, böylece kendisi yakalansa bile en azından Amberle kaçabilecekti.</p>
<p>Dallar ve yapraklar, kavrayan ellermişçesine parçalıyorlardı kendisini. Dilph’e bakındı ama elf artık görünürde yoktu. Tek başına koştu.</p>
<p>Alacakaranlık gri akşamı geceye çevirerek Drey Ormanının üzerine hızla kaymaya başladı. Gün boyunca sabit bir hızla çiseleyen yağmur, durup dururken ağır bir sağanağa dönüşmüştü ve yeni bir kara fırtına bulutu kümesi göğü katettikçe rüzgâr sertçe esiyordu. Gök gürültüsünün, uzaklardan gelen derin ve meşum sesi duyuldu. Rill Song’un kıyısında elf avcıları ve korumalarındaki kız, yağmurdan sırılsıklam olmuş pelerinlerini, iliklerine kadar üşümüş bedenlerine daha sıkı sardılar.</p>
<p>Sonra ormanın içinden bir yerlerden tiz ve kısa, neredeyse rüzgârın sert esişiyle kaybolan çığlık işitildi.</p>
<p>Bir an için hiç kimse kıpırdamadı, sessizce ağaçların oluşturduğu kara duvara baktılar. Crispin hemen emirler yağdu-dı. Amberle'yi mavnaya bir kez daha saklanmaya gönderdi ve Ped ile Cormac’ı yanma çağırdı. Silahları çekili üç elf avcısı iskelenin başına dek gerilemiş, ormanın puslu karmaşasını gözleriyle tarıyorlardı. Mavnada Katsin palamarları gevşetmiş, ayrılmaya hazır, beklemedeydi.</p>
<p>Amberle kamaranın karanlığında bir süre dışarıdaki rüzgâr ve yağmurun sesini dinleyerek dizlerini topladı. Aniden doğruldu, çadır bezini bir kenara atıp dışarıya çıktı. Sonucu ne olursa olsun, dışarıda neler döndüğünü öğrenmedikçe içeride gizlenemezdi, iskeleye çıkıncaya kadar, istiflenmiş sandıkların arasından ilerledi. Katsin mavnayı bağlayan halatları bir kazığa birkaç kez dolamış, gevşek ucunu sımsıkı tutmuş, emir üzerine serbest bırakmayı bekliyordu. Kızı gördüğünde ona ters bir bakış attı ama Amberle onu umursamadı. Nehrin tam kıyısında, iskeleden birkaç metre ötede geriye kalan elf avcıları yüzlerini ormana dönmüşlerdi, kılıçlarının çelikleri yağmurda donuk donuk ışıldıyordu.</p>
<p>Ansızın üstü başı paramparça bir figür nehrin takriben yirmi metre aşağısındaki ağaçların arasından fırladı, tökezledi ve öne kapaklandı. Tekrar ayağa kalktığından onun Dilph olduğunu gördüler.</p>
<p>“Uzaklaşın!” diye ikaz ederek bağırdı, sesi kesik kesikti. &quot;Çabuk uzaklaşın!”</p>
<p>Onlara doğru koşmaya başladı, bir kez daha dengesini kaybedip yere düştü.</p>
<p>Crispin hareket geçmişti bile. Yere düşen Dilph’e doğru koştururken sert bir emirle Ped ile Cormac’ı mavnaya yolladı. Hiç hızını kesmeksizin adamı kollarına aldı. Omzuna atıp bekleyen tekneye doğru atıldı.</p>
<p>Amberle sisin ve yağmurun içinden ormana dikkatle baktı. Wil Ohmsford neredeydi?</p>
<p>&quot;Halatları çözün!’<sup>1</sup> diye bağırıyordu Crispin.</p>
<p>Katsin kendisine denileni yaptı, sonra Amberle’yi aceleyle, güvertesinde Ped ve Cormac’m beklemekte olduğu mavnaya</p>
<p>iteledi. Bir an sonra Crispin Dilph’i mavnaya çıkarmış, ağır tekne sürüklenmeye başlamıştı.</p>
<p>Birdenbire Wil göründü, ağaçların arasından ok gibi fırlamıştı ve rıhtıma koşuyordu. Amberle onu görünce haykırmaya başladı, sonra buz gibi oldu. Kaçan Vadilinin arkasındaki ağaçların gölgesinden onu koskoca bir şey kovalıyordu.</p>
<p>Uyarmak için, “Dikkat et!” diye çığlık attı.</p>
<p>Onun çığlığıyla mahmuzlanan Vadili tek sıçrayışta rıhtıma erişti, hızını azaltmaksızm iskele boyunca koştu ve sürüklenen mavnaya ulaşmak için sıçradı. İleri uzattığı ayağı güçlükle güverteye erişti. Uzanıp onu emniyete alan elf avcıları olmasaydı, denize düşecekti.</p>
<p>Mavna Rill Song’un ana kanalına ulaştı ve hız kazanmaya başladı. Katsin yekeye asılıp hantal tekneyi etrafında döndürdü. Wil sandıklara doğru sendeleyip bitkince çökerken Amberle hemen kendi pelerinini çıkarıp onu Wil’e sıkıca sardı. Yanı başında, Crispin Dilph’in üzerine eğilmişti. Rüzgâr ve nehrin kükreyişi Dilph’in sözlerini dağıtıyordu.</p>
<p>“Ölmüşler, hepsi de. Dallar gibi ezilmiş, parçalanmışlar... Arborlon’daki devriye gibi... Seçilmişler gibi.” Ağzı açıldı ve nefes alabilmek için öksürdü.</p>
<p>“Kian da öyle... Ve Rin, ikisi de öldüler... İblis onları yakaladı... Bizi bekliyordu.”</p>
<p>Amberle geri kalanını duymadı. Gözleri Wil'in gözlerine kilitlenmişti. Dehşet verici bir kesinlikle, ikisi de gerçeği kavramışlardı.</p>
<p>Onları bekliyordu iblis.</p>
<p>Allanon ona bir isim vermişti. Ona Kıyıcı demişti.</p>
<p><a id="bookmark4"></a><span style="font-weight:bold;">BÖLÜM 23</span></p>
<p>Crispin mavnayı tekrar karaya yanaştırdığında gece yarısıydı. Drey Ormaninm hemen aşağısında Rill Song, Innisbore’a yaptığı dolambaçlı yolculukta batıya doğru dönüyordu. Elfler mavnayı ana daldan güneye sapan, gür ağaçlıklı daracık bir koya çektiklerinde kendilerini Keçe Çalılıklarinm en kuzey ucunda, nehri bırakmaya niyetlendikleri yerden millerce uzaklıkta buldular. Yağmur, soğuk havada ipince bir sis gibi asılı kalan hafif bir çisentiye dönmüştü yine. Kaim bulutlar ayı ve yıldızlan görünmez hale getiriyordu ve gece öylesine karanlıktı ki elf gözleri bile birkaç adımdan ötesini seçemiyordu. Rüzgâr dinip yerini dinginliğe bırakmıştı ve tüm karaya koyu bir pus çökmüştü.</p>
<p>Elf avcılan mavnayı koyun başındaki alçak bir kıyı girintisine oturttular, nehirden kıyıya çekip bağladılar. Sessiz ve ihtiyatlı şekilde hareket ederek araziyi her yönde birkaç yüz metre araştmp kendilerini tehdit eden hiçbir şey bulunmadığından emin oldular, sonra Crispin’e rapor verdiler. Elf yüzbaşı sabaha kadar yolculuk yapmaya çalışmanın lüzumsuz olacağına karar vermişti. Wil ve Amberle’ye kamaralannda kalmalan söylenmişti. Soğuğu kovmak için sıcacık battaniyelere sarınıp iki günden beri ilk kez nehrin rahatsız edici sallantısından uzakta, hemen uyuyakaldılar. Elfler mavnanın ve uykudaki yolcularının etrafında halka oluşturmuş, vardiyalar halinde nöbet tutuyorlardı. Crispin kamaranın girişine dikildi ve gece için yerini aldı.</p>
<p><span style="font-weight:bold;">Küçük gruptakiler şafakla birlikte kalktılar, taşıyabilecekleri tüm silah ve erzakı paketledikten sonra mavnanın halatlannı çözüp nehrin onu götürmesine izin verdiler. Tekne akıntının çekişiyle dönerek süratle gözden yitti. O gider gitmez Keçe Çalılıklarimn yolunu tuttular.</span></p>
<p>Çalılıklar bölgesi makilerle dolu, yer yer durgun göllerin, dikenli çalı kümelerinin ve çukurların bulunduğu bir yerdi. Uçsuz bucaksız Batıkarası ormanlarını Rill Song’un kıyısından Mahmuz Kayası duvarına kadar bölen, içinden pek az yolucu-nun geçmeye cüret ettiği ıssız kırlardan oluşmuş bir labirentti. Geçmeye kalkışanlar, sis ve karanlıkla örtülen bir çalı karmaşasının ve kümelenmiş bataklıkların içinde çaresizce kaybolmayı göze alırlardı. Daha da kötüsü, ovanın sayısız nahoş sakiniyle, acımasız, kurnaz ve av ayırt etmeyen yaratıklarla da yüz yüze gelme riskine girmiş olurlardı. Burada çok şey yaşamazdı ama yaşayanların hepsi de ya avcı ya da av olan yaratıklardı ve burada sadece ilk gruptakiler hayatta kalabilirdi.</p>
<p>“Başka seçeneğimiz olsaydı bu yoldan gelmezdik,” dedi Crispin WiVe, düşüncelerini bir an için Vadiliyle paylaşmak için geride kalarak. “Her şey tasarladığımız gibi gitmiş olsa, karakoldan binek tedarik edip güneye, çalılıkların batı ucu boyunca Mermidon’a gidecek, sonra batıya, Mahmuz Kayası’na at sürecektik. Ama Drey Ormanı her şeyi değiştirdi. Şimdi önümüze ne çıkabileceği kadar, peşimizden neyin gelebileceğini de düşünüp tasalanmalıyız. Buraların tek iyi yönü, geçişimizin tüm izlerini örtecek olması.”</p>
<p>Wil başını şüpheyle salladı. “Kıyıcı gibi bir varlık kolay kolay pes etmeyecektir.”</p>
<p>“Hayır, bizi avlamaya devam edecek,” diye doğruladı elf. “Ama bizi ikinci bir sefer böyle yakalayamayacak. Drev Ormam’nda bizi bekliyordu, çünkü gelişimizden haberdardı. Nasıl haberdar olduğunu bilemiyorum ama biliyordu.&quot; Yadili-ye bir bakış fırlattı ama Wil bir şey demedi. “Şöyle ya da hovle. şu anda nerede bulunduğumuzdan habersiz, tğer bizi t okur</p>
<p>bulmayı umuyorsa takip etmesi gerekecek. Eğer ormanda kalmış olsaydık bu kolayca yapılabilirdi ama burada çok zor olacaktır. Önce nehirden nerede ayrıldığımızı kestirmek zorunda ki sırf bu bile günler alabilir. Sonra bizi Keçe Çalılıklarının içinde takip etmesi gerekiyor. Ama çalılıklar arkasında hiç iz bırakmadan her şeyi yutuverir; bu bataklık bıraktığın izleri on saniye sonra gizler. Ve yanımızda bu topraklarda doğmuş ve çalılıkları daha önce geçmiş olan Katsin var. İblis ne denli güçlü olursa olsun, yabancı topraklarda. Sadece içgüdüsüyle avlanmaya mecbur. Bu, bize çok açık bir avantaj sağlıyor.”</p>
<p>Wil Ohmsford aynı fikirde değildi. Paranor’dan kaçarken Allanon da iblislerin kendisini takip etmeyeceğini düşünmüştü. Ama takip etmişlerdi. Vadili, Gümüş Nehir’in Kralı tarafından Gökkuşağı Gölü’nün uzak kıyısına taşındıktan sonra da Amberle ve kendisinin bir daha bulunamayacağını düşünmüştü. Ama iblisler yine bulmuşlardı. Bu sefer neden farklı olsundu ki? İblisler başka bir çağın yaratıklarıydı; güçleri başka çağların gücüydü. Bunu bizzat Allanon söylemişti. Onlara liderlik edenin bir büyücü olduğundan da bahsetmişti. Onlar için bir avuç elf avcısını, genç bir kız ile bir Vadiliyi takip etmek çok mu zor olurdu?</p>
<p>Yine de bu konuda yapılabilecek bir şey olmadığının farkındaydı Vadili. Şayet Kıyıcı onları çalılıklarda takip edebilirse, bunu her yerde yapabilirdi. Crispin doğru karar vermişti. Elf avcılarının yabana atılmayacak yetenekleri vardı, belki bu sağ salim geçmelerini sağlardı.</p>
<p>Vadili bir diğer nahoş olasılıktan ötürü daha da kaygılıydı ve Kıyıcı’yla Drey Ormanı’ndaki karşılaşmalarından bu yana başka bir şey düşünemiyordu. Kıyıcı onların elf karakoluna varacaklarını bilmişti. Bu ona bildirilmiş olmalıydı, çünkü onları beklemek üzere pusuya yatmıştı. Crispin bu konuda haklıydı. Ama bunun bildirilebilmesinin tek yolu vardı; Elflerin arasında gizlenmiş olan, Allanon’un aldatmak için bu kadar tedbir aldığı kişi tarafından söylenmiş olmalıydı. Ve eğer ib-</p>
<p>lisler onların güneye, Drey Ormanındaki elf karakoluna yapacakları seyahat planını biliyorduysa, bu yolculuk hakkında daha ne kadar bilgileri vardı? Vadili farkına vardı ki her şeyi biliyor olmaları da kuvvetle muhtemeldi.</p>
<p>Tüyler ürperten, insanın daha fazla düşünmemeyi tercih edeceği cinsten ama gerçekleri kafasında tarttıkça akla daha da yakın gözüken bir olasılıktı bu. Allanon elflerin arasında bir casus bulunduğundan emindi. Casus, her nasılsa Eventine'in çalışma odasında yaptıkları konuşmaya kulak misafiri olmayı başarmıştı. Bunun nasıl başanlabildigini hayal bile edemiyordu ama olduğundan emindi. Drey Ormanı’ndan bahsedilmişti. Bu, Kıyıcı’yı açıklamaya yeterdi. Ama Yaban Topraklardan da bahsedilmişti. Bunun anlamı, onların Drey Ormanı’ndan sonra nereye gideceklerini iblislerin kesinlikle bildiğiydi ve iblisler eğer bunu biliyorsa, küçük grubun izlediği yol ya da takipçilerini atlatmak üzere başvuracakları aldatmacalar ne olursa olsun, Yaban Topraklar’a vardıklarında kendilerini iblislerin bekliyor olması büyük bir ihtimaldi.</p>
<p>Küçük grup çalılıkların bataklık karmaşasında bata çıka yol alırken, bu düşünce Wil Ohmsford’un akimdan bütün gün gitmek bilmedi. Dikenli çalılar ve testere yapraklı çimenler her geçişlerinde onları kesiyor; sis, kıyafetlerini nemlendirip soğutuyor; çamur ve pis kokulu su çizmelerinden sızıp burun direklerini sızlatıyordu. Ayrı ve birbirlerinden uzak yürüyor, az konuşuyorlardı ve değişmek bilmeyen grilikteki yerleri geride bıraktıkça, gözleri yağmurun ve dönüp duran pusun içinde ihtiyatla bakmıyordu. Akşam karanlığı çöktüğünde yorgunluktan ölüyorlardı. Alçak bir tepede biten seyrek çimenlerin arasında kamp yaptılar. Ateş yakmak çok riskliydi, o yüzden kendilerini ovanın ayazıyla nemlenmiş battaniyelerine sardılar ve yemeklerini soğuk yediler.</p>
<p>Elf avcıları yemek faslını çabuk bitirip vardiyalarla nöbet tutmaya hazırlandılar. Wil kurutulmuş et ve meyveden oluşan küçük öğününü henüz tamamlamış, biraz suyla ellerini \ıka-</p>
<p>mışiı ki Amberle gelip yanına sokuldu, başına kadar çektiği battaniyenin kıvrımlarından çocuksu yüzünün dikkatlice dışarı baktığı görülüyordu. Kestane rengi saçının yolundan şaşmış lüleleri gevşekçe gözlerinin üstüne düşmüştü.</p>
<p>“Nasılsın?” diye sordu kıza.</p>
<p>“iyiyim.” Kızda kaybolmuş bir çocuk görünümü vardı. “Konuşmaya ihtiyacım var.”</p>
<p>“Dinliyorum.”</p>
<p>“Bütün gün bir şeyi düşünüp durdum.”</p>
<p>Wil konuşmadan başıyla onayladı.</p>
<p>“Kıyıcı bizi Drey Ormanı’nda bekliyordu,” dedi kız sessizce. Tereddüt etti. “Bunun ne anlama geldiğini anlıyor musun?” Wil bir şey demedi. Sırada neyin olduğunu biliyordu. Kız adeta aklından geçenleri okumuştu.</p>
<p>“Bu demektir ki oraya geleceğimizi biliyordu.” Kız onun aklından geçen sözcükleri dile getirmişti. “Bu nasıl olmuş olabilir?”</p>
<p>Wil başının iki yana salladı. “Oldu işte.”</p>
<p>Bu yanlış yanıttı ve Wil bunu biliyordu. Kızın yüzü kıpkırmızı oldu.</p>
<p>“iblislerin bizi Havenstead’de buldukları gibi mi? Allanon’u Paranorda buldukları gibi mi? Görünüşe göre gittiğimiz her yerde bizi buluyor olmaları gibi mi?” Kızın sesi alçaktı ama içinde artık kızgınlık vardı. “Benim ne cins bir budala olduğumu sanıyorsun, Wil?”</p>
<p>Kız ona iki kez asıl adıyla hitap etmişti ve bu onu o kadar ürpertti ki bir an için sadece bakakaldı. Kızın gözlerinde ya-ralanmışlık ve şüphe vardı. Wil ona ya Allanon’un kendisine saklaması için verdiği sırrı ya da yalan söylemesi gerektiğini anladı. Bu kolay bir seçimdi. Ona casusu anlattı. Sözlerini bitirdiğinde, kız azarlarcasına salladı başını.</p>
<p>“Bunu bana daha önce söylemeliydin.”</p>
<p>“Allanon söylememem için tembihledi,” diye açıklamaya çalıştı. “Senin endişeleneceğin yeterince şey olduğunu düşünüyordu.”</p>
<p>“Druid beni sandığı kadar iyi tanımıyor. Her halükârda bana söylemen gerekirdi.”</p>
<p>Artık bunu tartışmak içinden gelmiyordu. Başıyla onayladı.</p>
<p>“Biliyorum. Ama yapmadım.”</p>
<p>Bir an için sessiz kaldılar. Nöbetteki elflerden biri hayalet gibi çıktı sisten, sonra tekrar kayboldu. Amberle onun arkasından baktı, sonra Wil’e bir bakış fırlattı. Kızın sesi kukuletasının kıvrımlarından dışarı süzülüyordu, yüzü gölgelerle maskelenmişti.</p>
<p>“Kızgın değilim. Gerçekten değilim.”</p>
<p>Wil hafifçe gülümsedi. “Güzel. Bu bataklık yeterince kasvetli zaten.”</p>
<p>“Eğer bana gerçeği şimdi söylemeseydin, kızardım.”</p>
<p>“Söylememin sebebi buydu.”</p>
<p>Kız bu konuyu bir kenara bıraktı. “Eğer casus, büyükbabamın çalışma odasında, Arborlon’dan ayrılışımızdan önceki gece konuşulanları duyduysa, o zaman iblisler nereye gittiğimizi biliyorlar, değil mi?”</p>
<p>“Sanırım öyle,” diye karşılık verdi Wil.</p>
<p>“Bu demektir ki Güvenli Kale’yi de biliyorlar; Ellcrys'in Seçilmişlere söylediği her şeyi de, çünkü Allanon bize tekrarlamıştı. Kanateşi’ni bulmak için bizim kadar şansları var.”</p>
<p>“Belki de yok.”</p>
<p>“Belki de yok mu?”</p>
<p>“Bizde elftaşları var,” diye belirtti, bunu yaparken bir fark sağlayıp sağlamadıklarını merak ediyordu. Hem taşlan tekrar kullanıp kullanamayacağını tam olarak bilmiyordu. Bu düşünce içini karartıyordu.</p>
<p>“Söylediklerimizi işitecek kadar yakma kim gelmiş olabı lir?” Kız kaşlarını çattı ve ona baktı.</p>
<p>Wil konuşmadan başını iki yana salladı. O da buna şaşı yordu.</p>
<p>“Umanm büyükbabam iyidir,” diye mırıldandı kız bir dakika sonra.</p>
<p>&quot;Sanırım durumu bizden daha iyidir,” diye içini çekti Wil. T n azından uyuyabileceği sıcak bir yeri var.”</p>
<p>1 azladan birazcık daha sıcaklık bulmaya çalışarak dizlerini göğsüne çekti. Soğuktan lir tir titreyen Amberle de yanma sokuldu. Örtülerine sarmalanmış kızın kendisine yaslanmasına izin verdi.</p>
<p>&quot;Keşke bunlar sona erseydi,” diye fısıldadı kız sessizce, sanki kendi kendine konuşmuştu.</p>
<p>Vadili yüzünü buruşturdu. “Keşke hiç başlamamış olsaydı.” Kız ona bakmak için başını döndürdü. “Hazır dilek tutmaya başlamışken, keşke bundan sonra bana karşı dürüst olsan. Aramızda hiç sır olmasa.”</p>
<p>&quot;Hiç sır yok,” diye söz verdi Wil.</p>
<p>Ondan sonra sessiz kaldılar. Çok geçmeden Amberle’nin başı Wil'in omzuna düştü ve kız uyuyakaldı. Vadili onu rahatsız etmedi. Onu öylece bıraktı ve karanlığa gözlerini dikip daha güzel zamanlan düşündü.</p>
<p>Takip eden iki gün boyunca küçük grup Keçe Çalılıklarının loşluğunda ağır adımlarla yürüdü. Çoğu zaman hava yağmurluydu. Muntazam çisenti, yer yer zaten ıslak olan toprağı sırılsıklam eden, yolcuları üşümüş ve perişan halde bırakan ağır sağanaklarla bölünüyordu. Sis üzerlerinde asılıydı ve tepelerde, bataklıklarda yoğun bir halde girdaplanıyordu. Güneş fırtına bulutu kümesinin ardında örtülü kalmıştı ve ancak öğle saatlerine doğru gökyüzünün belli belirsiz aydınlanması onun geçişini belli ediyordu. Geceleri yalnızca nüfuz edilemez bir karanlık vardı.</p>
<p>Yolculuk yavaş ve zorluydu. Tek sıra halinde çalılıkların kördüğümünden kendilerine yol açtılar, kılıçların güçlükle kesebildiği dikenli çalılıkların arasından, ıslak seslerle kabar-cıklamp erişebildikleri her şeyi yutan bataklıklardan, habis kokulu, yeşil balçıklı göllerin etrafından geçtiler. Ölü ağaçlar yerlere saçılmış, sığ gölcüklere ve dolambaçlı köklere karışmıştı. Bitki örtüsünde yeşilliğini azaltan, tüm topraklara hasta edici,</p>
<p>kış gibi bir görünüm kazandıran gri bir ton vardı. Çalılıklardaki varlıklar gizlice yaşıyorlardı, gerçi dinginlikte güç duyulur sesler uçuşup sinsice geziniyordu ve gölgeler yağmurun, loşluğun içinde hayaletler gibi kayıyordu.</p>
<p>Derken, üçüncü gün öğle vaktinden hemen önce, muazzam bir durgun su kütlesine rastladılar. Yağışla hafifçe dalgalanan nilüfer yapraklarının arasından, toprağın kırık kemikleri gibi uzanan kökler ve ölü ağaçlarla doluydu. Gölün kıyısı göz alabildiğine dikenli çalılar ve fundalıklarla kaplıydı. Suyun yüzeyinde sis derin bir pus halinde yol alıyordu ve karşı kıyıdan eser yoktu.</p>
<p>Gölün etrafından dolanma girişiminin, yoğun çalılıklar yüzünden, saatler sürecek bir geri dönüşü gerektireceği ortadaydı. Bir diğer seçenek daha vardı önlerinde ve onu seçtiler. Kat-sin, çalılıklardaki yolculuklannın büyük kısmında yaptığı gibi önlerine düştü, diğer elf avcıları da ikiye bölündüler, böylece ikisi Wil ile Amberle’nin önünden, ikisi de arkalarından yürüyordu. Geçişlerini engelleyen çalıları keserek, kıyıdan uzanan köklerin ve toprağın oluşturduğu, siste kaybolan daracık bir köprüye ayak bastılar. Şansları varsa köprü karşı kıyıya kadar uzanırdı.</p>
<p>İki yandaki çamurdan sakınıp yollarını bulmaya çalışarak güvenilmez yolda ihtiyatla ilerlediler. Sis neredeyse anında etraflarını sardı ve arkalanndaki kara, sise gömüldü. Dakikalar geçti. Rüzgânn ani bir esintisine yakalanan yağmur damlacıkları şiddetle yüzlerine çarpıyordu. Derken sis beklenmedik şekilde dağıldı ve köprünün birkaç metre ileride göle karıştığını gördüler. Önlerinde, üzeri bitki örtüsü ve kayalarla kaplı kocaman bir toprak tümsek vardı. Gölün karşı kıyısı görünürlerde yoktu. Çıkmaz bir yola girmişlerdi.</p>
<p>Crispin tümseğin ötesinde ne olduğunu daha yakından görmek için ileri çıktı ama Katsin’in eli ikaz edercesine sertçe kalktı. Bir parmağını dudaklarına götürerek küçük grubun diğer üyelerine çabucak baktı. Sonra tümseği gösterdi. Hli, me yillenerek gölün içine giren uzun bir sırtı takip ediyordu, l'c</p>
<p>kısmında, su yüzeyinin hemen üstündeki, kenarları eğri büğrü iki delikten küçük fıskiyeler halinde duman fışkırıyordu.</p>
<p>Soluma delikleri!</p>
<p>Crispin konuşmadan gerilemelerini işaret etti. Orada uyuyan her neyse, onu rahatsız etmeye niyeti yoktu.</p>
<p>Ama çok geç kalmıştı. Yaratık onları sezmişti. Koca cüssesi aniden gölden yükselip onları pis suyla yıkadı. Asmaların ve nilüfer yapraklarının altından sarı gözleri açılırken gürültüyle soludu. Balçık kaplı bedeninden kıpırdanan duyargalar kabardı ve geniş, düz bir burun onlara doğru uzandı. Çenesi açlıkla açılıp kapanıyordu. Bir an gölün üzerinde asılı kaldı, sonra sessizce suya gömüldü ve gitti.</p>
<p>Wil Ohmsford devasa yaratığı kısa bir an için görebilmişti. Sisin içinde Ped ve Cormac’m peşinde koşuyor, Amberle’yi de peşi sıra çekeliyor ve ayaklarını eğri büğrü patikaya basılı tutmaya çabalıyordu. Katsin, Dilph ve Crispin’in hemen arkasından geldiğini işitti ve yaratığın onları izleyip izlemediğini görmek için bir bakış fırlatmayı göze aldı. Arkasına baktığı anda ayağı takıldı ve Amberle’yi de beraberinde çekerek yere düştü.</p>
<p>Düşüş ikisinin de hayatlarını kurtardı. Yaratık sisin içinden doğruldu, muazzam çenesi dar köprünün önlerindeki kısmına bir balıkçı ağı gibi yayıldı. Yaratığın kapıp suya çektiği Ped ve Cormac’tan dehşet çığlıktan yükseldi. Koca gövde suya alçaldı ve gözden yitti.</p>
<p>Wil korkudan donmuş, siste yaratığın kaybolduğu yere bakıyordu sabit bakışlarla. Sonra Crispin ileri sıçradı, Amberle’yi omzuna alıp sahilin güvenli ortamına olanca hızıyla koştu. Vadili daha hareket etmeyi düşünmeden Katsin onu yakaladı ve Crispin’i takip etti. Dilph de kısa kılıcını sıyırmış, peşlerinden koşuyordu. Birkaç saniye içinde diken ve çalı duvarına geri kaçmışlardı. Suyun kıyısından epey uzakta çamurlu toprağa yığıldılar, takip sesi var mı diye dinlerlerken, dinginliğin içinde nefes nefeseydiler. Hiç ses yoktu. Yaratık gitmişti.</p>
<p>Ama artık beş kişiydiler.</p>
</body>
</html>