<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.6.1"/>
<link rel="stylesheet" type="text/css" href="style.css"/>
<title></title>
</head>
<body>
<p class="p2">&nbsp;</p>
<h1 class="h11"><a id="ncx169"></a><a id="a5"></a>ÖLDÜRME</h1>
<p class="p5">Bu anlatacağım yıllarca önce orta California&rsquo;da, Monterey&rsquo;de olmuş, gerçek bir öykü. Santa Lucia&rsquo;nın sıra sıra dağları arasında uzanan vadilerden birinin adı Canon del Castillo&rsquo;dur. Canon del Castillo&rsquo;ya dağlardan inen suların açtığı bir sürü yar kavuşur, hepsi de meşe ağaçları, ısırgan otları, ada çaylarıyla doludur. Vadinin tam ağzında heybetli bir kale vardır, koca koca payandaları, kuleleriyle, sefere giden Haçlı ordularının yolları üstüne yaptırdıkları kalelere benzer. Bunun yumuşak kum taşı tabakalarını aşındıran suların bir oyunu olduğunu, ancak çok yakınma giderseniz anlayabilirsiniz. Harap mazgalları, kapıları, kuleleri, hatta ok yarıkları öyle yerli yerindedir ki insan uzaktan bakınca orada bir kale olduğuna kolayca inanır.</p>
<p class="p5">Onun altında, vadinin dibinde eski çiftlik evi, tahtaları yosun tutmuş, bel vermiş bir ahır, hayvanların yem yemesi için yapılmış üstü kapalı, yanları açık bir çardak vardır. Ev boştur, geceleri kaleden doğru rüzgâr estikçe kapılar paslı menteşelerin üstünde gıcırdayarak güm güm vurur. Kimseler uğramaz o eve. Arada bir çocuklar doluşup boş dolapları araştırır, bağıra çağıra, varlığına inanmadıkları hayaletlere meydan okurlar.</p>
<p class="p5">Jim Moore, çiftliğin sahibi, o eski evin çevresinde dolaşılmasını hiç istemez. Vadinin ta öbür ucundaki yeni evinden fırlayıp atına atlayarak çocukları kovalar. Her şeye burnunu sokan meraklı kimseler içeri dalmasın diye parmaklıkların üstüne hep «Buradan Geçilmez» yazılı levhalar asmıştır. İkide bir, «Şu eski evi yakıp kurtulayım,» diye düşünür, ama o kendi kendine açılıp kapanan kapılara, kör kör bakan ıssız pencerelere gözü takılınca içinde garip bir şeyler olur, bir yakınlık duyar onlara, vazgeçer. Evi yakmakla yaşamının pek önemli, pek büyük bir parçasını da yok etmiş olacağına inanır. Hâlâ güzelliğini yitirmemiş olan etine dolgun karısını yanma alıp kasabaya indiği zamanlar herkesin durup kendisine hayranlıkla, saygıyla baktığını bilir.</p>
<p class="p5">Jim Moore o eski evde doğup büyümüştü. Ahırın gevşemiş tahtalarını, yumuşamış, eskimiş yemlikleri, her yanı karış karış bilirdi. Otuzuna geldiğinde anası da, babası da ölmüştü. İşin başına geçince büyümesinin onuruna sakal bıraktıydı. İlk olarak domuzları satmış, bir daha da domuz beslememeye karar vermişti. Sonra sürüsünü düzeltmek için cins bir Guernsey boğası almış, kendi de cumartesi geceleri, kafayı çekip Uç Yıldız barının gürültücü kızlarıyla eğlenmek için, Monterey&rsquo;e gitmeye başlamıştı.</p>
<p class="p5">Bir yıl sonra Jim Moore, Pine Vadisinde oturan yaşlı, şişman bir çiftçinin kızı olan Jelka Sepic&rsquo;le evlendi. Kız Yugoslavdı; Jim onun kalabalık ailesinden, kardeşlerinden, amca çocuklarından hiç hoşlanmıyordu, ama kendisini pek beğenmişti. Jelka&rsquo;nın bir dişi geyiğin gözleri gibi kocaman, merak dolu gözleri vardı. Burnu ince, küçük, biçimliydi, dudakları dolgundu, yumuşaktı. Derisi her seferinde Jim&rsquo;in aklını başından alırdı, gün boyunca onun güzelliğini unutur, her gece yeniden hayran olurdu. Öyle tatlı, sessiz, ince bir kızdı, öyle iyi bir ev kadınıydı ki, Jim evlendikleri gün kaynatasının söylediği sözleri hep öfkeyle hatırlardı. Yaşlı adam biraları çekince sululaşmış, coşmuş, Jim'e bir dirsek vurarak imalı imalı sırıtmış, kırpılan, şişmiş göz kapaklarının altında minik, kara gözleri görünmez olmuştu.</p>
<p class="p5">«Delilik etme sakın,» demişti. «Jelka, Slav kızıdır. Amerikalı kızlara benzemez. Bir kötülük etti mi döveceksin, uzun zaman kötülük etmeden durursa gene döveceksin. Anasını ben dövdüm, babam da benim anamı döverdi. Slav kızıdır o, canını çıkarırcasına dayak atmayan bir erkeği sevmez.»</p>
<p class="p5">Jim, «Ben Jelka&rsquo;yı dövmem,» dedi.</p>
<p class="p5">Adam kıkırdadı, bir dirsek daha vurdu. «Delilik etme sakın,» dedi. «Sen de anlayacaksın ya!» Bira fıçısının başına döndü.</p>
<p class="p5">Jim kısa zamanda Jelka&rsquo;nın gerçekten de Amerikan kızlarına benzemediğini gördü. Çok sessizdi. Hiç söze başlamazdı, yalnız sorulara karşılık verirdi, bunlar da hep kısacık olur, yumuşak bir sesle söylenirdi. Kocasını kitap gibi ezberlemişti. Evliliklerinin üzerinden pek az bir zaman geçtikten sonra, Jim neye elini uzatacak olsa, daha ağzından tek bir sözcük çıkmadan hazırlanıp gelirdi önüne. İyi ev kadınıydı doğrusu. Ama dostluğu, arkadaşlığı yoktu. Hiç konuşmazdı. Kocaman gözlerini kocasından ayırmaz, gülümsediğini görürse, uzaktan, yarı örtülü bir gülümseyişle ona katılırdı. Örmek, yamamak, dikmek, hepsi gelirdi elinden. Oturmuş iş yaparken, tam bir alışkanlık içinde kendi kendine çalışan ellerini izler, bu kadar güzel, bu kadar yararlı şeyler yapan o küçük, beyaz ellere adeta hayretle, gururla bakardı. Hayvana benzeyen öyle halleri vardı ki, Jim bazı bazı, atını severkenki gibi duygularla, onun kafasını, boynunu okşardı.</p>
<p class="p5">Ev işlerinde Jelka&rsquo;nın üstüne yoktu. Kocası dağlardan, ya da çiftliğin aşağısındaki tarlalardan ne zaman dönerse dönsün, yemeği dumanı üstünde hazır olurdu. Sofrada hep onu gözler, tam zamanında önüne tabakları sürer, suyunu doldururdu.</p>
<p class="p5">Yeni evlendikleri sırada, Jim ona çiftlikte olan biteni anlatırdı, o ise anlamadığı şeylere de ayıp olmasın diye kafa sallayan yabancılar gibi gülümserdi.</p>
<p class="p5">Jim, «Aygır dikenli tellere takılmış, çizmiş her yanını,» derdi.</p>
<p class="p5">O ne bir soru sorar, ne bir ilgi gösterir, yavaşça, «Evet,» diye cevap verirdi.</p>
<p class="p5">Jim çok geçmeden, ne yaparsa yapsın ona yaklaşamayacağını anladı. Kendine göre bir dünyası olmalıydı onun da, ama Jim&rsquo;den öylesine uzaktı ki o dünya, erişilecek gibi değildi. Gözlerindeki bakış kolay kolay değişeceğe benzemiyordu; düşmanca, bile bile takınılan bir bakış değildi ki...</p>
<p class="p5">Geceleri kocası kapkara saçlarını, inanılmaz derecede yumuşak, düzgün, fildişi gibi omuzlarını okşarken biraz kıpırdanır, hoşuna gittiğini gösteren sesler çıkarırdı. Kucaklaşmalarının en yüksek anında canlanır, ateşli, istekli olurdu. Sonra hemen gene o tetikte, görevini bilen kadın halini alırdı.</p>
<p class="p5">Jim, «Niye benimle hiç konuşmuyorsun?» diye sorardı. «Konuşmak istemiyor musun benimle?»</p>
<p class="p5">O, «Yok,» derdi. «Ne söylememi istiyorsun?» Kendi dilinde düşündüğü için bambaşka bir konuşması vardı.</p>
<p class="p5">Üstünden bir yıl geçince, Jim bir zamanlar arkadaşlık ettiği kadınları aramaya başladı, gevezelikleri, kahkahalar atarak ona buna takılmaları, bayağı şakaları gözünde tütüyordu. Gene kasabaya dadandı; içiyor, Üç Yıldız barındaki gürültücü kızlarla oynaşıyordu. Onlar da Jim&rsquo;in sağlam, ölçülü yüzünü pek beğeniyor, hele her şeye kolayca gülmesine bayılıyorlardı.</p>
<p class="p5">«Karın nerede?» diye sorarlardı.</p>
<p class="p5">«Evde, ahırda,» diye cevap verirdi. Her seferinde, kahkahalarla gülünen, beylik bir şaka olmuştu bu artık.</p>
<p class="p5">Cumartesi akşamlan bir at eyerler, belki bir geyiğe rastlarım diye tüfeğini eyerin yanındaki kılıfa sokardı. Hep sorardı karısına ayrılırken, «Evde yalnız kalmaktan sıkılmıyorsun ya?»</p>
<p class="p5">«Hayır, sıkılmıyorum.»</p>
<p class="p5">«Ya biri gelirse?»</p>
<p class="p5">Jelka&rsquo;nın gözleri kısılır, sonra gülümserdi, «Ben onları geri yollamasını bilirim,» derdi.</p>
<p class="p5">«Yarın öğleye doğru dönerim. O kadar yol gece dönülmez, doğrusu.» Jim karısının her şeyi bildiğini seferdi, kadın gene de onun gitmesine karşı koymaz, surat etmezdi. «Bari çocuğun olsa.»</p>
<p class="p5">Hemen yüzü aydınlanıldı. «Tanrı onu da verir,» derdi. Öyle bir söylerdi ki bunu, insan bir çocuğu olmasını pek istediğini kolayca anlardı.</p>
<p class="p5">Jim onun bu yalnızlığına üzülüyordu. Vadideki öbür kadınlarla konuşup görüşse gene bir oyalanırdı, ama onu da yapmazdı. Ayda bir arabaya atları koşup babasının evine gider, öğleden akşama kadar orada annesi, kardeşleri, amca çocuklarıyla otururdu.</p>
<p class="p5">Jim, «Gene eğleneceksin bugün,» derdi. «Artık akşama kadar takır tukur, ördekler gibi, kendi dilinizi konuşursunuz. O aptal suratlı, ayı gibi amca oğullarınla kıkırdar durursun. Hani bir kusurunu yakalayacak olsam, sana geberesi yabancı diye söveceğim.» Bunları söylerken, ekmeği firma sürmeden nasıl üstünde haç çıkardığını, geceleri yatağın yanma nasıl diz çöktüğünü, dolabın içine astığı o kutsal resmi hatırlardı.</p>
<p class="p5">Sıcak, tozlu haziran ayının bir cumartesi günü Jim yulafları biçti. Gün uzundu. Tırpan makinesi son demeti bağladığında saat altıyı geçmişti. Sesler çıkararak yürüyen makineyi ambarın oraya sürdü, çardağın içine soktu, atları Çözüp pazarı dağlarda otlayarak geçirsinler diye salıverdi. Mutfağa girdiğinde Jelka yemeğini masanın üstüne kovuyordu. Ellerini, yüzünü yıkayıp yemeğe oturdu.</p>
<p class="p5">«Yoruldum,» dedi, «gene de gideyim diyorum Monterey&rsquo;e. Nasıl olsa ayın on dördü bu gece.»</p>
<p class="p5">Kadın gülümsedi.</p>
<p class="p5">Jim, «Bak ne yapalım,» dedi. «Eğer gelmek istersen, arabayı koşup seni de götüreyim.»</p>
<p class="p5">O gene gülümsedi, başını salladı. «Hayır, dükkânlar kapanmıştır artık. Ben evde otururum.»</p>
<p class="p5">«İyi, o halde ben bir at eyerleyeyim. Gitmeyecektim ben de. Hayvanların hepsini salıverdim. Bakalım belki yakalarım birini kolayca. Demek gelmek istemiyorsun ?»</p>
<p class="p5">«Erken olsaydı, dükkânlara uğrardım, şimdi gidene kadar saat on olur.»</p>
<p class="p5">«Yok, niye... ama arabayla, doğru... ben atla dokuzu geçerken varırım Monterey&rsquo;e.»</p>
<p class="p5">Kadının dudaklarında bir gülümseme dolaştı, acaba düşüncesini değiştirip gitmeyecek mi diye kocasına bakıyordu. Adam uzun günün yorgunluğu içinde, kadına bir göz attı, «Ne düşünüyorsun<span class="t6">1</span>?» diye sordu.</p>
<p class="p5">«Ne mi düşünüyorum? İlk evlendiğimiz zaman aşağı yukarı her gün sorardın bu soruyu.»</p>
<p class="p5">Jim direndi. «Söyle, ne?»</p>
<p class="p5">«Ne olacak, siyah tavuğun altındaki yumurtaları düşünüyorum.» Kalkıp duvardaki büyük takvime doğru yürüdü. «Yarın, ya da pazartesiye çıkacak civcivler.»</p>
<p class="p5">Adam tıraş olup mavi giysisini, yeni çizmelerini giyene kadar ortalık kararmaya başlamıştı bile. Jelka bulaşıkları yıkamış kaldırmıştı. Jim mutfaktan geçerken onun lambayı pencerenin önündeki masaya koymuş, kahverengi bir çorap örmekte olduğunu gördü.</p>
<p class="p5">«Niye orada oturdun, bu gece?» dedi. «Hep şuraya otururdun. Ne garip şeyler yaparsın bazen.»</p>
<p class="p5">Kadın gözlerini ellerinden kaldırdı. «Ayın on dördü,» dedi yavaşça. «Bu gece ayın on dördü diyordun. Doğuşunu görmek istiyorum da.»</p>
<p class="p5">«Aptallık etme. O pencereden ay görünmez. Doğuyu, batıyı daha iyi bilir sanırdım ben seni.»</p>
<p class="p5">Ta uzaklardan gülümsedi Jelka. «Yatak odasının penceresinden bakarım öyleyse.»</p>
<p class="p5">Jim siyah şapkasını giyip çıktı. Karanlık, boş ahıra girdi, yemlikten bir yular aldı. Çimenlerle kaplı yamaçta tiz bir ıslık çaldı. Atlar otlamayı bırakıp yavaş yavaş ona doğru geldi, on adım ötesinde durdular. Doru atma ürkütmeden yaklaştı, elini hayvanın sağrısında gezdirip boynunun yukarılarına doğru götürdü. Yuları başına geçiriverdi. Atı çekerek ahıra döndü. Eyeri vurup klanını iyice sıktı, gümüş işlemeli başlığı kulaklarının üzerinden geçirdi, boğazının altından kayışı sıktı, boynuna bir ip bağlayıp kangalı eyerin tahtasına astı. Sonra yuları çıkardı, atı eve doğru çekti. Doğudaki tepelerin üzerinde kırmızımsı renklerden ışıl ışıl bir taç görünüyordu. Daha gün ışığı vadiden büsbütün çekilmeden ay doğacaktı.</p>
<p class="p5">Mutfakta Jelka hâlâ pencerenin yanında çorap örüyordu. Jim köşeye gidip 30-30 karabinasını aldı. İçine kurşunları doldururken, «Ayın parıltısı vurdu dağlara,» dedi. «Doğuşunu görmek istersen dışarı çık. Görünüşe bakılırsa bu gece kıpkırmızı doğacak.»</p>
<p class="p5">Kadın, «Şimdi çıkarım,» dedi. «Şu sırayı bitireyim de.»</p>
<p class="p5">Jim onun yanına gidip güzel saçlarını okşadı, «İyi geceler,» dedi. «Ben artık yarın öğleye doğru gelirim.» Kadın kapkara gözlerini adama dikerek kapıdan çıkışma baktı.</p>
<p class="p5">Jim tüfeğini eyerin yanındaki kılıfa soktu, atın üs tüne atlayıp vadiden aşağı doğru sürdü. Sağında, güneşin batması ile kararmakta olan dağların ardında, kocaman kıpkırmızı ay çabucak yükseldi. Günün son ışıkları doğan ayın ışıklarına karışınca ağaçların biçimleri daha koyulaştı, dağlara gizemli bir görünüş geldi. Karanlık meşeler ışıkların altında titreyerek parladı, gölgeleri kara kadife gibi büsbütün koyulaştı. Jim&rsquo;in soluna, biraz ileriye doğru, toprağa bir gölge düştü, uzun bacaklı, iri bir atla üstünde yarım bir adam. Uzaktaki, yakındaki çiftliklerden, seslerini gecenin şarkısına ayarlayan köpeklerin havlamaları duyuluyordu. Batan güneşin yeniden doğduğunu sanan horozlar ötmeye başladı. Jim atım tırısa kaldırdı. Nal sesleri arkasında kalan kaleden yankılar verdi. Monterey&rsquo;de, Üç Yıldız barındaki sarışın May&rsquo;i düşünüyordu. «Geç kaldım. Belki de bir başkası kapmıştır onu,» diye geçirdi aklından Ay tepelerden büsbütün sıyrılmıştı.</p>
<p class="p5">Jim bir kilometre kadar gitmişti ki kendisine doğru yaklaşan nal sesleri duydu. Bir atlı gelip az ilerisinde durdu. «Sen misin, Jim?».</p>
<p class="p5">«Evet. Ha, merhaba, George.»</p>
<p class="p5">«Ben de sana geliyordum. Söyleyeceklerim var, benim toprağın üst yanındaki pınar başını biliyorsun...»</p>
<p class="p5">«Evet, biliyorum.»</p>
<p class="p5">«İyi, bu akşam oraya gitmiştim. Sönmüş bir ateş gördüm, yanında da bir dana kafası ile ayaklar buldum. Derisini ateşe atmışlar, yarı yarıya yanmıştı, çekip çıkardım, senin damgan vardı üstünde.»</p>
<p class="p5">Jim, «Vay canına!» dedi. «Çok mu olmuş ateş söneli?»</p>
<p class="p5">«Küllerin altında toprak sıcaktı. Belki de dün gece çalmışlardır. Ben şimdi gelemem seninle, Jim. Kasabaya gidiyorum, seni bir uyarayım dedim, istersen bir dolaş bak.»</p>
<p class="p5">Jim yavaşça, «Kaç kişiydiler acaba?» diye sordu.</p>
<p class="p5">«Bilmem. Öyle inceden inceye bakmadım her yana.»</p>
<p class="p5">«O halde gidip bir dolaşayım. Kasabaya iniyordum ben de. Ama hırsızlar dadandıysa buralara kötü, başka hayvanımı çalmalarını istemem doğrusu. Şu senin oradan geçip kestirme çıksam olur mu?»</p>
<p class="p5">«Ben de gelirdim seninle ama, kasabaya gitmem gerekiyor. Tüfeğin var mı yanında?.»</p>
<p class="p5">«Var, var elbette. Burada, bacağımın altında. Sağol uyardığın için.»</p>
<p class="p5">«Sağolu bırak şimdi. Şöyle kestirmeden çıkıver, nereden istersen geç. Haydi eyvallah.» George atını çevirip geldiği yöne doğru sürdü.</p>
<p class="p5">Jim bir zaman ay ışığında durup upuzun gölgesine baktı. Tüfeğini kılıfından çıkardı, mekanizmasını açıp kapadı, yanlamasına, eyerin önüne koydu. Yoldan ayrılıp sola saptı, küçük bir yamacı tırmandı, bir meşe ağaçlığından geçti, çimenlik tepeyi aşarak öbür vadiye inmeye başladı.</p>
<p class="p5">Yarım saat içinde ateşi buldu. Dananın ağır, sağlam kafasını çevirip tozlu dilini tuttu, kuruluğuna bakarak ne zaman öldüğünü anlamaya çalıştı. Bir kibrit çakıp yarı yarıya yanmış derinin üstündeki damgaya baktı. Sonra atına atlayıp ağaçsız, çimenlik yamaçlardan kendi toprağına geçti.</p>
<p class="p5">Tepelerde sıcak yaz rüzgârı esiyordu. Ay gökyüzünde yükseldikçe kırmızılığını yitirmiş, çay rengini almıştı. Yamaçların yukarılarında kurtlar uluyor, çiftliklerin köpekleri cansız cansız onlara cevap veriyordu. Ay ışığında koyu yeşil meşelerin, sararmış çimenlerin renkleri seçiliyordu.</p>
<p class="p5">Jim çıngırak seslerine doğru giderek sürüsünü buldu, sessiz sessiz otluyordu hayvanlar, aralarına birkaç geyik de karışmıştı. Nal sesleri, ya da adamların sesleri duyuluyor mu diye rüzgârları dinledi.</p>
<p class="p5">Atını eve çevirdiğinde saat on biri geçmişti. Kum taşından kaleyi dolanıp batıdaki kulenin gölgesinde görünmez oldu, sonra gene ay ışığına çıktı. Aşağıda ahırın, evin damları donuk donuk parlıyor, yatak odasının penceresinden dışarı bir ışık uzanıyordu.</p>
<p class="p5">Çayırdan geçerken, otlayan adar ona doğru baktı. Gözlerinde kırmızı ışıldar yanıp söndü.</p>
<p class="p5">Jim bahçe parmaklığının oraya geldiği sırada, ahırda bir atın ayağını yere vurduğunu duydu. Hemen dizginleri gerdi. Dinledi. Ses gene geldi, ahırda bir at ayağını yere vuruyordu. Tüfeğini alıp sessizce yere indi. Atını başı boş bırakarak ahıra doğru yürüdü.</p>
<p class="p5">Karanlıkta ilerlerken, saman yiyen bir atın dişlerinden çıkan sesi duyuyordu. Ahırda, sesin geldiği yere varınca bir dinledi, sonra tüfeğinin kabzasına sürterek bir kibrit çaktı. Bölmelerden birinde eyeri, başlığı çıkarılmamış bir at duruyordu. Gemi çenesinin altına indirilmiş, kolanı gevşetilmişti. At yemini bırakıp başını ışığa çevirdi.</p>
<p class="p5">Jim kibriti söndürerek hızla ahırdan dışarı çıktı. Yalağın kıyısına oturup suyun içine baktı. Düşünceleri öyle yavaş geliyordu ki sözcük sözcük fısıldıyordu onları.</p>
<p class="p5">«Pencereden bakayım mı? Hayır. Odanın içine başımın gölgesi düşer.»</p>
<p class="p5">Elindeki tüfeğe baktı. Tutulan yerleri aşınmış, karalığım yitirmişti, ay ışığında beyaz bir maden gibi parlıyordu.</p>
<p class="p5">Sonunda kararını verip kalktı, eve doğru yürüdü. Kapının önündeki tahta basamakları gıcırdatmamak için ayağıyla her birini ayrı ayrı yoklayarak çıktı. Evin altından üç çoban köpeği fırladı, silkinip gerindiler, şöyle bir havayı kokladıktan sonra kuyruklarını sallayarak gene evin altına pirdiler.</p>
<p class="p5">Mutfak karanlıktı, ama Jim her şeyin yerini biliyordu. Yürürken elini uzatıp sırasıyla masanın köşesini, bir sandalyenin arkasını, havluluğu tuttu. O kadar sessiz yürüyordu ki kendi bile sadece nefesini, pantolon paçalarının birbirine sürtünüşünü, bir de cebindeki saatin tıkırtısını duyuyordu. Yatak odasının açık kapısından mutfağa ay ışığı vurmaktaydı. Jim kapıya gelince durup içeri baktı.</p>
<p class="p5">Ay ışığı beyaz yatağı iyice aydınlatıyordu. Jelka sırtüstü yatmış, çıplak, yumuşak kolunu alnı ile gözlerinin üstüne koymuştu. Adamın kim olduğunu anlayamadı, başı öteye çevrikti. Jim nefesini tutarak bir zaman durdu orada. Jelka uykusunun arasında silkindi; adam içini çekerek başım çevirdi &mdash; amca oğullarından biriydi* o ayı gibi, aptal suratlı amca oğullarından biri.</p>
<p class="p5">Jim dönüp mutfağı hızla geçti, basamakları indi. Bahçede, yalağın yanma giderek kıyısına oturdu. Ay kireç gibi bembeyazdı, suyun içinde yüzüyordu, atların ağzından düşmüş olan saman çöplerini, arpalan aydınlatıyordu. Jim suyun üstünde bir uçtan bir uca koşuşan sivrisineklere, yalağın dibinde, yosunların içinde yatan semendere baktı.</p>
<p class="p5">Birkaç kuru, boğuk hıçkırık çıktı boğazından, kendi de şaştı buna, çünkü o sırada sadece çimenlerle kaplı tepeleri, yerleri süpürerek esen ıssız yaz rüzgârını düşünüyordu.</p>
<p class="p5">Sonra annesini düşündü, babası domuz kestiği zaman, annesi hayvanın boğazından akan kanları bir kovaya doldururdu. Bu işi yaparken elinden geldiği kadar uzak durur, üstüne sıçramasın diye dikkat ederdi.</p>
<p class="p5">Jim yalağa elini sokup ay ışığını gittikçe büyüyen çemberlerle böldü. Islak elini alnında gezdirdi, ayağa kalktı. Bu kez o kadar sessiz hareket etmedi, ama mutfağı parmaklarının ucunda geçip yatak odasının kapısında durdu. Jelka kolunu alnından çekti, göz kapakları aralandı. Sonra birden gözleri sonuna kadar açılarak ıslak ıslak parladı. Jim karısına baktı, bomboştu bakışları.</p>
<p class="p5">Jelka&rsquo;nın burnundan akan bir damla dudağının oyuğuna birikti. Jim&rsquo;e bakıyordu.</p>
<p class="p5">Jim tüfeğinin horozunu kaldırdı. Çelik horozun çıkardığı ses evi dolaştı. Yataktaki adam uykusunun arasında kıvrandı. Jim&rsquo;in elleri titriyordu. Tüfeği omuzuna dayadı, sallanmasın diye sıkı sıkı tuttu. Gezle arpacığın üstünden adamın kaşları ile saçlarının arasındaki dört köşe beyazlığı gördü. Arpacık bir sallandı, sonra durdu.</p>
<p class="p5">Tüfeğin sesi havayı yırttı. Jim daha gözlerini gezle arpacıktan ayırmadan yatağın sarsıldığını gördü. Adamın alnında, kapkara, kansız bir delik açılmış, kurşun kafatasının arkasını delip kemikleri, beyin parçalarını yastığa yapıştırmıştı.</p>
<p class="p5">Jelka&rsquo;nın amcasının oğlu boğazından bir hırıltı çıkardı. Elleri çarşafın altından büyük, beyaz örümcekler gibi dışarı fırladı, şöyle bir yürüdükten sonra titreyip hareketsiz kaldılar.</p>
<p class="p5">Jim yavaşça Jelka&rsquo;ya baktı. Kadının burnu akıyordu. Gözlerini kocasından ayırmış, tüfeğin ucuna dikmişti. Üşüyen bir köpek yavrusu gibi inliyordu.</p>
<p class="p5">Jim allak bullak olmuştu. Döndü, topuklarıyla mutfağın döşemesini döverek yürüdü, ama dışarı çıkınca yavaşladı, gene yalağın oraya gitti. Boğazında tuz tadı vardı, yüreği şişmiş gibiydi, acıyordu. Şapkasını çıkarıp başını suyun içine soktu. Sonra öne doğru eğilerek toprağın üstüne kustu. Evde gezinen Jelka&rsquo;nın çıkardığı sesleri duyuyordu. Bir köpek yavrusu gibi inleye inleye ağlamaktaydı Jelka. Jim doğruldu, hiç gücü kalmamıştı, sersemlemişti.</p>
<p class="p5">Bahçeyi geçip çayıra çıktı. Islığını duyan eyerli atı koşarak geldi. Düşünmeden yaptığı bir hareketle kolanını sıktı, üstüne atlayıp yoldan aşağı, vadiye doğru sürdü. Yere düşen kara gölgesi önü sıra gidiyordu. Ay yüksekte beyaz beyaz süzülüyordu, bir türlü durulmayan köpekler hiç değişmeyen seslerle havlıyordu.</p>
<p class="p5">Gün doğarken çift atlı bir araba çiftliğin bahçesine girip tavukları dört bir yana kaçıştırdı. On sırada Sheriff ile Sorgu Yargıcı oturuyordu. Kucağındaki eyerin üstüne kapanmış olan Jim arkadaydı, yorgun atı da arabanın ardı sıra geliyordu. Sheriff freni bağlayıp dizginleri ucuna sardı. Arabadan indiler.</p>
<p class="p5">Jim sordu, «Ben de gelecek miyim içeri? Çok yorgunum, görmek istemiyorum şimdi.»</p>
<p class="p5">Sorgu Yargıcı, «Yok, gelmeyin,» dedi. «Biz girer bakarız.»</p>
<p class="p5">Jim yalağa doğru ağır ağır yürüdü. «Şey,» dedi. «İçeriyi biraz temizleyin, olur mu? Biliyorsunuz.»</p>
<p class="p5">Adamlar eve girdiler.</p>
<p class="p5">Birkaç dakika sonra, katılaşmış cesedi taşıyarak dışarı' çıktılar. Bir çarşafa sarmışlardı. Arabanın arkasına yerleştirdiler. Jim onlara doğru yürüdü. «Ben de gelecek miyim sizinle?»&nbsp;&nbsp;&nbsp; ,</p>
<p class="p5">«Karınız nerede, Mr. Moore?» diye sordu Sheriff.</p>
<p class="p5">«Bilmem, buralarda bir yerde olmalı.»</p>
<p class="p5">«Onu da öldürmüş olmadığınıza eminsiniz ya?»</p>
<p class="p5">«Yok, ona dokunmadım. Buralardadır. Bulup getireyim isterseniz, öğleden sonra. Şimdi sizinle gelmeyeceksem tabii.»</p>
<p class="p5">«Sorgunuzu yaptık,» dedi Yargıç, «ayrıca ikişer tane de gözümüz var, değil mi? Ha, Will? Gerçi ortada bir adam öldürme suçu var ama, önemli değil, kurtulursunuz. Bizim buralarda böyledir bu iş. Karınızı fazla hırpalamayın, Mr. Moore.»</p>
<p class="p5">«Hırpalamam,» dedi Jim.</p>
<p class="p5">Durup arabanın uzaklaşışını izledi. Ayağının ucuyla tozları eşeledi. Sıcak haziran güneşi dağların üzerinde yükselip yatak odasının penceresinde kötü kötü parladı.</p>
<p class="p5">Jim eve girdi, elinde üç metre boyunda, boğa organından yapılma bir kamçı ile çıktı dışarı. Bahçeyi geçip ahıra girdi. Samanlığa çıkan merdivenleri tırmanırken yukarıdan bir köpek yavrusunun inlemeye başladığını duydu.</p>
<p class="p5">Jim ahırdan çıktığında, omuzunun üstünde Jelka&rsquo;yı taşıyordu. Yalağın yanma gelince onu yavaşça yere bıraktı. Saçları saman çöpü doluydu. Bluzunun arkası kan içindeydi.</p>
<p class="p5">Jim mendilini ıslatıp kadının ısırılmaktan kanamış dudaklarını sildi, yüzünü yıkadı, saçlarını geri itti. Jelka tozlu, kara gözlerini kocasına dikmiş, yaptığı her hareketi kolluyordu.</p>
<p class="p5">«Canımı yaktın,» dedi, «çok canımı yaktın.»</p>
<p class="p5">Adam başını salladı. «Biliyorum,» dedi, «bundan kötüsü ölüm.»</p>
<p class="p5">Güneş toprakta sıcak sıcak parladı. Kan kokusunu alan birkaç leş sineği yalağın çevresinde uçuştu.</p>
<p class="p5">Jelka şişmiş dudaklarıyla gülümsemeye çalıştı. «Kahvaltı ettin mi bu sabah?»</p>
<p class="p5">«Hayır, hiçbir şey yemedim.»</p>
<p class="p5">«Öyleyse sana birkaç yumurta kızartayım.» Ayaklarının üstünde zorlukla doğruldu. Her yanı acıyordu.</p>
<p class="p5">«Dur, sana yardım edeyim,» dedi Jim. «Şu bluzunu da çıkaralım, kurursa yapışır sonra sırtına. Canın yanar.»</p>
<p class="p5">«Yok, ben kendim çıkarırım.» Sesinde garip bir titreme vardı. Kara gözleri bir an kocasının üzerinde dolaştı, tatlı tatlı bakıyordu, sonra topallayarak eve doğru yürüdü.</p>
<p class="p5">Jim yalağın kıyısına oturup bekledi. Bacadan çıkmaya başlayan dumanın göğe doğru, dimdik yükseldiğini gördü. Birkaç dakika sonra Jelka mutfağın kapısından onu çağırdı.</p>
<p class="p5">«Gel, Jim, kahvaltın hazır.»</p>
<p class="p5">Isıtılmış bir tabağın içinde dört kalın pastırma dilimi, her dilimin üstünde de bir yumurta duruyordu. «Kahve de şimdi hazır olur,» dedi.</p>
<p class="p5">«Sen yemeyecek misin?»</p>
<p class="p5">«Yok. Şimdi yemem. Ağzım zehir gibi.»</p>
<p class="p5">Jim yumurtaları iştahla yedi, sonra karısına baktı. Kapkara saçları taranmıştı. Sırtında yeni, bembeyaz bir bluz vardı. «Bugün kasabaya gideceğiz,» dedi. «Kereste ısmarlayacağım. Vadinin aşağısında yeni bir ev yaptırmak istiyorum.»&nbsp;&nbsp;&nbsp; | ,</p>
<p class="p5">Kadının gözleri önce yatak odasının kapısına, sonra kocasına gitti. «Ya,» dedi, «ne iyi olur.» Biraz sonra sordu: «Gene kamçılayacak mısın beni&mdash; bunun için?»</p>
<p class="p5">«Yok, kamçılamam bir daha &mdash; bunun için.»</p>
<p class="p5">Jelka gülümsedi. Kocasının yanındaki sandalyeye oturdu; Jim elini uzatıp onun saçlarını, boynunu okşadı.</p>
</body>
</html>