<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_22" id="id_Toc402377062">XIII <br class="calibre5"/>Kanepe ayakları</p>
	<p class="block_19"> </p>
	<p class="block_19"> </p>
	<p class="block_20"><span class="text_8">Oliver</span> Stuart’ın bir Teorisi var. Ben sizi, saniyenin birkaç milyarda birlik kısacık mı kısacık bir süresi için, bu cümlenin birinci ve üçüncü sözcüklerinin uygunsuz birleşimi üzerinde, keyifli keyifli düşünmeye davet ediyorum.</p>
	<p class="block_1">Stuart, çiftlik hayvanlarının doğada yürüyüşe çıkartılması ve kahvaltı-yatak veren en iyi yerleşim yerlerinde konaklatılması gerektiğine inanıyor. Ona benden açık renkli bir sek sherry! Stuart sebzelerin, bir Tour de France bisikletçisi kadar uyarıcı ilaçlarla doldurulmaması gerektiğine inanıyor. Ona benden normal bir sek sherry! Stuart, besili bir süt danasının bizim bu acılı dünyamıza gözlerini yumduğu o son anda, elektrikli testere kullanan lumpen bir mezbaha görevlisinin bilinçsizliğinden ötürü ruhsal olarak incinmemesi gerektiğine inanıyor. Ona benden koyu renkli bir sek sherry!</p>
	<p class="block_1">Böylesi erdem dolu duyguların kışkırttığı popüler alkışlarla pohpohlanan Stuart, kendine daha fazla spekülasyon yapma fırsatını tanıyor. Aman Tanrım! Bir teoriyle donanmış bir İngiliz: Bu tıpkı Cap d’Agde’da tüvit takım elbise giymek gibi bir şey. Lütfen bunu yapma, Stuart! “Ama hayır, yapmayacaklar; komşularını hâlâ gerek / savaşıp iradelerine boyun eğdirmek.” Böylelikle Stuart, tepeden tırnağa eski tip kalın tüvit giysileri içinde, köpek dişleri arasına sıkıştırılmış bir öneriyle, nüdistler arasında bir köpek gibi sulara gire çıka ilerliyor: İnsanlığın kendisi organik bir şey olmalı; şehirli insanlar stresli domuz yavrusuyla bir akrabalık hissedebilmeli;<i class="calibre1"> </i>Stuart’ın bizi korkutmaktan zevk duyduğu şu korkunç hava kirliliği kısaltmalarından uzakta saf ve alışkanlık yapan havayı içimize çekmeliyiz; bahçe çitlerinin yanı başındaki meyveleri devşirmeli ve akşam yemeğinde ok ve yayla avlanmış tavşancıklar yemeliyiz; işte ancak o zaman Claude Le Lorrain’in fırçasından çıkma duygusal görüntülere benzer kırsal cennetlere yolculuk etme fırsatı buluruz.</p>
	<p class="block_1">Bir başka deyişle Stuart, insan ırkının yeniden avcı-toplayıcı durumda olmasını istiyor! Ama bütün mesele şu ki Ey Stuartus Köylütus, kaçmak için binlerce yıl harcadığımız durumun ta kendisi bu. Göçebeler göçebe olmaktan <i class="calibre1">hoşlandıkları </i>için göçebe değillerdir, başka seçenekleri olmadığı için böyledirler. Ve modem çağımız onlara bir seçim sunduğuna göre, soylu bir şekilde neleri yeğlediklerine bir bakınız: arazi vitesli arabalar, otomatik tüfekler. televizyon ve kalitesiz içkiler. Tıpkı bizler gibi! Bir başka mesele de şu: Organik olana karşı sanayiye yönelik olarak üretim yapan çiftçinin temsili numunelerini öğretici bir slayt gösterisi halinde sergileyecek olsak, son zamanlarda vücuduna ince hatlar kazandırmış olan benim sevgili arkadaşım acaba bunlardan hangisi tarafından gerçeğe en yakın şekilde temsil edilirdi? Demek oluyor ki teorisi, açıkça absürd olmak bir yana, daha az teknik bir ifadeyle dile getirirsem, biraz da gülünç bir teori.</p>
	<p class="block_13"> </p>
	<p class="block_20"><span class="text_8">Stuart</span> Minnet beklediğimden falan değil. Sanırım, horgörü duymanın kurallara uymadığını düşünmemden sadece. </p>
	<p class="block_1">Ona böyle söyledim.</p>
	<p class="block_1">Parasını almak için ofisime geldi. Ona parayı yardımcım Joan’ın ödemesi daha kolay olurdu, çünkü ücret ödemelerinden o sorumlu; ama her nasılsa, Oliver doğrudan bana gelmekte ısrar etti. Pekâlâ, öyle olsun bakalım. Ve şu tür şeyler de söyledi Oliver: “Bay Patron <i class="calibre1">Efendi </i>bizim takoz için geldim.” Bu tür lafların ya komik olması beklenir ya da öteki sürücüler böyle konuşurlar. Aslında elbette böyle de konuşmuyorlar: Normal insanlar başlarını kapı aralığından sokup Joan’a, “Uygunsuz bir vakitte gelmedim ya?” ya da “Acaba biraz erken mi geldim?” diyorlar. Ama buna da bir şey dediğim yok.</p>
	<p class="block_1">Benim yapılacak işlerim varken Oliver’ın bir koltuğa çöküp çene çalmaktan hoşlanmasına bir diyeceğim var.</p>
	<p class="block_1">Kullandığı kamyonetin ön tekerleğine yakın bir yerde büyük bir çizik olmasına bir diyeceğim var. Oliver olayı rapor etmedi çünkü nasıl olduğunu bilmediğini ileri sürüyor.</p>
	<p class="block_1">Joan onun bana nasıl davrandığını duyabilsin diye çalışma odamın kapısını açık bırakmaktan hoşlanmasına bir diyeceğim var; Oliver bu davranışın içlidışlılık olduğunu düşünüyor ama bir yabancıya başka bir şey olarak görünebilir. Ha şunu da söyleyeyim, Oliver ofiste pek sevilmiyor. Bu yüzden onu uzun yolculuklara göndermeye başladım.</p>
	<p class="block_1">İşte orada öylece, kamyonetin anahtarlarını başparmağının üzerine dolayıp avcunun içine sallandırarak oturdu. Derken, sanki ben Londra’nın en güvenilmez işvereniymişim gibi parasını son derece yavaşça saymaya başladı. Sonra gözlerini yukarı kaldırdı ve “Gill’in raflarını taktığın için hiç indirim yapmamışsın, ha?” dedi. Ve sonra da bana aptalca göz kırptı.</p>
	<p class="block_1">Evlerinde ufak tefek birtakım onarım işleri yaptığımı belki daha önce de söyledim. Yoksa, başka nasıl yaptırılabilirdi bunlar?</p>
	<p class="block_1">Ayağa kalkıp kapıyı kapattım. Sonra da gidip çalışma masamın arkasında durdum. “Bak, Oliver, şu noktada anlaşabilir miyiz, iş iştir, tamam mı?”</p>
	<p class="block_1">Bunu son derece makulce söyledim ve telefona uzandım. Numarayı çevirirken, Oliver’ın kolu masamın üzerine uzanıp hattı kesti. “İş iştir ha, öyle mi?” dedi o budala, alaycı sesiyle; sonra da, a’nın her zaman <i class="calibre1">a </i>olup olmadığı, acaba bazen <i class="calibre1">b </i>olamayacağı hakkında bir takım zırvalar söylemeye başladı. Bildiğiniz türden şeyler işte. Felsefe kisvesine büründürülmüş su katılmamış mastürbasyon. Ve bütün bu zaman zarfında anahtarları tuttuğu yumruğu bir sıkıyor bir gevşetiyordu, sanıyorum ki sonunda biraz sabrımı taşıran bu oldu.</p>
	<p class="block_1">“Bak, Oliver, yapacak işlerim var, bu yüzden...” </p>
	<p class="block_1">“Bu yüzden siktir git, öyle mi?”</p>
	<p class="block_1">“Evet öyle, lafın uzunu da kısası da o anlama geliyor, siktir git, tamam mı?”</p>
	<p class="block_1">Yüzü bana dönük ayağa kalktı, sağ elini hâlâ açıp kapıyordu. Anahtarlar bir vardı, bir yoktu, bir vardı, bir yoktu, televizyona çıkmış ucuz sihirbazlara benziyordu. Aynı zamanda da tehditkâr görünmeye çalışıyormuş gibi yapıyordu ki bu her şeyi daha da kötüleştiriyordu. Ve daha budalaca hale getiriyordu. Hiç de korkmuş değildim. Ama son derece öfkeliydim.</p>
	<p class="block_1">“Şimdi bir Fransız kasabasının ortasında değilsin,” dedim.</p>
	<p class="block_1">Şey, bu lafım bütün façasını bozuverdi. Hatta bütün cesaretini yitirdi. Yüzü bembeyaz kesilip terledi. “Söyledi sana,” dedi. <i class="calibre1">“Gillian </i>söyledi sana. Ben-”</p>
	<p class="block_1">Gillian’a hakaret etmesine fırsat tanıyacak değildim, bu yüzden hemen araya girdim. “O söylemedi bana. Ben oradaydım.”</p>
	<p class="block_1">“Aa evet, sen oradaydın, peki başka kimler oradaydı?” Bu soru, aptalca bir soru olması bir yana, onu yeniden okuldaki oyun alanına döndürmüş gibiydi.</p>
	<p class="block_1">“Başka hiç kimse yoktu. Sadece ben vardım. Her şeyi gördüm. Şimdi siktir ol, Oliver, tamam mı.”</p>
	<p class="block_13"> </p>
	<p class="block_20"><span class="text_8">Oliver</span> İster kıç uyuşturan halk masalları biçiminde ifade edilmiş olsun, ister saçma denilebilecek kadar insanbiçimci hayvan masalları, ya da isterse insanı Tanrı’ya şükrettirecek kadar kısa bir kaçık lafı, çağların ve kitlelerin yıllar yılı birikim oluşturan bilgeliğinin içerdiği kesin hakikatin, meseleyi açıkça koymak gerekirse, genelde bir başucu lambasının ışığından daha az ışık verdiğini, <i class="calibre1">de temps en temps</i><sup class="text_9"><sup class="noteref" id="back_note_60"><a href="index_split_083.html#note_60" title="60" class="calibre3">60</a></sup></sup><i class="calibre1"> </i>gözlemlememek mümkün değildir. İki klişeyi birbirine sürtün bir <i class="calibre1">idée reçue</i><sup class="text_9"><sup class="noteref" id="back_note_61"><a href="index_split_084.html#note_61" title="61" class="calibre3">61</a></sup></sup><i class="calibre1"> </i>bile elde edemezsiniz. Antolojisi yapılabilecek bir düzine özlü deyişi bir yığın halinde bağlayın bir ateş bile yakamazsınız.</p>
	<p class="block_1">Dikkatini yoğunlaştır, Ollie, dikkatini yoğunlaştır. Şimdiki olaya, <i class="calibre1">lütfen.</i></p>
	<p class="block_1">Eh, madem ısrar ediyorsunuz. Şimdiki olay kendini popüler olsa da son derece ilginç bir şekilde dile getiren ahlâki bir buyruk, yani: Elçiye zeval olmaz. Sizin gördüğünüz şey benim söylediğim şey değil. Mesaj getirenler bu işe yararlar. Ve bunun mesaj getirenin hatası olmadığını söylemeyin bana. <i class="calibre1">Onun </i>hatası: Gününüzü mahvetti, o zaman bunun bedelini de neden ödemesin, öyle değil mi? Zaten, mesaj getirenlerin bini bir para. Eğer böyle olmasalar, general ya da politikacı olurlardı.</p>
	<p class="block_1">Gillian biliyor muydu? Şunu kesinlikle söyleyebilirim ki esas soru bu. İtiraf ediyorum, on yıl önce, o zamandan beri saçının kılına dokunulmamış olan güzel Gillian’a kamu adına el koydum. Hatırlayacaksınız, koşullar çok kışkırtıcıydı. Uzunca bir süre <i class="calibre1">Gillian </i>çok kışkırtıcıydı -onun kalabalığı kontrol altında tutma tekniği (Oliver adıyla bildiğiniz birleşik alanı oluşturan karakterler karmaşası diye bir şey var olduğundan) genellikle çok inceliklidir. Gillian, aile içindeki düzenin korunmasına yumuşak mı yumuşak bir yaklaşımın sadık taraftarıdır. Ama bu durumda öyle olmadı; o an, daha önce ya da o zamandan beri hiç olmadığı kadar dürtüklendiğimden, iğnelendiğimden ve hançerlendiğimden, ona vurdum. Her şey bir yana, ona hektarlarca büyüklükte ahlâki bir üstünlük bıraktım. Ve Stuart, bana yerini açıklamadığı loş bir şöminebaşı ya da pis pis kokan bir otuzbirhanedcn bizi izliyordu.</p>
	<p class="block_1">Yine aynı soru: Gillian biliyor muydu? Birbirimizin kahkahasının yankısını işitiyoruz, öyle değil mi’? Şu bir gerçek ki evrende gelişim gösteren insan hayatının, kuasarların, pulsarların, kuvarkların ve amipsi yaratıkların bilimsel olarak ortaya çıkma olasılığı -fiziğim her zaman biraz zayıftı- birkaç trilyonda birdir (dolayısıyla, matematiğim dc zayıf)- Ama sizinle aynı semtte oturan kurnaz müşterek bahisçi de herhalde, Stuart’ın o ana kadar hiç bilmediği uzak bir Languedoc kasabasına yerleşmeyi başarma olasılığını size rahat rahat söyleyebilirdi, hem de Ollie’nin adı daha önce geçen evrenin tarihinde tek ve çok üzücü eviçi şiddet olayına sürüklendiği o özel anda.</p>
	<p class="block_1">Demek oluyor ki Gillian planladı bunu. Ve her şeyi Stuart için planladı. O yalanı uydurdu, gerekli bütün hazırlıkları yaptı ve o zamandan beri de bu yalanla yaşamama izin verdi.</p>
	<p class="block_1">Hakikat sonunda mutlaka ortaya çıkar, ahbap, öyle değil mi? Aha, çıkar diye bağırdığınızı işittim, Ollie kriz anında, hor görürmüş gibi yaptığı, bir birikim oluşturan ayaktakımı bilgeliğinden medet umuyor. Şey, yine yanıldınız, osuruk suratlılar. Mesele şu ki, tarihçilerin, filozofların, kaba politikacıların ve biraz kafası olan herkesin görüş birliğine vardığı gibi, hakikat çoğunlukla ortaya çıkmıyor. Hakikat çoğunlukla gizli kalıyor ve sonra da kemiklerimizde toz olup gidiyor. Acı gerçek bu. Ama şimdiki çok ender örnekte ve kendisinden çok büyük sonuçlar çıkarmaksızın, hakikat gerçekten de...</p>
	<p class="block_1">Kancık.</p>
	<p class="block_13"> </p>
	<p class="block_20"><span class="text_8">Gillian</span> Stuart bir süredir rafları takmakta. Marie ondan gerçekten de çok hoşlanmış görünüyor. Stuart matkabı kullanacak olduğunda Marie ellerini kulaklarının üstüne koyup tiz çığlıklar atıyor. Stuart ondan vidaları, somunları vermesini istiyor ve eğer elleri doluysa onları ağzının kenarına koyuyor. Dudakları arasına iliştirdiği dört vidayla Marie’ye doğru dönüyor ve Marie de ona gülümsüyor.</p>
	<p class="block_1"></p>
	<p class="block_20"><span class="text_8">Madam Wyatt</span> Evin numarasını çevirdim. Telefona Sophie çıktı.</p>
	<p class="block_1">“Merhaba, Grand’mere,” dedi. “Stuart’la mı konuşmak istiyorsun?”</p>
	<p class="block_1">“Niçin Stuart ‘la konuşmak isteyeyim ki?” diye sordum. </p>
	<p class="block_1">“Rafları takıyor.”</p>
	<p class="block_1">Onun henüz bir çocuk olduğunu biliyorum, ama yine de şimdiye kadar duyduğum en mantıki cevap olduğunu düşünmedim bunun. Belki de İngiliz eğitiminin bir neticesi bu. Bir Fransız çocuğu <i class="calibre1">niçin </i>kelimesinin anlamını kesinlikle anlardı.</p>
	<p class="block_1">“Sophie, ihtiyaç duyduğum bütün raflara sahibim ben.” Doğrusu şu ki, birisi onlara mantığın ne olduğunu göstermediği sürece onu asla anlamayacaklar, öyle değil mi?</p>
	<p class="block_1">Bir suskunluk oldu. Sophie’nin kendi kendine düşünmeye çalıştığını işetebiliyordum. “Annem dışarıda, babam da Lincolnshire’de tarladan havuç topluyor.”</p>
	<p class="block_1">“Döndüğünde annene beni aramasını söyle.”</p>
	<p class="block_1"><i class="calibre1">Ah sizi gidi </i>İngilizler.</p>
	<p class="block_13"> </p>
	<p class="block_20"><span class="text_8">Stuart</span> Duvar kâğıdıyla ne demek istediklerini birdenbire anladım. Gerçek duvar kâğıdı değil -aslında son kiracılar duvar kâğıdının her tarafını boyamışlar, bu yüzden de posterlerini çıkardıkları yerlerdeki sarı seloteyp parçaları dışında duvarın tamamı beyaz.</p>
	<p class="block_1">Hayır, mutfakta akşam yemeği hazırlıyordum -karmaşık bir şey değil, mantar rizotto’su sadece (Gün doğarken Epping Ormanı’na giden bir arkadaş var, vakit öğle olmadan onun dükkânlarda bulduklarını yiyoruz). Sophie masada ev ödevini yapıyordu, Marie sevdiğimiz deyimle bize “yardım” ediyordu ve ben, elimde kepçe, yemeğin içine biraz daha et suyu koyuyordum ki göz ucuyla kana-penin bacağını gördüm. Aslında “bacak” biraz abartılı bir sözcük. “Ayak” da tam doğru değil. Daha çok bir çeşit ahşap küre denebilir, gerçekte yerinde orijinal olarak şu döner tekerlekler denilen şey de olabilirdi ama...</p>
	<p class="block_1">Ne? Ha, Gillian yukarıda atölyedeydi. Söyledikleri vakitten daha önce teslim etmesi gereken bir işle fazlasıyla meşguldü.</p>
	<p class="block_1">...ve tabii satın aldığımız elbette elden düşme bir kanapeydi. Birisi yanlışımı düzeltene değin divan dediğim ilk kanepemiz. Demek istiyorum ki, yanlışımın düzeltilmesine aldırış ettiğim falan yok. Gill ona yeni örtüler dikmişti, anımsadığım kadarıyla sarı renkte hoş bir kumaştan. Şimdiyse rengi lacivert, kumaş daha yıpranmış halde ve her tarafında çocukların oyuncakları var, ama adına ayak mı dersiniz, yoksa başka bir şey mi, o hâlâ orada, gözümün ucunda duruyor...</p>
	<p class="block_1">Ne? Oliver hâlâ Lincolnshire’deydi. Havuçlarla, lahanalarla, zirzopluk yapamayacağı şeylerle uğraşıyordu. Oliver’ı ne yapsam acaba? Limon aldırmak için Fas’a mı göndersem?</p>
	<p class="block_1">O kanepede oturup birlikte televizyon seyrederdik.</p>
	<p class="block_1">“Yapışkan,” dedi Marie ve dikkatim başka yöne çevrildi.</p>
	<p class="block_1">“Teşekkür ederim, Marie,” dedim, “çok yardımı oldu.” Elimdeki kepçe yapışkanlaştığından iyice bir temizlenip kazınması gerekiyordu.</p>
	<p class="block_1">O kanepede oturup birlikte televizyon seyrederdik. Evliliğimizin ilk günlerinde. Olaya şimdinin soğuk ışığında baktığınızda, “yeni” evli olmak dışında başka bir şey olduğumuzdan falan değil. O kadar antika bir televizyonumuz vardı ki uzaktan kumandası bile yoktu. Kim kanal değiştirmek isterse -öteki aynı fikirde olduğu sürece- kalkıp düğmeye basması gerektiğini şart koşan bir kuralımız vardı. Ve ben kalkar, televizyona doğru uzanır ve düğmeye basardım. Ama Gill adeta yüzükoyun kanepeden kayar ve televizyonun kontrol düğmelerine uzanarak orada öylece yatardı. Rengi açılmış 501<i class="calibre1"> </i>Levi’s blucin, spor ayakkabı ve yeşil çoraplar giyerdi. Her zaman yeşil çoraplar giyerdi demek istemiyorum, sadece belleğimde onu hep öyle anımsıyorum. Genel olarak, kanalı değiştirdiğinde, yüzgeri eder, dizleri üzerinde ilerleyerek yeniden kanepenin üzerine çıkardı. Ama bazen de, çok ender olarak, orada öylece yatıp ekrana bakar ve sonra da, televizyon ışığı yüzünün üzerinde oynaşırken dönüp döşemenin üzerinden bana bir bakış alırdı... Onu her zaman anımsadığım durumlardan biri de bu.</p>
	<p class="block_1">“Yapışkan,” dedi Marie.</p>
	<p class="block_1">“Evet,” diye yanıt verdim. “<i class="calibre1">Çok</i> yapışkan.”</p>
	<p class="block_1">Telefon numarası. Bu da başka bir şey. Sonuçta, sadece bazı rakamlardan ibaret. Ve buraya yerleştiğimizden beri bir de önüne 0181 eklendi. Ama şu son yedi rakam, onlar hâlâ aynı, tamı tamına aynı. Kimin aklına gelirdi ki? Bir dizi sayının insanın kalbine sızı verebileceği. Öylesine güçlü bir sızı. Her zaman.</p>
	<p class="block_13"> </p>
	<p class="block_20"><span class="text_8">Terri</span> Körfeze yakın yaşayan arkadaşlarımın kendi yengeçlerini yakalamak için bir tuzakları var. Yem olarak balık kafaları takıyorlar ve tuzağı bahçelerinin dibindeki küçük iskeleden bir ipin üzerinde suya atıyorlar. Bana göstermek için tuzağı yukarı çektiler. İçinde yarım düzine kadar şu yengeçlerden vardı, hepsi de inanılmaz ipeksi mavi renkteydi. Ve birisi şöyle soracak oldu: “Erkek ya da dişi olduklarını nasıl anlayabilirsiniz?” Beklenebileceği gibi başka birisi yine bir şaka yaptı, ama Bili, “Bunların hepsi de erkek,” dedi. Meğerse, dişilerin pembe kıskaçları varmış. Birisi de: “Hey, oğlanların mavi, kızların pembe,” dedi. Ama benim kafamı kurcalayan bir şey vardı.</p>
	<p class="block_1">“Tuzakta niçin sadece erkekler var?” diye sordum.</p>
	<p class="block_1">“Normal,” dedi Bili bana. “Dişiler yakalanmayacak kadar zeki.”</p>
	<p class="block_1">Hepimiz de güldük. Ama arkadaşım Marcelle’in dediği gibi: Size bir şeyler anımsatıyor mu bu?</p>
	<p class="block_13"> </p>
	<p class="block_20"><span class="text_8">Oliver</span> Çeşit çeşit havucum ve turpgiller ganimetimle birlikte ağır ağır güneye, Stamford’a doğru ilerlerken aklıma bir düşünce, gerçek bir düşünce geldi.</p>
	<p class="block_1">Dikkatinizi çekmiştir -nasıl çekmemiş olabilir <i class="calibre1">ki?- </i>Stuart gösterişçi biri oldu. Hayır, daha da kötüsü -çünkü daha az inandırıcı bu- tam bir şıklık budalası oldu. Ölçü üzerine yaptırılan takım elbiseler, BMW, egzersiz programı, faşistlere özgü saç kestirmeler, sosyal, siyasal ve ekonomik meseleler üzerinde görüş bildirmeler, aldırışsızca normları temsil ettiğini düşünmesi, Kral Kroisos gibi etrafa bol bol para saçmalar-bir başka deyişle, o lanet olası para ve ondan çıkıp gelen her şey. Lanet olası para.</p>
	<p class="block_1">Ben sadece şunu soruyorum: Emprezaryomuz, Stuart’ın <i class="calibre1">Kaplumbağanın İntikamı</i>’nı sahneye koyduğunu mu hayal ediyor? Ya da kısa bir dramatik oyun olan <i class="calibre1">Geride Bırakılanın Meseli</i>’ni mi? Bunun için mi süslenip püsleniyor, afra tafra yapıyor Stuart? Bir şekilde <i class="calibre1">kazanmış </i>olduğunu düşündüğü için mi? Eğer durum buysa, size -ve ona- şunu söyleyeyim: Ben vaktiyle, kemik hastalıklarına uğramış türümüzün, rahatımız ve eğitimimiz için bin yıllar boyunca bir araya getirdiği o kocaman mitler kitabını inceledim ve günün dolambaçlı yolunun sonuna ağızlarına mit sözcüğünü almadan ulaşamayanlara şunu tavsiye ederim. Öğüdüm işte şu: Düş görmeye devam edin. Domuz uçmadı; taş Goliath’ın miğferinden sekti ve Goliath Davud’u kahvaltıda hemen yedi; tilki asma kütüğünü bir elektrikli testereyle kökünden keserek üzümlere kolaylıkla erişti ve İsa, Baba’sının yanında değil.</p>
	<p class="block_1">Karayolu üzerindeki saftiriklerin arasına karışmak üzere aşağı doğru bir dalış yaparken, bu sıkıcı anları edebi bir türle geçiştirmeye karar verdim. Yerinizde rahat rahat oturuyor musunuz?</p>
	<p class="block_1">Gerçekçilik: Tavşan Kaplumbağa’dan daha hızlı koşar. Çok daha hızlı. Ve ondan daha zekidir. Bu nedenle kazanır. Büyük farkla. Tamam mı?</p>
	<p class="block_1">Duygusal Romantizm: Kendinden emin Tavşan bir yol kenarında uykuya dalarken ahlâken erdem sahibi Kaplumbağa bitiş çizgisine kadar ıkına sıkına yürür.</p>
	<p class="block_1">Gerçeküstücülük (ya da Reklamcılık): Ayağında patenler, arkasında siyah deriden hoş bir sırt çantası ve güneş gözlükleriyle donanmış Kaplumbağa hiç çaba harcamadan kayıp giderken geride kalan genç tavşanın göbeği çatlar.</p>
	<p class="block_1">Toplu Mektuplar: “Canım Sevgilim, Niçin bir ‘tavşan’ gibi ileri fırlayıp beni çitin yanında beklemiyorsun? Kirişi kırar kırmaz orada olacağım. Durumumuzdan haberleri olduğunu düşünmüyorsun, değil mi? Senin ‘Shelley’ kaplumbağan.”</p>
	<p class="block_1">Siyaseten Doğru Çocuk Hikâyesi (eski bir hippi tarafından yazılmıştır): Tavşan ile Kaplumbağa, kamusal ortamda rekabetçilik gösterilerini kışkırtan sosyal ve siyasal yapıları incelediklerinden yarışı terk eder ve medyadan gelen bütün görüşme önerilerini de reddederek barış içinde bir çadırda yaşarlar.</p>
	<p class="block_1">Mizahi Şiir: Yaşlı bir kaplumbağa vardı Stu adında / Rekabet ederdi mizah şiirleriyle bir adada / Huzurlu ve rahattı / Saf düşüncelerle dolu başı / Hayvanların bu en aptalı.</p>
	<p class="block_1">Postmodernizm: Ben, yazar, bu hikâyeyi uydurdum. Sadece bir kurmaca ürünü bu. Tavşan ile Kaplumbağa aslında <span class="text_10">“var” </span>değiller, umarım bunu anlamışsınızdır.</p>
	<p class="block_1">Ve bunun gibi şeyler. Peki şimdi, emprezaryomuzun <i class="calibre1">Kaplumbağanın İntikamı </i>adındaki insanın yüreğini sıcak duygularla dolduran mitçiğinde nelerin yanlış gittiğini görebiliyor musunuz? Yanlış giden şu: Bunlar <i class="calibre1">asla olmuyor. </i>Dünya, inşa edildiği gibi olduğundan, buna olanak tanımayacak. Bazılarına <i class="calibre1">triste</i><sup class="text_9"><sup class="noteref" id="back_note_62"><a href="index_split_085.html#note_62" title="62" class="calibre3">62</a></sup></sup><i class="calibre1"> </i>bir hakikat olarak görünse de gerçekçilik sahip olduğumuz tek hayat tarzımız bizim.</p>
	<p class="block_23" id="calibre_pb_16"> </p>
</body></html>
