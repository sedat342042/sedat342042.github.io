<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_22" id="id_Toc402377057">VIII <br class="calibre5"/>Kırgınlık yok</p>
	<p class="block_19"> </p>
	<p class="block_19"> </p>
	<p class="block_20"><span class="text_8">Stuart</span> “Numaramı nasıl buldun?” “Şey, telefon rehberine baktım.” Son zamanlarda bu konuşmayı niçin bu kadar sık yapıyor gibiyim? İlkin Oliver, sonra da Ellie. Demek istiyorum ki, Birleşik Krallık’ın bazı bölgelerinin çağa pek de ayak uyduramadığını biliyorum, ama öyle bile olsa ileri bir bilgi elde etme sistemi kullanıyor da sayılamazdım, öyle değil mi?</p>
	<p class="block_1">Memleketten fazla mı uzak kaldım? Herhalde. Büyük olasılıkla. Tıpkı Landbroke Grove yakınlarındaki şu antikacı dükkânına girip de küçük ama kirli bir tablo istediğimi söylediğimde olduğu gibi. Kadın bana tuhaf tuhaf baktı ki bu elbette son derece anlaşılabilir bir şeydi. “Hayır, hayır, diye açıklama yaptım, ben <i class="calibre1">temizlenmesi gereken </i>küçük bir tablo istiyorum, bunun üzerine kadın bana daha da tuhaf baktı. Belki de bunun daha ucuz olacağını düşündüğümü düşündü. Her neyse, bana üç ya da dört tablo gösterdi ve, ‘‘Korkarım bunun hasar görmüş bir yanı da var,” dedi. “Aa, çok iyi,” diye yanıt verdim ve onu almakta karar kıldım. Besbelli ki<i class="calibre1"> </i>bir açıklama yapmamı bekliyordu benden. Ama yaşlandıkça keşfettiğim şeylerden biri de şu: Eğer istemiyorsanız açıklamanız gerekmez.</p>
	<p class="block_1">Ellie tabloyu almaya geldiğinde de aynı şey oldu. Daireye baktı ve açıklama yapmadım. Ona adımın Henderson olduğunu söylemiştim ve açıklama yapmadım. Ve ona resmi gösterdiğimde, yine açıklama yapmadım. Daha doğrusu, açıklama yapmayacağımı açıkladım. “Sanırım değersiz bir şey,” dedim. “Tablolardan hiç anlamam. Ama özel bir sebeple temizlenmesine ihtiyacım var.”</p>
	<p class="block_1">Çerçevesinden çıkarıp çıkaramayacağını sordu bana. <sup class="calibre6">İ</sup>şte ancak o an ona doğru dürüst dikkat etmeye başladım. Geldiğinde, ben yurtdışındayken ülkenin her yanında mantar gibi biter gözüken şu milyonlarca siyahlı kızdan birine benziyordu. Siyah süveter, siyah pantolon, kare burunlu, takoz ökçeli ayakkabılar, küçük siyah bir sırt çantası, doğada olmayan siyahlıkta boyanmış saçlar. En azından İngiltere’de yoktu böyle bir siyah.</p>
	<p class="block_20">Derken sırt çantasından edevat takımını çıkardı ve işe koyuldu. Son derece basit bir şeyi, benim bile yapabileceğim bir şeyi yaptığı halde -çerçevenin sırt bezini kesmek, birtakım vidaları gevşetip çıkarmak, bunun gibi şeyler- bu işi öylesine büyük bir konsantrasyonla, parmaklarını öylesine ustalıkla kullanarak yapıyordu ki. Bir kişiyi daha iyi tanımayı istiyorsanız onu mum ışığında yenen bir akşam yemeğine götürmek yerine çalışırken görmelisiniz, diye düşünmüşümdür ben hep. Tamamen konsantre olduklarında, ama dikkatlerini sizin üzerinizde yoğunlaştırmadıklarında. Ne demek istediğimi anlıyor musunuz?</p>
	<p class="block_1">Bir süre sonra, ona planladığım sorulan sordum. Gillian’a çok hayranlık duyduğu belli.</p>
	<p class="block_1">Tırnaklarının da siyah olmaması beni memnun etti, diye düşündüğümü fark ettim. Aslında tırnaklarında kalın, parlak, saydam bir katman var. Bir tablonun üzerindeki cila gibi, sanırım.</p>
	<p class="block_13"> </p>
	<p class="block_20"><span class="text_8">Oliver</span> Pub’da Bir Başka Gece. Tavernanın başkalaşımı üzerine düşünceler. Eskiden, mazide kalan yılların karları erimeden çok önce, ahşap gövdeleri zırhla kaplı beyaz sancaklı savaş gemilerinin dalgaları yardığı zamanlarda, madeni paraların insanın avcunda ağır mı ağır çektiği ve kraliyet ailesi zinalarının göz kamaştırıcı olduğu zamanlarda, Westminsler’ın yasaların egemen yaratıcısı olduğu ve eski iyi İngiliz elmasının içinde eski iyi fagiliz elma kurdunu taşıdığı zamanlarda -işte o zamanlarda pub da pub’tı ha. Gür favorili pub sahibine yöre imalatı bira veren şu güçlü kuvvetli arabacıya bir bakın hele, bakın ve sonra da, solgun yüzlü yeniyetmede, salyaları akan budalada, aile fertlerini çekiştirmeye gelmiş savurgan kocada, en sevdiği tabureye ata biner gibi olurmuş göğsü kurdeleli <i class="calibre1">mutilé de guerre</i>’de<sup class="calibre6"><sup class="noteref" id="back_note_33"><a href="index_split_056.html#note_33" title="33" class="calibre3">33</a></sup></sup> ve ta dipte oturan, domino taşlarını şak şak vuran, dişlerinin hepsi dökülmüş bunakta alkol alışkanlığı yaratmadan önce birasına daha da su katan şu pub sahibine bir bakın hele. Müdavimler kulplu bardaklarını barın üstündeki çivilerde muhafaza ederler, pis pis kokan labrador cinsi bir köpek kıvılcımlar saçan bir ateşin önünde tembellik eder ve bir an için -kurnaz bir asker toplama subayı Kral’ın şilinini bira bardağınızın içine atıvermedikçe- bu erkeksi ortamda her şey sakin ve anlaşılırdır.</p>
	<p class="block_1">Bu yerlere gitmiş falan değilim, anlıyorsunuz ya. Bu açık testosteron sürtüşmeleri ve bira içkiciliğinin gözlere yaş getiren arkadaşlığı -Ollie bunlardan hazzetmez. Ama öle yandan, hiç kuşkusuz belli bir anda, bu tür birahanelere yeni birtakım şeyler de girmiştir: Saygıdeğer içkici hanımlar, kalitesi şöyle böyle yemekler, gülünesi şaraplar, pub oyunları, pub komedyenleri, pub striptizcileri, ekranda spor karşılaşmalarını seyreden izleyiciler, daha iyi şaraplar ve gastronomik yemekler ve bunlara ek olarak, insanda basura yol açan meşe mobilyanın kapı dışarı edilmesi- işte bütün bunlar, Stuart’ın beğendiğiniz denektaşı ölçütlerine göre adına ‘ster işçi mahallelerinin orta sınıf yaşama alanlarına dönüştürülmesi, isterse genetik dönüşüm deyin, Oliver’ın hoşuna gitmemiş değildir. Bar göstergebilimcileri haklı olarak pub’ı daha geniş sosyal trendlerin bir ikonu olarak görebilirler. Westminster Doj’unun geçenlerde bize hatırlattığı gibi, hepimiz de orta sınıftanız. Bu yüzden, hoşgeldiniz ey turistler, Daha Büyük Belçika’ya, Daha Büyük Hollanda’ya hoşgeldiniz!</p>
	<p class="block_1">Dikkatini yoğunlaştır, Oliver. Lütfen, pub. Yer, amaç, personel.</p>
	<p class="block_1">Ah, vicdanın sesi, kadansı ve ifade tarzıyla, Gillian’ın sesine ne kadar da benziyor! Erkeklerin yaptığı bu mu? Erkeklerin neyle evlendikleri konusunda birçok teori var -cinsel yazgıları, anneleri, <i class="calibre1">doppelgânger’</i>ları<i class="calibre1">,</i><sup class="text_9"><sup class="noteref" id="back_note_34"><a href="index_split_057.html#note_34" title="34" class="calibre3">34</a></sup></sup><i class="calibre1"> </i>karılarının parası- ama gerçekte aradıkları şeyin vicdanları olduğuna ne dersiniz? Tanrı biliyor ya, çoğu erkek onu geleneksel yerinde, kalplerine ve dalaklarına yakın bir yerde bulmaktan aciz, bu yüzden de onu ne diye bir arabanın açılabilen çatısı ya da metal poyralı direksiyon gibi bir aksesuar olarak elde etmeyelim ki? Ya da acaba bir alternatif olarak, erkeklerin gerçekte aradıkları şey bu değil de evliliğin kadınları zorunluluk gereği dönüştürdüğü şey olamaz mı? İşte bu çok daha bayağı olurdu. Daha trajik olması da cabası.</p>
	<p class="block_1">Dikkatini yoğunlaştır, Oliver. Çok iyi. Stuart’ın çok tuttuğu lüks bir tavernadaydık -bir çeşit Bira-Ritz’i. Seçtiğiniz şeylerin hoş ve tercihen aliterasyonlu<sup class="calibre6"><sup class="noteref" id="back_note_35"><a href="index_split_058.html#note_35" title="35" class="calibre3">35</a></sup></sup> adlarını ek bilgi olarak veriniz. Şey içiyorduk -aa, ne içmemizi isterseniz onu içeriz. Ve Stuart -bu noktayı çok iyi anımsıyorum-arkadaşça davranıyordu. Hatta, can ciğer arkadaş olmuştu da diyebilirim. Stuart uzun söylevine başlamadan önce, bir hayli atıp tutma ve böbürlenme oldu, ama anladığım kadarıyla mesajı Yankee’lere özgü bir basitlik taşıyordu: “Ben başarılı oldum, öyleyse sen de başarılı olacaksın.” Ey Evrenin Küçük Efendisi, peki bu nasıl oluyor, diye soruyorum, başım ön pençelerimin üzerine eski bir resimdeki pub labradoru gibi düşerek. Anladığım kadarıyla aklında bir iş planı ya da kurtarma stratejisi var. Nakit bir enjeksiyonu kullanabileceğimi ima ediyorum alttan alta -kendimi bir eroin müptelasıyla bir tutmak üzereyim ki kafası bu kadar düz mantıkla işleyen birinin karşısında geri çekiliyorum ve bunu yapmak yerine, daha ihtiyatlı bir şekilde, nakit enjeksiyona bir şeker hastasının ensüline ihtiyaç duyduğu gibi ihtiyaç duyduğumu ileri sürüyorum. Gillian konusunda tıpkı bir izci gibi sırdaşlık yemini ettirdi Stuart bana; az daha, İsviçre Ordusu çakılarımızı çıkarıp başparmaklarımı kanatacak ve kankardeşlik andı içecektik.</p>
	<p class="block_1">“O zaman,” dedim, kocaman içki şişelerimizi bira altlıklarının üstüne koyarken, “Kırgınlık yok. tamam mı?” Köprülerin altından çok kan aktı, öyle değil mi ?”</p>
	<p class="block_1">“Neden söz ettiğini bilmiyorum,” diye yanıt verdi. O zaman her şey yolunda.</p>
	<p class="block_13"> </p>
	<p class="block_20"><span class="text_8">Madam Wyatt</span> Stuart bana insanı kırmayan duyguların neler olduğunu soruyor. Neden söz ettiğini bilmediğimi söylüyorum. “Herkes hep <i class="calibre1">kırgınlık yok </i>diyor, bu yüzden ben de insanı kırmayan duyguların neler olduklarını merak ediyorum, Madam W,” diye yanıt veriyor. Ona burada otuz yılı aşkın biri süredir -belki de daha fazla-yaşıyor olduğumu ama bu çılgın dilden hiçbir şey anlamadığımı söylüyorum. Ya da en azından bu konudaki çılgın dilden.</p>
	<p class="block_1">“Aa, bildiğinizi düşünüyorum, Madam W, hem de bizi çok iyi anladığınızı düşünüyorum.” Ve bana göz kırptı. İlkin bunun bir tik falan olduğunu düşündüm, ama tik olmadığı ortadaydı. Hatırladığım Stuart’ın tipik bir davranışı değildi bu.</p>
	<p class="block_1">Öte yandan Stuart çok değişmiş. Eğer beni anlayabilecekseniz şöyle diyeyim, Stuart, yeni sıkıntıları coşkuyla kucaklamak üzere bütün eski sıkıntılarını arkada bırakmış birine benziyor. Eskisinden daha ince ve hoşa gitmeye de artık o kadar çaba harcamıyor. Hayır, tam olarak doğru değil bu. Ama erkekler arasında hoşa gitmenin farklı yolları var, en azından hoşa gitmeye çalışmanın. Bazıları başkalarının hoşuna giden şeylerin ne olduğunu bulup sonra onları yapmaya çalışıyor, bazıları da yapmaya karar verdikleri şey her halükarda hoşa gidecektir beklentisi ve özgüveniyle sadece yapmak istediklerini yapıyor. Stuart birinci tipten ikinci tipe geçmiş birisi. Sözgelimi, Gillian ve Oliver İçin Kurtarma Planı diye adlandırdığı bir şey tasarlamış. Gillian’la Oliver’ın ondan kendilerini kurtarmayı istemiş olduklarını sanmıyorum. Durum bu değil, öyle değil mi? Bu yüzden belki de yaptığı şey tehlikeli. Onlar için değil, kendisi için. Cömert davranan insan pek ender bağışlanır.</p>
	<p class="block_1">Kendisine bunu söylediğimde dikkat edermiş gibi bile görünmüyor Stuart. Bunu yapmak yerine, <i class="calibre1">“Köprülerin altından çok kan aktı </i>ifadesinin ne olduğunu biliyor musunuz?” diye soruyor bana.</p>
	<p class="block_1">İngiliz dili üzerinde niçin birdenbire uzman oldum ki? Birisinin burnuna yumruk attığınızda söylenirmiş gibi diyorum ona.</p>
	<p class="block_1">“Her zamanki gibi, hedefi tam ortasından vurdunuz Madam W,” diye yanıt veriyor.</p>
	<p class="block_13"> </p>
	<p class="block_20"><span class="text_8">Ellie</span> Bu işte karşılaştığınız kişilerle -normalde onlarla asla karşılaşmazdınız. Sözgelimi, ben ancak kirasını ödemek ve karnını doyurmak için yeteri kadar parası olan 23 yaşında bir tablo onarımcısıyım, onlarsa onarılmaya ihtiyaç duyan tabloları alacak kadar zenginler. Nazik olmasına çok nazikler ama çoğu da bu konunun cahili. Resimler konusunda onlardan çok daha fazla şey biliyorum ben, onlardan daha iyi anlıyorum, ama resimlere sahip olanlar onlar.</p>
	<p class="block_1">Şu resmin sahibi olan adamı alın. Bir saniye, sizin için tablonun üzerine daha iyi bir ışık düşüreceğim. Evet, bunu söylediniz. On dokuzuncu yüzyıl ortası park parmaklıkları. Resmin değersiz olduğunu âdeta hemen itiraf etti. Şayet Gillian’ın yerinde ben olsam, herhalde hayır sadece boktan bir şey değil, tamamen boktan bir şey derdim, ama Gillian olmadığım için bir müşteriyle asla tartışmamak konusunda bir şeyler söyledim sadece, o da güldü, ama bir açıklama yapmaya kalkışmadı. Resim ona birisinden miras kalmış olabilir. Kör bir teyzeden.</p>
	<p class="block_1">Beni buluş şekli de tuhaf -gerçekte pek açıklama yaptı sayılmaz. Numaramı telefon rehberinde bulduğunu söyledi. Numaramın rehberin sarı sayfalarında olmadığını belirttim, birisinin tavsiye ettiğini söyledi -peki kim? Aa, işte bunu hatırlayamıyordu -numarayı bilmiyordu, falan filan. Bir bakmışsınız, Bay Esrarengiz Adam oluyordu, bir bakmışsınız daha açık seçik görünüyordu.</p>
	<p class="block_1">St John’s Wood’daki bu tamamen boş dairede yaşıyor. Eve yeni mi taşınmış, yoksa başka bir yere taşınmak üzere mi bilemezsiniz. Aydınlatma korkunçtu, dantelalı berbat perdeler vardı ve duvarlarda hiçbir şey yoktu -evet hiçbir şey. Belki de birdenbire farkına varıp dışarı çıktı ve bu resmi satın aldı.</p>
	<p class="block_20">Öte yandan, her şeyin iş tarafıyla çok ilgiliydi. Bana fiyatlar, kiralar, malzemeler, teknikler hakkında bir yığın soru sordu. Her nasılsa doğru soruları sormayı biliyordu. Siparişlerimizi nereden aldığımızı, atölyede nelere ihtiyaç duyduğumuzu. Beni her kim tavsiye etmişse “ortağım”dan övgüyle söz etmiş olduğunu söyledi. Patronumdan. Bu yüzden biraz Gillian’dan bahsettim.</p>
	<p class="block_1">“Yani o olsa, büyük olasılıkla, tuvali kadar bile değeri olmadığını söylerdi bu resmin,” dedim bir noktada.</p>
	<p class="block_1">“O zaman ona değil de size gelmekle iyi etmişim, öyle mi?”</p>
	<p class="block_1">Aksanını kaybetmiş bir Amerikalı olabilirdi.</p>
	<p class="block_13"> </p>
	<p class="block_20"><span class="text_8">Oliver</span> İstenmeyen etki yasası. Anlıyorsunuz ya, Gillian’a âşık olduğumda, <i class="calibre1">coup de foudre</i>’umuzun<sup class="calibre6"><sup class="noteref" id="back_note_36"><a href="index_split_059.html#note_36" title="36" class="calibre3">36</a></sup></sup> Stuart’ı Fırsatlar Ülkesi’ne sürgün gönderip bir manava dönüştürebileceğini pek düşünmemiştim. Hiçbir şeyden haberim yoktu -hatta böylesi olasılıkları kapsayan bir yasa olduğundan bile şüphelenmiyordum. Ve sonra -bir on yılı hızla ileri alın- Poussin’e özgü Sürgünün Dönüşü temasıyla karşı karşıya geliyoruz. Onarılan Dostluk. Yeniden mutlu olan Mutlu Üçlü. Yerine yerleştirilmiş kayıp yapboz parçası. Biraz zorlasam, Stuart’ı Luka İncili’ndeki Sürgünden Dönmüş Gezgin’e de benzetebilirim, ama lanet olsun, yılın her günü neredeyse bir azizin günü olmuş, o zaman kadehlerinizi Aziz Stuart’a, Sürgünden Dönmüş Oğlumuz’un şerefine kaldırın siz de.</p>
	<p class="block_1">Aziz Stuart. Özür dilerim, kendimi bu gülmelere iyice kaptırıp gittim. Stabat Mater Dolorosa ve bir mihrap altı rafına tıkılmış olarak Aziz Brian, Azize Wendy ve Aziz Stuart.</p>
	<p class="block_13"> </p>
	<p class="block_20"><span class="text_8">Gillian</span> Annemden hoşlanıyorsunuz, değil mi? Onun büyük olasılıkla şey olduğunu -ne?- bilge bir ihtiyar, gerçek bir kişilik olduğunu düşünüyorsunuz. Büyük olasılıkla ona biraz kur da yapıyorsunuz. Buna şaşırmazdım. Hem Oliver hem de Stuart ona kendi bildiklerince kur yaparlardı. Bahse girerim, yaşınız ya da cinsiyetiniz ne olursa olsun, annem size de kur yapmıştır. Öyle o. Sizi herhalde serçe parmağında oynatıyordur.</p>
	<p class="block_1">Pekâlâ, kıskanmıyorum. Bir zamanlar kıskanırdım. Anneler ve kızları -hikâyeyi bilirsiniz işte. Sonra, bir anne ve babasız kız -o hikâyeyi de bilir misiniz? Yeniyetme bir kızın annenin... talipleri hakkında düşündükleri, anneninse kızının erkek arkadaşları hakkında düşündükleri. Hiçbirimizin de dönüp geriye bakmaktan hoşlanmadığı bir zaman oldu. O, benim seks yapmak için çok küçük olduğumu düşünüyordu, bense onun seks için çok yaşlı olduğunu. Ben gerçekten de birtakım pis görünümlü oğlanlarla çıkıyordum, o ise bir yerlere yığdığı birkaç milyon frangı var mı acaba diye merak eden acayip tiplerle çıkıyordu. O benim hamile kalmamı istemiyordu, bense onun küçük düşmesini istemiyordum. En azından, böyle diyorduk birbirimize. Ama hissettiklerimiz biraz farklıydı, daha az güzeldi.</p>
	<p class="block_1">Ama şimdi her şey bitti. Dergilerde gördüğünüz, birbirlerinin hep nasıl da en iyi arkadaşları olduğunu söyleyip duran şu can sıkıcı ana kızlar gibi asla olmayacağız biz. Ama size annemde hayranlık duyduğum şeyin ne olduğunu söyleyeyim. Kendisine asla acımadı o -ya da acıdıysa bile bunu itiraf etmez. Gururludur. Hayatı umduğu gibi geçmedi, ama her şeyin bir yolunu buluyor işte. Bu pek de alınacak bir ders gibi görünmüyor insana, öyle değil mi? Ancak, bana öğrettiği şey bu oldu. Büyüme çağındayken bana hep nasihat ederdi ve ben de hiç kulak asmazdım. Öğrendiğim tek gerçek ders bunları öğretmeye çalışmaması oldu.</p>
	<p class="block_1">Bu yüzden ben de her şeyin bir yolunu buluyorum. Tıpkı şey yaptığımda... bakın, belki de size söylememem gerekir bunu Oliver nefret ederdi bundan, bir ihanet olarak görürdü bunu -ancak bir iki yıl önce Oliver şey geçirdi -ne geçirdi? Rahatsızlık mı? Hastalık mı? Depresyon mu? O sıralar sözcükler bunu anlatmaya yetmiyordu ve hâlâ da yetmiyor. Size bundan hiç söz etti mi? Hayır, elliğini sanmam. Oliver da gururludur. Ama bir gün eve erken vardığımı anımsıyorum -hem de çok iyi anımsıyorum- onu hâlâ bıraktığım gibi, bir tarafına yatmış olarak buldum; yastığı başının üzerine çekmişti, bu yüzden yastığın altından çıkan burnuyla çenesini görebiliyordum sadece; yatağa otururken ağırlığımı hissetti, ama yanıt vermedi. Dedim ki -sözcükler daha ağzımdan çıkar çıkmaz umutsuz göründüler- “Neyin var, Oliver?” dedim.</p>
	<p class="block_1">Ve her zamanki şakacı sesiyle değil de, tersine, sanki soruma yanıt vermek için enikonu uğraşıyormuşçasına ciddi bir şekilde, “Olan bitenlerin dile getirilmez hüznü,” dedi.</p>
	<p class="block_1">Sorunun kısmen bu mu olduğunu düşünüyorsunuz? Dile getirilemezlik, demek istiyorum. Depresyon sözcüklerin tükendiği yerse, o zaman onun dile getirilemezliğinin zor olan durumunuzu, yalıtılmışlığınızı daha da katlanılmaz kılması gerekir. Bu yüzden insan cesurca, “Şey, keyfim biraz kaçık,” ya da “Canım sıkkın,” der, ama sözcükler durumu daha iyi yapmaz, daha kötüleştirirler. Yani, bir noktada hepimiz de bu durumları yaşamışızdır ya da hemen hemen yaşamışızdır, öyle değil mi? Ve Oliver’ın sözcüklerle arası iyidir -dikkat etmişsinizdir buna- bu yüzden onun için, olup biten şeyleri dile getirilmez bulmak...</p>
	<p class="block_20">Derken, gene çok iyi anımsadığım bir başka şey ekledi. “Hiç olmazsa ana karnındaki cenin durumunda değilim,’’ dedi. Buna da verilecek bir yanıt yoktu, çünkü Oliver adeta “Bütün klişeleri sizin kadar iyi biliyorum,” demek istiyordu. Oliver şöyle olabilir böyle olabilir ama zeki biridir ve kendi depresyonu karşısında zeki olan birini seyretmek de katlanılmaz bir şey. Çünkü bir yanınızla, onların depresyona girmelerine zekâlarının yardımcı olduğunu ama oradan çıkmalarına yardımcı olmayacağını düşünürsünüz. Doktora gitmemekte direnirler. Oliver onlara Tahminci Adamlar diyor. Aslında, aynı görüşte olmadığı bütün uzmanlara öyle diyor.</p>
	<p class="block_1">Yeniden ortaya çıkabileceğinden korktuğum için her şeyi organize ediyorum. Her şeyi idare etmenin yolunu buluyorum. Ben Küçük Enerjik Hanım’ım. Şimdi de Bayan Enerjik’im. Sanıyorum ve umuyorum ki, eğer yaşamlarımıza bir şekil verebilirsem, o zaman Oliver bunun içinde çok fazla zarar vermeden delişmenlik edebilir. Bir keresinde ona bunu açıklamaya çalıştım ve o, “Aa, tıpkı duvarları deriyle kaplanmış bir hücrede olduğu gibi mi demek istiyorsun?” dedi. İşte bu yüzden artık hiçbir şeyi çok fazla açıklamıyorum. İdare edip gidiyorum.</p>
	<p class="block_13"> </p>
	<p class="block_20"><span class="text_8">Oliver</span> Özür dilerim, ani bir panik atak geçirdim. Ciddi bir şey değil. Bir Aziz Stuart’ın gerçekten de <i class="calibre1">olmuş olabileceği </i>fikri sadece. Onun kutsal yaşam öyküsünü bir süre şöyle bir düşleyelim bakalım. Küçük Asya’nın bir taşra kentinde dürüst bir askerin dul eşinin erdem taslayan oğlu o. Öteki oğlanlar şeylerinin ucunu esnekleştirmekle meşgulken, genç Stuartus bir sicime kurutulmuş fasulye dizmeyi yeğliyor. Derken büyüyor ve Smyrna şehrinde saçları vaktinden erken ağaran bir vergi tahsildarı oluyor. Sonra, kılı kırk yaran bir muhasebe takibiyle Roma’nın ilk dönemlerine ait bir sahtekârlığı ortaya çıkarıyor. Meğerse eyalet valisinin yaveri elini tahıl fıçılarının içine daldırmış. Vali, olayı örtbas etmek için, onu Tapınak’taki idollerin üzerine tükürüp onları murdar etme gibi uydurma bir gerekçeyle suçluyor ve Smyrna’lı Stuartus hazin bir şekilde idam ediliyor. Yöredeki Hıristiyan kışkırtıcılar bunu fırsat bilerek onu din şehidi ilan ediyorlar ve bunun üzerine, Aziz Stuart kültü doğuyor! İstenmeyen etki yasası bir kez daha işliyor! Şenlik Günü: 1 Nisan. Genleri değişikliğe uğramayan sebzenin koruyucu azizi.</p>
	<p class="block_1">Alelacele <i class="calibre1">Azizler </i>Sözlüğü’ne baktım. Sayfaları hızlı hızlı çevirirken heyecandan fena halde soluyordum. Aziz Simeon Stylites, Aziz<i class="calibre1"> </i>Spiridon, Aziz Stephen (yığınlarca), Aziz...Sturm, Aziz Sulpice, Aziz Susan. Off! Ey mutlu boşluk. Ucuz kurtulduk ondan.</p>
	<p class="block_1">İsterseniz adlar konusunda bana bir snob deyin. Bana Oliver deyin. Roland’ın en iyi arkadaşı. Roncesvalles Savaşı. Sarasenlerin<sup class="calibre6"><sup class="noteref" id="back_note_37"><a href="index_split_060.html#note_37" title="37" class="calibre3">37</a></sup></sup> yenilgiye uğratılması. Yakın arkadaşlar arasında trajik bir bozuşma. Şöyle bir cümle: Bir<i class="calibre1"> </i>Oliver’ın yerine bir Roland vermek, <i class="calibre1">id est,</i><sup class="text_9"><sup class="noteref" id="back_note_38"><a href="index_split_061.html#note_38" title="38" class="calibre3">38</a></sup></sup><i class="calibre1"> </i>savaşta karşılıklı olarak şiddetli gürz darbeleri vurmak. Ah, mit ve efsane çağı. Charlemagne, şövalyelik, yüksek Pirene geçitleri, Avrupa’nın geleceği, kendisi de tehlikede olan Hıristiyanlığın geleceği, geri hatlar<i class="calibre1"> </i>güçlendirilerek<i class="calibre1"> </i>kahramanca bir çekilme planı, savaş borularının harekete geçiren çağrıları, bir çocuk oyunu denli önemsiz olsa da insan hayatının anlamı, bir fiske darbesiyle büyük güçlerin çatışmasına girerler yine de. Satranç tahtasında atların, fillerin ve şahların olduğu bir zamanda<sup class="calibre6"><sup class="noteref" id="back_note_39"><a href="index_split_062.html#note_39" title="39" class="calibre3">39</a></sup></sup> bir piyade olmak gerçekten de önemli bir şeydi, bir piyadenin vezir olmayı düşleyebileceği, siyahın beyaza karşı olduğu ve Tanrı’nın da yukarıda olduğu bir zamandı bu.</p>
	<p class="block_1">Neleri kaybettiğimizi görüyorsunuz, değil mi? Günümüzde ortalıkta sadece piyadeler var ve her iki taraf da gri elbiseler giyiyor. Günümüzde Oliver’ın Stuart adında bir arkadaşı var ve bozuşmaları pek fazla yankı uyandırmıyor. “Bir Oliver’ın yerine bir Stuart.” Aman Tanrım! Kadınların ellerinde çantalarıyla birbirlerine vurdukları şu komik kavgaları andırıyor bu.</p>
	<p class="block_1">Öte yandan, Hollywood’un <i class="calibre1">Roland’ın Şarkısı</i>’na hazır olabileceğini düşünüyor musunuz? Dostluk temasını işleyen en dokunaklı film. Aksiyon, doğal dekor, yüksek bütçeli girişim ve güzel kadınların aşkı. Saçlarına kır düşmüş Roland rolünde Bruce Willis, efsaneleşmiş Oliver rolünde Mel Gibson.</p>
	<p class="block_1">Özür dilerim. Kendimi yine gülünecek duruma düşürdüm. Oliver rolünde Mel Gibson. Beni bağışlamanız <i class="calibre1">gerekecek.</i></p>
	<p class="block_13"> </p>
	<p class="block_20"><span class="text_8">Gillian</span> “Sence Ellie uygun olur mu?” dedi Oliver. </p>
	<p class="block_1">“Neye uygun olur mu?” </p>
	<p class="block_1">“Stuart’a, elbette.” </p>
	<p class="block_1"><i class="calibre1">“Stuart </i>mı?”</p>
	<p class="block_1">“Niçin olmasın? O kadar da<i class="calibre1"> </i>yüzüne bakılmayacak biri değil Stuart.” </p>
	<p class="block_1">Ona öylece bakakaldım. “Her ikisini de eve davet edebileceğimizi düşündüm. Paraya kıy da<i class="calibre1"> </i>şöyle bir <i class="calibre1">saag gosht </i>ile kral karideslerinden al.”</p>
	<p class="block_1">Oliver’ın gerçekte Hint yemeklerini sevmediğini anlamanız gerek.</p>
	<p class="block_1">“Oliver, bu gülünç bir fikir.”</p>
	<p class="block_1">“İkisini bir araya getirmeye ne dersin peki? Bir saag karidesi al. Her ikisinin de en iyisini. Öyle değil mi? Peki, kuzu eti dansak? Tavuk eti channa? Brinjal bhaji?”</p>
	<p class="block_1">Yemeklerin kendilerinden çok sözcüklerden hoşlanıyor Oliver, anlıyorsunuz ya. Bir başlangıç yemeği sanırım o.</p>
	<p class="block_1">“Aloo gobi mi? Tarka daal mı?” </p>
	<p class="block_1">“Stuart onun iki katı yaşında ve evli.” </p>
	<p class="block_1">“Hayır değil.” </p>
	<p class="block_1">“Ellie yirmi üç yaşında...” </p>
	<p class="block_1">“Stuart da bizim yaşımızda.” </p>
	<p class="block_1">“Doğru, hemen hemen.”</p>
	<p class="block_1">“Ve düşünsene,” dedi Oliver, “her geçen yılla birlikte, onun yaşının iki katından daha az<i class="calibre1"> </i>olacak yaşı.”</p>
	<p class="block_1">“Ve evli.” </p>
	<p class="block_1">“Hayır.”</p>
	<p class="block_1">“Evli olduğunu sen söyledin bana…”</p>
	<p class="block_1">“Hayır. Evliydi. Artık değil. Özgür bir adam, tabii filozofların değişik kanıtlar ve usanç verici bir düzenlilikle kanıtladıkları gibi hiç kimse gerçek anlamda ne özgürdür ne de olabilir.”</p>
	<p class="block_1">“Demek Amerikalı bir karısı yok, öyle mi?”</p>
	<p class="block_1">“Artık yok. Peki sen ne düşünüyorsun?”</p>
	<p class="block_1">“Ne mi düşünüyorum? Oliver ben düşünüyorum ki bu sadece...” (bugünlerde kaçık, çılgın, deli ve bunun gibi sözcüklerden kaçındığımı fark ediyorum) “...önce düşündüğüm kadar <i class="calibre1">mantık dışı bir şey.”</i></p>
	<p class="block_1">“Her neyse, ona birisini bulmamız gerek.” </p>
	<p class="block_1">“Biz mi bulacağız? Niçin? O mu istedi?” </p>
	<p class="block_1">Oliver dudak büktü. “O bizim için bazı şeyler yapacak. Bizim de onun için bir şeyler yapmamız gerek. Aktif biri ol.” </p>
	<p class="block_1">“Ona yardımcımı bir tepsi üzerinde sunmak gibi mi?” </p>
	<p class="block_1">“Sebze samba mı? Metar paneer mi?”</p>
	<p class="block_13"> </p>
	<p class="block_20"><span class="text_8">Stuart</span> Köprülerin altından çok kan aktı. Tıpkı birinin burnunu yumrukladığınızda olduğu gibi. Hey gidi ihtiyar Madam W hey. Ya da aynı şeyi, daha doğru bir ifadeyle söylersem, Oliver’a kafa attığımda olduğu gibi.</p>
	<p class="block_1">Madam W’nin bir şeyine dikkat ettiniz mi? İngilizcesi kötüleşmiş gibi geldi bana. Bir sanı olmadığından eminim bunun. On yıldır burada yaşıyor, İngilizcesi daha iyiye gideceğine ya da aynı kalacağına, kötüleşmiş durumda. Bunu neye bağlıyorsunuz? Belki de insan yaşlandıkça yetişkinken öğrendiği şeyleri kaybetmeye başlıyor. Belki de sonunda sadece çocukken öğrendiğiniz şeylerle kalıyorsunuz. Bu durumda Madam W, sonunda Fransızca’dan başka bir şey konuşmayacak.</p>
	<p class="block_13"> </p>
	<p class="block_20"><span class="text_8">Gillian</span><i class="calibre1"> Mantık dışı bir şey </i>-ne kadar da... mantıklı bir sözcük. Birkaç yıl önce, ciddi biçimde baştan çıktım. Bu kişiyi... gerçekten arzuluyordum. Karşılıklı olduğunu söyleyebilirim. Bana bir şey önerecek olsa ne diyeceğimi hayal ettim. Ve “Maalesef mantık dışı bir şey bu,” diyeceğimi biliyordum. Ve kendimi bunu söylerken işitmeye katlanamazdım. Bu yüzden, böyle bir şeyi önereceği bir yerde asla bulunmamaya çalıştım.</p>
	<p class="block_1">Stuart artık evli olmadığını bana niçin söylemedi dersiniz? Bunu söyleme fırsatı eline kesinlikle geçmişti</p>
	<p class="block_1">Düşünebildiğim tek sebep şu: Fazlasıyla utanıyordu. Bir sonraki soru: Ne çeşit bir başarısızlığa uğrarsanız uğrayın hiç kimsenin hiç kimseyi yargılamadığı bir günde ve çağda utanılacak ne olabilir ki? Ve düşünebildiğim tek yanıt da şuydu: Ya Stuart’ın ikinci evliliği de ona birinci evliliğini anımsatacak bir şekilde son bulmuşsa? Korkunç bir düşünce bu, bayağı korkunç. Ona soramam, değil mi? Bana söyleyip söylemeyeceğini kendi bilir.</p>
	<p class="block_13"> </p>
	<p class="block_20"><span class="text_8">Terri</span> Sanırım sizin ülkenizde olmayan şu taş yengeçleri var. Bir özellikleri de tek bir kıskaçlarının fazla büyümesi, sadece bir kıskaç -yani, öteki normal büyüklükte kalıyor. Asıl leziz olan da bu büyük kıskaç, bu yüzden yengeç avcıları onu koparıp hayvanın geri kalan kısmını yeniden suya alıyorlar. Peki yengecin ne yaptığını biliyor musunuz? Gövdesinde yeniden bir başka büyük kıskaç çıkmaya başlıyor. Böyle söylüyorlar, o zaman sanırım doğru olmalı. Yengeçlerin duygu şokuna uğrayacaklarını, suya batıp öleceklerini düşünürdünüz, öyle değil mi? Yok yok. Sanki kollarının kopması hiç olmamış gibi kıyıya gelmeyi sürdürüyorlar.</p>
	<p class="block_1">Arkadaşım Marcelle’in söylediği gibi: Bu size bir şeyi anımsatıyor mu?</p>
	<p class="block_23" id="calibre_pb_11"> </p>
</body></html>
