<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_18" id="id_Toc402377058"><i class="calibre1">IX<br class="calibre5"/>Anında curry</i><sup class="text_9"><sup class="noteref" id="back_note_40"><a href="index_split_063.html#note_40" title="40" class="calibre3">40</a></sup></sup></p>
	<p class="block_19"> </p>
	<p class="block_19"> </p>
	<p class="block_20"><span class="text_8">Terri</span> Fotoğrafı gösterin. Ona fotoğrafı göstermesini söyleyin.</p>
	<p class="block_21"> </p>
	<p class="block_20"><span class="text_8">Madam Wyatt</span> Tabiatıyla bir <i class="calibre1">psychologue </i>ya da bir <i class="calibre1">psychiatre </i>değilim ben. Hayat denen şeyi tahmin edebileceğinizden de uzun yıllar boyunca gözlemlemiş olan bir kadınım sadece. İnsan ırkının, bana kökü kazınamaz gibi görünen temel özelliklerinden birini de, şaşırtıcı olmayan şeyler karşısında şaşırma yeteneği oluşturuyor. Hitler Fransa’yı istila ediyor -şaşkınlık! Başkanlar suikasta uğruyor -şaşkınlık! Evlilikler sürmüyor -şaşkınlık! Kışın kar yağıyor -şaşkınlık!</p>
	<p class="block_1">Bunların zıttı şaşırtıcı olurdu. Şayet Oliver bir çeşit ruhsal çöküntü yaşamamış olsa şaşırtıcı olacağı gibi. Çok dayanıklı biri değil Oliver. Sinirleri perişan ve içtenlikle konuşmak gerekirse mutlu da değil. Aa elbette mutlu olduğunu söylüyor, kendinden memnun, kendine fazlasıyla yeten biri gibi görünüyor, ama ben onu hep gizli gizli kendinden nefret eden biri olarak gördüm. İçindeki sessizlikten dehşete düştüğü için çok gürültü yapan birisi. Oliver’ı başarının iyileştireceğini söylemekte haklı kızım, ama sanıyorum pek olası değil bu. Onun o sözde kariyeri bir felaket. Şey, belki de değil, felaket bir ilk başarının varlığını göstermez mi? Oysa Oliver bununla suçlanamaz. Aşağı yukarı Gillian’ın sırtından geçiniyor ki bir erkeğin süreceği bir hayat değil bu. Aa evet, bunun nasıl iyi bir fikir olabileceği konusundaki modern teorileri biliyorum, iş bölümü, esneklik, vesaire vesaire, ama ancak bunların uygulandığı kişinin psikolojisi de modernse modern teori bir işe yarar, bilmem anlatabiliyor muyum.</p>
	<p class="block_1">Gillian’a sadık kalıyor mu? Cevabı biliyorsanız bana söylemeyin. Elbette, sadık olmasını umarım. Ama düşündüğünüz sebepten değil -Gillian benim kızım olduğu ve sadakatsizlik yanlış olduğu için değil. Hayır, sanırım Oliver için kötü olurdu bu. Zinanın neşe aşıladığı, yaşamlarına katlanma konusunda kendilerine güç verdiği birçok erkek -ve kadın var. Evliliğin zincirleri o kadar ağırdır ki bazen bu zincirleri taşımak için üç kişi gereklidir, sözünü kim söylemişti? Ama kanımca Oliver böyle biri değil. Suçluluktan söz etmiyorum; bambaşka bir mesele olan kendinden nefretten söz ediyorum.</p>
	<p class="block_1">Babasının ölümünden sonra Oliver’ın ruhsal çöküntü geçirmesine şaşırıyor insanlar. Ama, babasından o kadar nefret ediyordu ki, diyorlar. Bu ölüm onu ne diye bu duygudan kurtarıp mutlu kılmadı? Pekâlâ, kaç tane sebep duymayı tercih ederdiniz siz? Bu sebeplerden dördüyle başlayalım mı? Birincisi, ikinci ebeveynin ölümünün çocuğun zihninde birincinin ölümünü yeniden canlandırdığı söylenir. Oliver’ın annesi Oliver allı yaşındayken ölmüştü, buna ikinci bir kere katlanmak acılı bir tecrübedir, üstelik bir de aradan geçen bunca yıldan sonra. İkincisi, sevdiğiniz bir ebeveynin ölümü birçok bakımdan nefret ettiğiniz ya da kayıtsız kaldığınız bir ebeveynin ölümünden daha basittir. Sevgi, kayıp, yas, hatırlama -bu sıralamayı hepimiz biliriz. Peki durum böyle değilse, ebeveyn sevilmeyen birisiyse ne olacak? Dingin bir unutuş mu? Böyle olacağını sanmam. Oliver gibi birinin durumunu hayal edin, bütün yetişkinlik yılları boyunca ve ondan önce de gene yıllarca, bir ebeveyni sevmenin ne olduğunu bilmeden yaşayıp durmuş. Bunun çok olağanüstü olmadığı, çok sıradışı olmadığı yanıtını vereceksiniz ve ben de vereceğiniz yanıtın durumu daha kolay kılmadığını söyleyeceğim.</p>
	<p class="block_1">Üçüncüsü, eğer Oliver’ın babasından nefret ettiği doğruysa -bunun bir abartı olduğunu düşünüyorum ben, bu kesinlikle güçlü bir çatışmaydı, ama isterseniz nefret diyelim -eğer bu duygu bütün yetişkinlik yılları boyunca sürmüşse, belki de bir anlamda kendisi için gerekli olmuştu. Bazı insanların öfke ya da acı alayla beslenmeleri gibi o da bununla besleniyordu. Peki bu duygu elinizden çekip alındığında ne yaparsanız? Elbette ölmüş olan kişiden nefret etmeyi sürdürebilirsiniz, ama bir yanınız bunun makul bir şey olmadığını, hatta biraz çılgınca bir şey olduğunu bilecektir. Ve dördüncü olarak, sükût etme sorunu var. Anne ve babanız bu dünyadan göçmüşler, ölüm bundan sonra sizin kapınızı çalmaya geliyor, kendi başınasınız -aileniz, dostlarınız olsa da yalnızsınız. Şimdi yetişkin biri olmanız gerekiyor, büyümüş biri. Sonunda özgürsünüz. Kendinizden sorumlusunuz. Bu benliğinize bakıyor ve sonunda, anne ve babanızın ne söyleyeceği ya da düşüneceği korkusunu taşımaksızın onu yakından inceliyorsunuz. Ya gördüğünüzden hoşlanmazsanız ne olacak? Ve şimdi yeni bir suskunluk var -içerdeki suskunluk kadar büyük olan dışardaki suskunluk. Ve siz -son derece kırılgan olan siz- bu iki büyük suskunluğu birbirinden ayrı tutan tek kişisiniz. Bu iki suskunluk birleştiğinde varoluşunuzun sona ereceğini biliyorsunuz. Onları ayrı tutan tek şey sizin deriniz, üzerinde gözenekler olan ince deriniz. Niye birazcık çıldırmayasınız ki?</p>
	<p class="block_1">Hayır, beni şaşırtmadı bu durum.</p>
	<p class="block_13"> </p>
	<p class="block_20"><span class="text_8">Ellie</span> Gillian’la Oliver’ın bana kimi ayarlamaya çalıştıklarını bir tahmin edin bakalım? Ya da şöyle sorayım, akşam yemeğinde kim vardı, bunu söyleyin bana? Daire duvarlarında hiç tablosu olmayan Bay Esrarengiz Adam, nam-ı diğer Bay Henderson. Orada dikilip sonra bana doğru biraz çabukça yürüyen ve elimi, sanki daha önce hiç karşılaşmamışız gibi sıkan şu kır saçlı adam. Gözlerinde, bu aramızda bir sır olarak kalsın, diyen bir bakışla. Ben de bu yüzden ona uydum. Orada sofrada otururken her şey daha da tuhaflaştı çünkü -tahmin edin bakalım ne oldu?-Gillian’la Oliver’ın eski bir arkadaşı olduğu anlaşıldı.</p>
	<p class="block_1">Peki işin esrarengiz yanı neydi? Eğer bir tablo onarımcısı bulmayı istiyor idiyse, bunu ne diye Gillian’a sormamıştı?</p>
	<p class="block_1">Ancak, bayağı ilginç bir adamdı. Gerçek şeylerden söz etti, eğer ne demek istediğimi anlıyorsanız. Oliver aptalca şakalar yapıp durdu. Peki yeni olan başka ne var? Stuart’la Oliver’ı gerçekten rahatsız eden bir şeylerin olduğu duygusuna kapıldım. Şey, böyle işte.</p>
	<p class="block_13"> </p>
	<p class="block_20"><span class="text_8">Stuart</span> Eskisinden daha çok okuyorum. Kurmaca türünde olmayan yapıtlar. Tarih, bilim, biyografi. Bana anlatılan şeylerin gerçek olduğunu bilmekten hoşlanıyorum. Eğer insanların beğendiği bir roman varsa zaman zaman roman da okurum. Ama öyküler hayat gibi yeterli olmuyor benim için. Öykülerde birisi evleniyor ve bu, öykünün sonu oluyor –şey, sizlere kendi kişisel deneyimlerimden yola çıkarak söyleyebilirim ki gerçek böyle değil. Hayatta her son bir başka öykünün başlangıcı sadece. Ölmeniz dışında <span class="text_14">-o</span><span class="text_10"> </span>gerçekten sonu olan bir son. Eğer romanlar hayata sadık kalsalardı, hepsi de sonunda ölen kahramanlarla biterdi sanının; ama ölecek olsalar, onları okumak da istemezdik, öyle değil mi?</p>
	<p class="block_1">Söylemeye çalıştığım şey şu: Oliver’ın on yıl kadar önce arabasıyla Fransa’daki o kasaba sokağından aşağı doğru gazlayıp indiğini gördüğümde -siz ve ben her ikimiz de gördüğümüzde- hikâyenin sonu olduğunu düşünmedik bunun, öyle değil mi? Sizi suçlayamam -ben de bir yanımla hikâyenin sonu olduğunu düşünmüştüm. Belki de keşke sonu olmuş olsaydı. Ama hayat insanı asla bırakmıyor, öyle değil mi? Bir kitabı bir kenara bıraktığınız gibi hayatı bir kenara bırakamıyorsunuz. Yanılıyor muyum?</p>
	<p class="block_13"> </p>
	<p class="block_20"><span class="text_8">Oliver</span> Stuart akşam yemeğinde en Stuartvari halindeydi. Aziz Simeon Stylites bile dayanamayıp sinir krizi geçirir ve yemek masasının bacaklarını katı karbondioksit gibi kaplayan uyuşturucu atmosferden kaçabilmek için sütununu daha da yüksek inşa ederdi. Bu durum beni, Stuart’a çifte buluşma fırsatı yarattığım -Stu-be-be’nin erotik konularda gözünü açmak gibi boş bir çabayla- geçmiş yıllara götürdü. Stuart karşımda baston yutmuş gibi dimdik oturur ve her iki sinyorita da evlerine Sadık Bendeniz tarafından bırakılmayı tercih ettiğinde Stuart’ın yüzü asıldıkça asılırdı. Sanırım bu durum bizim Çıkıkkalça’ya belli belirsiz sosyal bir amaç kazandırdı: Stuart’la çifte buluşmalar ayarlayarak üçlü seks yolunu yavaş yavaş kolaylaştırmak! Gerçi yöntemin sakıncaları da vardı. Stuart hesabı ödeme konusunda sızıldanmaya başlar (çok talihli <i class="calibre1">olmalı) </i>ve sonra da alacakaranlık kuşağında bulunan otuzbirhanesine dönmek üzere gece otobüsüne yetişmeden önce kürkünü ve tüylerini bir hayli düzeltmek gerekirdi.</p>
	<p class="block_1"><i class="calibre1">Madde </i><span class="text_11">I:</span><i class="calibre1"> </i>Stuart son on yıl içinde <i class="calibre1">savoir faire</i><sup class="text_9"><sup class="noteref" id="back_note_41"><a href="index_split_064.html#note_41" title="41" class="calibre3">41</a></sup></sup><i class="calibre1"> </i>katsayısını açık bir şekilde yükselttiği kanısında. Ama eğer sosyal bir vesileyle bir topluluk içinde bulunan eşliksiz tek erkek sizseniz, orada bulunan eşliksiz tek kadına birtakım sorular yöneltmek de görgü kuralları gereği size düşer, öyle değil mi? Sözgelimi: “Neyle uğraşıyorsunuz?” D Vergi Dilimi’nde misiniz, yoksa E Vergi Dilimi’nde mi?” “Kazançlarınızı hangi vergi dairesine bildiriyorsunuz?” gibi. Oysa Stuart kontakt lenslerinde bir sorun varmışçasına Matmazel Ellie’ye sadece öylece bakıp duruyordu. Bir süre sonra araya ben girdim ve Ellie’nin kısa özgeçmişini sundum. Buysa onu tam karşı uca sürükledi ve global yemek ekonomisi ve Şeytan’ın cinsel organı kadar otantik boğumlar taşıyan havuç satma misyonu konusunda saçma sapan konuşmaya başladı.</p>
	<p class="block_1"><i class="calibre1">Madde </i><span class="text_11">II:</span><i class="calibre1"> </i>Gillian’ın “sofrayı kaldırmasına” çok uzun süre yardım etti. Tabakları bulaşık makinesine yerleştirmesi bir hayli dokunaklı bir davranış sayılır, ancak küçük istifleme bölmelerine üst üste düşen çatalların yakın düzen şakırdamaları, benim hiç de ev sahibine teşekkür kategorime girmiyor. “ </p>
	<p class="block_1"><i class="calibre1">Madde </i><span class="text_11">III:</span><i class="calibre1"> </i>Konuşmasının bir yerinde, hem kurmaca hem de kurmaca olmayan türlerin kitap raflarına yan yana yerleştirilmesi duyarlılığı konusunda bir hayli öfkelendi. Dahası, kurmaca olmayan türün niçin, tepeden bakan bir tavırla, yani salt karşıtından yola çıkılarak tanımlandığı konusunda bir hayli veryansın etti. Meyve adeta, sebze-olmayan olarak tanımlanmış gibi olmuyor muydu? Ya da -aradaki çıkarsamayı kavrama konusunda ağır davranacak olursak- adeta sebzeler, meyve-olmayan olarak tanımlanmış olmuyor muydu?</p>
	<p class="block_20">Kurmaca, Yüce Kurmaca’dır, diye yanıt verdim. Kurmaca-ol-mayan, ahmak altınının üstündeki cüruftur (artık bu her ne demekse; ama sesi hoşuma gidiyor). Stuart pek de anlar görünmüyordu. Dedim ki, bak Stuart, kurmaca -ki ben bununla tabiatıyla genel olarak sanatı kastediyordum- normdur, bas partisidir, altın ortadır, meridyendir, kuzey kutbudur, kuzey yıldızıdır, kutup yıldızıdır, denek-taşıdır, manyetik kuzeydir, ekvatordur, <i class="calibre1">beau ideal</i>’dir,<sup class="calibre6"><sup class="noteref" id="back_note_42"><a href="index_split_065.html#note_42" title="42" class="calibre3">42</a></sup></sup> doruk noktasıdır, timsal olandır, daha üstü olmayandır, akanyıldızdır, Halley Kuyruklu Yıldızı’dır. Doğu Yıldızı’dır. Hem Atlantis hem de Everest’tir. Ya da, daha Stuartvari bir deyişle söylememi isterse, yolun ortasındaki beyaz çizgidir. Başka her şey bir sapmadır, trafik ışığıdır, <i class="calibre1">rétfroviseur</i>’ünüzde<sup class="calibre6"><sup class="noteref" id="back_note_43"><a href="index_split_066.html#note_43" title="43" class="calibre3">43</a></sup></sup> beliriveren bir hız saptama kamerasıdır.</p>
	<p class="block_1">Bunları bir süre düşündü ve sonra, “İnsan çifte camı sadece bir kez taktırır, bu yüzden en iyisini -Ev-er-est’i taktır!” dedi kafiyeli bir şekilde. Sonra da bana sırıttı.</p>
	<p class="block_1">Sabrım bazen çok kötü sınanıyor. Küçük can sıkıcı tiplerin gevezeliklerine maruz kalan Aziz Oliver.</p>
	<p class="block_13"> </p>
	<p class="block_20"><span class="text_8">Gillian</span><i class="calibre1"> </i>Oliver bana onları akşam yemeğine çağırdığını söylediğinde inanamadım. Her şeyi incelikle yoluna koymak için, sadece ikisini. Üzerime sorumluluk almadım. Yemek olarak ne pişireceğini sordum. Sonunda, aceleyle bir “curry” yedik. Daha önce de söylediğim gibi, aslında Oliver Hint yemeklerini sevmez. Kendimin de pek katkıda bulunduğumu söyleyemem. Stuart elinden geleni yaptı. Sonra sofrayı kaldırmama yardım etti. Tabakları adeta sevecenliğe yakın bir özenle yan yana diziyor. Makinenin içindeki şu plastik kaplı ve sivri uçlu maşaların bazılarını düzelttiği bile dikkatimi çekti. Oysa makineyi Oliver çalıştıracak olsa bunlar her zaman yanlış doğrultulara bakarlar. Konuşmasının bir yerinde, tam olarak alçak sesle değil ama adeta sakin ve kararlı bir tavırla, “Sanırım bunu değiştirmemiz gerek,’’ dedi.</p>
	<p class="block_1">“Stuart,” dedim, “makine biraz eski ama, pekâlâ çalışıyor.”</p>
	<p class="block_1">“Hayır, bulaşık makinesini değil. Her şeyi. Böyle devam edemezsiniz.”</p>
	<p class="block_13"> </p>
	<p class="block_20"><span class="text_8">Stuart</span> Planım aynen şöyle:</p>
	<p class="block_1">- Hepsinin de daha geniş mekâna ihtiyacı var</p>
	<p class="block_1">- Buradaki okullar pek iyi değil</p>
	<p class="block_1">- Gillian’ın daha büyük bir atölyeye ihtiyacı var</p>
	<p class="block_1">- Oliver’ın kıçını biraz kaldırması gerek</p>
	<p class="block_1">- demek oluyor ki okulların daha iyi olduğu bir semtte uygun büyüklükte bir eve ihtiyaçları var.</p>
	<p class="block_1">- ilginç ama, benim böyle bir evim var</p>
	<p class="block_1">- ki bu da bir çözüm</p>
	<p class="block_1">- gerçi aynı zamanda biraz problem yaratabileceğini de görebiliyorum, Oliver’ı, bunun büyük ölçüde Gill’in yararına, Gill’i ise bunun büyük ölçüde Oliver’ın yararına olduğuna inandırmam gerek. Ve her ikisini de, çocukların yararına olduğuna. Şey, imkânsız bir şey olmamalı bu. Son içki içişimizde Oliver’ın direncini biraz kırdım. Sanırım onu sadece iki olayda gırtlağına sarılıp boğmak istedim. Bira-Ritz konusunda son derece orijinal olduğunu düşündüğü aptalca bir şaka yüzünden kontrolünü kaybetmişti. Sanki Yorkshire’de o adı taşıyan ve lisanssız bira üreten birkaç tanınmış firma yokmuş gibi. Sonra. pub’dan çıkarken, cam sıkıldığı zamanlarda olduğu gibi iyice duygusallaştı. “Hey Stuart, benim eski dostum, kırgınlık falan yok, değil mi? Kan kardeşiz biz, değil mi? Oliver’la Roland’ın yediği içtiği bir, köprülerin altından çok kan aktı, kırgınlık falan yok, değil mi?” dedi durdu.</p>
	<p class="block_1">Sanırım Oliver’ın kendisine nasıl yardım edeceğim konusundaki fikri gerçek planımda var olmayan çeşitli öğeleri içeriyor. </p>
	<p class="block_13"> </p>
	<p class="block_20"><span class="text_8">Ellie</span> Geçen akşam tuhaf bir an yaşandı. Oliver her zaman yaptığı gibi sanat hakkında atıp tutuyordu ki -aslında bu konuda unvan ya da diploma sahibi olan biziz ve Oliver böyle şeylere asla dikkat etmez-, evet her ikimize de söylev çekiyordu ki, birdenbire Stuart komik bir sesle çifte cam taktırma konusunda araya bir reklam sokuşturdu. Anlaşıldığı kadarıyla birkaç yıl öncesinin bir reklamıydı bu. Her şey gerçeküstüydü. Oliver’ın yüz ifadesinden canının gerçekten sıkıldığını anlayabiliyordunuz. Bana sorarsanız Stuart ne yaptığını tamamen biliyordu.</p>
	<p class="block_1">Gillian sofradaki herkese karşı biraz buz kesmişti.</p>
	<p class="block_13"> </p>
	<p class="block_20"><span class="text_8">Oliver</span> Stuart sanki Ünlü Plan’ı, kaplan ekonomilerini kaos durumundan kurtarmak için tasarlamış gibi davranıyor. Aslında daha çok, Dickens’ın romanlarında rastlanılan şu kendini beğenmiş ve küstah kurtarma ekibi elemanları gibi davranıyor. Genellikle Cherrybum ya da buna benzer saçma sapan bir adları vardır bunların.</p>
	<p class="block_21"> </p>
	<p class="block_20"><span class="text_8">Madam Wyatt</span> Stuart’ın dönüşünde beni tedirgin eden bir şey var. Her şeyden önce de, yeniden ailenin içine karışacak olursa, diyorum.</p>
	<p class="block_1">Anlıyorsunuz ya, Sophie’yle Marie annelerinin daha önce evlenmiş olduğunu bilmiyorlar.</p>
	<p class="block_1">Saçma, öyle değil mi? Evet, zamanımızda görülen bir şey değil, haksız mıyım?</p>
	<p class="block_1">Şöyle olmuştu. Oliver’la Gillian <sup class="calibre6">İ</sup>ngiltere’de yaşamaya son verip Fransa’ya göçmüşlerdi. Stuart Amerika’ya sürgüne gitmişti. Ufaklık -Sophie- büyüyor ve ufaklıkların sorduğu bütün soruları soruyordu. Belki de dikkatinizi çekmiştir, kızım çok tok sözlü bir kişi. Bu yüzden Sophie ne sorarsa yanıtını da alıyor. Bebeklerin nereden geldiği, kedilerin öldüklerinde nereye gittiği, bunun gibi şeyler. İşte Sophie’nin sormadığı tek soru -çünkü ufaklıkların akıllarına gelecek türden bir soru değil bu- şuydu: “Sırf merakımdan soruyorum Anneciğim, Babamla evlenmeden önce bir başkasıyla evlendin mi hiç?” Anlıyorsunuz ya, bu soru asla sorulmadı.</p>
	<p class="block_1">Elbette, bunun ötesine giden bir yanı vardı sorunun. Belki de geçmişi düşünmemenin bir yoluydu. Aynı zamanda da yaşamı çocuğunuz için çok karmaşık hale getirmemenin bir yoluydu. Hepimiz de çocuklarımızın hayata atıldıkları noktanın güçlü ve basit bir mesele olduğuna inanmalarını isteriz. Gerekli olmadıkça ufaklıklara çeşitli güçlükler çıkarmak niye?</p>
	<p class="block_1">Ve sonra söylememiş olduğunuz şeyleri söylemek gitgide zorlaşıyor. Derken Marie doğar. Ve Stuart’ı bir daha göreceğinizi hiç beklemezsiniz. Ama Stuart döner.</p>
	<p class="block_1">Belki de önemi yok. Belki de buna bir gün birlikte gülerler. Belki de pek muhtemel değil bu.</p>
	<p class="block_13"> </p>
	<p class="block_20"><span class="text_8">Gillian</span><i class="calibre1"> </i>Bakın, bütün bu hikâyeyi burada bırakabilir miyiz?</p>
	<p class="block_1">Oliver’a dedim ki: “Stuart’ın önerdiği şeyi tam olarak idrak ediyor musun? Birbirimizle evliyken onun ve benim birlikte yaşadığımız eve taşınmamızı öneriyor.”</p>
	<p class="block_1">Oliver da dedi ki: “Birbirimize âşık olduğumuz evi mi demek istiyorsun? Benim açımdan son derece uygun.”</p>
	<p class="block_1">“Bütün bu yıllardan sonra hâlâ niçin sahip o eve? Bir tuhaflık olduğunu düşünmüyor musun bunda?”</p>
	<p class="block_1">“Hayır, ben bunun tamamen ticari amaçlı olduğunu düşünüyorum. Belki de kiraya vererek parasına para katıyor.”</p>
	<p class="block_1">“Peki kiracılar ne olacak? Onları kapı dışarı mı edecek?”</p>
	<p class="block_1">“Eğer ev<i class="calibre1"> </i>sahibi kendi mülkünde oturmak amacıyla onu yeniden kullanmayı isterse, yasal olarak buna itiraz edilemeyeceğini sanıyorum.”</p>
	<p class="block_1">“Biliyorsun ki böyle bir şey söz konusu değil.”</p>
	<p class="block_1">“Hayır diyorum ki, Stuart’ın bileceği bir iş bu.”</p>
	<p class="block_1">“Zaten, böyle de yapmayacak. Oraya <i class="calibre1">taşınmayacak, </i>bu yüzden onları dürüstçe davranmadan çıkarmış olacak. Ne düşünürdü kiracılar?”</p>
	<p class="block_1">“Herhalde onun çok bezirgânca davrandığını düşünürlerdi.” </p>
	<p class="block_1">“Bütün bu fikirde hastalıklı bir şey olduğunu göremiyor musun?”</p>
	<p class="block_1">“Evin yansı senindi. Hisseni satın alıp seni attı. Şimdi onu geri alıyorsun.”</p>
	<p class="block_1">“Hayır, şu bakımdan hastalıklı diyorum, bir zamanlar orada Stuart’la birlikte yaşıyordum, şimdiyse Stuart orada seninle birlikte yaşamamı öneriyor.”</p>
	<p class="block_1">“Ve çocuklarla. Her neyse, umarım duvar kâğıdı değişmiştir.”</p>
	<p class="block_1">“Bütün düşünebildiğin bu mu -duvar kâğıdı mı?”</p>
	<p class="block_13"> </p>
	<p class="block_20"><span class="text_8">Oliver</span> Biliyor musunuz, duvar kâğıdı, insanın yüreğini fena halde dağlayacak kadar dokunaklı olabilir. Sanatçı-kahramanlarımdan bir tanesi, vücudunun tombul bir görünüme büründüğü ama Stuart gibi olmadığı orta yaşlarında, yani neredeyse yarım ömür önceki gençlik yıllarında, Venüs’le ilk kez karşılaştığı Akdeniz kentini bir raslantı eseri ziyaret ediyormuş. Belleğim beni yanıltmıyorsa, Marsilya’ymış bu kent. Erotik özlemler ve alaycı bir merak duygusu onu yarı unutulan o özel yeri araştırmaya sürüklemiş, gelgelelim belleğin Donkişotlukları ve kentsel değişim ona ihanet etmiş. Yorgun argın bir berber dükkânına rastgelince, araştırmalarını bir yana bırakıp tıraş olmaya karar vermiş. Berber yanaklarını sabun köpüğüne bulayıp usturasına deri kayış üzerinde Paganini nağmeleri çaldırıyormuş ki, kahramanımız <i class="calibre1">tout d’un coup,</i><sup class="text_9"><sup class="noteref" id="back_note_44"><a href="index_split_067.html#note_44" title="44" class="calibre3">44</a></sup></sup><i class="calibre1"> merde alors!</i><sup class="text_9"><sup class="noteref" id="back_note_45"><a href="index_split_068.html#note_45" title="45" class="calibre3">45</a></sup></sup><i class="calibre1"> </i>deyivermiş. Çünkü duvar kâğıdını tanımış. Duvar kâğıdı şimdi solmuş haldeymiş, ama o fırtınalı olayın burada, tam da bu odada olduğunun canlı kanıtıymış. Böyle bir anı hayal edin: Yaşlı adamın aynadaki yüzü, genç adamın duvardaki kâğıdı ve her ikisinin arasında, hem geriye bakışın hem de öndeki görüntünün saldırısına uğramış, bir zamanlar olduğu kişi. Bu olay yüzünden adamcağızın ihtiyar gırtlağı zank diye usturaya dayanmış olmalı, öyle değil mi?</p>
	<p class="block_1">Bu hikâyeyi Gillian’a anlattığımda, kahramanımın odanın aynı oda olduğundan nasıl emin olabileceğini sordu, zira o zamanlar bu kadar farklı çeşitte duvar kâğıdı satılıyor olamazmış, bu yüzden aynı bölgedeki binlerce evde de...</p>
	<p class="block_1">Ona gerçeğin doğrudan doğruya şiirden kaynaklandığını söyledim.</p>
	<p class="block_13"> </p>
	<p class="block_20"><span class="text_8">Stuart</span> Oliver telefon edip, anlayabildiği kadarıyla Gillian için tek engelin duvar kâğıdı olduğunu söyledi. <sup class="calibre6">İ</sup>nsanlar yaşadıkları yerler konusunda tuhaf davranışlara kapılmıyorlar mı?</p>
	<p class="block_1">Onlara bir başka bulaşık makinesi gerek. Bana sorarsanız eskisinin tek ayağı çukurdaydı.</p>
	<p class="block_13"> </p>
	<p class="block_20"><span class="text_8">Sophie</span> Babam güzel ve daha büyük bir yere taşınacağımızı söylüyor. Annem taşınmayacağımızı söylüyor.</p>
	<p class="block_1">Onlara bunu yapacak güçte olup olmadığımızı sordum, sanki beni duymamış gibi davrandılar.</p>
	<p class="block_1">Ben de daha büyük bir yere taşınırsak bir kedimiz olup olamayacağını sordum.</p>
	<p class="block_1">Bunun bir çaresine bakacaklarını söylediler.</p>
	<p class="block_13"> </p>
	<p class="block_20"><span class="text_8">Marie</span> Pluto the Cat. Pluto the Cat.</p>
	<p class="block_13"> </p>
	<p class="block_20"><span class="text_8">Ellie</span> Oliver telefon edip Stuart’ın benden gerçekten hoşlandığını ama son derece çekingen olduğunu ve ilk adımı benim atmamın gerekli olabileceğini söyledi. Oliver lafı dolandırıp durarak neredeyse on iki dakika dil döktü. Ben de Stuart’ın iyi bir insana benzediğini, ama orta yaşlı dulların benim tipim olmadığını söyledim. Bunu söylemem sekiz saniyemi aldı ve lafı hiç dolandırmadım.</p>
	<p class="block_21"> </p>
	<p class="block_20"><span class="text_8">Stuart</span> Oliver telefon edip Ellie’nin benden gerçekten hoşlandığını ama son derece çekingen olduğunu ve ilk adımı benim atmamın gerekli olabileceğini söyledi. Ona aklımdaki tek “adım”ın kendisi ve Gillian için atılacağını söyledim. Bana “sinsi köpek” gibi çeşitli sıfatlar yakıştırdı ve birbirimizden gerçekten de hoşlandığımızı söyledi.</p>
	<p class="block_1">Oliver niçin hâlâ karşı cins konusunda yardımına ihtiyacım olduğunu düşünüyor? Eski günlerde de pek yardımı olduğu söylenemez. Çok seyrek olarak kızlarla randevularımıza birlikte gidiyorduk, ama her zaman öylesine tepeden bakan bir tavırla davranıyordu ki çok geçmeden bu birlikte buluşmalardan vaz geçtim. Takılmalara aldırış ettiğim falan yok, ama Oliver söz konusu olduğunda bu her seferinde bir tür sarhoş saldırganlığına dönüşüyordu. Ve bana yardım etme anlayışı da benim yardıma ne kadar çok ihtiyacım olduğunu söyleyip durmasına dayanıyordu. Ki o koşullarda bana hiç de yardımı olmuyordu bunun.</p>
	<p class="block_1">Ve şimdi Oliver’a kesinlikle ihtiyacım yok. Ellie’nin genç ve çekici bir kadın olduğunu kendi başıma fark edebilecek durumdayım. Telefonu nasıl kullanacağımı da biliyorum.</p>
	<p class="block_1">Taşınmalarının bir başka avantajı, eve daha kaliteli “curry”ler sipariş edebilme fırsatı.</p>
	<p class="block_13"> </p>
	<p class="block_20"><span class="text_8">Oliver</span> Bay Cherrybum bana bir gazete kupürü göndererek bölgedeki okulları “çekip çevirmek” üzere bir hükümet görevlisinin atanabileceği haberini iletti; yani, silahlı ayaklanmaları bastırmak ve uyuşturucu kullanımını zorunlu olmaktan çıkarıp seçmeli hale getirmek söz konusu olacak. Buralardaki doçent otoritesi görünüşe bakılırsa, sonuçlar ve öğretim görevlilerinin morali bakımından Bay Tim’in akademisiyle aynı düzeyde.</p>
	<p class="block_1">Bakın, ikna edilmeye falan ihtiyacım yok <i class="calibre1">benim. </i>Burada kararları veren evin Hanım’ı, bunu hepimiz biliyoruz. Ben sadece Metternich’le gizli görüşmeler yapan bir papalık devletiyim.</p>
	<p class="block_13"> </p>
	<p class="block_20"><span class="text_8">Stuart</span> Oliver bana bu meseleyi Gillian’la halletmem gerektiğini söyledi. Lüzumsuz Tavsiyeler Şubesi’nden bir tavsiye işte. Birlikte öğle yemeği yedik. Gillian’ın söylediği ilk şey -ki bana Gillian’a özgü tipik bir söz gibi geldi bu- karşılıksız yardımı kabul etmeyeceğiydi. Ben de ona masrafları zaten yarı yarıya paylaşmayı düşündüğümü söyledim.</p>
	<p class="block_1">Gillian’ın iyi tarafı şu: Nerede durduğunuzu biliyorsunuz. Evliliğimiz göz önüne alınırsa <i class="calibre1">benim </i>için söylenmesi tuhaf bir şey gibi görünebileceğinin farkındayım bunun. Ama dönüp geriye baktığımda -ki bunu sık sık yapıyorum- beni gerçekten aldatmış olmasını anlayamıyorum. Belki kendini aldatmış olabilir, ama bu başka bir mesele. Sorduğumda, bana her şeyin nasıl olduğunu anlattı. Evliliğimiz dağıldığında, sorumluluğu üstlendi. Malları paylaştığımızda, layık olduğundan daha azını istedi. Ve Oliver’la yattığını düşündüğümde aslında yatmadığına ilişkin şöyle böyle kuşkularım var. Sonuç olarak, onun çok iyi davrandığını söyleyebilirsiniz. Yani, benim görüş açımdan çok kötü davranması dışında.</p>
	<p class="block_1">Bu yüzden Gillian’ın söylediği şeyi kabullendim. Bana uygun bir ev kirası ödemelerini beklediğimi söyledim. Zaten zamanı gelince, Oliver’ın aklını başına toplayıp, onu normal insanların doğru dürüst iş dedikleri bir iş bulmaya ikna edebilir, diye de fikir yürüttüm. Doğal olarak, zamanı gelince kiracı olarak evi satın alma hakkını elde edeceklerdi. Dahası ben, evin oturulur durumda olmasını ve dekorasyonunun da iyi olmasını sağlayacaktım. Can sıkıcı bir görünüm arz eden duvar kâğıdı meselesinde yapabileceğim en iyi şey buydu. O çevrede bulunan daha iyi devlet okullarının avantajlarını belirttim. Onlara yeni ev hediyesi olarak da, tabii bu hediye iyiden iyiye uygunsuz bir şey olarak görülmezse, Pluto adında bir kedi vereceğimi belirttim. Ve insanın iş pazarlıklarında edindiği o içgüdüyle, bir şey daha fazla söylemenin, bir öneri daha yapmanın bütün dengeyi bozacağını hissettim ve -konuşurken aklıma öylesine geliverdi işte- hiçbir Hollywood patronuyla tanışıklığım olmasa da Oliver’a yanımda bir iş bulabileceğimi ekleyiverdim. Tabii bu da karşılıksız bir yardım sayılmadığı sürece. Derken gelen hesabı yarı yarıya paylaştırdım ve aynı şeyi bahşiş için de yaptım.</p>
	<p class="block_13"> </p>
	<p class="block_20"><span class="text_8">Gillian</span> Stuart olağanüstü cömert biri. Cidden böyle olduğunu düşünüyorum. Eğer onun cömertliği olağan bir cömertlik olsaydı, şöyle demek daha kolay olurdu: “Hayır teşekkür ederiz, olduğumuz gibi devam edeceğiz, kendi başımızın çaresine bakacağız, çok teşekkür ederiz.” Ama o, belirsiz bir iyi niyetle işe girişmiyor, bizim nelere ihtiyaç duyduğumuzu düşünüyor ve buna direnmek de zor. Kızlar ona, sanki Stuart bir yargıç ya da öyle bir şeymiş gibi Adil Stuart diye hitap ediyor ve komik bir şekilde, duruma da uygun görünüyor bu. <i class="calibre1">Adil </i>biri Stuart.</p>
	<p class="block_1">Oliver benim inatçı ve gururlu davrandığımı, ayak dirediğimi söylüyor. Böyle olduğunu sanmıyorum. Aklımın bir köşesinde olan şey, neye direndiğim değil, niçin direndiğim. Stuart artık bazı şeyleri yapacak güçte olduğu için hepimiz de sanki Stuart bir şeyleri telafi etmeye uğraşıyormuş gibi davranıyoruz. Oysa gerçek hiç de böyle değil. Bunun tersi doğru -ya da doğru olmalı. Oliver bunu anlamış görünmüyor. Stuart iş hayatında başarılı olduğu için, her nasılsa kendinin de bundan kazanç sağlaması gerektiğini düşünüyor. Bu yüzden benim çok ince eleyip sık dokuduğumu düşünüyor, bense onun kendinden çok emin olduğunu düşünüyorum. Ve Stuart da: “İşte yanıt ortada, öyle değil mi?” diyor. Gerçekten ortada mı yanıt?</p>
	<p class="block_13"> </p>
	<p class="block_20"><span class="text_8">Stuart</span> Kiralama işlerini yürüten acente kiracıları çıkarmanın altı ay ya da daha fazla sürebileceğini düşünüyordu. Eve kendim taşınacağım, diye açıklamada bulundum, ama onlar bunun kiracılara önceden uygun şekilde bildirilmesi gerektiğinden ve bunun gibi şeylerden söz ettiler. Meramımı anlamış görünmüyorlardı, bu yüzden dosdoğru eve gittim. Eve dönmüş olmak biraz tuhaf bir duyguydu, ama dikkatimi elimdeki iş üzerinde yoğunlaştırmaya çalıştım. Ev üç ayrı daireye bölünmüş. Dairelerin hepsini ayrı ayrı gördüm. Onlara bir öneride bulundum. Evi daha ne kadar kullanabileceklerini ve üç kiracı da çıkmakta anlaşmadıkça bana hiç yararı olamayacağını açıkladım. Bu konuda son derece açık davrandım. Şey, Amerika’dan dönen hamile bir eş uydurmuş olabilirim. O tür bir şey.</p>
	<p class="block_1">Bana öyle bakmanıza hiç gerek yok. Karda kışta öksüz çocukları sokağa atıyor değildim. Amacıma ulaşmak için bir belalılar çetesi falan tutuyor da değildim. Sadece bir anlaşma önerisinde bulunuyordum. Tıpkı bir uçağa binmek üzereyken, fazla bilet satıldığından dolayı, bir sonraki uçağa binmeniz koşuluyla size yüz papel ödemeyi önermelerinde olduğu gibi. Aceleniz varsa ve yüz papel kazanmaya da aldırış etmiyorsanız, bunu aklınıza bile getirmezsiniz; ama vakti bol bir öğrenciyseniz, size iyi bir fikir gibi gözükür bu. Bir rahatsızlık karşılığında kazanılan para yani. Kabul etmek zorunda değilsinizdir ve havayolu şirketine hınç falan beslemeniz de söz konusu değildir, öyle değil mi?</p>
	<p class="block_1">İnsanlar bu tür anlaşmaları anlıyorlar, artık bu anlaşmalar onları şoke etmiyor, böyle kazanılan nakit paraya değer veriyorlar. Kendi evimde yeniden oturma hakkım konusunda yasaların çok açık olduğunu söyledim onlara. Oranın güzel bir yer olduğunu kabul ettim: Ben de zaten bu yüzden bunca yıl önce orada yaşamıştım ve şimdi oraya dönmek istiyordum. Çabuk bir çözüm bulmanın arzu edilir bir şey olduğunu vurguladım. Birlikte kafa kafaya verip bir şeyler düşünmelerini önerdim. Neler olup biteceği konusunda çok iyi bir fikrim vardı. Bana “Hayır” dediler, bu hayır “Evet Belki” anlamına geliyordu ve ben daha sonra bu “Evet Belki”yi bir “Evet Lütfen”e dönüştürdüm. Paranın yarısını onlara hemen verdim ve diğer yarısını da çıktıklarında vereceğimi söyledim. Bir imza istedim. Hayır, vergi memurları için falan değil -düşüncesi bile ürpertici bunun!- sadece kendi muhasebe kayıtlarım için.</p>
	<p class="block_1">Verilen bir rahatsızlık karşılığında ödenen para. Nesi yanlış bunun? Siz de alırdınız.</p>
	<p class="block_1">Oliver’la Gillian kararlarını tam olarak vermiş sayılmazlardı, ama evin otuz gün içinde kendilerinin olduğunu söylediğimde, onlar için bir gerçeğe dönüşmüş gibi göründü bu. Ama son bir koşul daha ileri sürmeyi düşünüyordum. İnsanlar istediklerini almak üzereyken genellikle son bir koşul vardır. Sanki olayın basitliğini kabullenemiyormuş gibi, onu karmaşıklaştırmaları gerekirmiş, iradelerini önemsiz bir şekilde ortaya koymaları gerekirmiş gibi davranırlar. Evet, arabanızı satın alırım ama, arka dikiz aynasından sallanan şu kürklü zarı da bu alışverişe katmanız koşuluyla.</p>
	<p class="block_1">“Ama bir şey var. Bize bir kedi almana izin vermiyoruz,” dedi Gillian.</p>
	<p class="block_1">Gillian’dan beklenecek bir söz. Başkası olsa daha fazlasını isterdi, o daha azını istiyor.</p>
	<p class="block_1">“Pekâlâ,” dedim. Bu imalı lafın altında yatan şeyi anladım. Sipariş verdiğim yeni bulaşık makinesini yollamalarını iptal ettirdim. Evi yeniden dekore ettirmek fikrimden vazgeçtim. Kiracılar çıktıktan sonra etrafa biraz çekidüzen vermek yeterdi. Hem, kendi başına birtakım ev onarımlarına girişmenin Oliver’a hiç de zararı dokunmazdı.</p>
	<p class="block_1">Hele bir taşınsınlar, onları kendi başlarına bırakacağım, diye de düşündüm. İşlerimi biraz ihmal ediyordum. Belki de yeni bir domuz <i class="calibre1">eli </i>toptancısı aramanın zamanıydı. Soya fasulyesi ezmesi çeşitlerimi genişletebilirdim. Peki devekuşu eti nasıl olurdu? <sup class="calibre6">İ</sup>çten içe bu düşünceye hep karşı çıktım, ama belki de yanılıyorum. Belki de bir tüketici anketi yaptırmanın vakti.</p>
	<p class="block_13"> </p>
	<p class="block_20"><span class="text_8">Terri</span> Ona fotoğrafı göstermesini söyleyin.</p>
	<p class="block_23" id="calibre_pb_12"> </p>
</body></html>
