<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_17" id="calibre_pb_3"> </p>
	<p class="block_18" id="id_Toc402377050"><span class="text_6">I</span><span class="text_7"> <br class="calibre5"/></span><i class="calibre1">Sizi anımsıyorum</i></p>
	<p class="block_19"> </p>
	<p class="block_19"> </p>
	<p class="block_20"><span class="text_8">Stuart </span>Merhaba!</p>
	<p class="block_1">Daha önce karşılaşmıştık. Stuart. Stuart Hughes.</p>
	<p class="block_1">Evet, <i class="calibre1">ben </i>eminim. Kesinlikle eminim. On yıl kadar önce.</p>
	<p class="block_1">Önemli değil -olur böyle şeyler. Anımsamış gibi görünmeniz gerekmez. Ama mesele <span class="text_8">şu</span> <i class="calibre1">ki </i>ben sizi anımsıyorum. <i class="calibre1">Sizi </i>anımsıyorum. Nasıl unutabilirdim, öyle değil mi? Şimdi düşünüyorum da aradan on yıldan biraz fazla zaman geçmiş.</p>
	<p class="block_1">Şey, değiştim ben. Bu kesin. Bir kere hepsi bembeyaz oldu. Artık saçlarıma kır düştü bile diyemem, öyle değil mi?</p>
	<p class="block_1">Aa, aklıma gelmişken söyleyeyim, <i class="calibre1">siz </i>de değişmişsiniz. Herhalde siz o zamanlar ne idiyseniz şimdi de aynen öyle olduğunuzu düşünüyorsunuz. İnanın, aynı değilsiniz.</p>
	<p class="block_13"> </p>
	<p class="block_20"><span class="text_8">Oliver</span> Bitişikteki otuzbir yuvasından gelen şu hoş nağme, duvarları deri kaplı ahır bölmesinden gelen şu burun çekme ve tepişme sesleri de ne ola ki? Acaba benim sevgili, benim eski -sabık anlamında eski- dostum Stuart olabilir mi?</p>
	<p class="block_1">“Sizi anımsıyorum.” Nasıl da Stuart’a özgü <i class="calibre1">bir </i>ifade bu! Stuart öylesine eski kafalı, öylesine naftalin duyarlıklıdır ki, dedelerden kalma boktan şarkılardan bile hoşlanır aslında. Demek istiyorum ki, cinsel organlarınıza ilk kez kan dolmasıyla eş zamanlı ucuz müziğe kafayı takmak, ister Randy Newman ister Luigi Nono söz konusu olsun, üzerinde durulması gereken bir şeydir. Gelgelelim, önceki kuşağın şu eşlik halinde söylenen tatil şarkılarına kafayı takmak-işte bu, öylesine Stuart’a özgü bir şey ki son derece dokunaklı, siz de öyle düşünmüyor musunuz?</p>
	<p class="block_1">Yüzünüzdeki şu şaşkınlık ifadesini bir silin hele. Frank Ifield. “I Remember You.” Ya da daha doğrusu, I remember yoo-oo,/ You’re the one that made my dreams come troo-oo. Çaktınız mı? 1962. Koyun postekisinden kıyafetlere bürünmüş, şarkılarını İsviçre dağcıları gibi uzata uzata söyleyen şu Avustralyalı şarkıcı değil mi? Gerçekten de o. Gerçekten de o-o-o. Ne denli büyük bir sosyolojik paradoksu temsil etmiş olmalı. Yeryüzünün öbür ucundaki bronzlaşmış kuzenlerimize saygısızlık etmek gibi bir şey söz konusu değil, elbette. Kültürel her alt-grup karşısında yaltakça bir itaatin var olduğu bir dünyada, Avustralyalı bir şarkıcıya karşı <i class="calibre1">per se</i><sup class="text_9"><sup class="noteref" id="back_note_1"><a href="index_split_024.html#note_1" title="1" class="calibre3">1</a></sup></sup><i class="calibre1"> </i>bir duygum olduğum falan sanılmasın ha. Siz de bunlardan biri olabilirdiniz. Şayet teşvik edecek olsam, siz de böyle heceleri uzata uzata şarkılar söylemez miydiniz? Eğer söyleyecek olsanız, sizinle dürüstçe bir göz temasında bulunur ve elinizi hak yemeden sıkardım. İnsanın kardeşliğine hoşgeldiniz derdim size. İsviçreli kriketçiyle birlikte.</p>
	<p class="block_1">Ve şayet -mutlu bir raslantı sonucu- gerçekten de İsviçreli bir kriketçi, Bernese Oberland ekibinden bir top atıcısıysanız, o zaman sadece şunu söylemekle yetineyim: 1962, Beatles’ın kırk beşlik plaklarda devrim yaptığı yıldı ve bizim Stuart şimdi Frank Ifield şarkıları söylüyor. Argümanımı buna dayandırıyorum.</p>
	<p class="block_1">Ha unutmadan söyleyeyim, ben Oliver. Evet, bildiğinizi biliyorum. <i class="calibre1">Beni </i>anımsadığınız anlaşılıyor.</p>
	<p class="block_13"> </p>
	<p class="block_20"><span class="text_8">Gillian</span> Gillian. Beni belki anımsıyorsunuz, belki anımsamıyorsunuz? Bir sorun mu var?</p>
	<p class="block_1">Anlamanız gereken şey Stuart’ın sizden, kendisinden hoşlanmanızı istemesi, kendisinden hoşlanmanıza ihtiyaç duyması, oysa Oliver hoşlanmayacağınızı düşünmekte biraz güçlük çekiyor. Bana kuşkucu kuşkucu bakıyorsunuz. Ama şu bir gerçek ki bütün bu yıllar boyunca ben insanların Oliver’a hem gıcık olup, hem de onun büyüsüne kapıldıklarını gözlemledim. Elbette, bazı istisnai durumlar oldu. Yine de, sizi uyarmış olayım.</p>
	<p class="block_1">Peki ben mi? Şey ben, benden hoşlanmanızı yeğlerdim, tersini değil, ama normal bir şey bu, öyle değil mi? Kim olduğunuza bağlı<i class="calibre1">, </i>elbette.</p>
	<p class="block_13"> </p>
	<p class="block_20"><span class="text_8">Stuart</span> Aslında hiç de o şarkıdan söz ediyor değildim.</p>
	<p class="block_13"> </p>
	<p class="block_20"><span class="text_8">Gillian</span> Bakın, gerçekten de vaktim yok. Sophie’nin bugün müzik dersi var. Ama ben Stuart’la Oliver’ı hep bir şeyin... belki de, olgunluk denen şeyin karşıt kutupları olarak düşünmüşümdür. Stuart olgunluğun bir şeylere uyum sağlamak, insanların hoşuna gitmek, toplumun bir üyesi olmak olduğuna inanmıştır. Oliver’ın öyle bir problemi yoktu, onun kendine güveni her zaman daha fazlaydı. Güneşin yönüne göre hareket eden şu bitkiler için kullanılan sözcük neydi? Gün’lü bir şey olacak. İşte Stuart tam öyleydi. Oysa Oliver...</p>
	<p class="block_13"> </p>
	<p class="block_20"><span class="text_8">Oliver</span> <i class="calibre1">-le roi soleil</i>’di, öyle değil mi? Uzun zamandır aldığım en güzel karıkocalık iltifatı. Yaşam denilen bu küçücük âlemde bana bazı adlar verildi ama, Güneş Kral yeni bir ad. Phoebus. Pho-Phi-Pho-Phumbus...</p>
	<p class="block_13"> </p>
	<p class="block_20"><span class="text_8">Gillian</span> - <i class="calibre1">bakan. </i>Günebakan, aklıma gelmeyen sözcük buydu.</p>
	<p class="block_13"> </p>
	<p class="block_20"><span class="text_8">Oliver</span> Gillian’daki şu değişiklik dikkatinizi çekti mi? İnsanları kategorilere ayırma alışkanlığı edinmiş olması. Herhalde Fransız kanı taşıdığından olacak. Yarı yarıya Fransız o -bunu anımsıyorsunuz değil mi? “Anne tarafından yarı Fransız”: Mantıksal olarak, çeyrek Fransız anlamına geliyor bu, öyle değil mi? Ancak, bütün büyük ahlâkçılarla filozofların belirttikleri gibi, mantığın yaşamla ne ilgisi var?</p>
	<p class="block_1">Demek oluyor ki, Stuart yarı kan Fransız olsaydı. 1962’de Johnny Hallyday’in “Let’s Twist Again”den yaptığı Fransızca yorumu ıslıkla söylüyor olacaktı. Eğlenceli bir düşünce, öyle değil mi? Acılı bir <i class="calibre1">pensee.</i><sup class="text_9"><sup class="noteref" id="back_note_2"><a href="index_split_025.html#note_2" title="2" class="calibre3">2</a></sup></sup><i class="calibre1"> </i>Ama size bir düşünce daha: Hallyday yarı Belçikalıydı. Baba tarafından.</p>
	<p class="block_13"> </p>
	<p class="block_20"><span class="text_8">Stuart</span> 1962’de dört yaşımdaydım. Sırf her şey aydınlığa çıksın diye söylüyorum.</p>
	<p class="block_13"> </p>
	<p class="block_20"><span class="text_8">Gillian</span> Aslında, insanları kategorilere ayırdığımı sanmıyorum. Sadece demek istiyorum ki eğer dünyada anladığım iki kişi varsa, bunlar Stuart ile Oliver’dır. Ne de olsa her ikisiyle de evlendim.</p>
	<p class="block_13"> </p>
	<p class="block_20"><span class="text_8">Stuart</span> Mantık. Birisi mantık sözcüğünü mü kullandı? Size bir mantık örneği vereceğim. Çekip uzaklara gidiyorsunuz, insanlar aynı kaldığınızı düşünüyorlar. Yıllardır karşılaştığım en kötü mantık örneği bu.</p>
	<p class="block_13"> </p>
	<p class="block_20"><span class="text_8">Oliver</span> Aklıma geldi de söylüyorum, <i class="calibre1">les Belges </i>konusunda beni yanlış anlamış olmayın. Kibirli bir akşam sofrası yurtseveri “Bana ünlü altı Belçikalının adını söyleyin,” diyecek olsa, elini havaya ilk kaldıran ben olurum. “Ama Simenon dışında,” diye eklense de cesaretim kırılmaz.</p>
	<p class="block_1">Mesele Gillian’ın Fransız oluşuyla hiç ilgili olmayabilir. Orta yaştan kaynaklanabilir. Zorunlu olarak, hepimizin değilse de, bazılarının başına gelen bir süreç bu. Gill’le birlikte tren gara aşağı yukarı vaktinde giriyor, buhar trenin sevgili düdüğünü harekete geçiriyor ve kazan biraz sıcak ve sıkıntılı. Ama kendinize, Stuart’ın ne zaman orta yaşlı biri olduğunu hele bir sorun bakalım. Tartışılacak tek konu, testislerinin erbezi torbalarına inmesinden önce mi, yoksa sonra mı olduğudur. Bebek arabasındaki şu fotoğrafını gördünüz mü onun, hani üstünde üç parçadan oluşan elbisesi ve ince çizgili kundak bezi varken?</p>
	<p class="block_1">Oysa Oliver mı? Oliver, orta yaşın, kendisine yakışmayan, <i class="calibre1">declasse</i><sup class="text_9"><sup class="noteref" id="back_note_3"><a href="index_split_026.html#note_3" title="3" class="calibre3">3</a></sup></sup><i class="calibre1"> </i>ve genel olarak aşağı düzeyde bir yaşam dönemi olduğuna çok uzun zaman önce karar vermişti -hayır, bunu içgüdüsel olarak biliyordu. Oliver orta yaşı bir migren ağrısıyla yatılacak tek bir öğle sonrasına sıkıştırmayı planlıyor. O, gençliğe inanıyor, bilgeliğe inanıyor ve bir avuç dolusu ağrı kesiciyle egzotik bir havayolu firmasından alınan göz maskesi yardımıyla, bilge gençlikten genç bilgeliğe geçmeyi planlıyor.</p>
	<p class="block_13"> </p>
	<p class="block_20"><span class="text_8">Stuart</span> Su katılmamış bir egomanyağı, kendisinden üçüncü tekil şahısta söz etmesinden anlayabileceğinizi söylemişti bir zamanlar birisi. Artık kraliyet ailesi bile kendinden söz ederken çoğul eki kullanmıyor. Ama sanki normalmiş gibi kendilerinden böyle söz eden sporcular ve rock yıldızları var. Dikkatinizi çekti mi? Bobby Bilmemkim, penaltı ya da öyle bir serbest atış kazanabilmek için hakemi aldatmakla suçlanıyor ve bunun üzerine, “Hayır, Bobby Bilmemkim’lerin yapabileceği bir şey değil bu,” diye yanıt veriyor. Sanki aynı adı taşıyan ve eleştiriyi ya da sorumluluğu üstlenen apayrı bir kişi varmış gibi.</p>
	<p class="block_1">Oliver’ın durumu hiç de böyle sayılmaz. Tam olarak ünlü biri diyemezsiniz ona, öyle değil mi? Oysa kendinden “Oliver” diye söz ediyor, adeta olimpiyatlarda altın madalya kazanmış biri gibi. Ya da sanırım bir şizofren gibi.</p>
	<p class="block_13"> </p>
	<p class="block_20"><span class="text_8">Oliver</span> Borçların Kuzey-Güney hattında yeniden yapılandırılması konusunda ne düşünüyorsunuz? Peki, euro’ya ilişkin geleceğe yönelik beklentiler konusunda? Kaplan ekonomilerinin yüzündeki gülümseme konusunda? Maden tüccarları nükleer korku hayaletini kafalarından atabildiler mi dersiniz? Eminim ki Stuart’ın bütün bu meselelerde sağlam ve sarsılmaz görüşleri vardır. O, ağırbaşlı biri olmaktan çok ağır ayak biridir. Altı ünlü Belçikalı, sizlerle şu konuda bahse girerim ki, Stuart bu iki sözcük arasındaki farkı bilmiyor-dur. <i class="calibre1">Ağır ayak </i>sözcüğünün ardından <i class="calibre1">tez canlı </i>gibi bir sözcüğün geleceğini bekliyordur o, budalalar budalası Stuart. Bir dürüstlük timsali Stuart, hepsi bu. Ama ironiden yana biraz züğürt, öyle diyelim mi?</p>
	<p class="block_21"> </p>
	<p class="block_20"><span class="text_8">Gillian</span> Hey, kesin artık. Siz ikiniz. Kesin diyorum. Böyle gitmez bu.</p>
	<p class="block_1">İnsanda ne tür bir izlenim uyandırdığınızı sanıyorsunuz?</p>
	<p class="block_13"> </p>
	<p class="block_20"><span class="text_8">Oliver</span> Size ne demiştim? Tren istasyona giriyor, çuf-çuf-çuf çuf-çuf-çuf...</p>
	<p class="block_13"> </p>
	<p class="block_20"><span class="text_8">Gillian</span> Eğer <span class="text_8">bu</span> işe yeniden kalkışıyorsak, kurallarına göre oynamalıyız. Kendi aramızda konuşmak yok. Hem, Sophie’yi müzik dersine kim götürecek?</p>
	<p class="block_13"> </p>
	<p class="block_20"><span class="text_8">Oliver</span> Merak ediyor olabilirsiniz diye söylüyorum, Gillian, Tahminci Adamlar’ın onursal temsilcisidir.</p>
	<p class="block_13"> </p>
	<p class="block_20"><span class="text_8">Stuart</span> Domuz etiyle ilgilenir misiniz? Gerçek tadı olan, gerçek domuz eti? Genel yöneticilik konusunda ne düşünüyorsunuz?</p>
	<p class="block_13"> </p>
	<p class="block_20"><span class="text_8">Oliver</span> Simenon dışında, altı mı? Çocuk oyuncağı. Magritte, César Franck, Maeterlinck, Jacques Brel, Delvaux ve Tenten’in yaratıcısı Hergé. Ve yüzde elli Johnny Hallyday’i, <i class="calibre1">pourboire</i><sup class="calibre6"><sup class="noteref" id="back_note_4"><a href="index_split_027.html#note_4" title="4" class="calibre3">4</a></sup></sup> olarak ekliyorum.</p>
	<p class="block_13"> </p>
	<p class="block_20"><span class="text_8">Gillian</span> Kesin artık! Kötü laflar etmekte birbirinizle yarışıyorsunuz. Neden söz ettiğinizi hiç kimse bilmiyor. Bakın, bazı <i class="calibre1">şeyleri </i>açıklamamız gerektiğini düşünüyorum ben sadece.</p>
	<p class="block_13"> </p>
	<p class="block_20"><span class="text_8">Stuart</span> Kötü laflar etmekte birbirimizle yarışıyormuşuz. Tartışmaya açık bir konu bu, sanırım. Şu anki koşullarda.</p>
	<p class="block_1">Pekâlâ, bir şeyi açıklamak isterim. Frank Ifield aslında Avustralyalı değildi. Orada yaşamış olabilir, ama İngiltere’de doğdu. Dahasını bilmek istiyorsanız söyleyeyim, Coventry’de. Ayrıca laf açılmışken şunu da söyleyeyim ki, <i class="calibre1">“</i>I<i class="calibre1"> </i>Remember You” aslında yirmi yıl öncesinde yazılmış bir Johnny Mercer şarkısıydı. Kültür snobları hiç bilmedikleri şeyler konusunda niçin böyle hep alaycı konuşurlar ki?</p>
	<p class="block_13"> </p>
	<p class="block_20"><span class="text_8">Oliver</span> Bazı şeyleri <i class="calibre1">açıklamak </i>mı? Acaba bunu, Dies Irae’ye<sup class="calibre6"><sup class="noteref" id="back_note_5"><a href="index_split_028.html#note_5" title="5" class="calibre3">5</a></sup></sup> varacağımız vakte, çok başlı bir sualtı zebanisi bizi üç dişli yabasıyla ittirip, yarasa kafalı bir kertenkele bağırsaklarımızı kılıçla deşene kadar bırakamaz mıyız diyorum? Bazı şeyleri açıklamak mı? Siz gerçekten de böyle bir şeyin gerekli olduğunu mu düşünüyorsunuz? Burası Roma Senatosu olmak şöyle dursun televizyonda bir açıkoturum programı bile değil. Aman, pekâla, o zaman. İlk önce ben başlıyorum.</p>
	<p class="block_13"> </p>
	<p class="block_20"><span class="text_8">Stuart</span> Niçin onun başlaması gerektiğini anlamıyorum. Bu tam da Oliver’dan beklenebilecek bir davranış. Zaten, her zaman ilk hikâyenin akılda kaldığını pazarlamacılıktaki herkes bilir.</p>
	<p class="block_21"> </p>
	<p class="block_20"><span class="text_8">Oliver</span> Bana nee. Önce ben. <i class="calibre1">Bana nee, bana nee.<span class="tab">      </span></i></p>
	<p class="block_13"> </p>
	<p class="block_20"><span class="text_8">Gillian</span> Oliver, sen kırk iki yaşındasın. “Bana ne” diyemezsin.</p>
	<p class="block_13"> </p>
	<p class="block_20"><span class="text_8">Oliver</span> O zaman bana öyle gülümsemeyin. Bana nee. Bana nee, bana nee, işte. Hadi, bize bir gülün. Gülmek istediğinizi biliyorsunuz. Lütfen. İstirham ediyorum.</p>
	<p class="block_13"> </p>
	<p class="block_20"><span class="text_8">Stuart</span> Alternatif buysa, ben orta yaşlı olmayı yeğlerim. Resmi ya da gayri resmi.</p>
	<p class="block_21"> </p>
	<p class="block_20"><span class="text_8">Oliver</span> Ah, pazarlama! Her zaman Akilleus topuğum olmuştur o benim. Pekâlâ, eğer arzu ediyorsa Stuart hepimizden önce başlayabilir, elinde hakikat değneğini taşıyarak ilk dönemeçten hızlı hızlı dönebilir. Değneği sakın düşürme, Stu-bebe! Ve şeridinden de dışarı çıkma. Hepimizi de diskalifiye ettirmek istemezsin, değil mi? Bu kadar erken olmaz.</p>
	<p class="block_1">İlk onun başlaması umurumda değil. Benim sadece bir ricam var, egomanyaklık, çıkarcılık ya da pazarlama gerekçeleriyle öne çıkan bir rica değil bu, görgü kuralları, sanat ve bayağı olan şeylerden dehşet duyma adına bir rica. Lütfen bundan sonraki anlatıya “Hikâyenin Özeti”demeyelim. Lütfen demeyelim. Lütfen. İstirham ediyorum.</p>
	<p class="block_11" id="calibre_pb_4"> </p>
</body></html>
