<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_22" id="id_Toc402377064">XV <br class="calibre5"/>Neler olup bittiğini biliyor musunuz?</p>
	<p class="block_19"> </p>
	<p class="block_19"> </p>
	<p class="block_20"><span class="text_8">Terri</span> Anlıyorsunuz ya, Stuart’la ben bayağı iyi anlaşıyorduk. Tatile çıkmak gibi birkaç şey konusunda tartıştığımız zamanlar oldu -Stuart asla tatile çıkmak istemiyordu ve çıktığımızda da bir şey yapmadan durmayı hiç beceremiyordu. Bir plajda Stuart kadar mutsuz bir kişiyi asla görmedim ben. Ama cömert bir adamdı, bana öteberi almayı seviyordu, iyi yaşıyorduk, bizi ziyarete gelen arkadaşlarımız vardı. Evli kalabilirdik -Tanrı aşkına, bizden çok daha kötü durumda olan insanlar evli kalıyorlar ve aksayan bir şey olduğunu düşünmüyorlar.</p>
	<p class="block_1">Sanırım her şeyin terapistte on sekiz dakika geçirdiğimiz o gün çözülmeye başlamış olduğu konusunda aynı görüşleri paylaşırdık. Ama bunun nedenleri konusunda aynı görüşte olmazdık. Terapiste <i class="calibre1">bu </i>anlaşmazlığı çözüme kavuşturmak için gidiyor değiliz. Anlaşmazlığımızı mahkeme için de çözüme kavuşturmamız gerekmedi. Her ikimiz de boşanmayı istiyorduk, çocuğumuz yoktu ve dediğim gibi Stuart cömert biriydi. Mal mülkün yanı sıra gerçeği de dağıtma zahmetine katlanmak niye? Bu yüzden anlaşmazlığımız, gerçek konusundaki anlaşmazlığımız bu noktada yatıyor. Orada deniz dibindeki eski püskü bir eşya gibi yatıyor. Bilirsiniz işte -yüzmeye gitmişsinizdir, güzel bir gündür, su berraktır, mutlusunuzdur ve bütün görebildiğiniz dipteki eski püskü, paslanan bir eşya yığınıdır. Bir yengeç topluluğu için yuva. Bütün görebildiğiniz budur.</p>
	<p class="block_13"> </p>
	<p class="block_20"><span class="text_8">Stuart</span> Terri mi? Bana hâlâ Terri’yi mi soruyorsunuz? Bakın, bu mesele benim için tamamen geçmişte kaldı, tamamen kapandı. Bir şey söyleyeyim mi: Size kendi yorumumu şöyle bir anlatıp o noktada bırakmak istiyorum. Bana inanmazsanız, siz bilirsiniz. Demek istediğim şu: Hikâyem müzakereye açık değil.</p>
	<p class="block_1">Pekâlâ anlatayım: Birlikte aynı evde yaşamaya başladık, evlendik, Terri önceleri çocuk istemiyordu, ama önemi yoktu. İyi anlaşıyorduk, eğleniyorduk, birlikte jogging yapıyorduk. Derken... şey, şöyle diyeyim. Terri bir sebeple kafasını Gillian’a taktı. Ve aynı zamanda da aşağı yukarı bu sıralarda -bana bunu açıkça belirtti- benden çocuk sahibi olmak istemediğine karar verdi. Peki bu durumda ne yapabilirsiniz? Eğer aramızdan birinin terapiste ihtiyacı var idiyse, onun vardı. Ancak problem aşılmayacak bir problem gibi görünüyordu. Bu yüzden, benim başarılı bir evlilik olarak niteleyeceğim bir evlilik asla olamazdı. Dolayısıyla ayrıldık. Daha sonra, boşandık. Acı veren bir durumdu, ama evlilikten farklı şeyler bekliyorduk. İnsan bunu bir kez kabul edince, bazı şeylere son verme zamanı da gelmiştir, öyle değil mi? Hikâyenin sonu.</p>
	<p class="block_13"> </p>
	<p class="block_20"><span class="text_8">Terri</span> “Hikâyem müzakereye açık değil.” Gerçekten de böyle mi <i class="calibre1">dedi? </i>Aşırı duyarlı olan ben miyim, yoksa sıcaklık gerçekten de sıfırın altında on derece mi? İş koşulları müzakereye açık olmayabilir, Stuart. Amerika’nın dış politikası müzakereye açık olmayabilir, Stuart, ama biz burada insan ilişkilerden söz ediyoruz, yoksa bunu fark etmemiş miydin?</p>
	<p class="block_1">Gerçek şu. İlk karısı Stuart’ı derin biçimde yaralamış. Stuart ruhen hasar görmüş, incinebileceğini bilmediği şekillerde incinmiş. Gillian ona gerçekten de çok acı çektirmiş, onu o zor durumunda yüz üstü bırakıp en iyi arkadaşıyla kaçmış. Stuart’ın yeniden güven duymayı öğrenmesi çok zamanını almış. Gerçek. Stuart güven duymayı benimle birlikte öğrendi. Gerçek. Birisi sizi incitti diye, kendinizi onu düşünmekten alıkoymazsınız. Genelde tersi olur. Tıpkı kafanızı o kişilere taktığınızda olduğu gibi. Gerçek. İlk birlikte olduğumuzda Stuart çocuk sahibi olmak lafını etmişti, ben hazır olmadığımı söyledim, hiçbir sorun olmadığı yanıtını verdi, önümüzde daha çok zaman vardı. Gerçek. O başarısız terapist ziyaretimizden sonraki haftaya kadar Stuart bir daha çocuk lafını etmedi.</p>
	<p class="block_1">Şimdi anlatacaklarımsa bir gerçek değil, bir gün ansızın kafamda şekillenen kendi görüşlerim sadece. Bunları yaşadığım her şey de doğruluyor -içgüdülerim, beynimin her parçası, her gözlemim, geçmişi her inceleyişim. Bir ilişkinin başında söylenen dürüst yalanlar konusunda dediklerimi anımsıyorsunuz, değil mi? Stuart’ın söylediği dürüst yalan, büyük dürüst yalan, “Çocuklarımın annesi olmanı istiyorum,” lafıydı. Bunun niçin bir yalan olduğunu biliyor musunuz? Çünkü gerçek, anlaşılması evliliğimin üç yılını alan gerçek şuydu: Stuart’ın istediği şey, doğurmamı istediği çocuklar, benim değil Gillian’ın çocuklarıydı. Anlıyor musunuz?</p>
	<p class="block_1">Hey, Stuart, işte müzakereye açık <i class="calibre1">olmayan </i>şey bu.</p>
	<p class="block_13"> </p>
	<p class="block_20"><span class="text_8">Gillian</span> Oliver’a neler olup bittiğini biliyor musunuz?</p>
	<p class="block_1">Lincolnshire’den gerçekten de berbat bir ruh hali içinde döndü. Sophie ona kapıyı açmaya koştu ve bundan sonra, Oliver’ın güm güm diye ayaklarını vurarak yukarıya çıktığını duydum. Sophie dönüp, “Babacığımın canı çok sıkkın,” dedi.</p>
	<p class="block_1">İnsanların ruh halleri. Onlarla nasıl başa çıkıyorsunuz? Ben terapist falan değilim ve zaten iyi bir terapist de olmazdım. Bu yüzden bütün yapabildiğim her zaman yaptığım şey: Normalmiş gibi davranıyorum, mümkün olduğu kadar neşeli oluyorum ve eğer Oliver benim ruh halimi benimsemek istemezse, özür dilerim ama onu kendi ruh haliyle baş başa bırakıyorum. Şey değilim -neydi o korkunç sözcük?- tartışmacı biri değilim. İstersem ve benden istenirse sorup dinliyorum. Bana ihtiyaç duyarsa buradayım. Öte yandan, çocuk bakıcısı değilim, anne de değilim -kendi çocuklarıma sorumluluğumun dışında.</p>
	<p class="block_1">Aşağı indiğinde gününün nasıl geçtiğini sordum.</p>
	<p class="block_1">“Havuçlar. Pırasalar. Ördekler.”</p>
	<p class="block_1">Trafiğin nasıl olduğunu sordum.</p>
	<p class="block_1">“Yol ödlekler, aldatılanlar ve aldatanlarla doluydu.”</p>
	<p class="block_1">Bu yüzden normal görünmek için son bir kez daha uğraştım. Ona Stuart’ın takmış olduğu rafları gösterdim. Raflara uzun uzun baktı -onları yakın plandan dikkatle inceliyor, adeta National Gallery’deymiş gibi başını geriye doğru eğiyor, tahtalara eliyle tak tak diye vuruyor, duvara nasıl tespit edildiklerini görmek için vücudunu eğip büküyor. Stuart’ın arkada bıraktığı bir ruhsallık içinde oyun oynuyordu. Ona özgü bir davranıştı ve her zamankinden daha aşırıydı.</p>
	<p class="block_1">“Boyalı değiller,” dedim, suskunluğu bozmak için. </p>
	<p class="block_1">“Ben bunu asla fark etmezdim.”</p>
	<p class="block_1">“Stuart onları senin boyamak isteyebileceğini düşündü.” </p>
	<p class="block_1">“İnce düşünmüş Stuart.”</p>
	<p class="block_1">Tahmin edebileceğiniz gibi, bu tür konuşmalardan hoşlanan biri değilim. Yaşım ilerledikçe, insanların daha açık sözlü olmalarını istiyorum sadece.</p>
	<p class="block_1">“Peki ne düşünüyorsun, Oliver?”</p>
	<p class="block_1">“Ne mi <i class="calibre1">düşünüyorum?” </i>Yeniden bacaklarını ayırarak, çenesini avcunun içine alarak ve başını kaşıyarak National Gallery numarasını yaptı. “İkinizin birlikte kotardığı güzel bir numara olduğunu düşünüyorum, düşündüğüm bu.”</p>
	<p class="block_1">Onu orada bıraktım. Yatmaya gittim. Oliver boş odada uyudu. Zaman zaman böyle yapıyoruz. Kızlar farkına varacak olursa, Babacığınız geç vakitlere kadar çalışıyordu, bu yüzden yatarken Anneciğinizi rahatsız etmek istemedi, diyoruz.</p>
	<p class="block_13"> </p>
	<p class="block_20"><span class="text_8">Stuart</span> Bahçede Oliver’a rastgeldim. Elindeki hindiba dolu tepsiyi hemen yere bıraktı ve yerlere kadar eğilerek özenle birtakım reveranslar yapmaya başladı. Mendilinin köşesini bir parmağının etrafına doladı, öyle ki mendilin geri kalan kısmı neredeyse yüzüme çarpıp durdu. Belli ki bana bir şeyler hatırlatılmak isteniyordu.</p>
	<p class="block_1">“Oliver,” diye sordum, “Ne oluyorsun böyle?”</p>
	<p class="block_1">“Senin uşağın,” diye yanıt verdi.</p>
	<p class="block_1">“Niçin?”</p>
	<p class="block_1">“Aha!” diye haykırdı, yüzünü biraz buruşturup parmağıyla burnunun kenarına hafifçe vurarak. “Asla unutma, hiç kimse uşağı için kahraman değildir.”</p>
	<p class="block_1">“Hiç kuşkusuz doğru,” diye yanıt verdim. “Ama günümüzde hiç kimsenin uşağı olmadığı düşünülürse biraz yersiz bir bilgelik kırıntısı gibi geliyor bu bana.”</p>
	<p class="block_13"> </p>
	<p class="block_20"><span class="text_8">Oliver</span> Mazide kalan günlerde, efendim beni kurtarmadan önce, diplere batmıştım. Plastik sandıklara doldurduğum kurulama bezleri ve fırın eldivenleri sattım. Yasalara aykırı olarak çalışan bir video kaset kiralama firmasının kapı kapı dolaşan dağıtıcısıydım. Mektup kutularına el ilanları atıyordum. Kendiminki dahil. Tabii göründüğü kadar mastürbasyon çağrışımlı değildi bunlar. Şunu anladım ki, eğer eylemimi gizlemek için alçakça bir omuz döndürme hareketiyle kendi kapıma elli kadar göz alıcı broşür tıkıştıracak olsam, o zaman ev sahibi herhalde şikâyetçi olmaz ve yük de birdenbire hafiflemiş olurdu. Bir keresinde de kendi evimin kapı aralığından içeri, üzerinde “Evlere servisinden olduğu kadar (“Anında Curry”) restoran hizmetlerinden de gurur duyan Bengal Yıldızı için Salı Akşamı Yemekleri” yazan elbette çok sayıda promosyon ilanı attım. Ve ertesi gün, söz konusu promosyondan kendim yararlanıp onlardan aldığım kıytırık ücreti, en iyi kız arkadaşımı mum ışığında yenilen özel bir yemeğe götürmeye harcadım. Anımsadığım kadarıyla. 10 sterlinin üzerindeki her sipariş için bedava sebze yemeği yemeye hak kazandık.</p>
	<p class="block_1">Stuart hiç kuşkusuz, girişimci kapitalizmin anaokulu yollarında bana temel nitelikle bir ders verildiğini ileri sürerdi. İşin tuhafı bense daha çok, su katılmamış bir mıhsıçtı tarafından sömürülen, korunmasız bir ücret kölesi gibi hissettim kendimi. </p>
	<p class="block_1"><i class="calibre1">Plus ça change, </i>eh?<sup class="calibre6"><sup class="noteref" id="back_note_68"><a href="index_split_091.html#note_68" title="68" class="calibre3">68</a></sup></sup></p>
	<p class="block_13"> </p>
	<p class="block_20"><span class="text_8">Gillian</span> Bunu bir ihanet olarak görebilirsiniz. Oliver herhalde görürdü. Ama depresyon geçirdiği zamanlar birdenbire gözümün önünde canlanıverdi. Bu yüzden, ofisinde olan Stuart’a telefon ettim ve ona, Oliver’ın fazla çalışmasından kaygı duyduğumu söyledim. Bir suskunluk oldu, sonra şaşırtıcı ölçüde kulak tırmalayıcı bir gülme sesi geldi, sonra yine suskunluk oldu. Sonunda Stuarı, “Bana sorarsan, her çeşit çalışmanın aşırı çalışma olduğunu düşünüyor Oliver,” dedi. Aslında Oliver’ı adeta küçümsüyor gibiydi ve kocası hakkında patrona telefon eden küçük karıcığı olduğum için beni de küçümsüyormuş gibi görünüyordu. Aynı zamanda tam bir patron gibi görünüyordu: Eski bir dost değil-eski bir koca değil-tersine, bir işveren ve bir mal sahibi gibi. Derken kendini toparlayıp kızlar hakkında sorular sormaya başladı ve her şey yeniden normale döndü.</p>
	<p class="block_1">Ben herhalde depresif biriyle uğraşması gereken son derece yanlış bir kişiyim. Ama bu benim kabahatim değil, öyle değil mi?</p>
	<p class="block_13"> </p>
	<p class="block_20"><span class="text_8">Oliver</span> Aklıma geldi de söylüyorum, bir Töton bilgesi değildi o sözü söyleyen. Uşaklar ve kahramanlarla ilgili söz. Madam Cornuel’di. Adını işittiniz mi? Hayır, ben de işitmedim. Alıntılar Sözlüğü’nü açıp baktım. “İğneleyici nükteleriyle ünlü <i class="calibre1">bourgeoise </i>bir kadın,” diye yazıyordu. “On yedinci yüzyılın sonlarında edebiyatçılar onun <i class="calibre1">salon</i>’una akın ediyorlardı.” Ama onu artık niçin anımsamıyorlar? Stuart onun bilgeliğini “konuyla ilgisiz” buldu. “Günümüzde artık hiç kimsenin uşağı olmadığını düşünerek” anısını silelim, alıntılar sözlüğüne tek katkısı olan sözünü çıkarıp atalım.</p>
	<p class="block_21"> </p>
	<p class="block_20"><span class="text_8">Ellie</span> “Bir yerlere varmasını” istediğimden değil. Ana babalar böyle konuşurlar.</p>
	<p class="block_1">“Hiçbir yere gitmediğimin apaçık ortada olmasından sadece. Ana babalar böyle de konuşurlar. Elbette.</p>
	<p class="block_1">Anın zevkini çıkar. Çıkarıyorum. Farklı şeyleri dene. Deniyorum. Kendini bir yere bağlama. Bağlamıyorum. İnsan sadece bir kez genç olur. Biliyorum. Özgürlüğünün tadını çıkar. Uğraşıyorum.</p>
	<p class="block_1">O zaman çok önemli değil. Oliver bana Stuart’ı ayarlamaya çalıştığında ona ne dedim? Orta yaşlı dullarla ilgilenmediğimi söyledim. Ya da iki kez dul kalmışlarla. İlgilendirmiyor onlar beni.</p>
	<p class="block_1">Bakın, Stuart’a âşık değilim. Ya da âşık olacak da değilim. Haftada bir kez, ya da on günde bir evine gidiyorum. Hâlâ ilk kez gördüğüm kadar çıplak evi, hiç dekorasyon yapılmamış. Genellikle dışarı yemeğe çıkıyoruz, güzel bir şarap içiyoruz. Sonra yeniden dairesine dönüyoruz ve bazen geceyi onunla birlikte geçiriyorum. Bazen de çabuk tarafından işi bitiriyoruz ve ben hemen gidiyorum, bazen bunu bile yapmaya zahmet etmiyoruz. Anladınız mı? Önemli bir sorun değil. Yüksek nitelikli bir ilişki değil bu.</p>
	<p class="block_1">Mesele sadece şu ki, eğer ilgi duyacak <i class="calibre1">olursam, </i>gerçekten ilgi duyarsam, incineceğimi biliyorum. Bunu düşünmek gerçekten canımı sıkıyor. Memnun olmam gerekir, öyle değil mi? Ama memnun değilim. Gerçekte canımı sıkıyor Stuart.</p>
	<p class="block_1">Neler olup bittiğini biliyor musunuz? Yani, bana son derece apaçık geliyor demek istiyorum. Şey kadar apaçık... bakın size ne diyeceğim, Stuart’ın dairesinin temizlikçi kadın için bıraktığı yığın yığın gömlek ve çamaşırlar dışında tamamen çıplak oluşu, bu kadar çıplak oluşunun sebeplerinden biri de Allah’ın günü St Dunstan’s Road’a gidip raf takmakla falan uğraşması.</p>
	<p class="block_1">Yetişkinler her şeyi berbat etmiş durumdalar, öyle değil mi?</p>
	<p class="block_13"> </p>
	<p class="block_20"><span class="text_8">Sophie</span> Anneciğim son zamanlarda gerçekten tuhaflaştı. Daha önce de söylediğim gibi uzun uzun pencereden dışarı bakıyor. Salı günleri müzik derslerim olduğunu unutuyor. Sanırım, Babacığım için kaygılanıyor. Onun ruhsal bakımdan yeniden dibe vurmasından korkuyor.</p>
	<p class="block_1">Annemi neşelendirecek bir şeyler düşünmeye çalıştım. Bunun üzerine ona, “Anneciğim, Babam’a bir şey olsa bile her zaman için Stuart’la evlenebilirsin,” dedim. Ne bileyim, onun bir sürü parası olduğundan, bizim de beş paramız olmadığından akla yatkın bir fikir gibi gelmişti.</p>
	<p class="block_1">Anneciğim bana şöyle bir bakıp koşarak odadan dışarı çıktı. Bir süre sonra dönünce ağlamış olduğunu gördüm. Ve yüzünde de, Bir Şey Hakkında Ciddi Bir Şeyler Konuşacağız anlamına gelen bir ifade vardı.</p>
	<p class="block_1">Derken, bana daha önce hiç söylememiş olduğu şeyi söyledi. Babacığımla evlenmeden önce Stuart’la evli olduklarını.</p>
	<p class="block_1">Bunu bir an düşünüp, “Niçin bana söylemedin?’’ dedim.</p>
	<p class="block_1">“Şey, sen sorarsan söyleyeceğimizi düşündük.”</p>
	<p class="block_1">Bu gerçek bir yanıt sayılmaz, öyle değil mi? Tıpkı şeye benziyor bu. Sözgelimi şey demeye “Anne, acaba Babacığım daha önce hiç Prenses Di’le evlendi mi?” Artık bana söylenmeden sormam gerektiğini biliyorum da...</p>
	<p class="block_1">Konuştuklarımız üzerinde biraz daha düşündüm, durum gerçekten de apaçık ortadaydı. “Demek bana Stuart’ın gerçek babam olduğunu söylemeye çalışıyorsun, öyle mi?”</p>
	<p class="block_1">Tahmin edin ne oldu? Gözlerinden daha fazla yaş geldi. Beni kucakladı. Bana bunun kesinlikle doğru olmadığını söyledi. Anneciğimin “Bu kesinlikle doğru değil” deyiş tarzını bilirsiniz, değil mi?</p>
	<p class="block_1">Stuart’la evli olduklarını bize niçin söylemedi -tabii bir sebepten dolayı bir sır değildiyse. Başka ne olabilir ki?</p>
	<p class="block_1">Bunları Marie’ye söylememem gerektiğini söyledi. Belki de o sorana değin beklerler.</p>
	<p class="block_1">“Şey,” dedim makul görünmeye çalışarak. “Sanırım onunla her zaman yeniden evlenebilirsin.”</p>
	<p class="block_1">Bundan da hiç kimseye söz etmemem gerektiğini söyledi annem.</p>
	<p class="block_1">Ama ben <i class="calibre1">sormuştum. </i>Anımsıyor musunuz? Babacığımın eve sarhoş geldiği o gece. Stuart’ın kim olduğunu sormuştum ve Anneciğim de onun sadece tanıdıkları biri olduğunu söylemişti. Bana <i class="calibre1">o </i>zaman söyleyebilirlerdi, öyle değil mi?</p>
	<p class="block_13"> </p>
	<p class="block_20"><span class="text_8">Stuart</span> Günümüzde gazetelerde çok sayıda korkunç hikâye yer almıyor mu? Yıllar yıllar önce bir çocuk evinde suiistimale uğrayan şu adamla ilgili vaka geçen hafta gözünüze çarptı mı? Güven duygusu ihanete uğradığında korkunç oluyor, öyle değil mi? Zaman akıp geçiyor ve hiçbir şey daha iyiye gitmiyor. Bu çocukcağız büyüdü, olayı unutmaya çalışmış, ama unutamamış ve yirmi yıl sonra... ona bu işi yapan bakıcının izini bulmuş. Bakıcı şimdi altmışlarındaydı, bu yüzden rolleri bir bakıma tersine çevrilmişti: Yıllar önce o çocukcağız hangi kötü durumda idiyse şimdi o da kendisinden daha güçlü birinin merhametine sığınmıştı.</p>
	<p class="block_1">Derken, kendisini suiistimal etmiş kişiye kimliğini açıklamış, onu arabayla bir yere götürüp bir kayalıktan aşağı itmiş. Hayır bu, meseleyi fazla basite indirgiyor. Önce, onun dua etmesine izin vermiş. İlginç, değil mi? Diz çöküp dua etmesine izin vermiş. Sonradan da polise, eğer kurbanları için dua etmiş olsaydı hayatını bağışlardım, ama o sadece kendisi için dua etti, demiş. Bu yüzden adamı kayalığın tepesine sürükleyip kıçına bir tekme yapıştırmış. Aynen öyle demiş, kıçına bir tekme yapıştırdığını söylemiş. Polise, kurbanının yere tutunmaya çalışırken bıraktığı izleri gösterebileceğini söyledi. Cesede ait ne bir deri parçası ne de saç bulabildiler. Hayır, yanlış, saç buldular, kayalığın tam orta yerinde. Üzerinde ak saç telleri olan bir futbol kulübü atkısı. Portsmouth takımının bir atkısıydı bu, bunu her zaman anımsayacağım. Mavi beyaz. Portsmouth.</p>
	<p class="block_1">Korkunç bir hikâye bu, öyle değil mi? Katile muhtemelen adil bir intikam gibi geldiğini düşündüğünüzde daha da korkunç görünüyor. Hatta belki de, ihtiyar adamın hak ettiğinden de azdı bu. Hatla belki de, onu muhtemelen hafif bir cezayla bağışlayacağını düşünüyordu</p>
	<p class="block_1">Anımsadığım öteki şey, sonradan kendini ne kadar sakin hissetmiş olduğuna şaşırdığını polise söylemesiydi. Eve gittiğini. kendine bir bardak çay yaptığını ve geceleyin iyi bir uyku çektiğini söyledi.</p>
	<p class="block_13"> </p>
	<p class="block_20"><span class="text_8">Oliver</span> Bir şey daha var. Bay Cherrybum’ın ruh düzeyi. Bu düzeye bakıp şöyle düşündüm. Hepimizin de ihtiyaç duyduğu bir şey bu. Kendi ruhlarımızın düzeyini ölçebileceğimiz bir şey. İnsan ruhunun üstüne koy onu / Kâsedeki kabarcığa göz at sürekli / Yükselişiyle alçalışıyla ortaya koyar seni / Ciddi misin, yoksa neşeli mi.</p>
	<p class="block_26" id="calibre_pb_18"> </p>
</body></html>
