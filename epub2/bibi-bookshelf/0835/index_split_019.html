<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_18" id="id_Toc402377065"><span class="text_16">XVI <br class="calibre5"/></span><i class="calibre1">Hangisini yeğlerdiniz?</i></p>
	<p class="block_19"> </p>
	<p class="block_1">Oliver “Hangisini Yeğlerdiniz” adlı şu oyunu biliyorsunuz, değil mi? Hani, bir hafta boyunca boğazınıza kadar cıvık çamura gömülmüş olmayı mı yeğlerdiniz, yoksa Yeni Dünya Senfonisi’nin kayıt edilmiş bütün versiyonlarını dinleyip karşılaştırmayı mı? örneğinde olduğu gibi. Ya da, başınızın üzerinde bir ananasla çırılçıplak Oxford Caddesi’nden aşağı doğru yürümeyi mi yeğlerdiniz, yoksa Kraliyet Ailesi’nden biriyle evlenmeyi mi?</p>
	<p class="block_1">İşte size bir başka örnek, gerçek yaşamdan bir örnek. Depresyonunuzun içten gelen bir depresyon olmasını mı yeğlerdiniz, yoksa bir şeye tepki olarak ortaya çıkan bir depresyon olmasını mı? Yaşamın acılarına ve üzüntülerine gösterdiğiniz aşırı ve felç edici duyarlığınızın, genetik mirasınızın bir sonucu, <i class="calibre1">retroviseur’da</i><sup class="text_9"><sup class="noteref" id="back_note_69"><a href="index_split_092.html#note_69" title="69" class="calibre3">69</a></sup></sup><i class="calibre1"> </i>dizildiklerini gördüğünüz bütün şu asık suratlı ve huysuz atalarınızın kabahati olmasını mı yeğlerdiniz, yoksa bunun, dünyanın kendisi tarafından, sanki “ölüm olayları” diye eşit ve karşıt bir başka kategori daha varmış gibi Tahminci Adamlar tarafından gülünesi bir şekilde “yaşam olayları” diye nitelenen şeylerce yaratılmış olmasını mı?</p>
	<p class="block_1">İçten gelen depresyon: Yaşamı çocukların kullandığı sevimli bir renklendirme kitabı gibi görenler için, tıpkı politikacıların yaşam görüşlerinde olduğu gibi, gururlu bir edayla önceki kuşakların omuzlarında ayakta dururuz, daha öteleri görür, daha temiz hava soluruz. Oysa, yaşamın hüzünlü yanlarını acıyla tanımış olan kişiler için, bu piramit tersine çevrilmiştir ve bu aynı atalar omuzlarımıza yüklenip bizi yere güçsüz çadır kazıkları gibi mıhlarlar. Ah, DNA’nın o kaçınılmaz kırbaç şaklaması: Aslına bakarsanız, geçmişteki kaslı kuvvetli bir korsanlar kuşağının kullandığı dokuz düğümlü bir kırbacın son ilmeğinden başka nedir ki insan? Yine de, bu noktada umut vardır: Eğer yükümüz biyokimyasal bir yükse, acaba bilim adamları tarafından buna sihirli bir çare bulunamaz mı? Stuart’ın <i class="calibre1">bete noire</i>’ının<sup class="calibre6"><sup class="noteref" id="back_note_70"><a href="index_split_093.html#note_70" title="70" class="calibre3">70</a></sup></sup> inine girmek üzereyiz, bir başka deyişle, bana boyandığı kadar <i class="calibre1">noire </i>görünmeyen genetik dönüşüm kavramının inine. Şu ya da bu gende ufacık bir değişikliği, Oliverliği Stuartlıktan ayırt eden o yaşamsal bitkisel spagettinin ustalıklı bir yeniden şekillenişini gerçekleştirdiniz mi, iş tamam demektir: Köpeciklerden daha neşeli, kukumav kuşlarından daha az asık yüzlü olursunuz. Kara köpek bir pisipisiye dönüşür.</p>
	<p class="block_1">Bir şeye tepki olarak depresyon: Yoksa, şu mavi siyah hüzünlü günlerin, şu çivit renkli iç manzara resminin kendi yaşamınızda cereyan etmiş olan şeylere doğrudan ve az çok makul bir tepki olmuş olmasını mı yeğlerdiniz? Bay Cherrybum’ın bile fena halde moralini bozabilecek şeyler: Sözgelimi, on bir yaşınıza bile gelmeden annenizin ölümü, babanızın ölümü, işten çıkarılma, hastalık, evliliğinizin dağılması, <i class="calibre1">und so weiter</i><sup class="text_9"><sup class="noteref" id="back_note_71"><a href="index_split_094.html#note_71" title="71" class="calibre3">71</a></sup></sup><i class="calibre1">? </i>Çünkü o zaman kendi kendinize, eğer dünya kendi başının çaresine bakabilseydi, siz de bakardınız, diye fikir yürütebilirsiniz. Bununla birlikte, eğer açık seçik düşünürseniz -ki bu pek olası değildir, çünkü metabolizmanızın düşünme düzeyi ya kış uykusuna yatan bir boz ayının kalp alım oranına düşmüş olacaktır, ya da <i class="calibre1">Russlan ve Ludmilla </i>uvertüründe olduğu gibi yıldırım hızına erişecektir- burada bir mantık problemiyle karşı karşıya gelirsiniz. Diyelim ki eğer sizi yatağınıza mıhlamış olan yaşam olaylarından biri siz altı yaşındayken annenizin ölümüyse böyle bir olayın hiç iz bırakmamış olduğunu hayal etmek zordur, öyle değil mi? Deyim yerindeyse, bir üvey anne bir seratonin hormonu değildir. Benzer biçimde, eğer bir işten çıkarılma tebliğiyle bağrınız yandıysa, yeniden bir işe başvurmak için pek de iyi bir durumda değilsinizdir, öyle değil mi?</p>
	<p class="block_1">Bir şeye tepki olana karşı içten gelen: Hâlâ kararınızı veremediniz mi? Tak, tak, tak. Süre bitti! Ve şimdi de kale direklerini değiştiriyorum. Bu iki seçenekli küçük sınav, itiraf edeyim ki biraz düzmeceydi. Çünkü Tahminci Adamlar son zamanlarda kendi ünlü itibarlarını yadsımış bulunuyorlar. İnsanın günümüzde şu yaramaz ‘‘yaşam olayları” sonucu genetik bir depresiflik eğilimiyle doğabileceğini ileri sürüyorlar. Bu yüzden de: içten gelen ya da bir şeye tepki olarak olsun -her iki depresyonu da yaşayabilirsiniz! Hepsi de annenizin kabahati (ve ondan önce de akrabalarının)- ve sonra anneniz de ölür! Buna ne diyorsunuz, Bay-Çok-Dengeli? Ya / ya da yok, sadece hem / hem de var. Filozofların yaşam dedikleri şeyin en miyop gözlemcisi bile bunu öncelikle söyleyebilirdi size. Yaşam, sonuçta, gerçekten de, Oxford Caddesi’nden aşağı başınızın üstünde bir ananasla çırılçıplak yürümekten <i class="calibre1">ve sonra da </i>Kraliyet Ailesi’nin bir üyesiyle evlenmek zorunda kalmaktan ibarettir; Yeni Dünya Senfonisi’nin mevcut bütün kayıtlarını dinlerken cıvık çamurun içinde boğazınıza kadar gömülü kalmaktan ibarettir.</p>
	<p class="block_1">Gördüğünüz gibi depresyonun kurnazca yanı, dıştan bağdaşmaz görünen bir şeyle bağdaşabilmesidir. Tıpkı, bunların hiçbiri benim kabahatim değil ve hepsi de benim kabahatim, cümlesinde olduğu gibi. Tıpkı. İslamcı köktendincilerin kentin bütün halkını öldürmek için Londra Metrosu’na sinir gazı atmaları -ama sizin bunu sadece <i class="calibre1">beni </i>haklamak için yapıyorlar, deyişinizde olduğu gibi. Tıpkı benim, şayet bu konuda bir şaka yapmam mümkünse, depresyonda olamayacağımı söyleyişimde olduğu gibi. Yanlış, yanlış! Sizden daha kurnaz depresyonunuz, benden bile daha kurnaz.</p>
	<p class="block_13"> </p>
	<p class="block_20"><span class="text_8">Stuart</span> Sophie, hayvanları yemenin yanlış olduğunu düşündüğünü söyledi bana.</p>
	<p class="block_1">Ona organik ilkeleri, Toprağı Koruma Derneği’ni, entansif olmayan çiftçiliği, organik besinleri, hayvanların mutluluğunu ve buna benzer şeyleri açıkladım. Ona, büyüme hormonlarından hayvanları sürekli bağlı tutmaya, genetik olarak dönüşüme uğratılmış besin maddelerinden ince şeritler halindeki beton döşemelere kadar yasaklanmış olan her şeyi anlattım. Muhtemelen biraz fazla ileri gittim.</p>
	<p class="block_1">Sophie hayvanları yemenin yine de yanlış olduğunu söyledi.</p>
	<p class="block_1">“Peki, senin ayakkabıların neden yapılıyor?”</p>
	<p class="block_1">Onlara bir süre baktı, sonra bakışlarını yeniden bana çevirdi ve büyümüş de küçülmüş bir edayla, “Ayakkabılarımı yemeye niyetim yok, öyle değil mi?” dedi.</p>
	<p class="block_1">Nereden öğrenmişti bu lafları? “Ayakkabılarımı yemeye niyetim yok...” Birdenbire başbakan gibi konuşuvermişti.</p>
	<p class="block_1">Orada durmuş, bir yanıt bekliyordu. Verecek yanıt bulamadım. Charles Chaplin’in ayakkabılarını yediği şu filmi düşünebiliyordum bir tek. Ama bu da bir yanıt değil.</p>
	<p class="block_13"> </p>
	<p class="block_20"><span class="text_8">Oliver</span> Gillian her sabah gazeteyi işaretliyor. Kırmızı bir kalemi var ve ilginç ya da eğlendirici bulabileceğimi düşündüğü haberlerin yanına bir çarpı işareti koyuyor. Ne sadık bir hayat arkadaşı ama! Kahvaltıda yenen şu tahıl gevrekleri gibi etkisi olmalı bunun, öyle değil mi? İlave olarak ahlâki bir güçle birlikte, aslında.</p>
	<p class="block_1">Ama haberler bana zevk vermiyor, gazete makaleleri de. Galiba artık “haberler” kavramını bile anlıyor değilim. Bir kere saçma bir çoğul eki var sözcükte. “Haberler”in tekil hali nedir? “Bir” haber mi? O zaman kelime “haber” olmalı. “haberler” değil. Bihaberin karşıtı olarak da bir haberli. Ah, şu ukalalık ruhu Oliver’da hâlâ yanıp yanıp sönüyor, görüyorsunuz ya.</p>
	<p class="block_1">İkinci itirazım. Bihaberin karşıtı olarak bir haberli. Ama asla pek karşıt da değil, öyle değil mi? Haberler her zaman en bihaber kabilenin bile bildiği hikâyeleri içeriyor. Acımasızlık, açgözlülük, nefret, bencillik, insan ruhunun dört atlısı, çekemeyenlerin alkış tuttuğu geniş ekran boyunca arz-ı endam ediyorlar: Bu gece, bu sabah, yarın ve her zaman dünya haberleri. Gazeteleri tıkış tıkış ıvır zıvırla dolduruyorlar, diyordu arkadaşım.</p>
	<p class="block_1">Bu yüzden hiç ilgi duymadığım şu sayfaları okumaya merak saldım. Haber, at yarışçılığı camiasında olup bitenler. Hayvanların kondisyon hikâyeleri, seyis ve doping masalları. Kim birkaç kilo fazla ağırlık yüklüyor (ben! ben!). Kim çamurlu toprakta küpleri doldurur <i class="calibre1">(pas moi! pas moi!</i><sup class="text_9"><sup class="noteref" id="back_note_72"><a href="index_split_095.html#note_72" title="72" class="calibre3">72</a></sup></sup><i class="calibre1">).</i></p>
	<p class="block_1">İşte size at gözlükleri ülkesinden ebedi bir bilgelik kırıntısı: Şu bilinen bir gerçektir ki hiç yarış koşmamış iki yaşında bir atın sahibi asla bir intihar adayı olamaz.</p>
	<p class="block_1">Çok güzel bir deyiş değil mi?</p>
	<p class="block_1">Yanıtlanması gereken tek soru şu: Hiç yarış koşmamış iki yaşında bir atı bana kim satın alacak?</p>
	<p class="block_13"> </p>
	<p class="block_20"><span class="text_8">Dr Robb</span> Dinliyorsunuz. Tanıksınız. Anlatılanları onaylıyorsunuz. Bazen onları sadece konuşturmak bile yardımcı oluyor. Ama böyle yapmak, hissettikleri duygulardan söz etmek cesaret gerektiriyor. Çoğu kez, sahip olduklarından bile daha fazla cesaret. Depresyon böyle kısırdöngülerle doludur. Doktor olarak, sürekli bitip tükenmişlik hisseden birine egzersiz yapmayı tavsiye ettiğinizi fark ediyorsunuz. Ya da kendini sadece perdeleri kapalı bir odada yatarken güvende hisseden birine güneş ışığının yararlarını açıkladığınızı.</p>
	<p class="block_1">Oliver hiç olmazsa içki içen biri değil. İçki içerek, kendinizi uzun vadede depresyona sokmak üzere kısa vadede keyiflendiriyorsunuz. Bu da bir başka kısırdöngü. Ve işte bir tane daha. Bazen -çok sık değil, Oliver’ın vakasında da değil- bir kişinin hayatına bakıp objektif olarak, bu kişinin depresyon geçirmekte son derece haklı olduğunu düşünüyorsunuz. Onların yerinde olsanız siz de depresyon geçirirdiniz. Öte yandan göreviniz, çaba harcayarak, onları depresyon geçirmek konusunda yanıldıklarına ya da yanlış yaptıklarına inandırmak.</p>
	<p class="block_1">Geçenlerde mesleki yaşamlarını kontrol altında tutan insanların tutmayanlardan daha sağlıklı olduklarını yazan bir rapor okudum. Aslında, yaşamınızı kontrol altında tutamamanın içki ya da sigara içmek yahut öteki klasik faktörlerden daha anlamlı bir sağlıksızlık göstergesi olduğu kanıtlandı. Gazeteler bu habere uzun uzun yer verdiler, ama bana öyle geliyor ki böylesi bulgulara az çok sağduyu sahibi herkes erişebilir. Zaten, mesleki yaşamlarım kontrol altında tutan insanların, yığının tepesine daha yakın olmaları da muhtemel. Büyük olasılıkla daha iyi eğitimliler, büyük olasılıkla sağlıklı olmanın bilincine daha fazla varmışlar, bunun gibi şeyler. Yaşamlarım kontrol altında tutamayan insanların, yığının dibine daha yakın olmaları muhtemel. Daha az eğitim görmüşler, daha az para kazanıyorlar, kendilerini sağlık riskleriyle karşı karşıya getirecek türden işlerde çalışmaları daha muhtemel ve bunun gibi şeyler.</p>
	<p class="block_1">Yirmi yıllık mesleki deneyim sahibi bir doktor olarak bana apaçık gelen şey, serbest piyasanın iş hayatında işlediği kadar sağlıkta da işliyor oluşu. Sadece hastaneleri ticari anlamda işletmekten söz ediyor falan değilim. Sağlığın ta kendisinden söz ediyorum, Serbest piyasalar zenginleri daha zengin, yoksulları daha yoksul yapıyor ve tekelleşmeye eğilim gösteriyor. Bunu herkes biliyor. Sağlık için de aynı şey geçerli. Sağlıklılar daha sağlıklı, sağlıksızlarsa daha sağlıksız oluyorlar. Kısırdöngüler artıyor.</p>
	<p class="block_1">Özür dilerim, çalışına arkadaşım bugün benim yine tıraş yaptığımı söyleyecek. Ama benim her gün gördüğüm şeyleri bir de siz görseniz. Ben bazen, salgın hastalıkların, en azından sonuçları bakımından daha demokratik olduğunu düşünüyorum. Tabii değillerdi -çünkü zenginler kendilerini yalıtmayı her zaman daha iyi başarıyorlar ya da onlardan kaçmakta daha başarılı oluyorlardı. Yoksullarsa her zaman ölüp gidiyorlardı.</p>
	<p class="block_13"> </p>
	<p class="block_20"><span class="text_8">Oliver</span> Duvar kâğıdı meselesinde <span class="text_10">un peu</span><sup class="text_17"><sup class="noteref" id="back_note_73"><a href="index_split_096.html#note_73" title="73" class="calibre3">73</a></sup></sup><span class="text_10"> </span>sinirli davrandığımı anımsıyorsunuz, değil mi? Gizemli işaretleri okuma korkusu, sık sık ortaya çıkan çağrışım motiflerinden panik duymak, bilmem bulunduğum <i class="calibre1">piste’ </i>i takip edebiliyor musunuz? Ama ilginçtir ki, taşındığımızda, böyle bir şey yoktu. Bütün duvarların üstü önceki kiracılar tarafından boyayla kapatılmıştı. Kalp acılarının merheminin yedi sekiz kiloluk parlak beyaz plastik boya kadar kolaylıkla sürülebileceğini -aslında, ikisi de aynı kapıya çıkıyor- kim hayal edebilirdi ki?</p>
	<p class="block_1">Ama bu kadar <i class="calibre1">hızlı </i>gitmeyelim. Geçen gün, söylemekten hoşlandığımız gibi, kötü bir gün geçirdim -çünkü bir güne kötü demek, söz konusu güne katlanan kişiyi eleştirmekten çok o günü kötücüllüğü yüzünden suçlamak demektir- evet, kanepeye çivilenmiş olduğum o günlerden biriydi bu. Böyle günlerde kendi bilincinin tutsağı olan kişi duvarın geniş ekran eğlencesinden başka zihnini yönlendirebileceği bir şey bulamaz. Bu durumun ilkin, muhtemelen <i class="calibre1">aşın </i>derecede <i class="calibre1">dothpine</i><sup class="text_9"><sup class="noteref" id="back_note_74"><a href="index_split_097.html#note_74" title="74" class="calibre3">74</a></sup></sup><i class="calibre1"> </i>kullanmanın yol açlığı görsel bir rahatsızlık olduğunu sandım. Bir uzmanın uğramasıyla -Evin Hanımı’nın ta kendisi- düzeltilen kusurlu bir teşhisti bu; uzman gözlerimin önündeki sanrılar yaratan Op Art’ın -Ey banal ama acımasız fenomen!- kendini yeniden göstermeye başlayan eski duvar kâğıdından başka bir şey olmadığını onayladı.</p>
	<p class="block_1">Gerçekçiliğin insanın ardını nasıl da bırakmadığını görüyorsunuz değil mi? Hayvana ağızlık takma çabalarımız nasıl da nafile kalıyor? Şu sözü kim söylemişti?: “Olaylar ve eylemler oldukları gibidirler ve onların sonuçları da oldukları gibi olacaktır. O zaman aldatılmayı arzu etmek niye?” Orospu çocuğunun teki. On sekizinci yüzyılda yaşamış ihtiyar bir orospu çocuğu. Beni aldatın. Ah beni aldatın- yeterki onu bileyim ve ondan hoşlanayım.</p>
	<p class="block_13"> </p>
	<p class="block_20"><span class="text_8">Stuart</span> Sanırım Oliver ipin ucunu tamamen kaçırıyor.</p>
	<p class="block_1">“Oliver, üzgünüm ama depresyondasın,” dedim ona.</p>
	<p class="block_1">“Ev taşımaktandır,” diye yanıt verdi. “Ailenin erkek reisinin ölümü kadar sıkıntı verici bir şey.”</p>
	<p class="block_1">“Senin için yapabileceğim herhangi bir şey var mı?”</p>
	<p class="block_1">Üzerinde robdöşambrıyla mutfaktaki kanepeye oturmuştu. Şu anda korkunç görünüyor, yüzü bembeyaz ve uyuşuk. Aynı zamanda tombul. Haplar artı egzersiz yapmaması, sanırım. Aslında Oliver zihin egzersizinden başka bir şey yapmadı şimdiye kadar. Bugünlerde onu da yapmıyor. Yüz ifadesi kırıcı ve alaycı olmak istediğini gösteriyor gibiydi ama bunun için bile enerjisi yoktu.</p>
	<p class="block_1">“Aslında var, ahbap,” dedi. “Bana hiç yarış koşmamış iki yaşında bir şey satın alabilirsin?”</p>
	<p class="block_1">“Bir ne?”</p>
	<p class="block_1">“Bir çeşit beygir,” diye açıkladı. “Dr Robb’ın tavsiye ettiği bütün ilaçlardan daha etkili olur bu.” </p>
	<p class="block_1">“Ciddi misin?” </p>
	<p class="block_1">“Tamamen.”</p>
	<p class="block_1">İpin ucunu kaçırmış, öyle değil mi?</p>
	<p class="block_13"> </p>
	<p class="block_20"><span class="text_8">Gillian</span> Sophie vejetaryen olduğunu ilan etti. Okuldaki yeni arkadaşlarının çoğunun vejetaryen olduklarını söylüyor. İlk düşüncem, evde yemek seçen bir kişi daha istemediğim oldu. Oliver’ın şu sıralar neleri yiyip neleri yemediğini düşünmek bile bana yetiyor. Bu yüzden Sophie’ye -son derece yetişkin biri gibi davranarak, ki buna karşılık veriyor- kararını uygulamayı -kararına elbette saygı duyuyordum- bir iki yıl erteleyip erteleyemeyeceğini sordum, çünkü şu sıralar başımızda yeterince dert var, dedim.</p>
	<p class="block_1">“Başımızda yeterince dert var,” diye yineledi ve güldü. Bunu kasten söylememiştim. Derken -çünkü ona bir yetişkin gibi davranıyordum- o da bana bir yetişkin gibi davranma onurunu bahşetti. Hayvanları öldürüp yemenin yanlış bir şey olduğunu ve insan bunu bir kez anlayınca, geriye vejetaryen olmaktan başka bir seçenek kalmadığını açıkladı. Bu konuda bir süre daha konuştu -şey, ne de olsa Oliver’ın kızı, öyle değil mi?</p>
	<p class="block_1">Söyleyecekleri bitince, “Ayakkabıların neden yapılıyor?” diye sordum.</p>
	<p class="block_1"><i class="calibre1">“Anneciğim,” </i>diye yanıt verdi bir çocuğun bütün usanç duygusu ve tahammülsüzlüğüyle, “Ayakkabılarımı yemek niyetinde değilim.”</p>
	<p class="block_13"> </p>
	<p class="block_20"><span class="text_8">Oliver</span> Jogging tavsiye ediliyor. Ha sorayım, Dr Robb’ı tanıyorsunuz, değil mi? (moi’yla aynı <i class="calibre1">bateau ivre</i>’de<sup class="calibre6"><sup class="noteref" id="back_note_75"><a href="index_split_098.html#note_75" title="75" class="calibre3">75</a></sup></sup> olmadıkça, herhalde tanımıyorsunuzdur.) İyi Doktorcuk sadece egzersiz sözcüğünü kullandı ama ben jogging diye duydum. Ağzımdan Oblomov’a özgü divana uzanma eğilimimi kaçırmış olmalıyım, olayı böyle açıkladı doktor hanım. Tahminci Adamlar’ın bu haftalık bilgelik kırıntıları köşesinde, fiziksel egzersizin vücudun kutsal endorfin düzeyini yükselttiği ve bu yüzden de insanı keyiflendirdiği söyleniyor. Gözünüzü açıp kapayana kadar şen şakrak biri olup çıkıyorsunuz. <i class="calibre1">Quod erat demonstrandum.</i><sup class="text_9"><sup class="noteref" id="back_note_76"><a href="index_split_099.html#note_76" title="76" class="calibre3">76</a></sup></sup></p>
	<p class="block_1">Pek de Arşimedvari bir yanıt olmadı, korkarım. Büyük bir coşkuyla banyo suyunu taşırmadım. Hatta belki umutsuzluğumu az yiyecek verildiğinden ötürü stresli bir yavru domuz gibi sızlanarak ifade etmiş olabilirim. Daha sonra, görüşümü şöyle haklı çıkardım: Ucuz spor ayakkabıları giyip dişlerimi göstererek gülümsemek, üstelik bir de üstüme kıçı sarkan ve fermuarı çalışmayan bir eşofman geçirerek jogging kıyafeti düzmek endorfin düzeyimi daha başlangıçta son derece düşürürdü, ayrıca kendimi <i class="calibre1">gün ışığında</i> böyle gülünç bir kıyafette gösterme fikri, insanın keyfini arttıracağı varsayılan öteki şey, beni öylesine bir utançla doldururdu ki, sırf bu mitik maddeyi başlangıçtaki temel düzeyine çıkarabilmek için ayağıma patenler takıp dosdoğru Casablanca’ya gitmem ve sonra da dönmem gerekebilirdi. QESSD, bu kısaltmadaki çifte SS’nin ne anlama geldiğini kendiniz de çıkarabilirsiniz.</p>
	<p class="block_27"><span class="text_8">Ellie</span> Stuart hakkında söylediklerim doğru. Bir problem değil, çok önemli değil, yüksek nitelikli bir ilişki değil bu. Peki o zaman niçin daha dürüstçe değil?</p>
	<p class="block_1">Bir Çin restoranından dönmüştük. İnsanın öteki kişiden karar vermesine yardımcı olmasını beklediği ve bir yaparım, bir yapmam dediği ruh hallerinden birindeydim. Ama Stuart oyun oynamıyordu. Ya ruh halimi anlamış değildi ya da anlamıştı da, ruh halimin şöyle ya da böyle olması onu rahatsız etmiyordu. Ve ben şöyle demek istedim: Bak, ilk tanıştığımızda benim ödemeyi nakit istemem ya da içki içmek için dışarıya çıkmayı teklif etmem gibi konularda iyice otoriter davranıyordun. Şimdiyse geceleyin kalmamı isteyip istemediğini bile bana söyleyemiyorsun.</p>
	<p class="block_1">“Peki ne düşünüyorsun?” dedim. Sokak kapısıyla yatak odası arasında yarı yoldaydık.</p>
	<p class="block_1"><i class="calibre1">“Sen </i>ne düşünüyorsun?” diye yanıt verdi.</p>
	<p class="block_1">Bekledim. Sadece bekledim. Sonra, <i class="calibre1">“Düşünüyorum </i>ki eğer <i class="calibre1">düşündüğün </i>şeyi bilmiyorsan, o zaman <i class="calibre1">sanırım </i>defolup eve gideceğim” dedim.</p>
	<p class="block_1">Bakın, insanın buna yanıt olarak söyleyebileceği birkaç şey vardır, ama “Olur,” lafı benim listemde çok alt sıralarda yer alır. Aynı zamanda, insanın başvurabileceği bazı vücut dili işaretleri de vardır, ama ben daha sokak kapısından adımımı dışarı atmadan onun işemek için banyoya doğru yönelmesi de benim listemde alt sıralarda yer alır.</p>
	<p class="block_1">Ertesi sabah atölyedeyim, her ikimiz de çalışıp duruyoruz ve birdenbire ipin ucunu kaçırıyorum. Gillian orada şövalesinin başında oturuyor, ileriye doğru eğilmiş, lambayı ayarlıyor, profilden tıpkı Vermeer’in tablolarından kesilip alınmış kımıltısız bir figür gibi görünüyor ve ben şöyle düşünüyorum: Hey, <i class="calibre1">özür dilerim </i>ama, sen ve büyük bir sahtekâr olan ikinci kocan, daha önce kendisiyle evli olduğunu söylemeden beni ilk kocana ayarlamaya çalışmadınız mı? Ve ilk kocan olacak adam da şu Bay Henderson aldatmacasını yutturmadı mı bana? Sonra da onunla yatmaya başladığımda, benimle yatmak konusunda son derece nazik davranırken, hatta bundan zevk alıyormuş gibi görünüyorken kafasını hâlâ fena halde şu karşıda oturan sana takmış olduğu apaçık ortaya çıkmadı mı?</p>
	<p class="block_1">Böyle söyledim ona. Hem de bu sözcükleri kullanarak söyledim. Yetişkinlerin yatmak sözcüğünden nasıl da nefret ettiklerine dikkat ettiniz mi hiç? Sigara içip kansere yakalanacak olsam babam buna hiç aldırış etmez, olağan bir şeydir bu onun için, ama bir keresinde ona bir oğlanla yattığımı söylediğimde, bana sanki gerçek bir orospuymuşum gibi bakmıştı. Aynı zamanda da, sanki güzel sevişmek eylemini takdir edemiyormuşum gibi, sanki ayrılmadan önceki günlerde annemle her zaman öyle yapmışlar gibi, falan filan. Bu yüzden Gillian’a bilerek yatmak dedim, ancak o beklediğim gibi kılını kıpırdatmadı, beni dikkatli dikkatli dinlemeyi sürdürdü ve Stuart’ın kafayı ona fena halde takmış olduğu meselesini açlığımda da, biliyor musunuz ne tepki gösterdi? </p>
	<p class="block_1">Gülümsedi.</p>
	<p class="block_13"> </p>
	<p class="block_20"><span class="text_8">Stuart</span> Bu vakayı bugün gazetede okudum. Gerçekten de korkunç bir hikâye. Mideniz sağlam değilse aşağıdaki hikâyeyi okumamanızı tavsiye ederim.</p>
	<p class="block_1">ABD’de olmuş, ama başka bir yerde de olabilirdi. Demek istiyorum ki, Amerika başka herhangi bir yerin sadece abartılmış bir versiyonu, öyle değil mi? Her neyse, oldukça genç, yirmilerinde, babası ölmüş olan bir adam varmış. Adamın kız arkadaşı o sıralar bir deniz yolculuğuna çıkmış ve çocuğun babası ölüm döşeğinde değil de ölmüş olduğu için, kız hiç kuşkusuz çok makul olarak. erkek arkadaşını rahatlatmak için yolculuğunu kısa kesip dönmekten-se sürdürmeye karar vermiş. Gelgelelim genç adam -belki de eş ölçüde makul bir sebeple- buna çok içerlemiş, zamanın iyileştiremediği bir içerlemeymiş bu. Korkunç bir ihanete benziyormuş bu olay. Bu yüzden de kıza, kendi çektiği ıstırap kadar ıstırap çektirmeye karar vermiş. Babasının ölümünde hissettiği kederi yaşamasını istiyormuş onun.</p>
	<p class="block_1">Okumayı sürdürmek istediğinizden emin misiniz? Sizin yerinizde olsam çoktan vazgeçerdim ben. Derken bu genç adam, kız arkadaşıyla evlenmiş, bir aile kurmuşlar, kız hamile kalmış ve bir bebekleri olmuş. Derken genç adam karısının çocuğa yeterince bağlanmasını beklemiş ve sonra da onu öldürmüş. Bebeğin yüzünün üstüne, yiyecek paketlemede kullanılan saydam bir plastik koymuş ve bebeği ölüme terk etmiş. Sonra dönmüş, plastiği kaldırmış ve karyolasındaki bebeğin yüzünü aşağı doğru çevirmiş.</p>
	<p class="block_1">Hikâye korkunç diye sizi uyarmıştım. Sonra şöyle devam ediyor. Anlaşıldığı kadarıyla bebeğin annesi birkaç ay boyunca bunun çocuk karyolasında meydana gelen bir ölüm vakası olduğunu düşünmüş. Doktor öyle söylemiş ona. Ama bir gün kocası karakola gidip bebeği öldürdüğünü itiraf etmiş. Sizce niye böyle yaptı dersiniz? Vicdan azabı mı? Belki de. Vicdan azabı diye bir şeye tamamen inandığımdan emin değilim. Pek inanmıyorum, tanık olduğum vakalarda inanmadım. Pekâlâ, işin içinde biraz da bu vardı diyelim. Ama eski kız arkadaşı olan karısına daha fazla ıstırap çektirme de yok muydu işin içinde? Eğer kadın bunun ani bir ölüm vakası olduğunu düşünseydi, kaderi suçlar ya da böyle bir şey yapardı. Ama şimdi sorumlunun kader olmadığını öğrenmiştir. Olay kastidir. Acıya kasten sebep olunmuştur, kendisini sevdiğini sandığı biri tarafından sevdiği birine, sırf onu incitmek amacıyla. Kadının o anda dünyanın nasıl bir yer olduğunu anladığını söyleyebilirsiniz.</p>
	<p class="block_1">Ne korkunç bir şey, öyle değil mi? Olmadığını söylemiyorum. Ama bir bakıma en korkunç yanı, aynı zamanda, bir bakıma, oldukça makul bir şey olmasıydı, öyle değil mi? Elbette, korkunç bir şekilde.</p>
	<p class="block_1">Oliver DNA’nın kırbaç şaklaması. İtiraf edeyim, bu çok hoşuma gitti. Beni düşündürdü. Bana insanı düşündürdü. (Ama kadını da unutmadan.) Makul bir varolma nedeni bulunmayan varlığı. İnsan kendine eski günlerde, mitler ve kahramanlar zamanında bir varlık nedeni yakıştırıyordu. Yani dünya trajedi için yeterince büyükken. Günümüzde ne oluyor? Günümüzde DNA’nın kırbaç şaklamasıyla sirk talaşının üzerinde tıp-tıp sekiyoruz sadece. Günümüzün değerini tamamen yitirmiş türü için insan trajedisi nedir ki? Sahip olmadığımızı bildiğimiz halde sanki özgür iradeye sahipmiş gibi yapmak.</p>
	<p class="block_23" id="calibre_pb_19"> </p>
</body></html>
