<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_22" id="id_Toc402377066">XVII <br class="calibre5"/>Drahmiler arasında bir matrakuka</p>
	<p class="block_19"> </p>
	<p class="block_19"> </p>
	<p class="block_1">Anonim</p>
	<p class="block_1">İLGİLİ MAKAMA VERİLMEK ÜZERE. BÖLGE N16 VERGİ DAİRESİ Yetkililere bildiririz ki, 38 St Dunstan’s Road N16’da ikamet etmekte olan Oliver Russell vergi kaçırmaktadır. Russell, Şen Manav şirketinde (merkez ofis Ryall Road N17) kamyonet sürücüsü olarak çalışmakta ve ücreti, patronu Bay Stuart Hughes tarafından nakit olarak ödenmektedir. Russell ve Bay Hughes aslında eski arkadaştırlar. Russell’ın Bay Hughes’tan haftada halen 150 sterlin aldığını tahmin etmekteyiz. Russell’ın aynı zamanda yasadışı olarak video kaset ve curry reklam broşürlerinin dağıtımıyla da uğraştığına inanmak için çok sayıda gerekçemiz vardır. İşbu koşullarda bu mektuba kendi imzamı atamayacağıma göre, onu ancak şu sıfatla imzalayabileceğimi anlayacaksınızdır: </p>
	<p class="block_1">Kamu Vicdanı Sahibi Bir Yurttaş</p>
	<p class="block_13"> </p>
	<p class="block_20"><span class="text_8">Oliver</span> Dr Robb çok sempatik bir kadın, öyle değil mi? Tabii çok sempatik olmak en ufak bir fark yaratmıyor.</p>
	<p class="block_1">Dinliyor, ama ben çok konuşmak istemiyorum.</p>
	<p class="block_1">İnsanın hiçbir zaman daha iyiye gitmeyeceğini hissetmesinin depresyonun bir parçası olduğunu söylüyor bana. Bense, insanın daha iyiye gitmeyeceğini hissetmesinin normal göründüğünü ve daha iyiye gitmemenin doğal bir sonucu olduğunu söylüyorum.</p>
	<p class="block_1">Bana cinsel enerji kaybı hakkında sorular soruyor ve ben yürekli görünmeye çalışıyorum.</p>
	<p class="block_1">Gerçi, onun hoşuna gitmeye de çok çaba harcıyorum. Bütün sorularına evet diye yanıt veriyorum. Uykusuzluk evet, erken uyanma evet, ilgi kaybı evet, konsantrasyon eksikliği evet, cinsel enerji kaybı yukarı bakın, iştahsızlık evet, ağlama nöbetleri evet.</p>
	<p class="block_1">Ne kadar içki içtiğimi soruyor bana. Beni neşelendirecek kadar içmiyorum, diyorum. Birimlerden konuşuyoruz. Alkolün bir depresyon yaratıcı olduğu anlaşılıyor. Ama benim durumumda, depresyon yaratacak kadar alkol içmediğimi de anlamış bulunuyor Dr Robb. Bu, depresyon yaratıcı değil mi?</p>
	<p class="block_1">Gün ışığının depresyonla mücadeleye yardımcı olduğunu söylüyor. Ben de şöyle- diyorum: Yaşam, ölümün karşıtıdır.</p>
	<p class="block_1">Şunu anladım ki, onu kurallar koyan bir bürokrat gibi tanıtıyorum sizlere. Oysa bu doğru değil. Tahminci Adamlar’ın hoş ve şerefine kadeh kaldırılacak bir temsilcisi o. Aslında, şu cinsel enerji kaybım da olmasa...</p>
	<p class="block_1">Bana annemin ölümü hakkında sorular soruyor. Şey, ne diyebilirim ki? O zaman altı yaşındaydım. Annem öldü ve sonra da babam annem öldüğü için hıncını benden çıkarmaya başladı. Beni dövüyordu falan işte. Çünkü ona annemi anımsatıyordum.</p>
	<p class="block_1">Evet, çocukluğun uzak sınırlarından her zamanki başlıkları sunabilirim sizlere -”Beni Öpüp İyi Geceler Dilerken Yaydığı Parfüm,” “Saçlarımı Karmakarışık Etme Tarzı” ve “Eski Evde Banyo Gecesi”- ama bunların kaç tanesi gerçekten benim, kaç tanesi bu aşamada Sahte Bellek Ansiklopedisi’nden aşırıldığını çıkaramadığım şeyler.</p>
	<p class="block_1">Dr Robb bana annemin nasıl öldüğünü soruyor. Hastanede, diyorum. Annemi orada gördüğümden değil. Annem beni tam bir hafta boyunca her sabah okula götürüyor ve her öğleden sonra da okuldan alıyordu, ertesi haftaysa toprağa verildi. Hayır, onu hastanede görmedim. Hayır, onun Ölümde Yaşarken Göründüğünden Daha Da Güzel Göründüğü o uzanmış yatar halini görmedim.</p>
	<p class="block_1">Onun hep bir kalp krizinden, yetişkinlere özgü ve gizemli bir şeyden öldüğünü düşündüm. Olayın Ne olduğu ve Niçin olduğu, Nasıl olduğundan daha çok şaşkına çevirdi beni. Ve daha sonraki yıllarda olayın ayrıntılarını sorduğumda kaşalot babam, büyük bir keder ve terk edilmişlik edasıyla birtakım tuhaf jestler yapardı. Adi Moruk’un bütün söylediği şuydu: “O öldü, Oliver. Ve onunla birlikte benim en iyi yanım da öldü.” Bu noktada neredeyse kesinlikle gerçeği söylüyordu.</p>
	<p class="block_1">Dr Robb, acımı son derece paylaşan ve kaçamaklı bir tavırla, artık yaşamayan annemin, acaba kendisini öldürmüş olup olamayacağını sordu bana.</p>
	<p class="block_1">Bu noktada her şey <i class="calibre1">ciddileşiyor, </i>sizce de öyle değil mi?</p>
	<p class="block_13"> </p>
	<p class="block_20"><span class="text_8">Sophie</span> Stuart’la bir sonraki baş başa kalışımda planımı uygulamaya soktum.</p>
	<p class="block_1">Onunla konuşup konuşamayacağımı sordum -aslında normalde sormam- ve böylelikle bana kulak verdi. Elbette konuşabilirsin dedi.</p>
	<p class="block_1">“Eğer Babacığımın başına bir şey gelecek olursa...” dedim. Araya girdi. “Hiçbir şey gelmeyecek.”</p>
	<p class="block_1">“Biliyorum yetişkin biri değilim. Ama Babacığımın başına bir şey gelecek olursa...” dedim. </p>
	<p class="block_1">“Eee?”</p>
	<p class="block_1">“O zaman benim Babacığım olur musun?”</p>
	<p class="block_1">Söylediğim şeyi düşünürken onu dikkatle izledim. Bana bakmadı, bu yüzden kendisini ne kadar yakından izlediğimi de görmedi. Sonunda, dönüp beni kucakladı ve, “Elbette ki Babacığın olurum, Sophie,” dedi.</p>
	<p class="block_1">Şimdi benim için tamamen açık her şey. Stuart babam olduğunu bilmiyor çünkü Anneciğim ona bunu asla söylememiş. Annem bunu itiraf etmez, ne bana ne de ona. Babam bana hep kızı gibi davrandı, ama bir şeylerden şüpheleniyor olmalı, öyle değil mi? Hiç kuşkusuz bu yüzden ruhsal bakımdan dibe vurdu.</p>
	<p class="block_1">Bu yüzden hepsi de benim kabahatim.</p>
	<p class="block_13"> </p>
	<p class="block_20"><span class="text_8">Stuart</span> “Bu da ne oluyor <i class="calibre1">Allahaşkına</i>?”</p>
	<p class="block_1">Oliver, uzun süre görmediğim kadar hareketliydi. Bir mektubu yüzüme doğru sallayıp duruyordu, öyle ki, onun ne olduğunu görmemi tamamen olanaksız hale getiriyordu bu. Bir süre sonra sakinleşti ya da daha doğrusu yoruldu. Elindeki belgeye baktım.</p>
	<p class="block_1">“Maliye’den geliyor,” dedim. “Şen Manav’daki işiniz dışında başka gelir kaynaklarınız olup olmadığını ve daha önceki dönemde işsizlik ödeneği aldığınız halde bir işte çalışıp çalışmadığınızı araştırıyoruz.”</p>
	<p class="block_1">“Pekâlâ kendim de okuyabilirim,” dedi. “Hatırlasana, sen günlük yıldız falının iç sıkıcı bayağılıklarını işaretparmağınla takip ederken ben Petrarca’yı yeniden çeviriyordum.”‘</p>
	<p class="block_1">Bu kadar yeter, diye düşündüm. “Oliver, sen vergi falan kaçırmıyorsun, değil mi? Biliyorsun ki attığın taş ürküttüğün kurbağaya değmez.”</p>
	<p class="block_1">“Seni gidi hain Yahuda!” Bana dik dik baktı, saçı sakalı uzamış ve gözleri de kızarmıştı; içtenlikle konuşmak gerekirse hiç de sağlıklı görünmüyordu. “Beni sen ihbar ettin Allahın belası!”</p>
	<p class="block_1">Bu kadarı da biraz fazlaydı. “İsa’yı Yahuda ihbar etti,” diyecek oldum.</p>
	<p class="block_1">“Ee ne olmuş yani?”</p>
	<p class="block_1">“Yani?” Bir an düşündüm, ya da en azından düşünürmüş gibi yaptım. “Belki de haklısın. Birisi seni ihbar etmiş olmalı. Şimdi, gerçekçi olalım. Senden ne istiyor olabilirler dersin?”</p>
	<p class="block_1">Şen Manav’da çalışırken kaçak bir iş yapmadığı konusunda bana güvence verdi, çünkü söz konusu müessese öylesine mıhsıçtı bir cefa yeriydi ki, bir iş gününün sonunda çalışanlarının adeta turşusu çıkıyordu. Ama şu da bir gerçekti ki, daha önce işsizlik sigortasından yararlanırken, kazancını resmi olarak beyan etmediği birtakım ufak tefek işler de yapmıştı: Kapı aralarından el ilanları atıyor, esrarengiz bir patron hesabına kapı kapı dolaşıp video kaseti kiralıyordu.</p>
	<p class="block_1">“Zaten, bunları sana daha önce de söylemiştim.”</p>
	<p class="block_1">“Söylemiş miydin? Ben söylediğinden emin değilim.”</p>
	<p class="block_1">“Söylediğime yemin edebilirim.” Derken oturdu ve omuzları düştü. “Aman Tanrım! Artık kime ne söylediğimi bile anımsayamıyorum.”</p>
	<p class="block_1">Şey, bu tür olaylar eski günlerde onu asla sıkıntıya sokmazdı. Aynı hikâyeyi tekrar tekrar anlatmaktan her zaman büyük mutluluk duyardı. “Bu işi sakin kafayla düşünmeye çalışalım,” dedim. “Maliye’nin senden kesinlikle alacağı bir şey var. Ama onlara haklarını vermek gerek”-ben bunları söylerken Oliver homurdandı- “onlar sadece ödenmemiş vergileri tahsil etmekle ilgileniyorlar. İşlerin suça yönelik yanıyla ilgilenmiyorlar.”</p>
	<p class="block_1">“Aa, harika!”</p>
	<p class="block_1">“Ama sanırım işsizlik sigortası açısından daha fazla kaygı duymalısın. Eğer isterlerse gerçekten de iğrenç olabilirler. Acaba seni ihbar eden kişi İşsizlik Sigortası Hattı’ndan haberli miydi? Bu kötü olabilir.”</p>
	<p class="block_1">Oliver yeniden homurdandı.</p>
	<p class="block_1">“Sanırım aynı zamanda Katma Değer Vergisi konusunda da kaygı duymamız gerekebilir. Şu korsan video kiralama işi, Gümrük ve Rüsumat Bakanlığı’nın ilgi alanına giriyor. Onlar da çok iğrenç olabilirler. Evlere girip arama yetkileri var. Sabahın köründe evinin kapısını kırıp döşeme tahtalarını sökmekten hoşlandıkları kadar hiçbir şeyden hoşlanmazlar. Umalım ki bu tip Katma Değer Vergisi Bildirim Hattı’nı bilmiyor olsun.”</p>
	<p class="block_1">“Lanet olası Yahuda,” diye yineledi.</p>
	<p class="block_1">“Evet, şey. Muhtemelen ofiste çalışan biridir. Ya da belki öteki sürücülerden birisi. Bir düşünmeye çalış, Oliver. Senden nefret eden başka birisini düşünebiliyor musun?” dedim neşeyle.</p>
	<p class="block_13"> </p>
	<p class="block_20"><span class="text_8">Madam Wyatt</span> Sophie’yle Marie çıkageldiler. Arabasıyla onları Stuart getirdi. Elbette, hiçbir yorum yapmıyorum.</p>
	<p class="block_1">Her zamanki gibi, sevdikleri limonlu kekten yaptım. Ama artık Sophie hiç yemek istemiyor. Aç olmadığını söylüyor. Benim hatırım için yemesini istiyorum ondan. Çok şişmanladığını söylüyor.</p>
	<p class="block_1">“Neren, Sophie? Neren çok şişman?” diyorum.</p>
	<p class="block_1">“Burası,” diyor. Belini gösteriyor. Beline bakıyorum. Onu şişman görmüyorum. Sadece mantık yetersizliğini görüyorum. “Kemerini her zamankinden daha çok sıkmışsın ondandır sadece,” diyorum.</p>
	<p class="block_25">Gerçekten de.</p>
	<p class="block_13"> </p>
	<p class="block_20"><span class="text_8">Oliver</span> Pantuflalarımı giymiş evin içinde bir kedi gibi sessizce dolaşıyordum ki yatak odamıza ani bir baskın yaptım. Yatak odamız üst katta, sokağa bakıyor. Söylemiş miydim size bunu? Umarım birisi söylemiştir. Birisi sizlere her şeyi söylüyor, öyle değil mi? Bu evde bir sırrı saniyenin milyarda birinde bile gizli tutamazsınız. Her yastığın altında bir Yahuda var.</p>
	<p class="block_1">Özür dilerim, ben... zaten. Pek de uzak sayılmayacak bir yerden ve yüksek perdeden, acımasız bir vızıltı sesi geliyordu. Biraz şansım olsa, genetik olarak dönüşüme uğramış, ısı arayan, canavarımsı bir eşekarısının bana <i class="calibre1">coup de grâce</i><sup class="text_9"><sup class="noteref" id="back_note_77"><a href="index_split_100.html#note_77" title="77" class="calibre3">77</a></sup></sup><i class="calibre1"> </i>vermeye geldiğini söyleyebilirdim. Ama daha kötü bir şeydi. <i class="calibre1">Coiffeur, </i>Bayan Dyer’ın maymunçıkmaz ağacının işini bitiriyordu -hayır, sonra gördüm ki, <i class="calibre1">coiffeur </i>değil <i class="calibre1">boucher’ydi.</i><sup class="text_9"><sup class="noteref" id="back_note_78"><a href="index_split_101.html#note_78" title="78" class="calibre3">78</a></sup></sup><i class="calibre1"> </i>Ağacın esprili parmakları, soylu kolları ve sonra da çıplak gövdesi elektrikli testere tarafından acımasızca budanıyordu. Keyfimin, ya da keyfimden geriye ne kalmışsa onun, adeta banyo suyu gibi akıp gittiğini hissettim. “Maymunçıkmaz ağacı bir defne gibi büyüyüp serpilsin” -Oysa bu dileğim ağzımdan ancak bir dakika önce çıkmış gibi geliyor bana.</p>
	<p class="block_1">Kötü bir belirti mi bu? Kim bilebilir ki? <i class="calibre1">Le bon vieux tems</i>’da,<sup class="calibre6"><sup class="noteref" id="back_note_79"><a href="index_split_102.html#note_79" title="79" class="calibre3">79</a></sup></sup> mazinin karları üzerinde gülerek kayak yaptığımız zamanlarda, kötü bir belirti gerçekten de adına layık olur ve uğursuz diye anılırdı. Kadifemsi gökyüzünü ansızın hareketlendiren akanyıldız, bütün gece boyunca yıldırım çarpmış meşeye tüneyen kar beyazı baykuş, mezarlıktan uluma sesleri gelen şu bildik kurtlar -bunların neye işaret ettiklerini bilmiyor olabilirdik, ama işaretler olduklarını görebiliyorduk. Günümüzdeyse bir akanyıldız komşunun havai fişeği sadece, kar beyazı baykuş hayvanat bahçesinde bulunuyor, kurtlarsa doğaya yeniden salınmadan önce uluma eğitimi görüyorlar. Kıyamet gününün işaretleri mi bunlar? Değerinden çok şey kaybetmiş krallığımızda kırık ayna sadece, yerine yenisi koymak için suratımızı asarak gittiğimiz büyük mağaza alışverişleri anlamını taşıyor.</p>
	<p class="block_1">Aa tabii. İşaretlerimiz ve kötü belirtilerimiz daha yerelleşiyor ve işaret edenle işaret ettiği şey arasındaki uzaklık da gitgide azalıp yok oluyor. Köpek pisliğine basıyorsunuz -uyarı da felaket de aynı şeyin içinde yer alıyor! Otobüs bozuluyor, cep telefonu çalışmıyor. Bir ağaç kesilip yıkılıyor. Belki bunların hepsi de ne anlama geliyorsa sadece o anlama geliyor. Aa tabii.</p>
	<p class="block_13"> </p>
	<p class="block_20"><span class="text_8">Sophie</span> Domuz. Şişko domuz.</p>
	<p class="block_13"> </p>
	<p class="block_20"><span class="text_8">Gillian</span> Bu sabah radyomuz açık değil. Ve Ellie’nin geçen günkü ani duygu patlamasından beri de pek konuşmuyoruz. (Sahi, bu olayı nasıl yorumladınız? İlginç bir durum değil miydi? Bütün bu kırgınlık nereden geliyor’? Hiçbirimizin de ona karşı dürüstlükten uzak ve yetişkin birinin davranmış olabileceğinden başka türlü davranmış olduğumuzu sanmıyorum ben.) Bu yüzden ortamda şu tedirgin edici sessizlik oluyor. Ellie kahve bardağını ağzına götürdüğünde hafif bir çın sesi duyuluyor, çünkü bardağın sapı kırılmış ve çıkan gürültü Ellie’nin porselene çarpan yüzüğü. Alçak perdeden, ara sıra duyulan bir gürültü bu, ama beni alıp yıllar öncesine götürüyor. Ellie evli ya da nişanlı değil, görünürde talip olarak Stuart dışında kimse de yok gibi ve ilişkileri son derece gelgeç görünüyor (belki de kırgınlığı buradan <i class="calibre1">kaynaklanıyor), </i>ama sol elinin orta parmağına yüzük takıyor. Ben de bir zamanlar, benden uzak durun demenin bir yolu olarak, bir açıklama yapmak zorunda kalmamanın, hayali bir erkek arkadaş uydurmanın yolu olarak, erkekleri bir süre görmeye katlanamadığınızda kendi alanınızı savunmanın bir yolu olarak yüzük takardım.</p>
	<p class="block_1">Çoğu kez işe yarıyordu. Bir tezgâhtan öylesine alıp taktığınız değersiz bir yüzük parçasının arzu edilmeyen yaklaşımları savuşturmakta neredeyse büyülü bir gücü oluyordu. Tabii, bu zamanları unutup gitmişim. Anımsadıklarım, yüzüğün işe yaramadığı zamanlar. Birisinin dosdoğru önünüze dikilip üzerinize geldiği zamanlar. Yüzüğü adamların yüzüne doğru sallayacak olsanız da hiç aldırış etmiyorlardı. Yüzüğün bir tuzak ya da öyle bir şey olduğunu söylemek istiyor değillerdi -onu caydırıcı bir faktör olarak tanımayı reddediyorlardı sadece. Kendisini ciddiye almadığınızı dışavurmak istercesine yüzünüze oturttuğunuz o belirsiz gülümsemeyi görmezden geliyorlardı. Dışarıya hangi sinyalleri gönderirseniz gönderin onları görmezden geliyorlardı. Önünüzde öylece durup iyimser bir tahminde bulunuyorlardı sadece. “Sen ve ben, burada, şimdi, başlayabiliriz işte, ne dersin?”-İma edilen buydu. Ve her seferinde de bu durumu inanılmaz derecede tahrik edici buluyordum. Seksi, hatta tehlikeli. Serinkanlı görünme oyunu oynuyordum ama alttan alta kaynıyordum. Sanırım bunu seziyorlardı.</p>
	<p class="block_1">Beni yanlış anlamayın. “Üzerinde egemenlik kurulmasından hoşlanan” şu kadınlardan değilim ben. Hayatıma dalıp kontrolü ele geçiren ve sonra da beni güçlüklerden kurtaran erkek fikri diye bir fantezim yok. Ben kendi kendimi güçlüklerden kurtarmayı yeğlerim. Ayrıca zorbalardan hoşlanmam ya da onlara boyun eğmem. Ben farklı bir şeyden söz ediyorum, birisinin ansızın orada bittiği ve hiç sözcük kullanmaksızın, “Ben varım. Sen varsın. Bütün söylenebilecek olan bu,” dediği şu andan söz ediyorum. Sanki büyük bir gerçek gözlerinizin önünde sergileniyor da sizin bütün yapmak zorunda olduğunuz şey, “Evet, bunun da doğru olduğunu sanıyorum,” diye yanıt vermekmiş gibi.</p>
	<p class="block_1">Eğer bu olay yeniden cereyan edecek olsa bir tezgâhtan satın aldığım ucuz bir yüzüğü sallamazdım adamın yüzüne, on yılı aşkın bir zamandır her gün taktığım alyansı sallardım. Ve elbette, her zaman olduğu gibi uyarı zilleri olurdu, ancak bu sefer daha çok ambülans sirenlerine benzerdi bunlar. Ama hepimiz de, bir kez daha, şu basit sözcükleri duymak istemiyor muyuz: “Ben varım, sen varsın.” Ve şu yanıtı bekleyen birisi: “Evet, bunun da doğru olduğunu sanıyorum.” Ve kafanızın içinde dönen şeyler, şöyle böyle tanıdığınız ama bu aşamada adını koyamadığınız şeyler ve hepsinin altında, kabarmaya başlayan, şöyle böyle tanıdığınız güven dolu bir ezgi.</p>
	<p class="block_1">Burada, şimdi, sessizlik oluyor, sadece temizleme bezinin tuvale dokunuş sesi ve bir taburenin gıcırtısı. Ve Ellie’nin bardağa çarpan yüzüğünün hafif tıkırtısı.</p>
	<p class="block_13"> </p>
	<p class="block_20"><span class="text_8">Stuart</span> Oliver’ı hep yüzü duvara dönük olarak bulmayı bekliyorum, ama sanırım Oliver’ın ilginç olan yanı, hasta bile olsa klişenin ne olduğunu bilmesi ve tam karşılını yapması. Bu yüzden yatağına sırtı duvara dönük olarak uzanmıştı. Evin en üst katındaki şu sandık odasında kalıyor. Pencereye bir battaniye tutturmuşlar, çünkü belli ki perde takacak vakit bulamamışlar. Odada Donald Duck motifli bir abajurla başucu lambası var.</p>
	<p class="block_1">“Merhaba, Oliver,” dedim, bu sözcükleri bile nasıl telaffuz edeceğimden pek emin olamayarak. Demek istiyorum ki, birisi gerçekten hastaysa, nasıl davranılması gerektiğini bilirim. Evet, depresyonun da bir hastalık olduğunu, bütün bunları biliyorum. Bu yüzden sanırım, karşısında nasıl davranmam gerektiğini bilmediğim bir hastalığı var onun. Bu durum beni sabırsızlandırıyor ve biraz da katılaştırıyor.</p>
	<p class="block_1">“Merhaba ‘ahbap’,” dedi beni rahatsız etmeyen belli belirsiz alaycı bir sesle. “Hiç yarış koşmamış iki yaşındaki atımı daha bulamadın mı bana?”</p>
	<p class="block_1">Gülmem mi gerekiyordu? Doğru yanıtı olmayan bir soru bu. “Evet mi?” “Hayır mı?” “Üzerinde çalışıyorum mu?” Bu yüzden hiçbir şey söylemedim. Yanımda ne üzüm getirmiştim, ne de çikolata ya da okumayı bitirdiğim ilginç bir dergi falan. Ona biraz işten bahsettim. Kamyonetindeki çizik yeri nasıl ortadan onarttığımızdan. Ne birine ne de ötekine aldırış eder gözüküyordu.</p>
	<p class="block_1">“Bayan Dyer’la evlenmeliydim,” dedi.</p>
	<p class="block_1">“Bayan Dyer da kim?”</p>
	<p class="block_1">“Ey gelgeç ve amaçsız kalp...” Alçak perdeden mırıldanırcasına, öyle bir şeyler söyledi. Oliver bir konuyla tam olarak ilgilenmediğinde her zaman bütün dikkatimi veriyor sayılmam. Sanırım siz de vermiyorsunuzdur.</p>
	<p class="block_1">“Bayan Dyer kim?” diye yineledim.</p>
	<p class="block_1">“Ey gelgeç ve amaçsız kalp ...” Bir süre daha bu minvalde devam etti. “55 numarada oturuyor. Ona bir seferinde benim AİDS’e yakalandığımı söylemiştin.”</p>
	<p class="block_1">Yıllardır hatırlama zahmetine katlanmadığım bir anı aklıma geliverdi. “Şu ihtiyar kadıncağız mı? Ben şey düşünüyordum...” Onun şimdiye kadar çoktan ölmüş olduğunu düşünüyordum, diyecektim. Ancak insan, hasta olan kişilere ‘ölmüş’ demez, öyle değil mi? Kaldı ki ben Oliver’ı hasta olarak görmüyorum. Hiç kuşkusuz görmeliyim, ama görmüyorum. Dediğim gibi.</p>
	<p class="block_1">Konuşma dereden tepeden laflarla böyle uzadı gitti, aramızda pek de bir düşünce ortaklığı var olduğu söylenemezdi. Her ikimizin de muhtemelen usanmış olduğunu düşünmüştüm ki<i class="calibre1"> </i>Oliver, ölüm döşeğindeki biri gibi yana döndü ve, “Demek o meseleyi daha çözmedin, ‘ahbap’, öyle mi?” dedi.</p>
	<p class="block_1">“Neyi çözmedim?”</p>
	<p class="block_1">Oliver aptal aptal kıkırdadı. “Üzerine patates yerleştirilmiş iyi bir yağlı ekmeğin sırrını, elbette. İşin püf noktası şu ki, eski dostum, patateslerin sıcaklığı ekmeğin üzerindeki yağı eritir ve böylelikle yağ bileklerinden aşağı akar.”</p>
	<p class="block_1">Buna da söylenebilecek fazla bir şey yoktu, tabii üzerine patates yerleştirilmiş yağlı bir ekmeği sağlığa uygun bir besin olarak görmemem dışında. Derken Oliver, bir günde bu kadar poz kesmek yeterliymiş gibi homurdandı. “Gillian.”</p>
	<p class="block_1">“Gillian’a ne olmuş?’“</p>
	<p class="block_1">“Sen otel odasındayken,” dedi, o zamandan beri yüzlerce otel odasında bulunmama karşın, onun sözünü ettiği odayı anında anladım.</p>
	<p class="block_1">“Evet,” dedim, hangi otelden söz ettiğini anladığımı kastederek. “İşte o zaman?”</p>
	<p class="block_1">“Seni anlayamıyorum?”</p>
	<p class="block_1">Oliver gene homurdandı. “Hiç düşündün mü ki, otel pencerenden gördüğün şeyin, bunu hiç düşündün mü, pencereden gördüğün şeyin Allah’ın her günü düzenli bir şekilde olduğunu hiç düşündün mü?”</p>
	<p class="block_1">“Seni hâlâ anlıyor değilim.” Daha doğrusu, anlıyor, ama anlamak istemiyordum.</p>
	<p class="block_1">“Gördüğün şey,” dedi, “sırf senin yararın için yapıldı. Gala temsili. Sadece bir gecelik. Bu meseleyi çözümle, ‘ahbap.”‘ Ve bunu söyler söylemez de daha önce görmediğim şeyi yapıp yüzünü duvara döndü.</p>
	<p class="block_1">Meseleyi çözümledim. Tadının acı olduğunu söyleyeyim. Son derece acı.</p>
	<p class="block_1">Size ne demiştim? Güven insanı ihanete götürür. Güven ihaneti davet eder.</p>
	<p class="block_13"> </p>
	<p class="block_20"><span class="text_8">Oliver</span> Şu soytarılık anlarından <i class="calibre1">de temps en temps</i><sup class="text_9"><sup class="noteref" id="back_note_80"><a href="index_split_103.html#note_80" title="80" class="calibre3">80</a></sup></sup><i class="calibre1"> </i>kaçınmak imkânsız oluyor, sizce de öyle değil mi? Yüzünden irinler akan soytarının gerçeği konuştuğunu bildiğiniz günler. Savaş ve şehvet, savaş ve şehvet. Tabii, kendini beğenmişlik ile kendini aldatmayı hiç saymıyorum. Aklıma gelmişken söyleyeyim, benim yeni bir “Hangisini Yeğlerdiniz?” oyunum var. Sorum şu: “Kendinizi kendinizi tanımış olmadan mı yok etmeyi mi yeğlerdiniz, yoksa böyle bir bilgiyi elde etmiş olarak mı?” Aa, üzerinde düşünüp taşınmak için tam bir ömür boyu zamanınız var.</p>
	<p class="block_1">Kilise yasalarının bir başka uzmanına göre, olgunluk her şeydir. Rüyayı biliriz: Humuslu toprak, bulut dağıtan güneş, meyvenin dalın üzerindeki en iyi yetişme konumu, kokunun yavaş yavaş yoğunlaşması, kabuğun çok şey ifade eden renklenmesi ve sonra da, güzel mi güzel bir olgunluk. Küçük bir çocuğun serçeparmağı bizi saniyenin milyarda birinde yukarıya doğru kaldıracak olsa, bağlı olduğumuz göbekten çıkan sap daldan son derece huzurla ayrılır ve talih eseri orada bulunan bir saman yığınının üzerine havada süzülerek ve hiç ağırlık duymaksızın düşer ve orada olgun, dolgun, yaşamanın ve ölmenin kutsal döngüsüyle uyum içinde, öylesine uzanırdık.</p>
	<p class="block_1">Ama çoğumuz öyle değilizdir. Tam bir saat içinde, sindirimi güç bir sertlikten amber renkli bir pörsümeye geçen muşmula gibiyizdir, öyle ki muşmulanın değerini ilk anlamış olan şu avcı-toplayıcılar, şu ilk organikçiler, şu proto-Stuartlar, bir mum ve emre amade bir meyve ağıyla birlikte gece boyunca oturup fırsat anının gelmesini beklerlerdi. Ama meyveyi gözetleyeni kim gözetler? Bizim durumumuzda, bize gece lambası tutan hiçbir Allah’ın kulu yoktur ve biz bu olgunluk anını horlayarak geçiririz. Bir an içinde, katılaşmış bir orta yaştan beyni sulanmış bunaklığa geçeriz.</p>
	<p class="block_1">Dikkatini yoğunlaştır, sevgili Ollie, dikkatini yoğunlaştır. Bugünlerde aldın başını gidiyorsun. Arkandaki şu ilginç göller dizisine bir bak. Yüzünden irinler akan soytarı neler ilan ediyor?</p>
	<p class="block_1">Sadece şunu. En mütevazı çöl faresi tarafından bile çarçabuk öğrenilen ama kavranılması bizim kendi uyuşuk türümüzün tamı tamına bir ömrünü alan acı gerçeği. Bütün ilişkilerin, hatta iki saf rahibe adayı arasındaki ilişkilerin bile -hey, özellikle de iki saf rahibe adayı arasındakilerin- bir iktidar sorunu olduğu gerçeğini. Şimdiki iktidar. Eğer şimdiki değilse, daha sonraki iktidar. Ve iktidarın kaynakları öylesine eski, öylesine bildik, öylesine acımasızca belirleyici, öylesine basittir ki onun sadece basit adları vardır. Para, güzellik, yetenek, gençlik, yaş, aşk, seks, kuvvet, para, daha fazla para, daha da fazla para. Para babası Yunanlı ünlü armatör erkekler tuvaletinde kıs-kıs gülüp duran hemcinslerine dünyanın neden ibaret olduğunu gösterir: Tuvalet görevlisinin para çanağını alır ve <i class="calibre1">membrum virile’</i>sini<sup class="calibre6"><sup class="noteref" id="back_note_81"><a href="index_split_104.html#note_81" title="81" class="calibre3">81</a></sup></sup> onun üzerine koyar. Daha ötelere bakmayın, ey siz bilgelik peşinde koşanlar. Yunanlının adı ne de olsa Aristoteles’ti. Ve bahse girerim, İşsizlik Sigortası Hattı’na ihbar edilmiş değildi.</p>
	<p class="block_1">Peki bütün bunların kendinizi içinde bulduğunuz oldukça karışık ve içtenlikle konuşmak gerekirse Shakespeare dramalarına da pek benzemeyen hikâyeyle ne ilgisi var? Böylesinin gerekli olduğunu düşünüyorsanız, özürlerimi bildiririm. (Gerekiyor mu bunlar? Bir anlamda, siz <i class="calibre1">kendinizi davet etmediniz mi? </i>Bir anlamda, <i class="calibre1">bunu istemiyor muydunuz?) </i>Ben sadece şunu söyleyeyim ki, Gillian’ın güzellik pırıltısının onu bütün gözlerin ilgi odağı yaptığı ve Ollie’nin koku alma yeteneğinin -bu yeteneğini yüceltiyor falan değilim- fırsatları önüne çıkardığı ve Stuart’ın, deyimimi mazur görürseniz, parasını verse de onu alamayacağı bir an oldu. Peki şimdi? Şimdi Stuart onun parasını verebilir. Şimdi drahmiler arasında Stu-bebe’nin matrakukası var. <i class="calibre1">Weltanschauungf’</i>umu<sup class="calibre6"><sup class="noteref" id="back_note_82"><a href="index_split_105.html#note_82" title="82" class="calibre3">82</a></sup></sup><i class="calibre1"> </i>çok mu basite indirgeyici buluyorsunuz? Ama aslında yaşam kendi kendini basitleştiriyor, yıllar ilerledikçe ve hayal kırıklığı arttıkça yaşamın sert çizgilerinin kendiliğinden ortaya çıktığını fark edeceksiniz.</p>
	<p class="block_1">Dikkat edin, Stuart’ın Maria Callas’ı cezbedebileceğini falan söylemiyorum. Stuart ona heceleri uzata uzata <i class="calibre1">“</i>I Remember You” şarkısını söyleyecek olsa. Maria’nın ona <i class="calibre1">“Di quell’ amor ché palpito,”</i><sup class="text_9"><sup class="noteref" id="back_note_83"><a href="index_split_106.html#note_83" title="83" class="calibre3">83</a></sup></sup><i class="calibre1"> </i>diye karşılık vereceğinden kuşkum var benim.</p>
	<p class="block_13"> </p>
	<p class="block_20"><span class="text_8">Stuart</span> “Bilgi, özgür olmak ister.” ifadesini biliyor musunuz? Bilgisayarcılar kullanıyorlar. Size bir örnek vereceğim. Bilgisayarınıza yüklediğiniz bilgiden kurtulmak çok zor bir şey. Yani, silme tuşuna basıp bilginin sonsuza değin yok olduğunu düşünebilirsiniz, ama yok olmuyor. <i class="calibre1">Hâlâ </i>hard disk’in üzerinde oluyor. Hayatta kalmayı ve özgür olmayı istiyor. Pentagon, belli bir bilgiyi yok edebilmek için hard disk’inizin üzerine yedi kez başka bilgiler yüklemeniz gerektiğini söylüyor. Öte yandan, bilgi geri kazanımıyla uğraşan bazı şirketler de var <i class="calibre1">ki </i>bunlar, üzerlerine yirmi kez kadar yeni bilgiler yüklenmiş hard disk’teki eski bilgileri kurtarabildiklerini ileri sürüyorlar.</p>
	<p class="block_1">Peki o zaman, bilgileri ortadan kaldırdığınızdan nasıl emin olabilirsiniz? Avustralya hükümetinin, kendi hard disk’lerini kırıp parçalatmak için, ellerinde koca koca balyozlar olan güçlü kuvvetli adamlar kullandıklarını okumuştum bir yerlerde. Ve kırılan parçaların çok dar aralıklara sahip bir çeşit ızgaranın içinden geçebilecek kadar küçük olmaları gerekiyormuş. Ancak o zaman hiçbir şeyin kurtarılamayacağından, bilginin sonsuza değin ölmüş olduğundan kesinlikle emin olabiliyorlarmış.</p>
	<p class="block_1">Bu size bir şeyi anımsatıyor mu? Bana anımsatıyor. Eğer yaptıklarından emin olmak istiyorlarsa, kalbimi kırıp parçalatmak için ellerinde koca koca balyozlar olan güçlü kuvvetli adamlar tutmaları gerekirdi. Bunu yapmaları gerekirdi.</p>
	<p class="block_1">Bunun bir benzetme olduğunu biliyorum. Ama her nasılsa doğru olduğunu düşünüyorum.</p>
	<p class="block_23" id="calibre_pb_20"> </p>
</body></html>
