<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_22" id="id_Toc402377056">VII <br class="calibre5"/>Akşam yemeği</p>
	<p class="block_19"> </p>
	<p class="block_19"> </p>
	<p class="block_20"><span class="text_8">Gillian</span> Yatağa girip de seks yapmadığımızı söylediğimde, bunun bir şaka olduğunu pekâlâ biliyordunuz, değil mi? Sanırım ulusal ortalama sıklığında seks yapıyoruz, artık ne kadarsa. Belki de sizin kadar sık yapıyoruz. Ve bazen ulusal ortalama sıklığında seks oluyor. Ne demek istediğimi bildiğinizden eminim. Bu durumla sizin de karşılaştığınızdan eminim. Belki bu sayfayı okumanızı bitirdiğinizde, bu işi tam yapacak üzere de olabilirsiniz.</p>
	<p class="block_1">Şöyle oluyor. Eskisi kadar sık değil (Oliver hastalandığında hiç yok). Gitgide haftanın aynı gecelerinde –Cuma, cumartesi, pazar. Hayır, biraz böbürlenmek gibi oldu bu. Üç geceden birinde. Genellikle cumartesi -cumaları çok yorgun oluyorum, pazarları pazartesileri düşünüyorum. Bu yüzden, cumartesi. Sıcak havalarda birazcık daha sık, tatillerde birazcık daha sık. Erotik bir filmin etkisini de göz ardı edemezsiniz, gerçi doğrusunu söylemek gerek irse bugünlerde karşıt bir etkisi oluyor gibi bunun. Daha gençken ekranlarda gördüğüm bir seks sahnesi beni bir hayli tahrik ederdi. Şimdilerdeyse ekranın karşısında oturmuş düşünüyorum, öyle olmuyorum -benim için öyle olmadığını söylemek istemiyorum, başkaları için de öyle değil. Bu yüzden afrodizyak yerine geçmiyor. Gerçi Oliver için hâlâ geçerli ve bu da bir sorun yaratabiliyor.</p>
	<p class="block_1">Bu işi pekâlâ bir başka sefere de erteyebiliriz diye düşündüğünüzü fark ediyorsunuz -bir yerlere gitmek gibi bir durum değil bu. O isteme anı daha... kırılganlaşıyor, sanırım. Bir televizyon programını seyrediyorsunuz, aklınızdan yatmak geçiyor, derken kanal değiştiriyorsunuz, zırva bir şey seyrediyorsunuz ve yirmi dakika içinde her ikiniz de esnediğinizden fırsat kaçmış oluyor. Ya da birinizden biriniz okumak istiyor, öteki okumuyor ve orada yarı karanlıkta ışığın söndürülmesini bekleyerek yatıyor, derken bekleyiş, umut <i class="calibre1">hafif </i>bir içerlemeye dönüşüyor ve fırsat kaçıyor, olan biten bu. Yahut, aradan birkaç gün geçiyor -her nasılsa, daha çabuk- ve zamanın eş zamanlı olarak iki şekilde de işlediğini fark ediyorsunuz. Bir yandan seks yapmayı özlüyorsunuz ama öte yandan da onu unutmaya başlıyorsunuz. Yeniyetmelik dönemimizde rahiplerle rahibelerin hep gizliden gizliye kızışmış halde olduklarını düşünürdük. Şimdiyse şöyle düşünüyorum: Bahse girerim ki çoğu da bu konuyu kafalarına hiç takmıyorlardır, bahse girerim arzulan sönüp gidiyordur. </p>
	<p class="block_1">Beni yanlış anlamayın. Seksten hoşlanıyorum, Oliver da hoşlanıyor. Ve Oliver’la seks yapmaktan hâlâ hoşlanıyorum. Nelerden hoşlandığımı ve neleri istediğimi biliyor. Orgazm sorun değil. Her ikimiz de ona ulaşmak için en iyi yolu biliyoruz. Sorunun neredeyse bir parçası olduğunu söyleyebilirsiniz bunun. Eğer bir sorun varsa. Yani, hemen hemen her zaman aynı şekilde sevişiyoruz -aynı zaman süresi, aynı (o iğrenç sözcük) önsevişme, aynı pozisyon ya da pozisyonlar. Böyle yapıyoruz çünkü en iyi böyle oluyor- en çok nelerden hoşlandığımızı deneyim bize öğretti. Bu yüzden sevişmek despotluk, zorunluluk ya da öyle bir şey oluyor. Öyle ya da böyle, kurtulunması olanaksız bir şey bu. Evlilikteki seks hayatında kural şu, tabii ilgi duyuyorsanız -ilgi duymayabilirsiniz de- evet kural şu: Evliliğin üzerinden birkaç yıl geçtikten sonra daha önce yapmadığınız bir şeyi yapmanıza izin yok. Evet, biliyorum, seks hayatınızı nasıl canlandırabileceğiniz hakkındaki, onun size özel iç çamaşırları almasını sağlamak hakkındaki, bazen mum ışığında baş başa romantik bir akşam yemeği yemek ya da birlikte olmanın o keyifli vaktini yaşamak hakkındaki bütün şu makaleleri ve tavsiye sütunlarını okudum ama bunlara gülüp geçiyorum, çünkü hayat böyle değil. En azından, benim hayatım. Keyifli vakit mi? Her zaman yıkanılacak yeni çamaşırlar vardır.</p>
	<p class="block_1">Seks hayatımız... dostça. Ne demek istediğimi anlıyor musunuz? Evet, anladığınızı görebiliyorum. Belki de çok iyi anlıyorsunuz. O iş sırasında bir ortaklığı paylaşıyoruz. Sevişirken birbirimizin varlığından zevk alıyoruz. Birbirimiz için elimizden geleni yapıyoruz, o iş sırasında birbirimizi gözetiyoruz. Seks hayatımız... dostça bizim. Eminim daha kötü şeyler vardır. Çok daha kötü.</p>
	<p class="block_1">Kafanızı mı şişirdim yoksa? Yanınızdaki erkek ya da kadın bir süredir ışığını söndürmüş bulunuyor. Uyunduğu anlamına gelmesi gereken ama aslında uyunmadığını gösteren o soluk alış sesini işitiyoruz. Belki de siz, “Şunu hemen bitiriyorum,” dediniz ve karşılığında dostça bir homurtuyla karşılaştınız, ama sonra, okumanızı düşündüğünüzden biraz daha fazla sürdürdünüz. Ama artık bir önemi yok, öyle değil mi? Çünkü kafanızı şişirdim. Artık seks yapma arzusu duymuyorsunuz. Öyle değil mi?</p>
	<p class="block_13"> </p>
	<p class="block_20"><span class="text_8">Marie</span> Adil Stuart ve Pluto the Cat akşam yemeğine geliyorlar. </p>
	<p class="block_21"> </p>
	<p class="block_20"><span class="text_8">Sophie</span> Pluto<i class="calibre1">krat</i>. </p>
	<p class="block_1"></p>
	<p class="block_20"><span class="text_8">Marie</span> Pluto the Cat.</p>
	<p class="block_21"> </p>
	<p class="block_20"><span class="text_8">Sophie</span> Plutokrat. Çok çok paraya sahip olmak demek.</p>
	<p class="block_21"> </p>
	<p class="block_20"><span class="text_8">Marie</span> Adil Stuart ve Pluto the Cat akşam yemeğine geliyorlar.</p>
	<p class="block_21"> </p>
	<p class="block_20"><span class="text_8">Stuart</span> Onları dışarda yemeğe götürmeyi önerdim, ama çocuk bakıcısı bulma problemi olduğunu söylediler. Evlerine vardığımda bir hayli rahatlamıştım, çünkü kent rehberinin hiç aşina olmadığım sayfalarını karıştırıp durarak araba sürmüştüm. Yaşadıkları yer kalburüstü restoranların bulunduğu bir bölge olarak geçmiyor rehberde. Aslında. Oliver’ın eski günlerde al-götür-evinde tıkın adını verdiği sağlığa zararlı şeylerden başka bir şey de yok.</p>
	<p class="block_1">Karanlıkta ve yağmurda birkaç kez yolumu kaybettim ve keşke şehir, meydanların numaralı olarak gösterildiği bir plana göre inşa edilmiş olsaydı diye söylenmeye başladım. Neyse sonunda, kuzeydoğu Londra’nın o bölgesine vardım. Bölge, “karma” sözcüğüyle de betimlenebilir. Emlakçılar buradan “gelişmekte olan bir bölge” olarak söz edip bu yüzden dava edilmemeyi umabilirler. Siz burada hâlâ “işçi sınıfının yaşadığı bölgelerin orta sınıf yaşama alanlarına dönüştürülmesi”den mi söz ediyorsunuz? Eskiden böyle denirdi. Olup bitenlerden bir süre uzak kalmıştım ben. Oliver’la Gillian’ın oturdukları sokağa bakınca bir türlü karar veremedim: Evlerin kalitesi mi yükseliyordu, yoksa insanlar mı düşkünleşiyordu, yahut bunun tersi mi doğruydu? Hırsız alarmlı bir ev göze çarpıyordu, onun yanında cephesi tahtalarla kapatılmış bir ev vardı; derken eski tip sokak lambalı bir ev, onun yanındaysa içinde birçok ailenin oturduğu ve sahibi tarafından savaştan beri hiç boyatılmamış bir ev. Evlerin önünde bir iki tane de çöp konteynırı vardı, ama berbat bir haldeydiler. İşçi sınıfı bölgelerinin orta sınıfın yaşama alanlarına dönüştürülmesi işi yürümediğinde kullanılan bir sözcük var mı acaba?</p>
	<p class="block_1">Bir sıra evler blokunun en alt katındaki küçük bir dairede oturuyorlar: Daireleri, bodrumla zemin katın bir kısmını kaplıyor. Merdivenleri inerken madeni trabzan elimin altında sallanıp durdu ve kapının yanında bir su birikintisi vardı. Tuğlanın üzerine boyayla 37A yazılmıştı ve elyazısı kesinlikle Gillian’ın elyazısı değildi. Kapıyı Oliver açtı, getirdiğim şişeyi elimden aldı, inceledi ve “Ne kadar da espri dolu!” dedi. Sonra arkadaki etiketi yüksek sesle okumaya koyuldu. “Sülfit içerir... Oldu mu ya. Stuart, nerede kaldı senin yeşilci inançların?”</p>
	<p class="block_1">İşte bu karmaşık bir soru. Kuramsal olarak organik şaraplardan yana olmakla birlikte gerçek durumların karmaşık olduğunu söylemek üzereydim ki -gerçekten de bu minvalde bir şeyler söylemeye başlamıştım- tam o sırada Gillian mutfaktan çıkıverdi. Aslında, mutfaktan çok yüklük gibi bir oda girintisine falan benziyordu. Gillian ellerini küçük bir el bezine kuruluyordu. Oliver hemen, budalaca hareketler yaparak odanın ortasında hoplayıp zıplamaya başladı, “Gillian, bu Stuart, Stuart sana şeyimi takdim edebilir miyim bunun gibi laflar işte, ama ona hiç aldırış etmedim ve Gillian’ın da ettiğini sanmam. Gillian’ın görünüşü -tam bir kadın gibiydi, bilmem anlatabiliyor muyum? Yetişkin biri gibi demek istemiyorum -gerçi onu da kastediyorum- ve daha yaşlı da demek istemiyorum -gerçi onu da kastediyorum. Hayır, tam bir kadın gibi görünüyordu. Görünümünü betimlemeye çalışabilir, farkların ne olduğunu söyleyebilirdim, ama bu gerçekleri doğru dürüst aktarmazdı, çünkü ben orada bir envanter yapmak üzere bulunmuyordum. Ben sadece onu tepeden tırnağa süzüyor, onu orada yeniden görüyordum, genel olarak yani.</p>
	<p class="block_1">“Kilo vermişsin,” dedi Gillian ve bu da bana çok ince bir davranış gibi göründü, çünkü çoğu insan sırf laf olsun diye, “Saçların kırlaşmış,” diyor.</p>
	<p class="block_1">“Sen vermemişsin,” diye yanıt verdim ona, sesim bir hayli cılız çıkmıştı, ama o an söylemeyi düşünebildiğim tek şey oydu.</p>
	<p class="block_1">“Aa evet vermişsin, aa hayır vermemişsin, aa evet vermişsin, aa hayır vermemişsin,” dedi Oliver, pandomim yapar gibi bir sesle.</p>
	<p class="block_1">Gillian leziz bir vejetaryen lazanyası yapmıştı. Oliver şişemi açtı ve onun “son derece kafa çekilebilir” olduğunu ilan etti ve sonra da, Yeni Dünya şaraplarının gitgide yükselen niteliği hakkında, sanki ben buraya gezmeye gelmiş bir Amerikalıymışım ya da birlikte iş yaptığı birisiymişim gibi, onaylayıcı olmakla birlikte tepeden bakan birtakım yorumlarda bulundu. Oliver’ın öyle çok iş falan yaptığını aklımdan geçiriyor falan da değildim.</p>
	<p class="block_1">Tehlikeli bölgelere yaklaşmadan eski günlerden söz ettik durduk.</p>
	<p class="block_1">“Peki, ne kadar zaman için buradasın?” diye sordu Gillian akşamın sonuna doğru. Sorarken bana bakmamıştı. </p>
	<p class="block_1">“Aa, bir süre için, sanırım.”</p>
	<p class="block_1">“Ne kadarlık bir süre için?” Bu kez gülümsemişti Gillian, ama hâlâ bakmıyordu.</p>
	<p class="block_1">“Göz açıp kapayıncaya kadar,” dedi Oliver.</p>
	<p class="block_1">“Hayır,” dedim, “Anlamadınız. Döndüm ben.”</p>
	<p class="block_1">Bunun her ikisi için de bir sürpriz olduğunu söyleyebilirim. Ben durumu açıklamaya başlarken, kapı tık diye açıldı ve karşımda bir yüz belirdi. Beni bir an inceledi ve, “Kedin nerede?” diye sordu.</p>
	<p class="block_13"> </p>
	<p class="block_20"><span class="text_8">Gillian</span> Zor olacağını düşünüyordum. Stuart’ın sıkıntı duyacağını düşünüyordum -eskiden kolaylıkla sıkıntı duyardı Stuart. Yüzüne bakamayacağımı düşünüyordum. Bakmam gerektiğini biliyordum. Şöyle düşündüm: Bu çılgınca bir fikir, onu ne diye eve çağırmak zorunda kaldı Oliver? Ne diye sadece üç saat öncesinden geleceğini bildirmek zorunda kaldı?</p>
	<p class="block_1">Zor olmadı. Tek zorluk, bizi rahat ettirmek için etrafımızda hoplayıp zıplayan Oliver’dı. Hiç de gerekli değildi bu. Stuart bir hayli olgunlaşmış. Eskisinden daha ince ve kır saçları <i class="calibre1">da </i>ona yakışıyor gibi, ama esas olarak daha rahat, daha huzurlu. Bulunduğumuz durum düşünülürse şaşırtıcıydı bu. Belki de şaşırtıcı değildi. Ne de olsa, dünyaya açılmış, kendi hayatını kurmuş, para kazanmıştı o; bizse burada, çocukların varlığını saymazsak halâ eskisi gibiydik ve biraz daha kötü durumdaydık. Tepeden bakan bir tavır takınabilirdi Stuart, ama hiç de öyle yapmadı. Oliver’ın karşısında biraz sabırsızlık duyduğu duygusuna kapıldım; hayır, bu pek doğru bir ifade olmadı, daha çok Oliver’ı bir kabare oyuncusunu seyreder gibi seyrediyor, ciddi oyun başlamadan önce gösterinin bitmesini bekliyor gibiydi. Oliver’ın adına buna üzülmem gerekirdi, ama her nasılsa üzülmedim.</p>
	<p class="block_1">Gerçi Oliver üzüldü. Stuart’a durmadan kilo vermiş olduğunu yinelediğimi fark ettiğimde (tamamen gereksizdi bu, çünkü söylediğim ilk şeydi), “Domuzların aşırı zayıflık hastalığına yakalandık<sup class="calibre6">l</sup>arını biliyor muydun?” dedi Oliver. Ona şöyle bir baktığımda da, “Stu söyledi bana,” diye ekledi, sanki bu, durumu daha kolaylaştırıyormuş gibi.</p>
	<p class="block_1">Ne var ki Stuart duymazdan geldi ve sohbetteki doğal bir değişiklik olarak aldı. Anlaşıldığı kadarıyla domuzların aşırı zayıflık hastalığı semptomları gösterdikleri bir gerçek. Özellikle de dişi domuzlar. Hiperaktif hale geliyorlar, yemek yemeyi reddediyorlar ve kilo veriyorlar. Nedeni nedir? diye sordum. Stuart, nedeninin gerçekte bilinmediğini söyledi, ama herhalde aşırı üremenin bir sonucu olmalıymış. Domuz etimizin yağsız olmasını isteriz biz, ama zayıf domuzlar strese daha duyarlıdırlar. Stresin ender bir geni harekete geçirdiğini ve bunun da hayvanları böyle davranmaya ittiğini ileri süren bir teori var. Korkunç bir şey değil mi bu?</p>
	<p class="block_1">“Uzun domuz,” dedi Oliver, sanki hikâyenin püf noktası buymuş gibi.</p>
	<p class="block_1">Stuart’ın ne denli düşünceli bir insan olduğunu unutmuştum. Çocuklarla neler olacağını bilmiyordum, çünkü -şey, her neyse. Normal yatma vakitlerinde karar kıldım, böylelikle Marie uykuda olacak -teoride- ama Stuart vaktinde gelirse Sophie onunla yarım saat kadar bir arada olacaktı; tabii Stuart vaktinde geldi. Sophie’nin yanlış soruları sormak gibi bayağı korkutucu bir hüneri vardır. Aynı zamanda da insanlara karşı rahat davranır; hiç de çekingen değil. Bu yüzden Stuart’la güzelce el sıkıştıktan sonra dosdoğru yüzüne baktı ve, “Anladığımıza göre çok zenginmişsiniz ve Babacığımın projelerinden bazılarını finanse edecekmişsiniz,” dedi.</p>
	<p class="block_1">Tasavvur edebileceğiniz gibi nereye bakacağımı bilemiyordum -bir tek, gözünü benden sürekli kaçırıp duran Oliver’a bakıyordum. Sophie’nin kullanmış olduğu “biz” zamiri konusunda içten içe ve belki duygularım dışa da yansıyarak yüzüm kızarıyordu ki tam o sırada Stuart, fırsatı kaçırmadan ve son derece normal bir ses tonuyla, “Maalesef durum bundan daha karmaşık. Bütün başvuruların kurul önüne çıkması gerekiyor, anlıyorsunuz ya. Birçok kişinin arasında benim sadece bir oy hakkım var,” dedi.</p>
	<p class="block_1">Teşekkürler Stuart, çok kibarsın, bunun için teşekkürler diye düşünüyordum ki, bu sefer de Sophie, “Bizi boş vaatlerle aldatıyorsunuz,” deyiverdi. Yüzünde sert bir ifade vardı.</p>
	<p class="block_1">Stuart güldü. “Hayır, aldatmıyorum.” Belli bir düşünce planı olması gerekir, anlıyorsunuz ya. İnsansever olmak iyi hoştur da, ayrıca adil de olmak gerekir. Ve belli bir düşünce planınız olmazsa, adil de olamazsınız. Öyle değil mi?</p>
	<p class="block_1">Sophie pek de inanmış görünmüyordu. “Eğer öyle diyorsanız.”</p>
	<p class="block_1">Sophie yatmaya gittiğinde, “Teşekkürler,” dedim.</p>
	<p class="block_1">“Ha, şey mi. Hayır, bir Genel Müdür olarak konuşabilirim. Gerekirse, hem de çok iyi konuşabilirim.”</p>
	<p class="block_1">Ve konuyu daha fazla uzatmadı Stuart. Sophie’nin sorusunu bir çocuk fantezisi olarak gördü ki gerçek hiç kuşkusuz böyle değildi.</p>
	<p class="block_1">Daha sonra, kapı dört beş santim açıldı ve Marie yüzünü kapı aralığından gösterdi. Sahne fısıltısı tonunda bir şeyler söyledi. Stuart konuşmasının ortasındaydı, bir an duraklayıp ona şöyle kocaman bir göz kırptı. Gösteriş olsun diye yapılmış bir şey değildi bu, fark ettiğimi görmüş olabildiğini sanmıyorum.</p>
	<p class="block_1">Belli ki kendi adına başarılı olmuş Stuart. Bundan söz ettiği için değil. Tavrında böyle bir şey vardı sadece. Ve daha şık giyiniyor. Sanırım karısının marifeti bu. Onu sormadım. Öteki tehlikeli konulardan uzak durduğumuz gibi bundan da uzak durduk.</p>
	<p class="block_1">Lazanyayı fazla pişirmişim. Bu konuda kendime kızdım.</p>
	<p class="block_13"> </p>
	<p class="block_20"><span class="text_8">Oliver</span> Sirk yöneticisi için bir başka zafer. Kırbacımın şaklaması, uyuz aslanlarla kıçları allı pullu kızları ringin etrafında uyuşturucu tribine takılmış keşler gibi dönmeye ikna etti ve bu da benim için fantastik bir hız yapına vesilesi oldu. Fon müziği: Satie’nin <i class="calibre1">Parade’ı. </i>Anımsadığım kadarıyla notaları hem bir sirk kırbacının hem de bir daktilonun seslerini içeriyor. Oliver’ın gelecekteki arması olarak düşünülebilecek iç içe geçen simgeler.</p>
	<p class="block_1">Her şey tereyağından kıl çekercesine kolaylıkla olup bitti. Stuart’ın hastanelik bir tetanoz vakası ve bir Paskalya Adası heykelinin kas gevşemesiyle çıkageleceğini tahmin edebilmek için hiç de Nostradamus’un öngörüsüne sahip olmaya ihtiyacım yoktu; ne var ki bu özel buluşma için cebinden bol mangır dökerek temin ettiği şarabı överek onu rahatlattım. Tasmanya Adası üzümlerinden yapılma bir Pinot Noir’dı şarap! Gillian o denli gergindi ki makarnayı yaktı. Yumurcaklar harikaydı, her ikisi de küçük birer hanımefendiydi. Stuart kafasını çevredeki işçi mahallelerinin orta sınıf yaşama alanlarına dönüştürülüp dönüştürülmediğine takmıştı ve bu uzun sözcükleri adeta diline dolarcasına telaffuz edip duruyordu. Mesele gerçekte neydi biliyor musunuz? Kendisi kafayı çekip yemek yerken, o yörenin Robin Hood karakterli bir sakininin BMW’sinin jant kapaklarını özgürlüklerine kavuşturmasından kaygı duyuyordu büyük olasılıkla.</p>
	<p class="block_1">Stuart’ın bir BMW’ye sahip olması <i class="calibre1">fikri </i>birazcık boktan bir şey, öyle değil mi? Ve ben de, Aziz Markus’un cesedinin Venedik’e getirildiği o kasvetli gece kadar kasvetli bir gece ona el sallarken, böyle boktan duygulara kapılıp kaldım. Tintoretto’muza inanırsak, şöyle bir geceymiş. Sokak lambaları acıklı acıklı göz kırpıyor, asfalt ise Habeşistan’ın sular basmış bir yöresi gibi pırıldıyordu. Stuart dört tekerli kızağı içinde slalomlar yaparken ben, “Auf wiedersehen, O Regenmeister”<sup class="calibre6"><sup class="noteref" id="back_note_30"><a href="index_split_053.html#note_30" title="30" class="calibre3">30</a></sup></sup> diye mırıldandım. Ringmaster,<sup class="calibre6"><sup class="noteref" id="back_note_31"><a href="index_split_054.html#note_31" title="31" class="calibre3">31</a></sup></sup> Regenmeister’la karşı karşıya geliyor. Keşke bunu daha önce düşünmüş olsaydım.</p>
	<p class="block_20">İtiraf etmem gerekir ki -doğal eğilimlerime aykırı da olsa bunu yapacağım- Stuart başlangıçtaki sosyal travmasını bir kez alt edince, bir hayli rahatlamış göründü. Doğrusunu isterseniz, bazen de son derece iğrenç biçimde rahatlamış bir hali vardı. İki kere sözümü kesti, oysa, <i class="calibre1">dans le bon vieux tem du roy Louys,</i><sup class="text_9"><sup class="noteref" id="back_note_32"><a href="index_split_055.html#note_32" title="32" class="calibre3">32</a></sup></sup><i class="calibre1"> </i>asla olmayacak bir şeydi bu. Organik ahbabımdaki bu genetik dönüşüme sizce ne yol açmış olabilir acaba?</p>
	<p class="block_1">Evet, her şey tereyağından kıl çekercesine kolaylıkla olup bitti ki, çoğu insanın günümüzde tereyağı yiyecek parası olmadığını düşünürsek böylesi bir sosyal olaya uygulanamayacak kadar tuhaf bir deyim bu.</p>
	<p class="block_13"> </p>
	<p class="block_20"><span class="text_8">Stuart</span> Aa evet, ne kadar zamandır vejetaryen olduklarını sordum onlara.</p>
	<p class="block_1">“Vejetaryen değiliz,” dedi Gillian. “Hiç olmadık. Yani sağlığa uygun şekilde yemek yemekten hoşlanıyoruz.” Bir an daldı, sonra, “Biz senin vejetaryen olduğunu sanıyorduk,” diye ekledi.</p>
	<p class="block_1">“Vejetaryen mi? Ben mi?” Başımı salladım.</p>
	<p class="block_1">“Oliver. Sen her zaman her şeyi yanlış anlıyorsun.” Gillian bunu kötü niyetle, ya da alaycı bir edayla söylememişti. Öte yandan, sevecenlikle de söylememişti. Adeta olup biten buymuş ve bu olacakmış ve sonuçlarla uğraşmak sadece kendisine düşüyormuş gibi bir çeşit boyun eğmişlikle söylemişti.</p>
	<p class="block_1">Gillian biraz kilo <i class="calibre1">almış, </i>öyle değil mi? Ama niye almasın ki? Ona yakışıyor. Günümüzde kadınların saçlarını enselerinde çok kısa kestirmelerinden hoşlanmıyorum ben. Ve sarının da ona yakışan bir renk olduğunu hiç düşünmedim. Yine de, benim üstüme vazife değil bunlar, öyle değil mi?</p>
	<p class="block_13"> </p>
	<p class="block_20"><span class="text_8">Oliver</span> Stuart, hiç farkında olmadan, akşam yemeğinde gerçekten de şarkı söyledi; yani demek istiyorum ki Frank Ifield’in notaları arasında boğazından Pergolesi’nin saf bir müzik cümlesi de çıktı. Evrenin Karşı Karşıya Olduğunu Bildiğimiz Tehdit konusunda gevezelik edip duruyordu; bir başka deyişle, bitki ve hayvan yaşamındaki çeşitliliğin mali anlamda nasıl başarısız olduğu, siyah balıkçı yaka kazaklar giymiş ve dönüşüme uğramış genlerin Doğa Kalesi’nin şimdiye değin korunmuş olan iç alanına dağcılar gibi ip kullanarak nasıl inecekleri, ürkek ötücü kuşun nasıl dilsizleşeceği, kadife görünümlü patlıcanın pırıltısını nasıl yitireceği, hepimizin de her yanında nasıl kamburlar belirip Brueghel tablolarından çıkma şu grotesk köylülere benzeyeceği -eğer alternatifi bir Stuartlar ırkı olacaksa, o kadar da kötü bir şey olmazdı <i class="calibre1">bu- </i>ve genetik dönüşümün nasıl bir Frankenstein Canavarı olduğu konularında gevezelik ediyordu ki, işte o an, evdeki bütün kristal eşyaları parçalayıp tuzla buz edecek kadar tiz perdeden, sözcükleri uzata uzata şarkı söylemek istedim, çünkü bütün bu canavar <i class="calibre1">meselesi </i>şundan ibaretti: Bu canavar gerçek bir süt kuzusu olup hiç kimseye tehdit falan oluşturmuyordu, gelgelelim raslantılar sonucu insanlığın para konularında duyduğu birçok dehşete simge olma talihsizliğine uğramıştı -ne var ki Stuart oldukça sıkıcı oluyordu- bazılarının GM konusunda -kısaltmalardan nefret etmiyor musunuz siz?- evet GM konusunda güzel bir şekilde ifade ettiği gibi, şu şahmerdanlı matkaplarla dolu bir fabrika kadar sıkıcı oluyordu -ve ben çok sayıda konuda çeşitli sorular sormak üzereydim ki: a) General Motors’un bu meseleyle ne ilgisi olduğu, b) Stuart’ın hastalık taşımayan ürünlerinin başarısının tam da bizim kötü gen korkumuza bağlı olup olmadığı ve böyle bir korkuyu yenecek olsak adı geçen devasa havuç ticaretinin son hızla bir U dönüşü yapıp yapmayacağı sorularını soruyordum ki Stuart’ın ağzından bir hipnotizmacının parmaklarını şaklatması gibi bir cümle çıkıverdi. </p>
	<p class="block_1">“Ne dedin sen?”</p>
	<p class="block_1">Doğal olarak en değerli kuvars taşlarını sergileyen çılgın bir altın arayıcısı gibi, söylediği bütün şeyleri bana tekrar anlattı. Sonunda da titrek parmak uçlarıyla gerçek altın parçasını yakalayıverdi.</p>
	<p class="block_1">‘İstenmeyen etki yasası.”</p>
	<p class="block_1">Söylediğine göre bu ilke, sözgelimi, Frankensteinlaşmış ekinlerin otoburların yiyemeyeceği şeyler olduğu ortaya çıkarsa uygulanabilecekti. Ki bu özellik... <sup class="calibre6">İ</sup>şte bunun gibi şeyler. Ama ben artık dinlemiyordum, ben hepten kaybolup gitmiştim.</p>
	<p class="block_1">İstenmeyen etki yasası. Bu ilke, ürkek olmakla birlikte el değmemiş bir çalıbülbülü gibi değil de insanlığın, Doğa’nın ve Kadiri Mutlak’ın (Kadir-i Mutlak tanımını metafor olarak kullanıyorum, anlıyorsunuz ya: Onu kendi zevkinize göre Thor, Zeus ya da küçük Johnny Quark’la değiştirin) evet bütün hunların ortaklaşa seslerini verdikleri ulu bir koro gibi nağmeler çıkarmıyor mu? Neon harflerle yazılmış bir cümle değil mi bu sadece? Onu, “ete bürünmüş sözcük”, <i class="calibre1">“que sera, sera”, “si monumentum requiris, circumspice”, </i>“atlı, geç git”, “yapmamız gereken şeyleri yapmadan bıraktık” ve “titreyen ellerle, kızın sutyenini çözdü,” gibi ifadelerle yan yana koyun. İstenmeyen etki yasası. Benim hayatımı açıkladığı kadar sizinkini de açıklamıyor mu? Hangi metafizikçi, hangi ahlakçı bunu daha iyi dile getirebilirdi?</p>
	<p class="block_1">Beni yanlış anlamayın. Eğer olabileceğinizden biraz az Ollie yanlısıysanız -ve ben öyle olduğunuzdan kuşkuluyum- benim bu parlak ilkeyi kucaklayışımın, bir bakıma, günahlardan arındırıcı olduğunu düşünebilirsiniz. Sanki bunu sızlanmak için söylüyormuşum gibi: “Benim hatam değil, ahbap.” Tam tersine -buradakileri tenzih ederek söylüyorum- ben ona yaşamın trajik ilkesinin gerçek bir ifadesi olarak bakıyorum. Şu eski tanrılar öldüler ve küçük Johnny Quark da yaratılış kitabımın gri takım elbiseli Stuart’ı oluyor. Ama istenmeyen etki yasası, işte o büyük, o Yunani, o bize niyetle edim arasındaki boşluğun ne kadar kocaman olabileceğini, çabalarımızın ne denli boş olduğunu, düşüşümüzün ne denli büyük ve şeytani olduğunu öğretiyor. Hepimiz de kayıbız, öyle değil mi? En çok kayıp olanlar da bunu bilmeyenler. Bunu bilenlerse bulunmuş durumdalar, çünkü kayıp oluşlarını tam olarak kavramış bulunuyor onlar. Quark Yılında Böyle Buyurdu Oliver.</p>
	<p class="block_13"> </p>
	<p class="block_20"><span class="text_8">Gillian</span> Elbette, evli olmaksızın evlilerin seks hayatını yaşayabilirsiniz. Sanırım her iki dünyanın da en kötü olanı bu. Özür dilerim, canınızı sıkıp sizi soğutmak istemedim. Belki de tam bunu yapmak üzeresiniz.</p>
	<p class="block_23" id="calibre_pb_10"> </p>
</body></html>
