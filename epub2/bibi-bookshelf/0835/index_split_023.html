<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_22" id="id_Toc402377069">XX <br class="calibre5"/>Ne düşünüyorsunuz?</p>
	<p class="block_19"> </p>
	<p class="block_19"> </p>
	<p class="block_20"><span class="text_8">Gillian</span> Size anlatmadığım bir şey var. Stuart’ın söylediği bir şey.</p>
	<p class="block_1">O akşam sevişirken -hayır, Stuart ırzıma geçerken-hayır, seks yaparken, diyelim- ve ona bunun kötü bir fikir olduğunu söylemeye çalışırken, Oliver hakkında bir şey söyleyecektim, ama her nedense adını ağzıma alamadım. Bu yüzden, “Kocam yukarıda uyuyor,” diye bir şey söyleyiverdim -biliyorum tuhaf gözükmüş olmalı bu.</p>
	<p class="block_1">“Hayır,” dedi Stuart. Bir an için beni becermeyi bıraktı ve bir hayli ciddice, ama aynı zamanda da saldırganca baktı bana. “Senin kocan <i class="calibre1">benim. </i>Her zaman kocan oldum. Sen benim karımsın.”</p>
	<p class="block_1">“Stuart,” dedim. İhtiyar sakallı bir köktendinci değildi Stuart, sonuçta.</p>
	<p class="block_1">“Ben senin kocanım,” diye yineledi. “Oliver’ın metresi olabilirsin, ama benim <i class="calibre1">karımsın.”</i></p>
	<p class="block_1">Sonra beni becermeye devam etti. </p>
	<p class="block_1">Korkutucu bulmuyor musunuz bunu?</p>
	<p class="block_13"> </p>
	<p class="block_20"><span class="text_8">Oliver</span> Plan A (Bu Stuartvari jargona başvurduğum için bağışlayın). Bayan Dyer’le evlen. Gönül borcu olarak Dyer adını al. Sap daldan usulca ayrılana kadar Bayan Dyer’ı elindeki olgun bir meyve gibi tut. Evine miras olarak kon. Bir kez daha yeni evli Hughes’ların tam karşısındaki yolda otur. Canlarını sıkmamaya uğraş. Roncesblahblah’dan beklenebilecek soylu bir geriye çekilişi gerçekleştir. Tersine dönebilirlik durumunu kutsa -bunun parolam olduğunu anımsıyorsunuz, değil mi?</p>
	<p class="block_1">Yeni bir maymunçıkmaz ağacı dik. Büyümesini hızlandır ve kendi muşmula anım çıkagelmeden önce onun dış dünyayı maskelemesine olanak tanı.</p>
	<p class="block_13"> </p>
	<p class="block_20"><span class="text_8">Stuart</span> Birisiyle tanışıyorsunuz, onu yavaş yavaş tanıyorsunuz, ondan hoşlanıyorsunuz, o sizden hoşlanıyor, birlikte yalıyorsunuz. Sonra <span class="text_10">-o </span>an, ya da ertesi sabah, yahut geriye bakınca- her şey gözünüzde daha açıklık kazanıyor, öyle değil mi? Bunun her iki taraf için de bir kez daha merak ya da nezaket gereği gerçekleşip gerçekleşmeyeceği (ya da her iki taraf için de nezaket gereği asla olmayacağı), veya bir mevsim sürecek bir şey olup olmayacağı, yahut -bu da muhtemel- sürdükçe süreceği. Bunlar normalde zihninizde daha fazla açıklığa kavuşuyor.</p>
	<p class="block_1">Sanırım şu anki koşulların tam anlamıyla normal olmadığını söyleyebilirsiniz. Evet, bunu bir kez daha söyleyebilirsiniz.</p>
	<p class="block_13"> </p>
	<p class="block_20"><span class="text_8">Gillian</span> Çocuk aldırmayı onaylamıyorum. Yani arkanızda, savaş bölgelerinde falan olup biten şeyler bırakmayı. Dünyada gerçekleşen çocuk aldırmaların çoğunu onaylamıyorum. Kadınların haklarına karşı çıkmıyorum, ama bu kararlarındaki bilgeliklerine pekâlâ çıkıyorum. Bir çocuğu dünyaya getirmek büyük bir şey, ama dünyaya gelişinin önüne geçmek daha da büyük bir şey. Bu konudaki bütün argümanları biliyorum, ama bana öyle geliyor ki karar her zaman argüman ötesi bir yerde alınıyor. Aşk ve inanç gibi şeyler hakkındaki bütün öteki kararların alındığı aynı yerde.</p>
	<p class="block_1">Bu yüzden her şey iyi giderse -yaş limitine erişmeye başlıyorum- Stuart’tan çocuğum olacak. Bu cümlenin başlangıcı her nasılsa sonuyla bağdaşmıyor.</p>
	<p class="block_1">Oliver’la mümkün olabildiğince çabucak yatıp çocuğun ondan olduğunu ileri sürmek de hiç çözüm değil.</p>
	<p class="block_1">Hiç tanımadığım bir kişi ya da kişilerle ilişkim olduğunu söyleyebilir miyim acaba? Suçu seks hayatımızın var olmayışına yıkabilir miyim? Ancak ben evde çalışıyorum ve Oliver da son zamanlarda evden hiç ayrılmadı. Ne yaptığımı biliyor. Evde geçirdiğim zaman belli.</p>
	<p class="block_1">Hiç kuşku yok, tahmin edecek. Ve ben inkâr etmeyeceğim.</p>
	<p class="block_13"> </p>
	<p class="block_20"><span class="text_8">Oliver</span> Plan B. Şunu düşünüyorum ki, Roncesblahblah’lı Oliver, geri plana çekilmesiyle ünlenmiş biri değildi. Onur duygusu beni ileriye doğru itiyor. Deniz kabuklarının seslerini dinle ve dosdoğru savaş meydanına yürü! Sünnetsizleri ez! (Şu ana kadar hiç düşünülmemiş bir nokta. En son soruşturmalarınız sırasında, bu durumu görmemiş olduğunuza şaşırdım. Stuart’ın şeyinin-kutsal halesi, etli haşefesi hâlâ var mı, yoksa yok mu? Stuart Süvari miydi, yoksa bir Yuvarlakkafa<sup class="calibre6"><sup class="noteref" id="back_note_89"><a href="index_split_112.html#note_89" title="89" class="calibre3">89</a></sup></sup> mıydı? Siz ne düşünüyorsunuz? Ha söyleyeyim, aklımda hiç ırksal ya da dinsel bir önyargı falan yok benim. Ben sadece, miniminnacık Stu-bebe’nin küvezden daha yeni alınmışken, beyaz önlüklü şu kilise budayıcılarıyla karşılaşıp karşılaşmadığını merak ediyorum Ben mi? [Ne? <i class="calibre1">Moi?</i><sup class="text_9"><sup class="noteref" id="back_note_90"><a href="index_split_113.html#note_90" title="90" class="calibre3">90</a></sup></sup><i class="calibre1"> </i>Dediğim gibi, şansınızı kaçırdınız. Gerçi eğer arzu ediyorsanız -Oliver bugünlerde insana <i class="calibre1">hüzün verecek kadar </i>yolsuz- <i class="calibre1">daha sonra </i>bir yerde buluşabiliriz ve size göstermem için bana para verebilirsiniz.] Böylece -dosdoğru savaşa mı? Hak, onur ve ellerin kavuşması adına benim olanlar için dövüş. Onun sevgisini yeniden kazanacağım. Savunma hattımı koruyacağım. Siz ne düşünüyorsunuz?</p>
	<p class="block_21"> </p>
	<p class="block_20"><span class="text_8">Stuart</span> İstemek konusunda ne demiştim?</p>
	<p class="block_1">Demiştim ki, “Bugünlerde ne istediğimi biliyorum ve istemediğim şeylerle vaktimi boşa harcamıyorum.” Her şeyi son derece açık seçik ortaya koymuşum, öyle değil mi? Ve çoğu zaman öyle oluyor ya da geçmişte öyle oldu. Ama anlıyorum ki, sadece basit şeyler, önemsiz şeyler için. Onları istiyor ve elde ediyorsunuz. Ya da elde etmiyorsunuz.</p>
	<p class="block_1">Gerçi önemli şeylerde... İstemek insanı elde etmeye götürebilir, ama bir şeyi elde etmek işin sonu değildir. Elde etmek birtakım yeni sorular ortaya çıkarabilir. Oliver’ın iş hayatındaki planının Nobel Ödülü’nü kazanmak olduğunu söylediğini bir anımsayın. Bence üç hafta devretmiş lotoyu kazanmak için daha fazla şansı olurdu onun, sanırım bunda siz de benimle aynı görüştesinizdir. Ama bir an için istediği şeyi elde ettiğini hayal edin. Bunun bütün problemlerini çözeceğini ve bundan böyle sonsuza değin mutlu bir hayal yaşayacağını düşünür müydünüz? Ben sanmıyorum. Hiç elde etmemenin, sadece istemenin daha kolay olduğunu söyleyebilirsiniz. Gelgelelim, sadece istemekten ibaret olan, hiçbir şeyin elde edilmediği bir hayat inanılmayacak kadar acılarla dolu olabilir. Bana inanın.</p>
	<p class="block_1">Yoksa ben meseleye yanaşmaktan sadece uzak mı duruyorum? “Bazı şeyleri istemek”ten bahsetmek ama Gillian’ın adını bile anmamak?</p>
	<p class="block_13"> </p>
	<p class="block_20"><span class="text_8">Sophie</span> Stuart benim Babam, Babam Marie’nin de Babası, Babacığımın ruhsal bakımdan dibe vurmuş olmasının sebeplerinden biri de bu.</p>
	<p class="block_1">Bunun çözümü belki de, babamla annemin birlikte bir çocuk sahibi daha olmaları. O zaman bire karşı iki olurdu.</p>
	<p class="block_1">Hey, parlak bir fikir değil mi bu? Ne düşünüyorsunuz?</p>
	<p class="block_13"> </p>
	<p class="block_20"><span class="text_8">Gillian</span> Yürümedi, değil mi? İşin gerçeği bu. On yıl önce, Stuart’ı özgürlüğüne kavuşturacağını düşündüğüm bir plan hayal edip uygulamaya koydum. Ama görünüşe bakılırsa ters etki yaptı bu plan. Oliver’la sürdürdüğüm hayatımın hiç de kıskanılacak bir yanı olmadığını ve onu yakalandığı kancadan kurtaracağını anlamış olacağını umuyordum bunun. Biliyor musunuz, Amerika’ya ilk gidişinde, bana oradan koca koca çiçekler gönderirdi Stuart. Adını gizleyerek. Dağıtım şirketiyle temas kurdum, onlara bir taciz hikâyesi uydurdum ve onlar çiçek siparişlerinin hepsinin de Washington’dan geldiğini doğruladılar. Söylemeye bile gerek yok ki Stuart orada bulunan tanıdığım tek kişiydi. Ve şu da apaçık ki Oliver her şeyi biliyordu. Ancak hiç tartışmadık. Sonra Fransa’ya gittik ve Stuart orada da izimizi buldu. Bu yüzden, Stuart’ın bizi izleyeceğini bildiğimden, sokaktaki tartışma sahnesini tezgâhladım. Ama tamamen yanlış hesap yaptım, çünkü böylelikle Stuart’ta beni kurtarma arzusu uyandırmış olmalıyım. Ve bütün bu yıllar boyunca onun iyi olduğunu, kendi başına güvenli bir yaşam kurduğunu, yaralarının iyileştiğini düşündüm.</p>
	<p class="block_1">Eğer bunu yapmak yerine gerçeği görebilseydi -Oliver’la benim mutlu olduğumuzu-o zamanki halimizle- acaba bu durumu anlaması onu özgürlüğüne kavuşturur muydu? Tümüyle farklı bir yaşamı olur muydu? Geriye hiç dönmemiş olabilir miydi? Ne düşünüyorsunuz?</p>
	<p class="block_13"> </p>
	<p class="block_20"><span class="text_8">Oliver</span> Plan C. Dr Robb bana ne söylemişti? Evet -insanın daha iyiye gitmeyeceğini hissetmesinin depresyonun bir parçası olduğunu. Şey, ben de onunla aynı görüşü paylaşırdım, gerçi benim yorumum onunkinden farklı olurdu. Öğrencilik yıllarımda, yeni doktor çıkmış bir gençle bar taburesi ahbaplığım olmuştu. Yine kafaları çekeceğimiz bir akşam son derece sıkıntılı bir hali vardı. Meğerse kıdemli hekimlerden birisi o öğle sonrası -artık beyaz önlük takmış yetişkin bir hekimdi ya- ilerleyen kanser yüzünden vücudu gitgide daha fazla kemirilip duran bir hastanın hastane kapısında bekleşen aile fertlerine, o son derece kötü haberi iletme talimatını vermişti ona. Oysa arkadaşım o ana kadar hiç ölüm haberi vermemişti ve diplomatik dilden de hiç anlamazdı. Gelin görün ki arkadaşım perişan haldeki aile fertlerine sevgili akrabalarının çok yakında kesinlikle nalları dikeceği haberini söylerken gerçek bir Sir Henry Wotton gibi davrandı. ‘‘Peki tam olarak ne dedin onlara?” diye sordum ona. Arkadaşımın sözleri aradan bunca yıl geçmiş olmasına karşın kulağımda hâlâ çınlıyor: “Durumunun daha iyiye gitmeyeceğini” söyledim.</p>
	<p class="block_1">Bu kadar genç ama yine de bu kadar bilge! Peki, durumumuz daha iyiye gidecek mi? Filozofların anladığı anlamda kesinlikle gitmeyecek. Tahminci Adamlar’ın anladığı anlamda da gitmeyecek. Daha iyiye gitmeyeceğiniz duygusu gerçekten de depresyonun bir parçası -ama hangi parçası? Dr Robb için bir semptom. Oliver içinse neden. Hiçbirimizin durumu da daha iyiye gitmeyecek. Peki o zaman ülkelerinin iyiliği için dürüst tıp elçilerini yurtdışında yalan söylemeye göndermek niye? Plan C sadece, gerçekleri olduğu gibi kabul etmeye dayanıyor. Hepimiz de aynı durumdayız, mesele sadece şu ki, bazılarımız su çizgisinin altında olduğumuzu itiraf ediyor, bazılarımızsa sırtlarını dönüp küreklere asılıp duruyor, ta ki küreklerin bağlandıkları nokta tutuşup alev alana dek.</p>
	<p class="block_1">Şu klişeye bakın. Yeniden yaşam verme konusundaki başarısız girişimde daha kötüye gidiyoruz. Ne onursuzluk! Yuh olsun sana, sevgili Ollie! Ama öte yandan, bir kendini savunma olarak, ne kadar yerinde bir ifade! Bir klişeyi yeniden yaşamak konusundaki başarısız girişimlerden başka nedir ki yaşamlarımız?</p>
	<p class="block_1">Evet, Plan C bu.</p>
	<p class="block_1">Plan A, Plan B. Plan C: Hangisini Yeğlerdiniz?</p>
	<p class="block_13"> </p>
	<p class="block_20"><span class="text_8">Stuart</span> “Daha karmaşık’’ ifadesiyle demek istediğim şu. Bütün bu yıllar boyunca uzaklardayken, yanımda taşıdığım Gill -daha doğru bir deyişle herkesin biraz kafasını takmış göründüğü şu fotoğraf çerçevesindeki Gill- benim o zamanlar tanıdığım, âşık olduğum Gill’di. Bu normal, öyle değil mi? Ve geri döndüğümde, o hiç değişmemiş, dedim kendi kendime. Demek istiyorum ki, kızları olmuş, saçlarını farklı bir şekilde yapıyor, biraz kilo almış ve anımsadığım elbiseleri artık giymiyor, sıkıntılı günler yaşıyor, ama benim için o tamı tamına aynıydı. Öyle değil mi? Belki de, Oliver’la birlikte yaşadığı bütün hu yılların onu değiştirmiş olduğunu itiraf etmek istemiyorum sadece. Oliver’ın hallerine ve tavırlarına. düşüncelerine, ikinci sınıf görüşlerine maruz kalmıştı Gill. Biz. dediğim gibi, MAL ve KGA’dan bahsediyoruz burada. Onun hâlâ, benim âşık olduğum aynı kadın olduğunu düşünmek gerçekdışı bir şey mi? Nihayet, ben de hu arada değiştim. Ve merhabalaştığımız-da söylediğim gibi, sizler de değiştiniz.</p>
	<p class="block_1">Seks hiçbir şeyi daha fazla açıklığa kavuşturmadı. Tam tersine, bunun basit bir mesele olduğunu, Gill’i her zaman sevdiğimi, evet her zaman sevdiğimi ve her zaman da seveceğimi düşünerek kendimi aldattığımı anlamamı sağladı. Çünkü o cümlede sözü edilen Gill on iki yıl öncesinin Gill’i: Her zaman seveceğimi bildiğim Gill bu. Her zaman. Daha önce de söylediğim gibi, hard disk. Peki bugünün Gill’ine ne demeli? Ona yeni baştan âşık olmam mı gerekecek? Yoksa zaten yarı yarıya âşık mıyım? Bir çeyrek âşık mı? Dörtte üç âşık mı? Sanırım ideal çözüm, her ikimiz de değişmiş olmamıza karşın, paralel doğrultularda gelişmekle olduğumuzu, bu yüzden de dedikleri gibi, ayrılmış olsak da birbirimizden “ayrı düşmediğimizi” keşfetmek olacak. Ve sonra-daha da iyisi-eğer mümkün olabilirse, beni yeniden sevip sevemeyeceğini keşfetmek. Ya da -bu daha da iyi- bu kez beni daha fazla sevip sevemeyeceğini. Söyleyin bana, düş mü kuruyorum?</p>
	<p class="block_1">Şimdi bir zamanlar sahip olduğum bir şeyi yeniden elde etme şansına sahip göründüğüm için bir yanım bunu ne kadar istediğimi merak etmeye başlıyor. Geçmişte her şey olanaksız görünürken, her şey daha açıktı. Belki de sadece korkuyorum. Ne de olsa, bahis şimdi çok daha yüksek görünüyor. Dürüstçe konuşmak gerekirse. Terri’yle evlendiğimde, Gill’le evlendiğimde olduğu kadar yüksek değildi bahis. Ama şimdi yeniden yüksek. Sanırım anahtar soru şu: Gillian beni yeniden sevebilir mi?</p>
	<p class="block_1">Ne düşünüyorsunuz?</p>
	<p class="block_13"> </p>
	<p class="block_20"><span class="text_8">Gillian</span> Stuart beni seviyor mu? Hâlâ seviyor mu? Gerçekten seviyor mu? Dediği gibi seviyor mu?</p>
	<p class="block_1">Anahtar soru bu. Ne düşünüyorsunuz?</p>
	<p class="block_13"> </p>
	<p class="block_20"><span class="text_8">Madam Wyatt</span> Bana hiçbir şey sormayın. Bir şeyler olacak. Ya da hiçbir şey olmayacak. <i class="calibre1">Ve </i>sonra, birbirimizin ardından, uzun bir zaman içinde, hepimiz de öleceğiz. Elbette, siz önce ölebilirsiniz.</p>
	<p class="block_1">Bana gelince, ben bekleyeceğim. Bir şeyin olmasını bekleyeceğim. Ya da hiçbir şeyin olmamasını.</p>
	</body></html>
