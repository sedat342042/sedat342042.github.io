<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1 id="sigil_toc_id_12">(14)</h1>

  <p><b>&nbsp;</b></p>

  <p>Gözetleme deliğinden içeri sızan ışık bile uyanmama yetti. Toparlanmış olmanın şaşkınlığı içinde bir süre ranzada uzanmaya devam ettim. Anlaşılan şu hastalar için söylenen "vartayı atlatma" aşamasını geçmiştim ve beyin sarsıntısının etkileri de hemen hemen kaybolmuştu. Kendimi enerji ve kararlılıkla dolu hissediyordum. Hatta üstümü giyinmeden önce&nbsp;bu kapağın başına oturdum ve yaktığım mum bitene kadar&nbsp;yazdım: Bay Askew, Bay Benêt, Charles, Bayan Granham ve&nbsp;Bay Gibbs! Ben yazarken loş koridordan içeri sızan ışık arttı&nbsp;ve bitmeye yüz tutmuş mumu söndürdüm. İyileşmenin etkisini hâlâ hissedebiliyordum, fakat üstümü değişip muşambalarımı da sırtıma geçirdikten sonra biraz hava almak için dikkatle dışarı çıktığımda, artık tuzlu sudan hayli yorulmuş bir&nbsp;insan için neşelendirici bir manzarayla karşılaşmadığımı belirtmeliyim! Sanki dört bir yandan serpinti geliyordu. Kaptan&nbsp;Anderson'ın kıçüstü güvertesinde volta atmakta olup olmadığını görmek için yukarıları gözden geçirdim, ama onu hiçbir yerde göremedim. Onun yerine muşambalar içinde başka&nbsp;bir adam kıçüstü güvertesinin ön korkuluğundan bana el salladı. Rüzgarın içinden belli belirsiz bir ses ulaştı kulaklarıma:</p>

  <p>"Günaydın!"</p>

  <p>Sesin sahibi Yüzbaşı Benêt' ti.</p>

  <p>"Ne günaydını! Berbat bir sabah bu!"</p>

  <p>"Şimdi yanınıza geliyorum."</p>

  <p>Cumbershum geminin karnından yukarı çıkıyordu. Bana doğru homurdandığında ben de ona doğru homurdandım.&nbsp;Bu adamla anlaşmak için başka bir şeye ihtiyaç yoktu. Kıçüstü güvertesine doğru tırmandığı sırada geminin kampanası sekiz kere çaldı. Merasim kısa sürdü. Beyefendiler genelde&nbsp;şapkalarını çıkarmalıdır, fakat bu berbat hava yüzünden "çene ipi" dedikleri bir şeyle geniş kenarlı şapkalarını kafalarına&nbsp;tutturmuşlardı. Bu yüzden yaptıkları şey şapka çıkarmanın&nbsp;sembolik halinden ibaretti, yani sağ ellerini kaşlarına kadar&nbsp;kaldırmakla yetiniyorlardı. Dümen çarkındaki adamlar yeni&nbsp;subaya rotayı bildirdiler. Benêt merdivenden aşağıya indi. On&nbsp;tırabzanı her iki eliyle tutuyordu, üstüne doğru da abanmıştı.</p>

  <p>"Yukarı gelin, efendim."</p>

  <p>"Bu sabah çok neşelisiniz, Bay Benêt."</p>

  <p>"Herhalde dışarıdan bakınca öyle görünüyorum."</p>

  <p>"Ayrılık, gün geçtikçe farkına varıyorum ki..."</p>

  <p>"Sizi anlıyorum. Wilson! Kahrolası orsa yakasından gözlerini ayırma! Evet, Bay Talbot, size daha önce okumuş olduğum iki dize üzerinde vardiya boyunca uğraştım ve onları gerçekten geliştirdiğimi sanıyorum. <i>'Esas Güzellik, bir kadından daha tatlı, hem namı hem endamı insan denemeyecek denli farklı...'</i> Nasıl, ilerleme var mı?"</p>

  <p>"Ben şair değilim."</p>

  <p>"Bunu nereden biliyorsunuz, efendim? Öğrendiğim kadarıyla Bayan East şarkı söylerken ağlıyormuşsunuz..."</p>

  <p>"Yarabbim! Onlar nereden kaynaklandığını bilemediğim göz yaşlarıydı... üstelik başımı çarpmıştım, belki de ondan&nbsp;boşalmıştı yaşlar!"</p>

  <p>"Sevgili Bay Talbot. Varlıkların en duyarlısı, en nefisiyle iletişim kurma zorunluluğuyla karşı karşıya kaldınız mı, yalnız şiirle kurabilirsiniz aradaki bağı. Bu onların dilidir. Onların dili de geleceğin dilidir. Kadınlar için şafak söküyor, Bay&nbsp;Talbot. Düzyazının sınırlarım aştılar mı, o dudaklardan nasıl&nbsp;hecelerin dökülebileceğini bir kez anladılar mı, kadınlar tıpkı&nbsp;güneş gibi ihtişamla yükseleceklerdir."</p>

  <p>"Hayretler içinde kaldım, Bay Benêt."</p>

  <p>"Düzyazı ha? Tüccarların dilidir, savaşın dilidir, alış-verişin, idareciliğin dilidir."</p>

  <p>"Ya şiir?. "</p>

  <p>"Düzyazı insanları ikna etmeye yarar. Daha dün rotamızın biraz değiştirilmesinin iyi olacağına kaptanı ikna etmeyi başardım. Ya gidip de dizelerle ifade etseydim kaptana yanılmakta olduğunu..."</p>

  <p>"Halen hayatta olmanız beni şaşırttı doğrusu."</p>

  <p>"Hayır... Hayır! Geminin baş-kıç vurmasının daha katlanılabilir bir hal aldığını fark etmediniz mi?"</p>

  <p>"Oysa ben iyileştiğim için rahatça ayakta durduğumu ve böyle neşeli olduğumu sanıyordum."</p>

  <p>"Rüzgardan bir derece uzaklaşarak hızımızı artırdık, çok az ama yine de mesafenin artışım karşılamaya yetiyor. Ah,&nbsp;ama o Sevgili Varlık'ın yokluğu..."</p>

  <p>"Leydi Somerset'ten mi söz ediyorsunuz?"</p>

  <p>Yüzbaşı Benêt geniş kenarlı şapkasını çıkarıp altın buklelerini savurdu.</p>

  <p>"Başka kim olabilir?"</p>

  <p>"Düşünmüştüm ki" dedim gülerek, "belki aklınızda Başka biri vardır..."</p>

  <p>"Başka biri yok ki!"</p>

  <p>"Size öyle geliyor, ben pek öyle görmüyorum..."</p>

  <p>Yüzbaşı Benêt başım iki yana sallayarak bir hatıranın şefkatiyle gülümsedi.</p>

  <p>"Başka biri olamaz."</p>

  <p>"Bana öyle geliyor ki belki de fırsatınız olmuştur Bayan Chumley'in karakteri konusunda fikir edinebilmek için."</p>

  <p>"Onun karakteri yok."</p>

  <p>"Anlayamadım?"</p>

  <p>"Onun karakteri olamaz zaten. O daha öğrenci, Bay Talbot."</p>

  <p>"Bayan Chumley..."</p>

  <p>"Öğrenciler hakkında fikir edinmem. Onlardan sempati, anlayış ya da başka herhangi bir şey beklemek son derece anlamsızdır. Onlar her esintiyle farklı yerlere uçabilirler. Benim&nbsp;kendi kız kardeşlerim karşılarına çıkan ilk kırmızı ceketlinin peşine takılırlardı, tabii sevgili annem onlara göz kulak olmasaydı."</p>

  <p>"Bayan Chumley bir öğrenci değil artık!"</p>

  <p>"Size hak veriyorum, gerçekten sevimli, hatta kıvrak bir zekaya sahip olduğu bile söylenebilir..."</p>

  <p>"Söylenebilir ha?"</p>

  <p>"Ama ağaç yaşken eğilir..."</p>

  <p>"Bay Benêt!"</p>

  <p>"Ne oldu... sorun nedir?"</p>

  <p>"Yüzbaşı Deverel şu an <i>Alcyone'</i>da... onun kötü şöhreti..."</p>

  <p>"Tam bir horoz, Bay Talbot. Onu çok kısa bir an için görmem hakkında olumsuz fikirler edinmeme yetmişti."</p>

  <p>"Bay Askew dedi ki... Bay Askew bana Yakışıklı Jack'in..."</p>

  <p>"Fakat en azından bu melankolik sürgünü seçmemi sağladığı için müteşekkirim ona !"</p>

  <p>"Ama, Bay Benêt... beni affedin. Sürgün! Yine de mutlu görünüyorsunuz! Haliniz tavırlarınız, yüzünüzdeki ifade...&nbsp;neşeli gibisiniz."</p>

  <p>Yüzbaşı Benêt önce hayretler içinde kaldı, sonra yüzünü ekşitti. Geniş kenarh şapkasını tekrar başma geçirdi.</p>

  <p>"Ciddi olamazsınız, Bay Talbot. Ben mi mutluyum?"</p>

  <p>"Kusura bakmayın ama!.."</p>

  <p>"Geniş düşünemeyen bir insan olsaydım şu anda sizin durumunuzu kıskanmam gerekirdi. Bayan Chumley'e aşıksınız, değil mi?"</p>

  <p>"Öyle."</p>

  <p>Bay Benêt'in yüzü sırılsıklamdı, fakat bunun nedeni gözyaşları değil yağmur ya da serpintiydi. Altın bukleleri rüzgarla alnının üstünde uçuşuyordu. Koltuğunun altındaki dürbün karakterinin öyle mekanik ve mesleki bir parçası gibi görünüyordu ki aniden dürbünü çıkarıp kıçüstü güverteye koşarken böcek ayağı gibi kolunun altına katladığı bir uzvunu çıkarmış gibi geldi bana. Cumbershum'a bir şeyler söyledi ve&nbsp;her ikisi birden dürbünlerini aynı noktaya çevirdiler, bir yandan güvertede dik durmaya çalışırken bir yandan da hayranlıkla onları izledim. Bay Benêt dürbünü tekrar koltuğunun altına sıkıştırıp koşarak aşağı indi.</p>

  <p>"Bir balina avcısı, Bay Talbot. Yardım çağrısı yapsak bile yaklaşmayacaktır bize."</p>

  <p>"Bay Benêt... benim durumumdan söz ediyorduk."</p>

  <p>"Mektubu diyorum, efendim. Doğrudan size teslim etmem gerekiyordu ama çok hastaydınız. Bu yüzden ben de uşağınıza verdim."</p>

  <p>"Wheeler!"</p>

  <p>"Hayır, hayır... öteki. Seni onun bunun çocuğu! Gözlerini ufuktan ayırma yoksa derini yüzerim! Bu yelkenliyi bildirmedin!"</p>

  <p>Bu gürleme Kaptan Anderson'ınkine çok benziyordu, ama Yüzbaşı Benet'in boğazından yükselmişti. Başım arkaya atmış grandi direğimizden geriye kalanın en tepesine sesleniyordu. Sonra bana dönüp normal sesiyle devam etti.</p>

  <p>"Bu adamın kafası hiç çalışmıyor. Daha sonra sizinle tekrar sohbet etmek isterim."</p>

  <p>Elini kaldırıp çabucak selam verdi ve karşılık vermeme kalmadan merdivenlerden koşarak inip gözden kayboldu.&nbsp;Ben de hemen koridora koştum ve Phillips'e seslendim. Sonunda gelebildi ve ondan mektubu istediğimde avucuyla başına vurarak kalbura dönmüş olduğu için başını azarladı.&nbsp;Ama hastaydım ve o da şunu yapmış sonra bunu yapmış... ya&nbsp;sabır çekerek bahanelerini anlatıp bitirmesini bekledikten&nbsp;sonra mektubu bulsun diye onu gönderdim fakat bu da hayli uzun sürdü. Yine de bu sayede pusulanın ne gibi hazineler&nbsp;içeriyor olabileceğine dair sayısız varsayımda bulunabildim!&nbsp;Belki de Bayan Chumley'den gelen uzun bir mektuptu, balo&nbsp;sonrası uykusuz geçen bir gecede yazılmıştı! Benimkinden&nbsp;daha dürüstçe olan âşıkane bir itirafın ardından günlüğünü&nbsp;veriyordu belki de bana. Günlüğü de benimkinden daha dürüstçe olacaktı, ne de olsa benimki bir tür eril bakış açısıyla sınırlıydı! Belki de sevgili annesinin ölümünün yürek parçalayıcı hikayesini anlatıyordu! Wilton House'un bahçelerinden&nbsp;koparılıp günlüğün arasında kurutulmuş bir çiçek, müzik öğretmeninin, o yaşlı, kocamış adamın kabataslak çizilmiş sevimli bir portresi! Ah, aşık bir delikanlının iyimserliği ve fantezileri! Böyle bir bekleyiş ateşe konmuş bir kap su gibi kayna tabilirdi her ölümlünün içini! Fakat Phillips uzun süre aradıktan sonra mektubu getirdiğinde ne kadar küçük olduğunu&nbsp;görünce biraz hayal kırıklığına uğradım; incecik, pahalı kağıttan ve parfümle yıkanmış gibiydi. Yüreğimde ani bir sancıyla tanıdım bu mektubu gönderen kişiyi. Gerçi hangi aptal&nbsp;bekleyebilirdi ki Bay Benet'in 'tapılası kadın'ından gelen bir&nbsp;nottan daha fazlasını?</p>

  <p>Çabucak kümesime girdim.</p>

  <p>“Çık dışarı, Wheeler! Çabuk çık!</p>

  <p>Kağıdı açtığımda parfüm kokusuyla neredeyse boğulacaktım. Kokunun keskinliğinden gözüme dolan yaşlardan kurtulmak için gözlerimi kırpıştırdım.</p>

  <p>"Leydi Somerset, Bay Edmund FitzHenry Talbot'a iyi dileklerini sunar. Leydi Somerset, Bay Talbot ile Bayan Cholmondeley arasındaki yazışmaları ancak Leydi Somerset'in denetimi altında kabul edecektir. Karşılıklı mektuplaşmaların&nbsp;yalnızca tanışıklığa dayandığı ve herhangi bir tarafın dileğiyle sona erdirilebileceğini ya da geçici olarak durdurulabileceğini kabul eder ve Bay Talbot'ın da kendisinden daha fazlasını beklemeyeceğini düşünmektedir."</p>

  <p>Yoksa bu kadın izin verse de vermese de benim yazmayacağımı mı sanıyor? Fakat böyle bir şey... o zaman! Hemen önümde, ranzanın üstünde başka bir kağıt parçası duruyordu. Hiç kuşku yok ki büyük mektubun içinden oraya düşmüştü. Pahalı kağıttan ambalajından bulaşanlar dışında ayrıca parfümlenmemişti. Kendimden hiç beklemeyeceğim bir&nbsp;akılsızlık ve hevesle kağıdı daha okumadan dudaklarıma&nbsp;bastırdım. Ardından titreyen parmaklarımla açtım. Böyle bir&nbsp;haber alınca kalbi heyecanla çarpmış olan hangi erkek ya da&nbsp;kadın o an hissettiğim sevinci anlamaz?</p>

  <p><i>Genç bir şahıs hayatının sonuna kadar unutmayacaktır iki geminin yan yana gelmesini; günün birinde her ikisinin de aynı limana demirlemesi için dua etmektedir.</i></p>

  <p>Aptalca bir şaşkınlık, hatta gözyaşları! O sevgili, o uzak tasavvurun aklıma gelmesiyle dudaklarımda beliriveren cömert, bereketli, içten gelen beklentileri sayıp dökmeyeceğim. Herhalde yaşamın zirvesi dedikleri budur, başka tasvirlere&nbsp;hayatta inanamam!</p>

  <p><i>Genç bir şahıs hayatı boyunca unutmayacaktır...</i> Yazmıştı... muhtemelen gözyaşları içinde... kağıdın arka tarafında da bir&nbsp;takım izler vardı. Daha mürekkebi kurumamış başka bir kağıdın üstüne konmuş olmalıydı. Sözcüklerin hiçbiri açık seçik&nbsp;okunabilecek türden değildi, çünkü hem birbirlerine karışmışlardı, hem de kağıdın arkasına ters çıkmışlardı. Onun dışında lekeler de vardı. Bunlara bakarken ona karşı eksiksiz ve&nbsp;yürekten bir yakınlık hissettim. Narin parmaklarına bulaşan&nbsp;mürekkebi öpmek için neler vermezdim! Aynamı alıp kağıdın&nbsp;üstüne tutarak yazılanları okumaya çalıştım. Zihnim tek bir&nbsp;harften ya da lekeden tüm bir kelimeyi çıkartmak zorundaydı, akademisyenlerde bile nadir rastlanan bir tutkuyla çabalamam gerektiğini tahmin edersiniz! En sonunda ilk satırı çözmeyi başardım. <i>"Kusurları bir lejyon ve erdemleri kıtmış."</i> ("erdem" kelimesini ben çoğul yaptım. Bayan Chumley'in onun&nbsp;yaşındaki bir hanıma hiç yakışmayacak şekilde bir bayanın&nbsp;"erdem"i, yani tekil kullanıldığında namusla karıştırılabilecek bir özelliği hakkında yorum yapmış olabileceğini hiç düşünmüyordum çünkü.)</p>

  <p><i>Hatta rivayet odur ki aslında hiç yokmuş.</i></p>

  <p><i>Beyefendiler çıkınca ortaya hemen başlarmış</i></p>

  <p><i>Yüzünü çevirmeye sanırsınız ki günebakanmış</i></p>

  <p>Ve eğer...</p>

  <p>Burada el yazısı hiç okunamayacak bir hale geliyordu. Fakat o şahane ellerden çıkan bu birkaç satır dahi yeterince büyüleyiciydi. Yemin ederim ki ilk kanaatim bizzat Papa’nın dahi daha incelikli hicivler yazamayacağıydı! Onun sesini işitmiş, gülümseyişini görmüş gibi oldum. Tıpkı Yüzbaşı Benêt gibi o da bir şiir tutkunuydu. Benêt değil miydi dişilerin kalbine giden en kısa yolun ilham perisinin kanatları altından&nbsp;geçtiğini söyleyen?</p>

  <p>Ondan sonra başıma gelenleri tasvir etme cesaretini gösterebilecek miyim bilemiyorum. Ben daima ve maalesef haklı olarak, kendimi düzyazıya yatkın görmüşümdür! Oysa şimdi, hem de fazla çaba harcamadan, öte yandan tüylerimi diken diken eden bir duyguyla, adeta utanarak başka denizlere&nbsp;akıyordum! Ya da en azından deniyordum! Onun kalbine giden en kısa yol şiirdi ve ne yapardım bilemiyorum bu büyük&nbsp;boşlukta, bu zaman okyanusunda, hayatı katlanılır kılan her&nbsp;şeyden uzakta bu ezici yaşam nedeni olmasa! Şerefim üstüne&nbsp;yemin ederim ki, ayaklarımın altında döşemenin esneyip&nbsp;doğrulması, yani ağır ağır yok oluşa gittiğimizin nişanesi,&nbsp;içimde, benimle arzu ettiğim şey arasında duran böylesi saçmalıklara karşı bir sabırsızlıktan başka bir şey yaratmıyordu.</p>

  <p>Fakat tabiri caizse ilham perisiyle yaşadığım ilişki Latince ve Yunancanın derinliklerinde kalmıştı; mersiyeler, beşlikler,&nbsp;altılıklardan ibaretti. Yine de -hatırası bile kendime şaşarak&nbsp;kızarmama neden oluyor, ama doğrusu bu- belli belirsiz bir&nbsp;his var bu günlüğün senin için, evet sevgilim, benim akıllı&nbsp;meleğim, senin için yazıldığına dair. Muşambalarımı çıkardım, kapağımın başına oturdum, onun mektubunu birkaç&nbsp;kez daha dudaklarıma götürdükten sonra -bu noktada artık&nbsp;itiraf etmek zorundayım- bir aşk mektubu yazmaya koyuldum! Ah, çok doğru, Bay Smiles çok haklı! Hepimiz deliyiz!&nbsp;Bu doğru... ben de şahidim buna, çünkü şiir değilse bile şiir&nbsp;yazma çabası sevgilinin varlığının yerini az da olsa tutabiliyor. Kendi varlığımın üstüne çıktım ve bir dağ doruğundan&nbsp;seyredermişçesine apaçık gördüm her şeyi. Artık neyle kıyaslanır bilemiyorum, Milton'un "Tanrı"sı ya da Shakespeare'in&nbsp;gizemli "Esmer Kadın"ı ve ondan da gizemli "Delikanlı"sı...&nbsp;hatta <i>Lesbia, Amaryllis</i> ya da her ne haltsa, belki Corydon; ama&nbsp;ne olursa olsun, bu esin perisi zihni öyle bir düzeye taşıyor ki orada ancak dilde akıldışı olan bir anlam taşıyabiliyor, işte böylece yarı utanarak, sonsuz bir budalalık ama mutlak bir&nbsp;zorunlulukla, sanki aynı anda hem rahatlama hem de başarıyı bulacakmışım gibi boş kağıda gözlerimi dikip bakmaya&nbsp;başladım. Artık gerçek tutkunun belli belirsiz izlerini görüyordum kağıtta... lekeler ve karalamalar, düzeltmeler, alternatifler, işaretlemeler, uzunlu kısalı tireler, ona ya da kendime&nbsp;notlar... bu işten anlayanlara beceriksizlik gibi görünse de benim tutkumun gerçek şiiri olacaktı!</p>

  <p>"Beyazlık" için <i>Candida.</i> Gerçekten de bir beyazlık sarıyordu onu, tıpkı bir hale gibi, ne güzel de uyuyordu güzelliği başkalarınca takdir edilen fakat kendisi tarafından bilinmeyen masum bir kıza! <i>Candida,</i> ah, daha beyaz bir şey yoktur...&nbsp;<i>Candidior lunâ,</i> bu yüzden, bana göre bir ışık, mea lux... vector bir yolcudur yok, hayır, bu kadar tatsız, bu kadar kasvetli, puella, nympha, virgo, bir de <i>nypmhe</i> yok muydu?</p>

  <p>Ve birdenbire kaynağı belirsiz bir altılık ölçü buluverdim!</p>

  <p>Candidior lunâ mea lux O vagula nymphe!</p>

  <p>İyi ama <i>nymphe</i> bir gelin değil miydi? Gerçi bir farkı yok. <i>Öyleyse</i> -Pelle mihi nimbos et mare mulce precor- beşlik ölçü&nbsp;bir anda ortaya çıkmışta ama onu pek sevmedim, akıcılığı&nbsp;yoktu, çok kaba ve sıkıcıydı. Marmora blanditiis- daha iyi; öyleyse:</p>

  <p><i>Marmora blanditiis fac moderare tuisl</i></p>

  <p>Hayır... <i>Moderare mihi.</i></p>

  <p>İşte böylece bir altılık bir de beşlik ölçü elde etmiştim, sanıyorum buna bir mersiye beyiti de diyebiliriz. Harcadığım inanılmaz çaba geçici olarak Latincemi değilse de yaratıcılığımı tüketmişti. Bayan Chumley'e benim hatırım için denizlere&nbsp;göz kulak olsun diye yalvardıktan sonra ondan istenebilecek&nbsp;çok az şey kalıyordu, tabii...</p>

  <p>Hayır. Onun masum hayalini bedensel arzuların en uzak imasıyla bile kirletemem.</p>

  <p>Karaya ulaşmayı başarırsak ve günün birinde bu defteri yeniden okumaya kalkarsam... hatta birlikte okumaya kalkarsak, ah, bunun için neler vermezdim! Acımasız gerçeklik&nbsp;olarak önüme koyduğum şeye inanmalı mıyım? Çünkü ancak arkama yaslanıp şiirsel çabalarımın gerilimini biraz attıktan sonra hatırladım Bayan Chumley'in bana sözünü ettiği&nbsp;beceriler arasında Latincenin olmadığını! Ancak ve ancak İngilizce'yi kullanabilirdim, çünkü Fransızcam da şiir yazacak&nbsp;kadar iyi değildi!</p>

  <p>Ey, <i>mehtaptan ak bakire, düş yollara,</i></p>

  <p><i>Durulsun deniz bakarken endamına!</i></p>

  <p>Şiir yazma konusundaki ilk denemelerim İngilizceye dönünce biraz daha zayıf göründü gözüme. Zihnimin aşırı rasyonelliği ve soğuk yaradılışım nedeniyle bana kapalı olduğunu düşündüğüm bir yaşantıyı anlama çabası içinde çok sayıda şiir okumuştum! Sanki dizelerin çokluğu amacıma ulaşmamda bir işe yarayacakmış gibi başkalarının dizelerini üst üste yığmış sonra da onları biz gemicilerin deyimiyle "ambara tıkmıştım". Şimdi ise, şiirin gerçek doğasının ilk belirişinde, kaderim beni ölü bir dilin parçalarım bir araya getirmeye&nbsp;terk etmişti, hem de ancak yaşayan bir dil işime yarayacakken. Bunun neticesi de Latince dizelerimden kolayca anlaşıla bilir durumdaydı. İşte şimdi anlıyordum edebiyat dersinde&nbsp;ödevlerimin neden eleştirildiğini ve onları kabullenip düzeltmeyi aklımdan bile geçirmemekle yaptığım hatayı:</p>

  <p>"Hayır hayır, Bay Talbot. Dizeler kurallara uygun olarak kurulmuş, fakat Propertius asla yazmazdı bunları!"</p>

  <p>Bu kadar kural yeter. Anlayışımın uyarılmasıyla artık anlamıştım şiirin bir büyülenme meselesi olduğunu. Evet belki budalalıktı, ama ilahi bir budalalık.</p>

  <p><i>Ah o, meşalelere daha parlak yanmasını belleten!</i></p>

  <p>Bu olanaksız, bu saçmalık, ama olan biten bundan ibaret yine de, işte yıldırımla vurulmuş her genç aptalın berrak ve&nbsp;anlaşılmaz sesi, tüm önceki inançları yok olmuş, silinmiş; artık listenin sonuna yeni ismi ekleyelim: Edmund FitzHenry&nbsp;Talbot, MAGISTER ARTIUM!</p>

  <p>Şiirsel okumu atmış olduğum ortadaydı. Ancak ondan sonra başka bir şeyi fark ederek ahmaklar gibi gülmeye başladım. Yazdığım şiirde Bayan Chumley'den denizi yatıştırmasını istiyordum, hem de zavallıcık <i>mal de mer</i> yüzünden&nbsp;benden daha kötü bir durumdayken! Herhalde bu dizeleri&nbsp;benim ona değil onun Sör Henry”ye yazması gerekirdi! Tekrar onun mektubuna dönerek yazdığı cümleyi bir daha okudum. Kağıdın arkasını çevirip uzun süre uğraşarak ne olduğunu anladığım diğer sözleri de gözden geçirdim.</p>

  <p>Ansızın başka bir takım kelimeler gözüme çarptı. Bunlar mürekkep izlerinden oluşmuyordu. Anladığım kadarıyla&nbsp;-sanki benden kaçmak ister gibi tekrar yok oldular- başka bir&nbsp;kağıda gümüş ya da kurşun uçla yazılmış ve bu kağıda da izi&nbsp;çıkmıştı ve bu yüzden ancak belli bir açıda tutulduğunda&nbsp;okunabiliyordu.</p>

  <p><i>O gemiden gitti ve ben</i></p>

  <p>Kim gitmişti gemiden? Gemiden giden iki kişi vardı, biri Wheeler'di, öteki de Benêt! Yoksa o... olabilir mi... olabilir&nbsp;miydi?</p>

  <p>Benêt yakışıldı bir adamdı. Benden çok daha yakışıklıydı. O bir şairdi... saçları... sevimli yüzü... çevikliği...</p>

  <p>Kolay etkilenir bir kız... yumuşak başh... geleceği de yok, ancak ve ancak evlilik kurtarabilir onu!</p>

  <p>Ayağa fırladım. Aşkımdan deli divane olmuş ve apaçık göz önünde olan gerçeği fark etmemiştim demek! Ama yine&nbsp;de her şeyden vazgeçip bu üzücü süreci unutmadan önce&nbsp;başvurabileceğim, meseleye ışık tutabilecek tek bir kişi vardı.&nbsp;Derhal çukur güverteye çıktım. Bulutlar dağılmıştı ve Bay Benét'in önerisiyle tutulan yeni rotada gemi dalgalarla savaşmaya devam etse de daha düzenli ilerliyordu. Ufka baktığımda laciverde dönmüş olduğunu ve tırnak makasıyla kesilmiş&nbsp;gibi küçük kavislerle dolu olduğunu gördüm. Bay Benêt yemek molasından dönmüştü ve grandi direğinin yanı başında&nbsp;durmuş bir gemiciyle konuşuyordu. Güvertenin tamamı halatlar ve savlolarla kaplıymış gibi görünüyordu, bunların büyük bir çoğunluğu baş kasara güvertesindeydi ama bir kısmı&nbsp;da oradan taşmış ve çukur güverteye sarkmıştı. Bay Benêt diyalogunu sona erdirdikten sonra dönüp de beni görünce her&nbsp;zamanki çevikliğiyle koşarak yanıma, kıç güvertesinin altına&nbsp;geldi. Mutluluktan yüzü ışıldıyordu sanki.</p>

  <p>"Her şey yolunda gidiyor, Bay Talbot. Çok yakında çekme halatını deneme şansını elde edeceğiz ve ardından da Bay&nbsp;Summers'ın tutturma önerisini yerine getirmeyi deneyeceğiz.</p>

  <p>"Bay Benêt, sizinle konuşmam gereken önemli bir mesele var."</p>

  <p>"Elbette, efendim. Hizmetinizdeyim."</p>

  <p>"Bir kız öğrenci, demiştiniz..."</p>

  <p>"Öyle mi demiştim? Kusura bakmayın, Bay Talbot. Fakat zihnim çekme halatıyla meşguldü o yüzden hatırlayamadım.&nbsp;Kız kardeşlerimden mi söz ediyorduk?"</p>

  <p>"Hayır."</p>

  <p>"Hah... şimdi hatırladım! Genç Marion hakkındaki fikirlerimi soruyordunuz, değil mi? Kesinlikle olgunluğa erişememiş bir kızdır, efendim. Gösterişli bir tip olduğunu kabul ediyorum. Ama erkek erkeğe konuşmak gerekirse" -bunu söyledikten sonra şöyle bir çevresine bakınıp devam etti- "küçük Marion son seferinde eniştesini geciktirmiş olmasaydı, yani&nbsp;kararlaştırıldığı gibi geminin baş-kıç vurmasından şikayet etmek için onu çağırmasaydı -bazı yelkenlerin indirilmesini istemişti galiba- size söylemekte sakınca görmediğimi anlamalısınız tabii, tam iş üstündeyken yakalanma ihtimalim hayli&nbsp;yüksekti!"</p>

  <p>"Biliyordu! Anlamıştı! Suç sayılacak bir ilişki!"</p>

  <p>"Bizim için erketeye yatmaya alışkındı."</p>

  <p>Kaptanın kamarasına giden yoldan mutedil bir kükreme geldiğinde Yüzbaşı Benêt en az beni cevaplarken olduğu kadar neşeyle ve vakit geçirmeden cevap verdi:</p>

  <p>"Başüstüne, efendim!"</p>

  <p>Elini çabucak alnına kaldırıp indirerek hızla "seyir halindeyken verilecek türden selam" haline gelen hareketi yaptıktan sonra her zamanki neşesiyle seke seke uzaklaştı yana yatmış güvertede.</p>

  <p>Ben de bir elimi havaya kaldırmıştım. Bayan Chumley'in mesajının yazılı olduğu kağıt parçası parmaklarımın arasından kayıverdi. Rüzgarda biraz uçtuktan sonra çarmıklara yapışıp kaldı, içimde yanıveren bir ateşin etkisiyle ondan kurtulmak istedim... git., git! Fakat bir gemici emir almaya gerek&nbsp;duymadan elindeki bezi bıraktı Bay Benêt gibi hızla çarmıklara tırmanıp kağıdı bana geri getirdi. Bir baş selamıyla ona&nbsp;teşekkür ettim ve elimde kağıtla oracıkta dikilmeye devam ettim. Resmen pireyi deve yapmıştım! Daha doğrusu pire için&nbsp;yorgan yakmaya kalkmıştım! Bu durum benim gibi aklı başında, hatta kurnaz bir adamı aptalca işler yapmaya itiyordu... şiirler yazmak... Yüzbaşı Benêt gibilerinden gerçekleri&nbsp;söküp almaya çalışmak... belki de (ve bu da kalbimi yaralayan yeni bir hançerdi) kız ona delicesine aşıktı ve adam anası&nbsp;yaşında bir kadına aptalca tutkunluğu nedeniyle farkında bile olmamıştı!</p>

  <p>"Çık dışarı, Wheeler! Kahretsin, sürekli ayağımın altında dolaşmak zorunda mısın be adam?"</p>

  <p>"Efendim."</p>

  <p>"Hem zaten koridorun bu tarafına Phillips'in hizmet etmesi gerekmiyor muydu?"</p>

  <p>"Hayır, efendim. Phillips'le yaptığımız anlaşmaya Birinci Subay da onay verdi ve siz kimseden izin almadan kamaranızı değiştirdiğinizden eski sisteme göre devam etmemizi söyledi."</p>

  <p>"Senin lanet olası suratım görmekten bıktım artık!"</p>

  <p>Hışımla kamaradan fırladım, mizana direğine toslamaktan kendimi son anda kurtardıktan sonra Phillips'e seslendim.&nbsp;Fakat buna gerek yoktu, çünkü hemen arkamdan elinde süpürgeyle salona doğru geliyordu.</p>

  <p>"Phillips, yeniden bana hizmet etmeye başlayabilirsin."</p>

  <p>Adam başını çevirip salonda bir göz gezdirdi.</p>

  <p>"Sizinle özel olarak konuşabilir miyim, efendim? Orası onun öldüğü kamara, efendim."</p>

  <p>"Yüce Tanrım... bu eski geminin her yerinde insanlar ölmüş olmalı!"</p>

  <p>Phillips kaygılı kaygılı başını iki yana salladı.</p>

  <p>"Ama efendim, Bay Colley bir Latinceciydi."</p>

  <p>Böyle dedikten sonra alnındaki teri sildi ve süpürgesini alıp salondan çıktı. Ben de karmakarışık bir halde sıralardan&nbsp;birine çöktüm. Bay Smiles'in haklı olduğuna giderek daha&nbsp;çok inanıyordum. Bu da başka bir deliydi işte. Wheeler da ondan farksızdı. Bir an için üçüncü bir delinin de ben olduğum&nbsp;aklımdan geçti. Ufuk bana şöyle bir dişlerini gösterdikten&nbsp;sonra tekrar kayboldu. İçimde gerçekten de çılgınca bir his&nbsp;vardı! Ben de bir "Latinceci"ydim ve belki de Colley<sup>”</sup>in huzur&nbsp;bulamamış ruhu, budalaca hayallere dalmamıza neden olan&nbsp;pis bir koku gibi geminin içinde dolaşıp duruyor!</p>

  <p>Bates'e seslendim ve bir bardak daha konyak aldım. Ardından yeni bir tabak daha soğuk biftek istedim; ve bir kez daha, öğle molasında hırsla azığını yiyen bir işçi misali turşuyu her yanıma bulaştırarak yemeğimi bitirdim. Genç kara subayı Oldmeadow da gelip benimle beraber yedi ve bu şuada&nbsp;hayatın anlamı üzerine karmakarışık bir tartışma yapmaya&nbsp;bile vakit bulabildik. Zavallı adam, benim gibi sağlam bir kafası olmadığından tamamen kendini kaybetmişti. En sonunda&nbsp;ona kümesine gitmesi için yardım ederken ikimiz de uzuvlarımızı oraya buraya çarptık. Kendi kümesimde bir süre çürümüş dirseğimi ovduktan sonra ("hepsi bu kadar, Wheeler")&nbsp;ranzama yatmamda yardımcı olmasına ses çıkarmadım. Yine&nbsp;de içkinin etkisiyle pek kendimde olmadığımdan onunla biraz konuştum ve böylece kamaramdan çıkmamasının sebebini de öğrenmeyi başardım. Billy Rogers”ı ihbar etmemişti,&nbsp;ama baş taraftakiler öyle sanıyordu. Beyefendilerin yakınında&nbsp;durmazsa onun hesabını göreceklerdi. Bu yalnızca bir yanlış&nbsp;anlaşılmadan kaynaklanıyordu elbette. Hayır, onu denize&nbsp;kimse atmamıştı. Gerçekten de ayağı kaymıştı ve kendisi düşmüştü. O kimseyi suçlamıyordu. Peki subaylar geminin batacağını düşünüyorlar mıydı? Ne olursa olsun daima bana yardımcı olmak için civarda bulunacaktı...</p>

  <p>Hizmetkarların en sadığı ve güveniliriyle olan ilişkilerimdeki sakınganlığı bir yana bırakacak kadar içkinin etkisinde kalmış olduğum için kendi kendime kızıyorum. Ona bir söz&nbsp;dahi verdim... benim kamarama "dadanabilirdi" ama önce&nbsp;Colley'in başına gerçekten ne geldiğini anlatacaktı! Kendisi&nbsp;gemide olduğu sürece bu bilginin kimseye aktarılmaması şartıyla anlatmaya razı oldu. Fakat olup biteni duyunca öyle midem bulandı ki bu günlüğe o konuda tek kelime yazmak gelmiyor içimden.</p>

  <p>&nbsp;</p>

  <p>&nbsp;</p>

  <p>&nbsp;</p>
</body>
</html>
