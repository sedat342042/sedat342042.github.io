<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1 id="sigil_toc_id_4">(5)</h1>

  <p>Bu sözleri takip eden gürleme, az önceki top atışını aratmıyordu ürkütücülükte! Kaptan Anderson hemen konuşma borusunu çukur güverteye doğru çevirdi, ama sözleri aşağıdaki curcunanın içinde boğulup gitti.</p>

  <p>Gemimizde bir kaynaşma başlamıştı, her yer oynayıp zıplayan insanlarla doluydu. İşaret ateşleri denize dökülüp sönerken şurada burda başka ateşler yakıldı. Gemiciler ellerinde fenerlerle direklere, çarmıklara tırmanıyorlardı. Birileri kıçtaki büyük fenerlerin örtülerini kaldırıyordu. Denize çıktığımdan beri ilk kez pupanın ve kıçüstü güvertesinin yağ lambalarının güçlü ışığıyla aydınlatıldığını görüyordum. <i>Alcyone</i> gittikçe yaklaşıyordu ve tuhaf bir şekilde yaklaştıkça küçülüyordu. Uzunluğu bizim gemi kadar vardı ama güvertesi su düzeyine daha yakındı. Baş kasara güvertesinde ayakta duran Summers'ın ağzının açılıp kapandığını gördüm, ama ne söylediğini duymak mümkün değildi. Bir astsubay ya da lostromo gürleyerek halatlar ve usturmaçalarla ilgili emirler yağdırırken nereden geldiği belirsiz bir ses -Billy Rogers olabilir miydi acaba?- üç kez "Yaşa!" diye bağırdı ve bu sese <i>Alcyone'</i> un güvertesinden başka sesler cevap verdi! Gemi artık o kadar yaklaşmıştı ki insanların sakallarını, kel kafalarım, kara, esmer, beyaz suratlarım, gözlerini ve açık ağızlarını, sırıtırken görünen dişlerini seçebiliyordum. İşte şimdi bir pazar yerine dönmüştük ve ışıklar, gürültü, sevindirici haberlerle ben de en az diğerleri kadar çılgına dönmüştüm!</p>

  <p>Sonra bunun bir mecazdan ibaret olmadığını ve gerçekten çıldırmış olduğumu anladım. İki gemi arasına daha bir iskele uzatılmadan adamın biri diğer geminin küpeştesinden bizim küpeşteye tırmandı. Yukarı gelen adam... bu bir hayal olmalıydı! Bu adam Wheeler”dı, günler önce denize düşüp boğulan ikiyüzlü uşak parçası... Her şeyi bilen ve her şeyi bulan Wheeler. Adam tam karşımda duruyordu, solgun yüzü güneş ve tuzdan yer yer soyulmuştu, kel kafasının iki yanındaki kabarık beyaz saçları hiç değişmemişti. Önce Summers'la bir şeyler konuştu, sonra dönüp kıçüstü güvertesinde durduğum yere doğru yürümeye başladı.</p>

  <p>"Wheeler! Kahretsin, sen boğulmuştun!"</p>

  <p>Adam durduk yerde aniden ürperdi. Hiçbir şey söylemeden dikkatle sağ elimdeki palaya bakıyordu.</p>

  <p>"Boğulmuştun! Lanet olsun!"</p>

  <p>"İzninizle, efendim."</p>

  <p>Başını hafifçe eğerek elimdeki palayı çekip aldı.</p>

  <p>"Ama, Wheeler! Bu... bu..."</p>

  <p>Adamın tüm bedeni yeni bir ürpermeyle titredi.</p>

  <p>"İçimdeki yaşama isteği çok güçlüydü, efendim. Yaralanmışsınız efendim. Kamaranıza biraz su getireceğim."</p>

  <p>Ayaklarımın uzun zamandır aynı yerde, aynı biçimde durduğunu fark ettim birden. Sanki birisi beni güverteye çakmıştı. Sağ avucuma kabzanın izi çıkmışta. Başım korkunç bir biçimde ağrıyor ve fini fırıl dönüyordu. Yeni komşularımızın karşısında nasıl bir görünüm sergilemem gerektiğini hatırlayarak olabildiğince düzgün bir şekilde kamarama gittim. Kamaradaki küçük aynada kendime baktığımda yüzümün gerçekten kanlar içinde olduğunu, kanların saçlarımın içinde pıhtılaşmış olduğunu gördüm. Wheeler bir kova suyla kapıda göründü.</p>

  <p>"Wheeler! Sen bir hayaletsin. Boğulmuştun, diyorum!"</p>

  <p>Wheeler lavaboya soğuk suyu boca ettikten sonra bana döndü. Bakışları ancak boynuma kadar çıkıyordu, ama daha yukarıya kesinlikle bakmıyordu.</p>

  <p>"Evet, efendim. Ama üç gün sonra. Herhalde üç gün olmuştu. Çok haklısınız, efendim. Ondan sonra boğuldum."</p>

  <p>Tüylerim diken diken oldu. Bu sefer gözlerini kaldırmış benim gözlerime dikmişti. Gözlerini kırpmadan bana bakıyordu.</p>

  <p>"Boğulmuştum, efendim. Boğulmuştum... ama içimdeki yaşama isteği çok güçlüydü!"</p>

  <p>Bu şekilde konuşmamın ne kadar üzücü ve huzursuz edici olabileceğinin o zaman farkına vardım. Hem de adamı avutmam gerekirken."</p>

  <p>"Vay canına, sen şanslı itin tekisin, Wheeler. Diğer gemi seni kurtardı demek. Bates'e söyle artık onun hizmetine ihtiyacım kalmadı."</p>

  <p>Wheeler duraksadı. Ağzım açtı ve bir süre söyleyeceklerini dinlemek için bekledim, ama ağzım geri kapattı ve belli belirsiz reverans yapıp dışarı çıktı. Üstümü başımı çıkardıktan sonra yüzümdeki ve ellerimdeki kanı becerebildiğim kadarıyla temizledim. Ondan sonra da tükenmiş bir halde sandalyeme çöktüm. Anlaşılan bu tuhaf zamanları yaralı olarak, bir rüyada sürüklenir gibi geçirecektim. Yeni gelen haberin ne anlama gelebileceğini düşünmeye çalıştım ama başaramadım. 1808'deki kısa ve aldatıcı bir barış dışında tek bildiğim siyasi durum savaş haliydi. Şimdi savaş bitmiş, durum değişmişti ve yeni duruma uygun, anlamlı bir çözümleme yapmayı bir türlü beceremiyordum. Fransa tahtında oturmakta olan bir XVIII. Louis'nin neler getireceğini hesaplamaya çalıştım, ama bunu da başaramadım. Eski rejimin -artık içinde bulunduğumuz duruma yeni rejim demek gerekiyordu herhalde şanını şerefini gözümün önüne getirmeye çalıştığımda, bir daha tekrarlanacağına zerre kadar inanmadığımı fark ettim; sağduyu, ya da <i>siyasal bilinç</i> o günlerin geri gelmesine müsaade etmeyecekti! Dünyanın yüzü felaketlerle pek çok kez değişmişti... Fransa'nın durumu, büyük hanedanların çöküşü, önce olanaksız bir özgürlük ve kardeşlik kandırmacasıyla sömürülen sonra da tiranlığın getirdiği zorluklara göğüs geren, yoksullukla, savaşlarda dökülen kanlarla zayıf düşen bir halk... Şimdi insanlarımızın neşeyle kutladığı bu yeni dünya üzüntüyle dolu olacaktı, yani ister istemez böyle şeyler geçiyordu aklımdan. Ama kulaklarım hâlâ gaipten gelen seslerle çınlıyordu, böyle bir anda hiç kimse uyumayı aklından bile geçirmese de, bu kutlamaya katılıp başından sonuna götürecek gücümün kaldığından emin değildim. Bir kez daha gerçekleri gözden geçirmeye çalıştım... tarihte bir dönüm noktası, dünyanın en önemli olaylarından biri, şimdi bir kavşaktaydık vs. vs.... faydası yoktu. Kafamın içinde karmakarışık görüntüler ve fikirler at koşturmaya başladı. Top güvertesinde yanı başına çömeldiğim bir gülle yığını uygar dünyanın her köşesine yığılmış milyonlarca ton demirin simgesine dönüşmüştü zihnimde... artık hiç kullanılamayacaktı, paslanan toplar en fazla selamlamalar, kutlamalar için ateşlenecekti, çakmaklı tüfekler ve mermileri antika diye satılacaktı; bir de kılıçlar, benim kullandığım şu ünlü palalar... kafamın içindeki demir ve kurşunun bir sonu yok gibiydi. Şimdi yeni inşa edilen muhteşem savaş gemileri hiç denize indirilmeyecekti!</p>

  <p>Ondan sonra hakikaten çok acayip bir duyguya kapıldım. Hissettiğim şey korkuydu galiba. Bir an için durumun gerçekliği karmakarışık bilincimden içeri girmeyi başardı. Katıldığım ilk savaşta ilk topun öfkeyle gürlediğini duyduğumu sandığım sırada ayaklarımı güverteye çakan büyük, kapsayıcı bir korku değildi bu! Avrupa'daki ve bizim ülkemizdeki halklar artık kralları ve ülkeleri için savaşmak gibi basit ve anlaşılır bir işten yoksun kalacaktı. Düzenli toplumları şimdiden kaosa sürüklemiş olan şu özgürlüklerin genişletilmesi için mücadele etmeleri anlamına geliyordu bu. Kendi kendime "siyaset kanadı"nın bu işten kârlı çıkacağım söyledim, çünkü artık sorunlar kılıçların ölümcül çatışmasıyla çözülmeyecekti. Artık sıra siyasetçilerdeydi, sıra bize gelmişti, benim sıram gelmişti! Ama bu uyanıklık hali sadece bir an sürdü ve ardından kafam yeniden karmakarışık oldu. Gerçeği söylemek gerekirse, sanırım bir ara hüngür hüngür ağladım.</p>

  <p>Ama hanımların kapımın önünden geçip çukur güverteye çıkarken gülüştüklerini, neşeyle konuştuklarım duyabiliyordum. Hatta Bayan Granham'ın bütün gücüyle haykırdığını bile duydum: "Ve etek de hayatta temizlenemeyecek hatta tamir edilemeyecek hale geldi!" Tam bu sözler söylenirken kapımı açıp dışarı çıktım. Çukur güverteye vardığımda her yer ışıl ışıldı ve insanlar neşe denemeyecek, daha çok histeriye benzeyen bir canlılıkla bir şeyler yapıyorlardı. Şimdi iki gemi halatlarla birbirine bağlanmıştı ve <i>Alcyone</i>'un güvertesi de yalnızca bir güverte kadar aşağıda görünüyordu. Küçücük dünyamızdaki yaşama alanı birdenbire genişleyivermişti. Çevrede o kadar çok yeni yüz görüyordum ki! Yüce Tanrım, Çin İmparatoru'nun ülkesi bile bu kadar kalabalık ve karmaşa içinde değildir! Ama her iki geminin usturmaçaları insanlar arasında birkaç metre koymaya yetiyordu. Subaylarımız gemicilerin durumundan hiç memnun görünmüyorlardı. Denize çıktığımdan bu yana ilk defa astsubayların "kamçılarını" şevkle kullandıklarım gördüm. Biraz önce disiplinin yok olmasına neden olan curcunanın hepten bir karmaşaya dönüşeceğinden korkuyorlardı. Bu manzarayı izlerken, korkarım biraz bencilce bir tavırla, o an kollarımızı kavuşturup sağduyunun işbaşına geçmesini beklememizin en iyisi olacağım anımsattım kendime. Önce kıç güvertesine, oradan da kıçüstü güvertesine çıktım. Kaptan Anderson iskeledeki küpeştenin hemen gerisinde, şapkasını eline almış dikiliyordu. Dört başı mağrur bir beyefendi ve biraz da süslü bir adam olan Sör Henry Somerset, <i>Alcyone'</i> un mizana çarmıklarına tünemiş, bizim kaptanla aynı yükseklikte duruyordu. Sör Henry her <i>ayağını</i> bir basamağa koymuş, bir üçüncüsüne oturmuş, dördüncüsünü sağ eliyle tutmuş, sol eline de şapkasım almıştı. Kaptanımızla konuşuyordu.</p>

  <p>"...derhal Hindistan'a ulaşmakla görevlendirildim, eğer zamanında oraya varsaydım nefis bir deniz savaşını berbat edebilirdim! Lanet olsun, eğer varsaydım Süveyş'in doğusundaki en sevilmeyen adam olacaktım!"</p>

  <p>"Peki donanmaya ne oldu, efendim?"</p>

  <p>"Yüce Tanrım, gün geçmiyor ki beş on geminin daha kızağa çekilmesi için yeni bir emir gelmesin! Sokaklar ücretlerini bekleyen ve dilenen gemicilerle doldu. Gemilerimizde bu kadar çok haydut beslediğimizi bilmezdim! Sözün özü, artık savaş falan kalmadı... Peki şu beyefendi kim?"</p>

  <p>Deverel'ın neredeyse ikiye böldüğü küpeşteye bir elini dayamış olan Kaptan Anderson, beni tanıttı. Vaftiz babamdan ve onun kardeşinden, beni bekleyen görevden söz etti. Sör Henry çok candan davrandı. Tanışıklığımızı ilerletmek ve beni Leydi Somerset'e tanıtmak istediğini belirtti. Kaptan Anderson her zamanki <i>savoir-faire</i> yoksunluğunu göstererek karşılıklı komplimanlarımızı yarıda kesti. Rüzgar çıkana kadar Sör Henry ve Leydi Somerset'e eşlik etme zevkinden mahrum kalmamayı umuyordu. Ama tayfa ya da en azından kendi tayfası dizginlenmeli ve tekrar işlerinin başma dönmeliydi. Bu arada...</p>

  <p>Sör Henry katıldığım belirterek eski bir gemicinin olağan becerisiyle çarmıklardan aşağı indi ve güvertedeki subaylardan birisiyle konuşmak üzere uzaklaştı.</p>

  <p>Kaptan Anderson vakit kaybetmeden gürledi. "Bay Summers!"</p>

  <p>Zavallı Summers bir asteğmen gibi telaşla koşturarak pupaya geldi. Her iki geminin saçtığı ışığın altında, çoğunlukla ifadesiz olan yüzünün kızarmış olduğunu, ahunda boncuk boncuk terler biriktiğini görebiliyordum. Kaptanın çağrışma uymak için karşısına çıkan adamları sağa sola iteleyerek geliyordu. Bunun hiç de onurluca olmadığım ve ona yakışmadığım düşündüm.</p>

  <p>"Bay Summers, adamlar gemiden gemiye geçiyor!"</p>

  <p>"Biliyorum, efendim, elimden geleni yapıyorum."</p>

  <p>"Elinizden gelenin daha iyisini yapmalısınız! Şuraya bakın... şurada da! Kahretsin... tavuk gibi yolacaklar bizi!"</p>

  <p>"Çok coşkulular, efendim..."</p>

  <p>"Coşkulu mu? Ama bu resmen yağma! Hemen gidip <i>Alcyone'</i> dan son ayrılan adama on kırbaç vurulacağım bildirin, Sör Henry de kendi adamlarına aynısını yapacak!"</p>

  <p>Summers selam verip yine koşarak uzaklaştı. Anderson suratını ekşiterek bana döndü ve dişlerini gösterdi, ardından kıçüstü güvertesinin iskele tarafında bir aşağı bir yukarı yürümeye başladı, ellerini arkasında kavuşturmuş, ekşi suratını bir ona bir buna çeviriyordu. Bir kez ortaya doğru ilerleyerek tırabzana yaslanıp gürledi. Summers baş kasara güvertesinden cevap verdi, ama kaptanın tersine, bir konuşma borusuyla.</p>

  <p>“Bay Askew barut hakkını toplamış ve kibriti istif etmiş. Şimdi de top güvertesini neta ediyor.</p>

  <p>Kaptan Anderson, anladım, der gibi başım salladıktan sonra her zamankinden daha seri adımlarla güvertede volta atmaya devam etti. Beni hiç umursamadığını görünce artık çekilme zamanımın geldiğine karar verdim. Çukur güverteye indiğimde huysuz kaptanımızın endişesini bir ölçüde anladım. Gemicilerin kahkahaları biraz fazla gürültülü ve ölçüsüzdü. Benim ya da subayların bilmediği bir yoldan sert içkiler edindiklerine kuşku yoktu. Newton'un kanunları harekete geçerek -herhalde onun kanunlarıdır, başka kimin olacak ki?- iki gemiyi yan yana getirmiş, ama Kraliyet Donanması<sup>”</sup>nın karşı karşıya kaldığı, kitapta yazılı olmayan bazı sorunlara çözüm bulamamıştı. Bir gemiden ötekine bir şişenin fırlatıldığına ve köprüyü; daha doğrusu iskeleyi sağlamlaştırmakta olan bir grup gemici arasında kaybolduğuna şahit oldum, kafamın içinde çakan şimşekleri unutmaya çalışarak, dikkatli bir şekilde onları gözlememe rağmen şişenin tekrar meydana çıktığını görmedim. Sahnede gösteri yapan sihirbazların oyun kartlarını kaybetmesi gibi gizemli bir şekilde kaybolmuştu. İskelenin kurulmasıyla tayfanın kanundışı değiş tokuşlarının daha da kolaylaşacağını düşünmeden edemedim. Ama kargaşa devam etti ve değiş tokuşun ve hırsızlığın yolu sonunda açıldı. Bu arada rahatsızlığım da bitecek gibi görünmüyordu. Yine kulaklarımın uğuldamasına, gözlerimin önünde benekler uçuşmasına, hatta kollarımda, bacaklarımda derman kalmamasına rağmen, gidip ranzama uzanma arzusuna karşı canla başla direniyordum. Tropikal bölgenin bunaltıcı sisleri içindeki bu mekan fuar alanı gibi ışıklı ve gürültülüyken uyunur mu hiç? Ayakta zor duruyor olsam da mutlaka bir şeyler yapmanın zorunlu olduğunu hissettim, ama tam olarak ne yapmam gerektiği bir türlü aklıma gelmiyordu. Nihayet kafayı çekmeye karar verip yolcu salonuna yollandım, ama tam kendi kamaramın önünden geçerken ansızın ortaya çıkan genç bir adamla çarpıştım ve düşmemek için tırabzana tutunmak zorunda kaldım. Phillips, Wheeler ve başka bir adam onun peşinden koşuyorlardı, ama beni görünce hemen durdular. Phillips'den belli belirsiz bir içki kokusu yükseliyordu, o halimle bunun rom değil de konyak olduğunu ayırt etmeyi becerdim. Phillips soluk soluğa konuşmaya başladı.</p>

  <p>"O hırsız <i>Alcyone'dandı,</i> efendim. Tüm özel eşyalarınızı kilit altında tutsanız iyi olur."</p>

  <p>Anladım, gibilerinden başımı sallayarak yolcu salonuna doğru yoluma devam ettim. Salona girdiğimde küçük Pike'dan başka kimselerin olmadığım gördüm, gözyaşları kurumuş, göğsü bir güvercininki gibi kabarmıştı! Çabuk toparlanmış olmama ne kadar sevindiğini belirtti, gerçi biraz hüzünlü görmüştü beni. Cevap vermeme dahi fırsat vermeden konuşuyordu. Başkalarının yanındayken biraz çekingen davrandığını fark etmiştim, oysa şimdi onu durduracak kimse yoktu çevrede.</p>

  <p>"Düşünsenize Bay Talbot, topçu olarak ordumuza hizmet verdim! Sonra hücum emri geri çekilince halat takımlarının başını bekledim."</p>

  <p>"Sizi kutlarım."</p>

  <p>"Yok canım, lafını etmeye bile değmez, aslında. Her neyse... Bay Askew dağılma emrini vermeden önce, birkaç gün top başında eğitim verdikten sonra hepimizi birinci sınıf topçular yapabileceğim söyledi."</p>

  <p>"Öyle mi dedi?"</p>

  <p>'Tabii ya, dediğine göre dünyadaki tüm Fransızları yenebilirmişiz, hatta şu kahrolası Yankileri böcek gibi ezmemiz işten bile değilmiş!"</p>

  <p>"Bu gerçekten mutluluk verici. Evet, Bates, konyak alayım. Bates... Wheeler'a söyler misin kamarama bir şişe konyak ve bir kadeh bıraksın?"</p>

  <p>"Memnuniyetle, efendim."</p>

  <p>"Bay Pike'a da bir kadeh konyak getir."</p>

  <p>"Ah, hayır, efendim, konyak içemem! Konyağa hiç alışkın değilim, Bay Talbot. Ağzımın içini çok fena yakıyor. Mümkünse bira alayım ben."</p>

  <p>"Duydun mu, Bates? Hepsi bu kadar."</p>

  <p>"Nasıl isterseniz, efendim."</p>

  <p>"Sizin yere düşüp başınızı çarpmanıza çok üzüldüm, Bay Talbot. Sonra da başınızı tavana vurduğunuzda -yani başaltına demek istiyorum, sanırım adı böyleydi- ben de gülmek zorunda kaldığım için üzgünüm, o an bize çok komik görünmüştü, ama eminim çok canınız yanmıştır."</p>

  <p>"Evet yandı."</p>

  <p>"Ama o sırada hepimiz... nasıl desem, keman yayı gibi gerilmiştik, en ufak bir şey makaraları koyvermemiz için yeter-liydi, sizi öyle görünce... çünkü Bay Wilkins'e gülmemek için kendimizi zor tutmuştuk... hele bir de Bay Askew sizin geminin ortasına fazla yaklaştığınızı söyleyince... işte o zaman..."</p>

  <p>"Gayet iyi anımsıyorum, Bay Pike."</p>

  <p>"Bana Dick diyebilirsiniz, beyefendi. Sakıncası yoksa yani. Zaten bana işyerinde Dicky, hatta Dickicik derlerdi..."</p>

  <p>"Bay Pike!"</p>

  <p>"Efendim?"</p>

  <p>"Başıma gelen o talihsiz olayı unutmak istiyorum müsaadenizle. Bu yüzden mecburen..."</p>

  <p>"Ah, elbette beyefendi, nasıl isterseniz. Aslında Bay Askew'e bakılırsa hepimiz çok komik görünüyormuşuz. Bir keresinde topun yanı başında ağzım açık duruyormuşum, yani ben hiç farkında değilim, ama Bay Askew hemen lafı gediğine koyuverdi. "Hey, Bay Pike, tampionu mu yuttunuz beyefendi?' Ötekiler nasıl kahkahalara boğuldu bir görseydiniz! Herhalde bilirsiniz, tampion şeyin ucundaki kapağa denir, neydi yahu?.."</p>

  <p>"Evet, ne olduğunu biliyorum. Bira Bay Pike için, Bates."</p>

  <p>"İşte böyle, Bay Talbot, kahrolsun Fran... ay, pardon, artık bunu söylemememiz gerekiyor, değil mi? Kral Louis'nin şerefine, diyelim o zaman. Vay canına, okyanusun ortasında ölümle burun buruna geldim."</p>

  <p>"Hâlâ heyecanınızı bastıramamışsınız, beyefendi."</p>

  <p>"Doğru, heyecanlıydım ve hâlâ da öyleyim. Böyle şeyler insanın kanını kaynatıyor. İzin verirseniz size bir konyak ısmarlayayım."</p>

  <p>"Şimdi değil. Birazdan ısmarlarsanız alırım."</p>

  <p>"Bir topun yanı başında durduğumu düşünmek bile!., yani ben şimdi iskele tarafındaki bir topun başında hizmet verdim, tam olarak öyle herhalde, değil mi?"</p>

  <p>"Orasını Tanrı bilir, Bay Pike. Hatırladığım kadarıyla bodoslamaya bakarken toplar geminin sol yanında görünüyordu, yani pruvaya bakarken demek istiyorum, baş tarafa..."</p>

  <p>"Bay Pike."</p>

  <p>Bu Bayan Granham'dı. ikimiz birden ayağa kalktık.</p>

  <p>"Bayan Pike, ikizler konusunda kendisine yardıma olursanız çok sevineceğini bildirmemi rica etti benden. Çocuklar çok heyecanlanmış."</p>

  <p>"Elbette hanımefendi."</p>

  <p>Pike, gideceği yerde heyecanının yarardan çok zarar getireceğini unutarak fırlayıp gitti. Görebildiğim kadarıyla birasına dokunmamıştı bile.</p>

  <p>"Lütfen oturun hanımefendi, izin verin. Şu minderi de..."</p>

  <p>"Aslında ben burada Bay Prettiman'ı bulmayı umuyordum. Phillips onu tıraş edecekti."</p>

  <p>Nişanlım kelimesini kullanmaktan çekinmesi bana biraz komik göründü. Biraz fazla insancaydı belki, beklenmedikti.</p>

  <p>"Ben şimdi onu bulurum, hanımefendi."</p>

  <p>"Hayır, lütfen, hiç gerek yok. Oturun Bay Talbot... ısrar ediyorum… oturun! Aman Tanrım, gerçekten de başınızdan yaralanmışsınız! Pek kendinizde görünmüyorsunuz zaten.”</p>

  <p>Gülümseyerek omuz silktim.</p>

  <p>“Herhalde güvertenin büyük bir kısmı kafamın üstünde kaldı."</p>

  <p>“Ama kafanız yarılmış.”</p>

  <p>“Lütfen, hanımefendi...”</p>

  <p>“Ama öğrendiğim kadarıyla sör Henry”nin gemisinde bir doktor var.”</p>

  <p>"Yumruk dövüşlerinde daha sert darbeler almıştım, hanımefendi. Lütfen o kadar üzerine düşmeyin.</p>

  <p>“Başınıza gelenleri duyunca gülmüştük, ama şimdi halinizi görünce kendi kendime kızmaya başladım.</p>

  <p>"Anlaşılan kanlar içinde kalmam şöhretimi pek iyi etkilememış.</p>

  <p>"Hanımlar için pek öyle sayılmaz, beyefendi. Evet, ilk başta gülüştük, ama ondan sonra herkes hayran oldu size. Öğrendiğimiz kadarıyla topların olduğu yerden yüzünüz kanlar içinde çıkmışsınız ve insan aklının alabileceği en tehlikeli çarpışmaya girmek üzere gönüllü olmuşsunuz."</p>

  <p>Elime bir pala tutuşturulmasından söz ediyor olmalıydı... gerçi sisin içinde işaret topu ateşlendiğinde ayaklarım da bulunduğum yerde kasılıp kalmıştı. Cesaretimin bu beklenmedik övgüsünü nasıl almam gerektiğini düşündüm bir süre. Belki de Bayan Granham'ın ciddi yüzündeki beklenmedik ve biraz insani ifade yüzünden gerçeği anlatmaya karar verdim.</p>

  <p>"Aslını isterseniz durum pek öyle değildi, hanımefendi" dedim gülerek. "Geriye baktığım zaman anlıyorum ki, o gülünç adam top güvertesinden sendeleyerek yukarı çıktığında aklı başında değildi ve o daha ne yaptığını anlayamadan gönüllüler arasına itiliverdi!"</p>

  <p>Bayan Granham şefkatle yüzüme bakıyordu! Sirke, barut, tuz ve biberden ibaret olduğunu sandığım bu kadın bana sevgiyle gülümsedi!</p>

  <p>"Ne demek istediğinizi anlıyorum, Bay Talbot, ama hayranlığım zerre kadar azalmış değil. Gemideki bayanlardan biri olarak, bizi koruduğunuz için size minnettarım."</p>

  <p>"Yüce Tanrım, lütfen devam etmeyin... her beyefendi... her İngiliz beyefendisi yapardı bunu... aslında... Tanrım! Alt güvertede beklemek sizin için çok zor olmuştur!"</p>

  <p>"Gerçekten zor oldu, ama bunun nedeni yaklaşan tehlike değil, aşağıdaki mide bulandırıcı kokuydu."</p>

  <p>Kapı aniden ardına kadar açıldı ve ufak tefek Bayan Broclebank içeri daldı.</p>

  <p>"Letitia... Bay Talbot... oyunumuz! Balo!"</p>

  <p>"Tamamen unutmuşum!"</p>

  <p>"Oyun mu dediniz, hanımefendi? Peki ya balo nereden çıktı?"</p>

  <p>"Tanrım, hazırlıksız yakalandık" dedi Bayan Granham, daimi soğukluğuna daha yakın bir sesle. "Hava da çok berbat doğrusu."</p>

  <p>"Saçmalama lütfen! Tıpkı İtalyanlar gibi derhal yapmamız gerekiyor, hatta bu gece yapmalıyız..."</p>

  <p>"Bu gece geçti bile."</p>

  <p>"Yarın yaparız o zaman."</p>

  <p>"Sevgili Bayan Broclebank."</p>

  <p>"O korkunç yerde beklerken bana 'Celia' demekte bir sakınca görmüyordunuz, hatta elimi bile tuttunuz. Bay Talbot, aklınıza gelebilecek en ürkek insan olduğumdan ve o pis kokular, karanlık ve gümbürtüleri duyduğumda... neredeyse düşüp bayılacaktım, biliyor musunuz?"</p>

  <p>"İstiyorsanız size 'Celia' demeye devam edebilirim" dedi Bayan Granham, soğuk bir sesle, "ama ne fark edecek..."</p>

  <p>"Tamam, anlaştık o zaman. Ama en heyecan verici olanı... kaptanlarımız aralarında anlaştılar, eğer hava böyle devam ederse... Sör Henry'nin bunu nasıl tarif ettiğini tekrarlayamayacağım... ama yirmi dört saat daha esinti olmadan yan yana kalırsak... siz ne dersiniz, beyefendi?"</p>

  <p>"Hiç bilemiyorum, hanımefendi. Ama belki bir esinti yaratmak için hepimizin birden üflemesini isteyebilirler."</p>

  <p>"Ah, yapmayın, Bay Talbot. Size de ciddi bir şey sormaya gelmiyor. Tıpkı Bay Broclebank gibisiniz."</p>

  <p>Herhalde bu benzetmenin beni nasıl tiksindirdiğini gizleyemeyerek yüzümü ekşitmiş olacağım. Bayan Granham gülümsedi, hatta Bayan Broclebank bir an için susup şaşkın şaşkın yüzüme baktı.</p>

  <p>"Şey, şakacılıktan söz ediyordum, beyefendi. Gün geçmiyor ki Bay Broclebank'in bir şakasıyla kahkahalara boğulmayayım. Aslında bazen çok yüksek sesle güldüğümden ve diğer yolcuları rahatsız ettiğimden korkuyorum."</p>

  <p>Kulaklarım uğulduyor, başım zonkluyordu, yarılmış olan yer sanki açılıp kapanıyordu. O anda bu hanımların çok çok uzağındaydım aslında.</p>

  <p>"Bize heyecanlı haberler getirdiğinizi söylemiştiniz, hanımefendi."</p>

  <p>"Haa, evet ya! Yarın da bir arada kalacağımız anlaşılırsa bir balo düzenlenecek! Bir düşünsenize! Subaylar üniformalarını giyecekler, <i>Alcyone'un</i> bandosu bizim için çalacak... çok hoş bir eğlence olacağından hiç kuşkum yok!"</p>

  <p>Şaşkınlıktan bir an için başımın ağrısını unuttum.</p>

  <p>"Kaptan Anderson balo düzenlenmesini kabul etti mi, yani? Yok canım, olamaz!"</p>

  <p>"Hayır, ilk başta kabul etmedi zaten, söylediğine göre hiç niyeti yokmuş. Ama sonra Leydi Somerset bir şekilde Sör Henry”yi sırf bu mesele için Kaptan Anderson'dan ricada bulunmaya ikna etmiş... ne nefis başarı değil mi? Dahası da var!"</p>

  <p>"Daha ne olsun, hanımefendi? Bu fırsattan daha nefis ne olabilir?..."</p>

  <p>"Aklınızın ucundan geçmez... dediklerine göre Kaptan Anderson'ı balo için ikna eden Sör Henry, meğerse tropikal bölgeye girdiğimizde sandıklarımızın yukarı çıkarıldığını sanıyormuş ve böyle bir şey olmadığını öğrendiğinde büyük hayal kırıklığına uğramış. Aslında yolcu taşıyan bütün gemiler bir günlük havalandırma, üstbaş değiştirme molası verirlermiş... sen beni çok iyi anlıyorsun, Letitia, Bay Talbot bunun ne demek olduğunu anlamasa da sen önemini biliyorsun! Diyorlar ki Kaptan Anderson'ın bunu ihmal etmesinin sebebi kızgın olmasıymış... sizce neye kızmış olabilir? Ben Bayan Chumley'den duydum, o da Leydi Somerset'ten duymuş. Sör Henry kesinlikle kimseye söylememesini tembihledikten sonra söylemiş eşine. Meğerse Kaptan Anderson göçmen taşımak zorunda bırakıldığı için öfkeliymiş, domuz taşıyormuş gibi hissediyormuş kendini! Ama neticede sandıklarımız ve kutularımız şafakta yukarı çıkarılacak ve balo akşam saat beşte başlayacak."</p>

  <p>"Tabii havada bir değişiklik olmazsa. Peki ya esinti çıkarsa... Hem birlikte yelken açıp hem de dans edemeyiz, değil mi?"</p>

  <p>"Leydi Somerset esinti çıkmayacağını söylemiş... esinti çıkmayacağını hissediyormuş! Bu konuda duyarlıymış. Sör Henry de hava değişimleri konusunda 'küçük cadısına' sonuna dek güvendiğini bildirmiş. Gerçekten çok çekici ve sevimli bir çift. Diyorlar ki bazılarımızı akşam ya da öğle yemeğine davet edeceklermiş."</p>

  <p>Bunun üzerine bir sessizlik oldu. Ne bayan Granham ne de ben bu sessizliği bozmaya zahmet ettik. Nihayet sessizliği bozan yine Bayan Broclebank oldu.</p>

  <p>"Leydi Somerset'in bir piyanosu var, ama uzun zamandır çalmadığını söylüyor. Çok güzel piyano çalan Bayan Chumley'i ikna etmeye çalışıyormuş."</p>

  <p>'Tüm bunları nereden biliyorsunuz, hanımefendi?"</p>

  <p>"Ayrıca kimdir şu Bayan Chumley kuzum?" diye devam etti Bayan Granham.</p>

  <p>"Bayan Chumley bir yetim ve Leydi Somerset dehâ mı, esin veren mi ne, öyle bir şey dermiş ona."</p>

  <p>"Yüce Tanrım!" diye araya girdim. "O kadar iyi bir müzisyen olduğunu mu söylüyorsunuz?"</p>

  <p>"Onu Hindistan'a götürüyorlar, orada uzak bir akrabasıyla yaşayacak, çünkü yeteneği dışında hiçbir geliri yok."</p>

  <p>Bu konuşmayı doğru yerde mi aktardım bilemiyorum. Hiç şüphe yok ki belli bir noktada şöyle düşünmeye başlamıştım: Tüm bunlar çok gülünç, bunların gerçekten olmasına imkan yok... herhalde başıma aldığım darbeler yüzünden hayal görüyorum. Oradan nasıl kurtuldum bilemiyorum. Bayan Granham'ın dinlenmem için ısrar ettiğini hatırlıyorum, ama salondan çıktıktan sonra kamaramı geçip çukur güverteye çıktım, ardından kıçüstü güvertesine çıkan merdivenlere yöneldim. Kıçüstü güvertesinde gözlerimi görünmeyen ufka dikerek ne kadar zaman düşünmeye çabaladım, onu da hatırlamıyorum! Kendimi hiç bu kadar acayip bir durumda hissetmemiştim! Ancak şimdi anlayabiliyorum tüm bunların heyecandan, korkudan, üstüste çarptığım kafamın zonklamasından kaynaklandığım. Bir ara Wheeler”ın ortaya çıkıp biraz uyumamı önerdiğini ama zekice bir bahaneyle onu gönderdiğimi hatırlıyorum. Ardından bulunduğum yerin hemen altından bastırılmış bir kükreme duydum ve biraz sonra Bates gelip kıçüstü güvertesinde dolaşmamamı rica etti, çünkü kaptan kamarası tam altındaydı ve kaptan da kamarasına dönmüştü. Bu yüzden rüyadaymış gibi yürüyüp uzaklaştım. Wheeler yeniden ortaya çıktı.</p>

  <p>“Tüm bayanlar ve beyefendiler geri döndüler ve uykuya daldılar, efendim”</p>

  <p>“Bayan Broclebank hakkında ne düşünüyorum, biliyor musun Wheeler?”</p>

  <p>"Duyduğum kadarıyla başınızı çok fena vurmuşsunuz, efendim. Ama meraklanmayın, efendim. Ben yanmızda kalacağım.”</p>

  <p>"Etime saplandığım hissettiğim şey bir hançer mi, kabzası...”</p>

  <p>"Şimdi gelip uzanın, efendim, ben yarımızda…”</p>

  <p>"Çek ellerini üzerimden be adam! Vardiya kimde?"</p>

  <p>"Bay Cumbershum'da efendim”</p>

  <p>"Öyleyse güvenli ellerde olduğumuzu varsayabiliriz, değil mi Wheeler?"</p>

  <p>Olayların mantık sıralamasını tamamen yitirmiştim! Ama Wheeler bir şekilde koridora inmem için beni ikna etmiş ya da zorla sürüklemiş olmalı. Koridorun ne kadar değiştiğini görünce şaşıp kalmıştım. Birincisi, en az iki güçlü yağ lambası koridoru aydınlatıyordu! İkincisi, kamaraların dışına sandıklar, kutular, bavullar yığılmıştı, dikkatli bakınca benimkileri de gördüm. Yolculuk için edindiğim kütüphanenin geri kalanını koyduğum bavulun da aralarında olduğunu sevinçle fark ettim. Wheeler beni sandalyeme oturtup çizmelerimi çıkardı.</p>

  <p>"Şimdi aklıma geldi. Sen çok dikkatsiz bir adamsın Wheeler. Nasıl oldu da küpeşteden aşağı düşmeyi başardın?"</p>

  <p>Uzun bir sessizlik oldu.</p>

  <p>"Wheeler?"</p>

  <p>"Ayağım kaydı, efendim. Elimdeki bez rüzgarda uçup çarmıklara takıldı. Küpeşteden tırmanıp almak istedim. Sonra ayağım kaydı, efendim."</p>

  <p>Başımın içindeki o uğultuya rağmen işin aslını bildiğimi geçirdim aklımdan. Onun ölümü önceden planlanmıştı. Billy Rogers'ı kaptana ihbar etmiş, karşılığında para almıştı ve suçluların öç almasından korkuyordu. Ama öyle kötü durumdaydım ki sadece başımı salladım ve üstümü başımı çıkarmasına izin verdim.</p>

  <p>"Sen bir hayaletsin, Wheeler."</p>

  <p>"Hayır, efendim."</p>

  <p>"Hadi git biraz uyu."</p>

  <p>"Sizinle kalacağım efendim, bu halinizle yalnız kalmamalısınız. Başımı şuracığa koyar uyurum ben."</p>

  <p>Galiba ona bağırdım, çünkü hemen çıkıp gitti. Ben de ranzaya yıkılıp derin bir uykuya daldım.</p>

  <p><b>BÜYÜK GÜN</b></p>

  <p>Gerçekten de bu güne başka ad verilemez. O tuhaf mekanda uyandığım andan itibaren geçirdiğim günü en ufak ayrıntısına kadar mezara götürmek isterdim. Kağıda dökerek anısını yaşatma konusundaki yeteneğim pek fazla değil. Sözcükler, sözcükler, sözcükler! Hepsini verip karşılığında o günün sadece bir anını... yo, yo, yapmam öyle bir şey. Ne kadar gülünç bir fikir.</p>

  <p>Ancak şimdi aklıma geliyor Colley'in uzun, bitmemiş mektubu. Herhalde tasvirde ve anlatıda usta biri olarak görmüyordu kendini, ama tam da bu masumiyeti, çektiği acılar ve bir kağıt parçasında da olsa dostluğu arayışı, ancak hayran olabileceğim, hiçbir şekilde taklit edemeyeceğim bir yazma kabiliyeti kazandırmıştı ona.</p>

  <p>İşte, ben bunları yazarken ayaklarım sandalyenin ayaklarına dolanmış durumda, gemi baş-kıç vururken güverte bir yükselip bir alçalıyor... kamaramda dahi paltomu giymezsem üşüyorum.</p>

  <p>Fakat önce geriye dönmeliyiz. Nem ve sıcağın etkisiyle ter içinde uyandım. Kalkıp giyinmemin tek nedeni koridordan gelen gürültünün istesem de daha fazla uyumama müsaade etmeyeceğine kanaat getirmiş olmamdı. Üstelik bedensel zorunluluklar, yarılmış bir kafa gibi önemsiz şeyleri hiç dikkate almıyordu. Bu yüzden giyindikten sonra koridoru geçip sancak tarafındaki tuvaletlere gittim. Bu tuvaletler geminin kıç tarafının sağındaydı... geriye dönerken kendimi bir pazar yerinde gibi hissettim! Yolumun üstünde yalnızca balyalar ve kutular, sandıklar ve bavullar yoktu, bunları açıp kapayan, içlerinden bir şeyler çıkaran bayan yolcularla doluydu her taraf. Ancak bir Doğu pazarında görülebilecek türden karmakarışık bir sergiye benziyordu koridor. Zenobia ile ufak tefek Bayan Pike bir şeylerle uğraşıyorlardı. Bayan Granham rengarenk giysilerin arasından doğruldu ve bana gülümsedi! Başımın ağrısını bahane ederek balodan kaçmayı planlamıştım, ama o gülücük, ardından Bayan Broclebank'in çapkın bakışı -apaçık itiraf ediyorum işte- fikrimi değiştirmeye yetti. Wheeler'dan frağımı ve poturumu çıkarmasını istedim. Hindistan'a geziye gitmiş olan bir adamın önerisiyle almış olduğum ince kumaştan giysilerimi de çıkarttırmayı unutmadım. Bu ince giysileri üzerime geçirip çıktığım sırada, yolcu salonu dahi kadın terzihanesine dönmüştü. Bayan Granham'ın tam olarak önceki gün oturduğu yerde oturmakta olduğunu gördüm, gerçekten de... sevimli diyemeyeceğim, ama tarif edilemez bir heyecan içinde, morali yerinde ve hoş görünüyordu! Üzerinde lacivert ipekten bir elbise ve uçlarım göğsünün üstünden bağladığı açık mavi bir şal vardı. Doğrusu bir mürebbiye için fazla süslü görünüyordu. Ah Yüce Tanrım! Neyse ki hemen hatırladım onun artık bir mürebbiye olmadığım; siyaset arenasında kesinlikle tasvip edilmeyecek bir kişiliğe sahip olsa da, dört başı mağrur bir beyefendinin nişanlısıydı o. Sözü uzatmaya gerek yok, Miss Granham kozasından çıkmıştı işte.</p>

  <p>"Günaydın, Bayan Granham. Bu hoş görünümünüzle günümüzü aydınlatıyorsunuz."</p>

  <p>"Yiğit koruyucumuzdan güzel bir kompliman. Gerçi günümüzü aydınlatan güneş olsa daha iyi olurdu."</p>

  <p>"Sis de altın gibi parlıyor."</p>

  <p>"Bu seferki de şiirseldi adeta. Başınız nasıl oldu beyefendi?"</p>

  <p>"Artık 'taş kalpli' deyiminin birinci anlamını çok iyi biliyorum. Yani bu deyimi başım için kullanabilirim."</p>

  <p>"Sizin kıyafetiniz de hayran olunacak kadar iklime uygun görünüyor."</p>

  <p>"Sırf rahatım için giydim. Ama siz hanımlar bizi neşelendirmek için bu amaçtan sapıyorsunuz."</p>

  <p>"Hanımlar konusundaki fikriniz pek aydınlık değil, beyefendi. Maalesef gerçek şu ki, bir gün sürecek bir şenlik için hazırlanıyoruz. <i>Alcyone</i>'un subay salonunda bir yemek verilecek. Bir de bizim güvertede yapılacak balo var, gemicilerimiz bir gösteri düzenleyecekler."</p>

  <p>"Aman Tanrım!"</p>

  <p>"Bana kalırsa fena olmaz bu... bu..."</p>

  <p>"Mutsuz gemide, mi diyecektiniz?"</p>

  <p>"Siz söylediniz, ben değil."</p>

  <p>"Bir de balodan söz ettiniz!"</p>

  <p>"Komşumuzun küçük bir bandosu var."</p>

  <p>"Peki gemicilerin sunacağı gösteri?"</p>

  <p>"Eğitici olacağım umuyorum, ama korkarım pek öyle olmayacaktır."</p>

  <p>"Her neyse, bir balo olacak neticede... Bayan Granham, baloda benimle dans eder misiniz?"</p>

  <p>"Onur duyarım da henüz söz veremem. Aslım isterseniz Bay Prettiman'ın böylesi etkinlikler konusundaki fikirlerinin ne olduğunu pek bilemiyorum ve o zamana kadar..."</p>

  <p>"Elbette, anlıyorum hanımefendi. Başka bir şey demiyorum, fakat umudumu yitirmiş değilim."</p>

  <p>Kapı açıldı ve sevimli Bayan Broclebank uçarak içeri girdi. Kucağı bir tür kabarık malzemeyle doluydu. Bir saniye içinde hanımlar öyle anlaşılmaz teknik terimlerle konuşmaya başladılar ki onları rahatsız etmeden yanlarından uzaklaşmanın en doğrusu olduğuna karar verdim. Eğer denizcilerin bir gemici dili varsa, bu hanımların (bir ağızdan ve mükemmel bir şekilde) konuşmalarına da "Terzi Dili" demek yanlış olmaz herhalde. Pike'ın "iskele kemere"sinden bahsetmesi içimdeki duyguların iyice güçlenmesini sağladı. Denizciler gibi konuşma çabalarımın budalaca bir yapmacıklıktan öteye gitmediğini daha iyi gördüm. Manşetlerden, yakalardan, yamalardan konuşmaya kalkmaktan ne farkı var! Bırakalım diğer yolcular gönüllerince konuşsunlar gemici dilini. Ben yine devam etmeliyim kara adamı ağzıyla doğru dürüst konuşmaya! Demek ki, elveda Falconer, elveda <i>Denizcilik Sözlüğü,</i> en ufak bir pişmanlık duymadan, hatta huzura kavuşarak!</p>

  <p>Kamaramdan şapkamı alıp çukur güverteye çıktım. Ufkun hemen üstündeki güneş sislerin içinde belli belirsiz parlıyor, kendini ancak aydınlatıyordu, ama olağandışı şenlikli günümüzün hazırlayıcıları seyir halinde... yani işlerini bitirmek üzere çalışıyorlar, demek istiyorum. Gerçi "seyir halinde" terimine teknik anlamının dışında bir gündelik anlam yüklemek ne kadar anlamlı? Her ne kadar karşımdaki manzarayı bir daha asla unutamayacağıma inansam da, o an için bir şekilde tasvir edilmeliydi. Güvertenin üstüne grandi direğinin en alt sereni hizasında tenteler çekilmişti... ya da yelkenler tente şekline sokulmuştu. Hızla göğe yükselen güneş henüz bu tentelerin altından rahatça ışınlarım gönderiyorsa da birkaç saat sonra güneşin yakıcı etkisinden kurtulacaktık. <i>Alcyone'un</i> tenteleri de bizimkilerle aynı düzeydeydi, ama onunki direklerin daha yukarısına çekilmişti elbette. Bu sayede yan yana iki cadde görünümü kazanmıştık... küçük bir kasaba olmuştuk, ya da en azından bir köy, bu ıssız açıklıkta yapayalnız bir köy... Tamamıyla akıldışı bir manzaraydı bu. Barışın geldiğini duyan gemicilerin vahşice, hatta isyankar tavırları kalmamıştı, hepsi de sessiz sedasız, görünür bir iyiniyetle işlerini yapıyorlardı. Büyük ihtimalle eğlence fırsatını buldukları için seviniyorlar, uslu durmaya çalışıyorlardı. Hepsi de canla başla işini yapıyordu ve gördüğüm kadarıyla hallerinden gayet memnunlardı. Tentelere küçük bayraklar, renkli kumaşlar asılmıştı. Hatta yer yer çiçekler bile çarptı gözüme... tabii ilk başta sandığım gibi kaptanın kamarasından gelmiyordu bunlar, kırpıntılar kullanılarak hazırlanmış yapma çiçeklerdi. <i>Alcyone</i> bandosunun prova yaptığı bulunduğum yerden işitilebiliyordu. Ama tüm bunların yanı sıra geminin zorunlu işleri de devam ettiriliyordu; hareketsiz dümen çarkımızın başında iki gemici vardı, başımı çevirdiğimde <i>Alcyone</i>'un dümen çarkında da iki kişi olduğunu gördüm. Bizim tuhaf navigasyoncu koltuğunun altına bir dürbün sıkıştırmış kıçüstü güvertesini arşınlıyordu, komşumuzun güvertesinde de bir asteğmenin aynı şeyi yaptığım gördüm. Bizim görüş mesafemizin dışında, tentelerin yukarısında da işlerin devam ettiğinden, üst tarafı uçmuş direklerimizde halatların, yelkenlerin arasında arı gibi çalışan gemiciler olduğundan, pruva direğinde, grandi direğinde ya da mizana direğinde bir gözcünün, güneşin sislerin içinde daha da güçlü parlamaya başladığı ufka bakmakta olduğundan kuşkum yoktu. Tüm bunlar o kadar beklenmedik ve acayipti ki, kulaklarımdaki uğultuyu unuttum ve bir kez daha normal halime dönmeyi hemen hemen başardım diyebilirim. Küçük kasabamızın iki caddesi koca koca kütüklerle ayrılmıştı, gemiler birbirine sürtünüp zarar görmesin diye yanlardan sarkıtılmıştı bu kütükler. Eğik duran iskele iki okyanus caddesini birbirine bağlayan bir sokağı andırıyordu. Hanımların bile rahatlıkla kullanabileceği kadar geniş bir sokaktı bu. Sokağın <i>Alcyone</i> tarafını kırmızı üniformalı iki deniz eri tutmuştu, bizim tarafı ise Oldmeadow”un hayli sıkkın görünen yeşiller içindeki iki askeri tutmuştu. Küpeşteye yaklaşıp aşağıya baktım. Bir lombozun kapandığını, daha doğrusu kapanmasına birkaç santim kaldığını görebilmek için tam zamanında eğilmişim. Demek ki her iki geminin tayfası da subaylar izin versin vermesin aralarında iletişim kurmak için yollar bulabiliyordu... elbette hepsi bu kadar da değildi, direkten direğe, serenden serene maymun gibi iplerle sallanarak gidip gelebiliyorlardı. İki gemi yan yana dururken disiplini sağlamak hiç de kolay değil anlaşılan. <i>Alcyone</i>'dan bir asteğmen iskeleye yaklaştı, selam verip adımı sorduktan sonra beyaz renkli, hafifçe parfümlenmiş bir pusula verdi. Pusulayı açtım. Kaptan Sör Henry ve Leydi Somerset, Bay Edmund FitzHenry Talbot'ın kendilerine katılmasından memnuniyet duyacaklarmış. Esinti ve iklim müsaade ederse saat on ikide, <i>Alcyone</i>'da bir yemek verilecekti. Resmi giysi gerekmiyordu ve sözlü olarak cevap vermem yeterliydi.</p>

  <p>"Memnuniyetle kabul ettiğimi bildiriniz."</p>

  <p>Kümesime geri döndüm. Tüm bunların başımı vurduktan sonra gördüğüm bir düş ya da sanrı olmadığını kendi kendime tekrarladığımı çok iyi hatırlıyorum. Yine de karadan binlerce mil uzağa inşa edilmiş bu acayip mezrayı ya da köyü saran buharlar, güvertelerimizi örterken zihnimi de işgal ediyordu sanki, geçmişte kalanlar ve gelecekte olacaklar o kadar önemli değildi, hatta hiçbir değeri yoktu, öyle ki, ardımızda bıraktığımız İngiltere ve varmaya çalıştığımız Avustralya bir haritadaki figürler dışında bir anlam taşımıyordu artık. Bir de Wheeler geri dönmüştü, öylesine fırlatılan bir ipliğin iğne deliğine girmesi kadar küçük bir ihtimal gerçekleşmiş ve firkateyn onu bulup kurtarmıştı. Önemli olan tek şey burasıydı. Yan yana duran iki cadde... <i>Alcyone</i>'da kampana çaldı, hemen ardından bir yankı gibi bizimki de cevap verdi; öğle öncesi dört kampanasıydı bu. "Fıçı başına" çağrısı da önce orada duyuldu, ardından birkaç metre ötemde yankılandı... bu güverteleri ve onların altındaki güverteleri dolduran kalabalıklar... harıl harıl devam etse de bana pek bir şey ifade etmeyen işler her iki gemide de hayatı yaşanabilir kılmak için yirmi dört saat devam ediyordu... ahşap kaplamaların kara ve yer yer kabarmış armuzları, ki geminin hareketi çoğaldığında kasvetli ve hasta edici bir şekilde göze batarlar... işte gerçek olan yalnızca bunlardı.</p>

  <p>Ne klişe ama! Aklımdan geçenleri ifade etmeye çalıştım, ama başaramadım. Bu tropikal hiçlik büyüyüp genişlemiş, tüm dünya olmuştu... <i>hayal</i> <i>edilebilen</i> tüm dünya. Tarihin dönüm noktasındaydık, en büyük savaşın sonunda, en uzun yolculuğun ortasında... hiçbir yerde! Her şey, bir şaşkınlık, buz gibi bir gerçek. Anadilimi biraz eğip bükerek aklımdan geçenleri ifade etmeye çalıştım, ama nafile.</p>

  <p>"Edmund."</p>

  <p>Oturduğum yerde başımı çevirip arkama baktım. Deverel kapı aralığından başını uzatmış bana bakıyordu. Onun ziyaretinin beni pek memnun etmediğini itiraf etmeliyim.</p>

  <p>"Ne oldu, Deverel? Ben de tam..."</p>

  <p>"Yarabbim! Adamın kendi konyak deposu varmış! Okulun kötü çocuğu şerefine bir kadeh içmek isterim izin verirsen."</p>

  <p>"Hiç çekinme. Ama senin içki içmen..."</p>

  <p>"Bir vaiz evladı gibi içki içmemin yasaklandığını mı söyleyecektin? Tanrı onun cezasını versin, artık barış zamanındayız ve daha fazla zincirli kalmaya niyetim yok. Göz hapsini kaldırmamakta diretirse kılıcımı suratına fırlatıp görevden ayrılırım, karaya çıktığımızda da ödettiririm ona yaptıklarını!"</p>

  <p>"Sen ne dediğini bilmiyorsun."</p>

  <p>"Neden bilmeyecekmişim, sevgili Edmund, ne yapabilir ki? Saygıdeğer Amiralden kınama cezası mı çıkartacak? Hadi alsın beni görevden, ne olacak yani, en fazla kılıcımı alacak elimden... alt tarafı bir çakı, bu barış ortamında ne işime yarayacak ki?"</p>

  <p>"Bir beyefendinin kılıcı..."</p>

  <p>"Süveyş'in doğusunda beyaz adam olmak neyime yetmiyor?"</p>

  <p>"Süveyş'in doğusunda değiliz."</p>

  <p>Deverel koca konyak bardağım bir dikişte bitirdi. Soluk soluğa kalmıştı. Sonra yine başladı."</p>

  <p>"Gidip o herife yalvaracak değilim ya. O zaman kılıcımın yerine şahsiyetimi kaybederim. Onurumu korumak zorundayım."</p>

  <p>"Hepimiz onurumuzu korumak zorundayız."</p>

  <p>"Planımı dinle. Benim niyetimin ne olduğunu gidip ona söyleyeceksin."</p>

  <p>"Ben mi söyleyeceğim?"</p>

  <p>"Sen söylemezsen kim söyleyecek? Diğerlerinin hepsi de tavşan gibi korkak. Üstelik, senin kaybedecek neyin var ki?"</p>

  <p>"Düşünemeyeceğin kadar çok şeyim var kaybedecek."</p>

  <p>"Ona de ki, bir limana ulaşıncaya kadar başına hiçbir dert açmayacağım..."</p>

  <p>"Bak bu iyi fikir..."</p>

  <p>"Dur, daha bitirmedim. Oraya varınca istifa edeceğim."</p>

  <p>"Ya da seni atacaklar, Deverel."</p>

  <p>"Aman, ne fark eder ki? Edmund, bakıyorum da hiç içmiyorsun, herhalde o yüzden böylesine sıkıcısın. Subaylıktan ayrılır ayrılmaz düello davetimi kendisine ileteceğini de söyleyeceksin ona..."</p>

  <p>"Ben mi?"</p>

  <p>"Anlamıyor musun? Şu ihtiyar Takatuka'nın düello daveti alınca ne hale geleceğini düşünebiliyor musun?"</p>

  <p>"Eh, sayılır."</p>

  <p><i>“Alcyone'u</i> Fransız gemisi sandığımız sırada yaprak gibi titrediğini görmedin mi?"</p>

  <p>"Sen ciddi misin?</p>

  <p>"O halini görmedin mi?<i>"</i></p>

  <p>"Bence onu fazla küçümsüyorsun."</p>

  <p>"Orası beni ilgilendirir. Ama sen onunla konuşacaksın, değil mi?"</p>

  <p>"Bak Deverel... Jack. Bu tamamen delilik."</p>

  <p>"Ona benim söylediklerimi aktaracaksın!"</p>

  <p>Çok kısa bir an için durup düşündüm.</p>

  <p>"Hayır."</p>

  <p>"Hayır mı? Hepsi bu kadar mı?"</p>

  <p>"Kusura bakma."</p>

  <p>"Tanrı aşkına, nasıl bakmayayım kusura! Ben de seni bir şey sanmıştım, Talbot!"</p>

  <p>"Dinle beni. Aklını başına toplamaya çalış. Açık bir tehdit olduğu su götürmez olan bir mesajı kaptana götürmemin hiçbir şekilde mümkün olamayacağını aklın almıyor mu? Kendini kaybetmiş olmasaydın sen de..."</p>

  <p>"Yoksa sen beni sarhoş mu sanıyorsun? Yoksa korktuğumu mu düşünüyorsun?"</p>

  <p>"Hiç olur mu öyle şey. Sen biraz sakinleş de."</p>

  <p>Deverel bardağına yine konyak doldurdu, bu seferki önceki kadar değildi, ama yine de dikkate değer miktardaydı. İçkiyi doldururken bardağı tutturmakta hayli zorlandı. Daha fazla içip iyice sarhoş olmasını engellemeliydim. Gayet doğal&nbsp;bir hareketle elimi uzatıp bardağı aldım.</p>

  <p>"Çok sağol, eski dostum."</p>

  <p>Bir an üstüme saldıracağı endişesine kapıldım. Ama tuhaf bir şekilde gülmeye başladı..."</p>

  <p>"Lort Talbot, sen gerçekten de serinkanlı bir insansın."</p>

  <p>"Yoksa sen bunu kendine mi doldurmuştun? Kusura bakma..."</p>

  <p>"Tamam, tamam, içmene bak sen."</p>

  <p>"Barışın birinci günü. Öyleyse 'fıçı başına!'"</p>

  <p>Bardağı kafama diktikten hemen sonra gürültüyle öksürdüm. Deverel sessizce beni izledikten sonra ağır ağır ranzanın öbür tarafına oturdu.</p>

  <p>"Edmund..."</p>

  <p>Bardağın üstünden gözlerine baktım.</p>

  <p>"Edmund... şimdi ne yapacağım ben?"</p>

  <p>Deverel artık öfkeli görünmüyordu. Çok tuhaftı, ama son yirmi dört saatte meydana gelen olaylar sonucunda tanıdığım yiğit genç adam gitmiş, yerine çok daha güvensiz biri&nbsp;gelmişti. Ancak şimdi fark ediyordum boyunun ortalamanın&nbsp;üstünde olmasına karşın ince yapılı olduğunu ve kaslarının&nbsp;pek zayıf göründüğünü. Yüzüne gelince, yine hayretle fark&nbsp;ettim ki öne doğru taradığı gür favorileri, zayıf yapılı çenesini bilerek ya da bilmeyerek gizlemek için uzatılmıştı. Beyefendi Jack, saygıdeğer Atılgan Jack! Bir öfke nöbeti ve ardından korku, evet, korkuydu kılıcını küpeştenin o kadar derinlerine saplamasına neden olan. Bu kavrayış öylesine yoğundu ki, kendimi en az onun kadar korkmuş ve harap olmuş&nbsp;hissettim. Çok bilmek korkunç bir şey. Gördüm ki ailesinin&nbsp;adı ve hakiki olmaktan uzak edaları olmasaymış, bir seyis,&nbsp;basit bir asker, bir uşak olur çıkarmış! Bir zamanlar subayların en beyefendisi olduğunu düşündüğüm bu adamın gözlerine bakmak çok zordu... ama gerçekten de bir beyefendiydi&nbsp;ve bu da durumu iyice zorlaştırıyordu! Tüm o ihmalkarlığının ve taşkınlıklarının şu anda gördüğüm ve kavradığım şeyle hiçbir ilgisi yoktu. Az önce sözünü ettiği zalimce plan, güya Kaptan Anderson’ın korkaklığına dayanıyordu, fakat bunun için en ufak bir kanıt yoktu, tamamen hayal ürünüydü.&nbsp;İster subay olsun ister sivil, Deverel'dan gelecek bir meydan&nbsp;okumayı küçümsemeyle karşıladığında kimse suçlayamazdı&nbsp;onu. Deverel'ın bu işe girişmesine bir şekilde engel olmalıydım!</p>

  <p>"Bay Deverel... Jack, izin ver biraz düşüneyim."</p>

  <p>Arkasına yaslanıp kendini bıraktı, gerginliği biraz olsun azalmış görünüyordu. Bir Düşünül'ün karşısındaymış gibi&nbsp;saygılı bir hali vardı şimdi! Ama gerçekler...</p>

  <p>"Bakın, Bay Deverel..."</p>

  <p>"Daha şimdi senli benliydin, Jack diyordun, borda etmek üzereyken konuştuklarımızı ne çabuk unuttun."</p>

  <p>'Tamam! O anı hiçbir zaman unutmayacağız... ha? Pekala, Jack, diyorum o zaman. Ama beni iyi dinle. Başımı çok kötü çarptığımı... hatta tam üç kere çarptığımı biliyorsun... şu anda böyle şeyleri düşünüp sağlıklı kararlar verecek halde&nbsp;değilim. Hâlâ kulaklarım uğulduyor."</p>

  <p>"Bir bardak..."</p>

  <p>Sağ elimi kaldırarak bunu hiç istemediğimi ve dinlemeye devam etmesini işaret ettim.</p>

  <p>"Ne yapılabileceğine bir bakabilirim belki... yani, elimden geleni yaparım. Ama ilk işim Summers'la konuşmak olacaktır."</p>

  <p>"Yüce Tanrım! O herif bir Metodisttir!"</p>

  <p>"Gerçekten mi? Onun ahlaki değerlere önem verdiğini biliyordum, ama hiç düşünmemiştim..."</p>

  <p>"Elinden gelenin en iyisi bu mu?"</p>

  <p>"Bu birinci adım. Önce donanma kanunlarına göre durumun ne olduğunu öğrenmem gerek. Sen bu işi o kadar şahsileştirmişsin ki doğru algılama yeteneğini yitirmişsin."</p>

  <p>"Sen de oradaydın!"</p>

  <p>"Fiziksel olarak oradaydım, ama bilincim yerinde değildi. Halatın ucu çarpınca aklım başımdan gitmişti."</p>

  <p>"Yani senin yardım önerin bundan mı ibaret?"</p>

  <p>"Ama sen de her şey bir kerede olup bitsin istiyorsun, Deverel."</p>

  <p>"Çok teşekkürler, Bay Talbot."</p>

  <p>"Ben sana yardım etmeye çalışıyorum. Bir deniz subayı kadar ani hareket etmemi bekleme benden."</p>

  <p>"Tanrı aşkına, beklemiyorum zaten!"</p>

  <p>"Haydi topla kendini! Düşmana borda eder gibi davranamazsın bu meseleyi çözmek için. Acele işe şeytan karışır."</p>

  <p>"Ne dedin? Bu gemilerde iki kaptan ve en az beş tane üstüm olan subay varken acele etmeyeyim öyle mi? Kaptanın hiçbir zorluk çekmeden askeri mahkeme kurdurabileceğini&nbsp;göremiyor musun? Onlara bir sana iki!"</p>

  <p>"Jack!"</p>

  <p>Bu sözün yumuşatıcı bir etkisi oldu. Gerçekten çok tuhaf! Tüm öfkesine ve göğsünün hızlı hızlı inip kalkmasına rağmen sesini alçaltarak devam etti:</p>

  <p>"Hemen şimdi bir askeri mahkeme kurmaya yetecek kadar subay var."</p>

  <p>"Hem de rüzgar bizi her an farklı yönlere sürükleyebilecekken, öyle mi? Donanmada işleri nasıl çözüyorsunuz bilemem, ama seni denizde yargılayamayacaklarından kesinlikle eminim. Artık savaş zamanında değiliz ve ortalıkta bir isyan&nbsp;falan da yok. Sen adama herhangi bir şiddet uygulamış değilsin. Üstelik hava durumu izin verirse bir balo düzenlenecek,&nbsp;eğlence olacak, tüm bunlar da yetmezmiş gibi, Sör Henry'ye&nbsp;yemeğe gitmem gerekiyor! Görmüyor musun be adam, şu barış ilanı ve tahtın el değiştirmesi, uygar dünyanın bu büyük&nbsp;krizinin çözüme ulaşması..."</p>

  <p>Deverel ranzanın kenarında oturduğu yerde sıçrayıverdi.</p>

  <p>"Yemek mi? İşte bak bir fırsatın da var. Hiç şüphen olmasın, Anderson da aynı yemeğe davetlidir. Sör Henry'nin de duyabileceği şekilde onunla konuşursun, elbette içkiler içildikten sonra..."</p>

  <p>"Onun içki içtiğini sanmıyorum. Üstelik..."</p>

  <p>Başımdaki zonklamanın arttığını, kulaklarımda bir vızıltı peydahlandığını fark ettim. Hayır, hayır... resmen uğuldamaya başlamıştı yine.</p>

  <p>"Şu kahrolası başımın nasıl ağrıdığım bir bilsen!"</p>

  <p>"Demek hiçbir şey yapmayacaksın."</p>

  <p>"Önce zeminin sağlam olup olmadığına bir bakacağım... Gerçi bu sudan cehennemde bundan söz etmek ne kadar doğru, onu bilemem. Adımımızı sağlam atmak istiyorsak, daha&nbsp;yapacağımız çok iş var."</p>

  <p>"Yani beklemem gerektiğini söylüyorsun. Babanım odasına almaya dahi tenezzül etmeyeceği bir adamın beni aşağılamasına katlanmamı istiyorsun."</p>

  <p>"Senin için elimden geleni yapacağım, ama yine de elimden çok az şey gelmesi ihtimali var."</p>

  <p>"Yaralı parmağa işemem, diyorsun yani!"</p>

  <p>Bu samimi sözler içime işledi. Gerçekten de pek samimi değildim söylediklerimde. Ama nedense Deverel’ın son sözlerini duyunca kendimi ona daha yakın hissetmeye başladım.&nbsp;Gönülsüzce gülümsediğimi gördüğünde bunu yanlış yorumladı ve bu kez ağzını açıp gözünü yumacaktı ki ona meydan&nbsp;vermemek için aklıma ilk geleni söyleyiverdim.</p>

  <p>"Anderson da yemeğe gelirse konuyu düelloya getirip onun bir meydan okumaya nasıl tepki vereceğini öğrenmeyi&nbsp;deneyeceğim."</p>

  <p>"Ne gerek var? Elbette vurulma ihtimali onu dehşete düşürecektir."</p>

  <p>Hayretler içinde yüzüne baktım. Pek çok kanlı çarpışmada yer almış olan Kaptan Anderson! Asteğmen olarak göreve&nbsp;başlayan, sonra Cochrane'in filosunda bir kundak gemisine&nbsp;komuta ederek onu Basque Roads'dan geçiren Anderson! Düşündüğümden daha kötü bir durumla karşı karşıyaydım. Deverel'ın heyecanı bir bardak konyağın verdiği sarhoşlukla açıklanabilecek cinsten değildi. Telaşlıydı, bir yandan ellerini ovuşturuyor, bir yandan sırıtıyordu! Ayaklarını tekrar yere&nbsp;basmasını sağlamaya karar verdim.</p>

  <p>"Bana kalırsa, sevgili dostum, senin meydan okumanı görmezden gelecek kadar güçlü olduğunun -kimi insanlar buna aklın gücü de diyebilir- anlaşılması ihtimali daha büyük. Değersiz bir mesele için hayatını tehlikeye atmanın aptallıktan&nbsp;başka bir şey olmadığı, asil bir kan taşımayanlar arasında&nbsp;yaygın bir kanıdır. Senin meselenin değersiz olduğunu söylemiyorum, yanlış anlama, ama başkaları böyle düşünebilir.</p>

  <p>"Zaten öyle düşünüyorlar."</p>

  <p>“Ben onun ağzından laf almaya çalışırım.”</p>

  <p>“Başka bir şey yapmayacak mısın?"</p>

  <p>"Şu an için başka bir şey yapamam."</p>

  <p>"Şu an için... Bu çok uygun bir tanım, beyefendi."</p>

  <p>Sesimi çıkarmadım. Deverel önce öfkeli gözleriyle beni süzdü. Sonra yüzündeki ifade küçümsemeye dönüştü. Bunun üzerine kestirip attım.</p>

  <p>“Tekrarlıyorum. Başka bir şey yapamam şu anda.”</p>

  <p>Bir süre hiç konuşmadan durdu, lavabonun üstündeki aynaya dalıp gitti. Sonra...</p>

  <p>"Diğerleri gibi."</p>

  <p>Karşılık vermedim. Kısa bir duraksamadan sonra devam etti.</p>

  <p>"Gayet iyi biliyorum şu Beyefendi Jack ve Atılgan Jack hikayelerini, ama hiç algılayamıyor musun buradaki alaycılığı? Colley”in denize gömüldüğü günü hatırlasana, Summers bile&nbsp;bile geciktirmişti yelkenin toplanması komutasını vermemi&nbsp;hatırlatmayı, az daha dümeni kaybediyorduk. Ama ben senin&nbsp;o kahrolası geri zekalılardan biri değil, bir beyefendi olduğunu sanıyordum; en azından senin benim tarafımı tutacağını&nbsp;ve beni mahvetmeye çalışmayacağını..."</p>

  <p>"Sen delirdin galiba!"</p>

  <p>Bir şey söylemedi ve birkaç saniye sora ağır ağır yerinden kalktı. Bana yan yan bakarak kötü kötü gülümsemeye başladı; düşmanları arasında olduğunun bilinciyle sakıngan davranan bir kişinin içten içe, bastırılmış, acı tebessümüydü bu.&nbsp;Kamaranın kapısını açıp dışarıyı kolaçan ettikten sonra bir&nbsp;anda gözden kayboldu. Bense çok berbat bir ikileme düşmüştüm. En kötüsü de, adamla bir nevi yakınlaşma içine girmiştim ve şimdi de görevini ihmal etmesinin kaçınılmaz sonucu&nbsp;olarak gördüğüm cezalandırmaya hiçbir şekilde karışmak&nbsp;gelmiyordu içimden. Öte yandan, Kaptan Anderson'la aramızda oluşan kısmi anlayışın ve karşılıklı hoşgörünün zarar&nbsp;görmesini de istemiyordum. Deverel’ın istediğini yaparsam&nbsp;adamı düpedüz kışkırtmış olacaktım. Böyle bir olayda Devemi'ın avukatlığını üstlenmemi gerektirecek hiçbir şey yoktu&nbsp;ve gittikçe de farkına varıyordum ki, en kaba tabiriyle, Deverel buna değmezdi.</p>

  <p>Kampanaların çaldığım duyunca tekrar dünyaya döndüm. Davet edildiğimiz yemeğe gitmenin vakti gelmişti! Aynanın&nbsp;karşısına geçip başımdaki yarayı saçlarımla örttüm (bir an&nbsp;için tereddütte kaldım... Neden gidiyordum? Neden vazgeçmiyordum?). Yine de üstümü başımı biraz düzelttikten sonra&nbsp;kadın terzihanesinin içinde yürümeye başladım. Yürürken&nbsp;başımın üstündeki güvertede çıplak ayakların seslerine sert&nbsp;ve tanıdık ayak seslerinin de karıştığım duydum. Yukan çıkıp&nbsp;kaptanın peşinden gemiler arasındaki iskeleye doğru ilerledim. Tam iskelenin bittiği yerde aniden durdu ve şapkası&nbsp;göğsünde beklemeye başladı. Onu çok yakından takip ettiğimden, çarpmamak için büyük gayret göstermem gerekti.&nbsp;Derhal sol elimle yandaki halatı yakalayıp durdum, sağ elimle de şapkamı çıkarıp en az kaptan kadar azametli bir şekilde&nbsp;durmayı başardım, iskelenin öbür tarafındaki güverte kalabalık ve tıpkı Colley'in cenazesindeki gibi merasim düzenindeydi. Beyaz eldivenli uşaklar, düdüklerini çalmak için hazır&nbsp;bekleyen lostromolar, misket tüfekleriyle hazırol vaziyetinde&nbsp;duran denizciler, boruları ve trampetleriyle bandocular, birkaç asteğmen, bir iki yüzbaşı., ve bu merasim alayının en sonunda ışıl ışıl bir Sör Henry Somerset! Tam takım üniformasıyla gelmişti bizi karşılamaya, unvanını gösteren şeritlerin&nbsp;şişkin karnının üstünde epeyce gergin durduğu dikkatimi&nbsp;çekti. Trampetler çaldı, borular üflendi, düdükler öttü, her iki&nbsp;gemide çalışanlar durup sesin geldiği yere baktı. Tüm bunlar,&nbsp;bir adam bir kalastan öbürüne adım atarken oldu! Sonra merasim sona erdi. Kaptan Anderson geleneklere uygun bir şekilde <i>Alcyonef</i> un güvertesine geçmişti ve her iki geminin mürettebatı işine dönebilirdi, tabii havadaki sisten dolayı her iki&nbsp;geminin de yalnızca bir kısmını görebildiğimden bu işler bana son derece karmaşık ve çeşitli göründü. Ben de kaptanın&nbsp;peşinden gemiye adım attığımda, Sör Henry tarafından büyük bir sevecenlikle karşılandım; maalesef soylu vaftiz babamla tanışma şerefine erişememişti, ama o da tüm dünya gibi... Sonra kaptanımıza döndü ve bizi kaptan kamarasına götürürken onunla konuşmaya devam etti. Deniz savaşlarından&nbsp;ne ganimetler elde edilebileceğini kimse bilemez! Öte yandan&nbsp;Sör Henry'nin zenginliğinden çok şişmanlığının dikkatimi&nbsp;çektiğini itiraf etmeliyim. Merdivenlere doğru ilerlerken kullandığımız yol, Hindistan cevizi lifinden örülmüş bir hasırla&nbsp;kaplıydı, böylece erimiş armuzların ayakkabılarımızın alfanı&nbsp;lekelemesinin önüne geçilmiş oluyordu. Geminin içinin berbat kokusundan biraz olsun kurtulmak amacıyla kıçüstü güvertesinden yukarıya uzatılan yelken bezinden bacalar mizana donanımına bağlanmıştı. (Kahretsin, gemici dili konuşmamak konusundaki kararlılığımı sürdüremeyeceğim galiba.)&nbsp;Kıçüstü güvertesinde hasır sona eriyordu. Armuzlara basmamak için başımı öne eğip dikkatle yürümeye çalıştığım esnada Sör Henry bana döndü.</p>

  <p>"Lütfen kendinizi yormayın, Bay Talbot. Ayakkabılarınızı kirletecek hiçbir şey yok zeminde."</p>

  <p>Kaptan Anderson da durmuş şaşkınlıkla yere bakıyordu.</p>

  <p>"Yüce Tanrım, Yivlenmiş!"</p>

  <p>Anlaşılan gemici dilinden vazgeçmeye çalıştığım sırada yeni kelimeler öğrenme şansım elde etmiştim.</p>

  <p>"Yivlenmiş ne demek, Sör Henry?"</p>

  <p>Sör Henry, ne önemi var, dercesine elini salladı.</p>

  <p>"Ganimetlerim arasında bir miktar değerli kereste vardı. Çok şanslıydım. Gördüğünüz gibi abanozdan yaptırdım."</p>

  <p>"İyi ama yivlenmişin anlamı nedir?"</p>

  <p>"Çok yaygın olarak kullanılan ve ayakkabılarımıza bulaşan zift ve kalafat kıtığı yerine sert ağaçtan şeritler kullanılmasıdır. Şu ince kalaslar da maundur. Yüce Majesteleriyle tanışma şerefine erişmek üzere kraliyet yatına çıktığımda görmüştüm bu tekniğin güvertede kullanıldığını. Yatın tamamı Bristol tarzında döşenmişti. Önden buyurun Kaptan Anderson, Bay Talbot."</p>

  <p>"Siz önden buyurun, efendim."</p>

  <p>"Rica ederim efendim..."</p>

  <p>Böyle hoş ve saygıdeğer bir biçimde kaptan kamarasına indiğimizde Leydi Somerset bizi karşılamak için ayağa kalktı. Bize doğru yaklaşırken yürümüyor, adeta yüzüyormuş gibi&nbsp;bir hisse kapıldım. Leydi Somerset her beyefendinin dönüp&nbsp;bir daha bakacağı türden bir kadındı. Çok narin ve güzel bir&nbsp;görünümü vardı ve giysilerinden de modayı yalandan takip&nbsp;ettiği anlaşılıyordu; aslında, üzerindeki elbise gün ortasından&nbsp;çok akşam giyilen türdendi. Bu muydu "gayri resmi kıyafet"?&nbsp;Göğsünde parlayan kolyedeki safirlerin aynısından küpelerinde ve bileziklerinde de vardı. Herhalde Sör Henry şans&nbsp;eseri İstanbul'a gitmekte olan mücevher yüklü bir gemi ele&nbsp;geçirmişti. Leydi Somerset'in elbisesi göğsünün hemen alfandan iyice sıkılmış ve... yok canım, henüz öğrenemedim şu kadın terzisi terimlerini. Üstelik onun görünüşünü değerlendirmek için çok az zamanım oldu, çünkü bana doğru eğilmiş ve&nbsp;inlemeye başlamıştı. Bunu başka sözcüklerle tarif etmek&nbsp;mümkün değil; Anderson'ın gelişigüzel baş selamı karşısında&nbsp;bana döndü, hafifçe eğilerek, çok önemli bir merasimin ortasındaymışçasına yüzünde ciddi bir ifadeyle gözlerime baktı,&nbsp;sonra yeniden Kaptan Anderson'a döndü ve derinden gelen&nbsp;bir sesle, "Ne Şeref!" dedi. Bu büyük şerefin etkisiyle her an&nbsp;bayılabilirmiş gibi durduğundan, destek almak için her ikimize birden ellerini uzatmak üzere olduğu hissine kapıldım. Yine de, benim zevkime uymayacak kadar yoğun bir koku saçıyordu etrafına. Tam elimi kaldırıp ona destek olmaya niyetlenmiştim ki, sudaki yosunların hareketini anımsatacak şekilde iki elini birden öbür yana uzatarak yeniden inledi.</p>

  <p>"Çok sevdiğim, değerli Janet!"</p>

  <p>Değerli janet'in nasıl biri olduğu konusunda pek şüpheye yer yoktu, doğrusu. Bir elinde yarım kalmış bir nakış kasnağı&nbsp;(iğne ve iplik hâlâ desenin üstünde duruyordu) ve bir yelpaze tutuyordu. Öteki elinde ise bir kitap tutuyordu ve bir parmağı da kaldığı sayfanın üstünde duruyordu. Kolunun altında bir yastık vardı ve tüm bunlar yetmiyormuş gibi dişlerinin&nbsp;arasına da bir miktar kurdele sıkıştırmıştı. Olağandışı bir sadeliği vardı bu kadının. Bu yeni insanları halihazırdaki bilgilerimle sınıflandırırken, onu da hiç çekinmeden "nedime" kategorisine yerleştiriverdim. Benim zihnimden bunlar geçerken kadın bir reverans yaptıktan sonra çabucak kaptan kamarasından çıktı.</p>

  <p>"Bayan Oates" diye mırıldandı Leydi Somerset, "bir akrabamız"</p>

  <p>"Uzak bir akrabamız" diye araya girdi Sir Henry. "Leydi Somerset ondan ayrılmak istemiyor. Gerçekten çok yumuşak&nbsp;bir kalbi var. O istedikten sonra bana söz düşer mi hiç?"</p>

  <p>"Sevgili Sör Henry, hiçbir isteğimi geri çevirmez, hiçbirini!"</p>

  <p>Tam kibarlıkla bir cevap verecektim ki Sör Henry'nin yüzü aydınlandı ve canlı bir sesle konuşmaya başladı.</p>

  <p>"Gelsene, Marion, gir içeri! Hazır sen yokken dedikodunu yapıyorduk biz de!"</p>

  <p>Mizana direğine düşen yıldırım aşağıya indi ve iletkenini eritip kızgın beyaz damlalar haline getirdi. Direk parçalandı&nbsp;ve kıymıklar dört bir yana dağılıp sisin içinde kayboldu. Başaltı aniden yarıldı ve bu elektrikli sıvı beni yakıp kül etti.</p>

  <p>Sonra da karşımda duran kızın başının çevresinde beyaz bir haleye dönüştü.</p>

  <p>&nbsp;</p>

  <p>&nbsp;</p>
</body>
</html>
