<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1 id="sigil_toc_id_13">(15)</h1>

  <p><b>&nbsp;</b></p>

  <p>&nbsp;</p>

  <p>Yukarıdan gelen bağırış çağırışla uyanarak sabah erkenden çukur güverteye çıktım.</p>

  <p>"Yisa beraber. Billy Rogers aval aval bakma!"</p>

  <p>Sonra baş taraftan başka bir haykırış geldi:</p>

  <p>"Agonta! Yavaş olun biraz!"</p>

  <p>Sancak tarafındaki gemiyi apaçık görebiliyordum: <i>Alcyone!</i> Bütün direkleri kırılmış çevresinde yatıyordu, bembeyaz yelkenleri suyun üstüne yayılmıştı, gemiciler yelkenleri çekerken şarkı söylüyorlardı. Şarkı suyun üstünden bize kadar ulaşıyordu.</p>

  <p>"Gün boyunca neredeydin, ne yaptın, kimlere gittin, Billy Boy?"</p>

  <p>Kolayca ona yanaştık. Gemicilerimiz yelkenleri indirmekte inanılmayacak kadar başarılıydılar.</p>

  <p>"Yelkenleri söndürün!"</p>

  <p>Sör Henri mizana direğinin sağlam parçasına tutturulmuş olan çarmıklara tırmanmıştı.</p>

  <p>"Anderson, görüyor musun halimizi? Lanet olası birinci subayımız resmen mahvetti bizi. 'Bellamy' dedim ona. 'Kaptırma, yoksa direk mirek kalmayacak koca gemide."</p>

  <p>Ve güvertede onu gördüm, kollarını açmıştı! Yanaklarından sevinç gözyaşları süzülüyordu! Bana doğru geldi! Sarıldık...</p>

  <p>Hayır, bu Bayan Grahnam'dı. Korse giymemişti... ondan kurtulmaya çalıştım, ama başaramadım. Her iki gemide bulunanların hepsi kahkahalara boğulmuştu ve ben çıplaktım...</p>

  <p>Sabah olmuştu ve Wheeler ranzamın başucunda ayakta duruyordu. Elinde bir fincan kahve vardı.</p>

  <p>"Bu seferkini sıcak getirdim, efendim."</p>

  <p>Kafam cendereye alınmış gibi ağrıyor ve midem bulanıyordu. Wheeler tam bir uşağa yaraşır biçimde bakışlarını belli bir seviyenin altında tutuyordu. Onu defetmek için ağzımı açacak oldum, ama sonra vazgeçtim. Giyinmeme yardım ettiyse de kendi başıma tıraş oldum. Geminin baş-kıç vurması&nbsp;azalmıştı, sakin sakin yükselip alçalıyorduk. Kamarayı temizlemesi için onu içeride bırakarak yolcu salonuna gittim. Bay&nbsp;Bowles bir köşede oturmuş bekliyordu. Komitenin geri kalanının orada olmamasından dolayı özür diledi; işin doğrusu,&nbsp;ben de daha önceden bir toplantı için sözleştiğimizi çoktan&nbsp;unutmuştum. Bay Prettiman büyük acılar içindeydi, Bay Pike&nbsp;ise çocuklarının durumu dolayısıyla gelemiyordu. Pek bir şey&nbsp;söylemedim, sadece uygun gördüğüm yerlerde birazcık homurdanmakla yetindim. Bay Bowles (gerçekten aklını kullanabilen bir adam ve Sidney Körfezi'ne vardığımızda bana&nbsp;faydası dokunacağı kanaatindeyim) konuşmaya çok istekli&nbsp;olmadığımı anlamış görünüyordu. Gemide gerçekleştirilen&nbsp;çok ilginç bir operasyonu kaçırmış olduğumu ondan öğrendim. İçkiyi fazla kaçırdığıma pişman oldum bu yüzden. Yüzbaşı Benêt'in neyi başardığını ya da başarılmasında aracı olduğunu görmek isterdim! Ben Oldmeadow'la kadehleri devirirken o, donanıma daha önce hiç eklenmemiş olan bir şey eklemişti! Tayfa "baş ve kıç çekme halatı" takmıştı gemiye. Bu&nbsp;sayede "omurganın gölgesinden" yosunları temizlemişlerdi.&nbsp;Öneri Bay Benêt'ten gelmişti ve nasıl yapılacağını da gösteren&nbsp;o olmuştu. Anladığım kadarıyla son derece ayrıntılı bir işti&nbsp;bu. Halatın aynı anda çekilip bırakılmasını gerektiriyordu ve&nbsp;"baştan kıça kaşıma" için de gemicilerin dostum Yüzbaşı&nbsp;Summers’ın emri altında tam bir uyumla çalışması zorunluydu. Oldmeadow ile birlikte yemek salonunda içerken dikkatimi çeken bir şey de böylece açıklığa kavuşuyordu. Zaman&nbsp;zaman kıç penceresinden baktığımda en az iki kez suyun yüzeyinde kara yosun (su düzeyindeki yeşil yosun değil) parçalarının uzaklaştığım görmüştüm. İçimde kıskançlığa benzer&nbsp;bir duyguyla Bay Benét'in başladığı gibi devam ederse yolculuğun sonunda kaptanın yerini alabileceğini düşünmeden&nbsp;edemedim!</p>

  <p>Bay Bowles'un verdiği bilgileri sindirmeye çalışırken taze havaya gittikçe daha çok ihtiyaç duyuyordum. Bir süre sonra&nbsp;üstümde muşambalarımla çukur güverteye çıktım ve pupa&nbsp;küpeştesi boyunca volta atmaya başladım. Geminin üst güverteleri hâlâ ipler, halatlarla dolu görünüyordu, hem de bu&nbsp;sefer yalnızca baş tarafı değildi bunların yığılı <i>olduğu yer.</i> Şurada burada başlarında birer subay olan gruplar halinde gemicilerin baş kasara güvertesine uzatılmış ve savlolar olarak&nbsp;adlandırabileceğim iplerle tutturulmuş halatların başında&nbsp;durduğunu görebiliyordum. İpten söz edilince insanın aklına&nbsp;bir saman balyasını ya da sazları değiştirilen çatıları bağlamak için kullanılan türden bir şeyler geliyor. Fakat benim&nbsp;gördüğüm bu ip tamamıyla farklı bir türdendi. Düğüm düğüm yapılmış, tuhaf bir şekilde örülmüş ve bükülmüştü ki&nbsp;ancak "dişli" diyebileceğim bir yapıya sahipti. Sık aralıklarla&nbsp;gördüğüm savloların başında ikişer kişi vardı. Halatların geminin bir yanından diğerine, cıvadranın altından, her iki yandaki donanımın dışından geçirilmesi gerektiğini anlayınca&nbsp;yapılacak işin pek de kolay olmadığını fark ettim. İpi aşağı&nbsp;sarkıtmak görünürde kolaydı tabii, fakat kıça doğru çekmenin hiçbir yolu yoktu ve şu anda tam da bunu deniyorlardı.&nbsp;Geminin hareketi de işlerini alabildiğine zorlaştırıyordu. Rüzgarüstüne doğru ilerleyerek yapılanları daha yalandan görmek istedim, fakat pupadan bana doğru gelen Bay Benêt, durup şöyle dedi.</p>

  <p>"Ne yazık ki burada olmamanız gerekiyor, efendim!"</p>

  <p>"Merakımı giderdiğim zaman geri döneceğim ve üstelik&nbsp;izin verin de dün içtiğim içkilerin etkisini rüzgar alsın biraz."</p>

  <p><i>Qui a bu, boira.</i></p>

  <p>"Lanet olsun, ne diye Fransızlar gibi konuşuyorsunuz, Bay</p>

  <p>Benêt? Şu kız öğrenciler meselesine geri dönecek olursak...</p>

  <p>"Ah, Tanrım, olamaz! Ne olursunuz, Bay Talbot. Tahminlerime göre iki günde iki mil daha hızlanacağız. Dip kaplamasındaki yosunları temizlemenin yarattığı farkı hissetmiyor musunuz? Ben en az bir mil fark etmiştir diyorum, ama Bay&nbsp;Summers benimle aynı fikirde değil. Gerçi öğleyin anlayacağız işin doğrusunu. Gerçekten çok sakıngan, değil mi? Kaptan Anderson benimle aynı fikirde. 'En az bir mil, Bay Benêt'&nbsp;dedi. 'Bunu seyir defterine geçmeliyim'"</p>

  <p>"Sizi kutlamamız gerek."</p>

  <p>"Askerliği bırakıp kendimi yazmaya adadığımda zekanın hor görülmemesi, her başarının ya da erdemin de yüksek rütbeli subaylara addedilmemesi gerektiğini Donanma'ya göstermeyi umuyorum!"</p>

  <p>"Erdemden söz açılmışken..."</p>

  <p>"Rica etmiştim, efendim. Sör Henry<sup>7</sup>nin bu konu üzerindeki fikirlerinin usandırıcı tekrarlarım yeterince çektim. Sör Henry'den uzak kalışım tek avuntusudur ondan ayrı oluşumun!"</p>

  <p>Bay Benêt derin bir nefes aldı. Ben de bunu fırsat bilip devam ettim: "BayanChumley..."</p>

  <p>Bay Benêt sözümü kesti. "Kız kardeşiniz var mı, Bay Talbot?"</p>

  <p>"Hayır, yok."</p>

  <p>Bay Benêt bir şey söylemedi ama bir konu hakkındaki fikrini onaylar gibi başını salladı. Bu hareketi ve sorduğu soru o kadar gizemliydi ki söyleyecek tek bir söz bulamadım.</p>

  <p>"Ve şimdi, kıç güvertesinin altına geçseniz sizin için çok iyi olacak. Az sonra burası yolcular için hiç uygun olmayan bir&nbsp;yere dönüşecek."</p>

  <p>Charles Summers baş kasaradan seslendi:</p>

  <p>"Bay Benêt! Konuşmanızı tamamladıysanız bir zahmet görev yerinize döner misiniz. Sizi bekliyoruz da!"</p>

  <p>Bunun üzerine geri döndüm ve koridorun girişindeki tırabzana yaslandım. Karşımdaki manzara çok eğlenceli değilse de epeyce karmaşıktı. Görüldüğü kadarıyla baş kasara güvertesinin bir tarafım Cumbershum, öbür tarafım Bay Benêt idare ediyordu. Charles Summers tüm operasyonun idaresinden sorumluydu. Geminin baş tarafındaki küpeştelere gemiciler birikmiş, dışarıya doğru bakıyorlardı. Bir an için gemici&nbsp;kahramanlarımızdan büyük bir kısmının denize kusmakta olduğu hissine kapıldım. Tahminlerime göre çekme halatı olarak kullanılacak ipin ucunu tutuyorlardı. Ben bunu fark ettiğimde Summers bir emir verdi.</p>

  <p>"Boş ver!"</p>

  <p>Küpeştelere sıralanmış gemiciler ayağa kalktı. Benêt ve Cumbershum haykırarak emirler verirken gemiciler de ritmik hareketler yapmaya başladılar. Tam olarak ne yaptıklarını tasvir edemeyeceğim, çünkü o sırada hiç anlayamamıştım.&nbsp;Olaydan sonra aldığım bilgiler ışığında, o sırada çekme halatını testere gibi kullandıklarım söyleyebilirim. Pek bir şey olmuyormuş gibi görünüyordu. Başımı çevirip kıç güvertesine&nbsp;bir göz attım. Navigasyoncu Bay Smiles, Bay Taylor'la birlikte vardiyayı almıştı. Bay Taylor normalden daha uysal görünüyordu ve bunun nedeni de büyük ihtimalle kaptanın birkaç metre arkada, ellerini arkasında kavuşturup bacaklarını&nbsp;açmış, tırabzanın ardında duruyor olmasıydı. Kaptan, sesini&nbsp;çıkarmadan kıçüstü güvertesinden olanı biteni izliyordu.</p>

  <p>Baş kasara güvertesinde aniden bir patırtı koptu. Cumbershum'ın adamları hep beraber düştüler ve kalkmaya çalışırlarken Cumbershum'ın onlara ağız dolusu küfrettiği duyuldu. Bunun ardından uzun bir sessizlik oldu. Herhalde kullanılan halatın bir ucu elden kaçırılmıştı ve işe baştan başlamak gerekiyordu. Yüzbaşı Benêt ile durumdan pek memnun görünmeyen Charles Summers bir şeyler tartışıyorlardı. Summers'ın rüzgardan sertleşmiş yüzünün her zamankinden daha solgun olduğu izlenimine kapıldım... bunun nedeni öfke&nbsp;miydi? Baş taraftaki halat ve palanga yığını içinde adamlar&nbsp;anlayamadığım bir şeyler yapıyorlardı. Uzun bir bekleyiş oldu. Yukarı kıçüstü güvertesine çıktığımda kaptan verdiğim selamı yumuşak başlılıkla aldı diyemesem de öfkesini açıkça ifade etmedi en azından.</p>

  <p>"Günaydın, Kaptan. Fakat gününüz pek iyi geçmiyor gibi! Söylesenize... tayfa ne yapmaya çalışıyor?"</p>

  <p>Bir an için bana cevap vermeyeceğini düşündüm. Ama neden sonra dudaklarını aralayarak fısıldadı. Bunun nedeninin gizlilikten çok alışkın olduğu sert konuşmasını değiştirmek&nbsp;zorunda kalmanın yol açtığı balgam olduğunu keşfettim. Küpeşteye kadar ilerleyip denize tükürdükten sonra geri gelip&nbsp;karşıma dikildi ve yüzüme bakmadan cevap verdi:</p>

  <p>"Geminin altından çekme halatı geçiriyorlar."</p>

  <p>İyi de bunu ben de biliyordum! Anlaşılan bu enteresan işlemin ayrıntılarını ondan tek tek söküp alacaktım.</p>

  <p>"Halatın teknenin gövdesini kazımasını nasıl sağlıyorsunuz? Halatın kazıyamadığı pek çok yer kalmış olmalı."</p>

  <p>Farkında olmadan adamın çenesini düşürmüşüm meğerse!</p>

  <p>"Gerçekten de kalır, Bay Talbot, hem de geminin su altında kalan kısmının hemen hemen yarım daire şeklinde olmasına rağmen. Fakat dikkatli bir subay böylesi zorlukların çevresinden dolanan bir yol bulmak için kafasını kullanmasını bilir. Çekme halatı farklı yönlerde kullanılabilir, sadece enlemesine değil boylamasına da, yani iskele sancak yerine baş&nbsp;kıç doğrultusunda. Bay Benêt işe yarayacağını düşündüğü&nbsp;bir plan önerdi. Açık denizde ve hareket halindeyken çekme&nbsp;halatının kullanımı kesinlikle alışılmadık bir durum. Aslında&nbsp;daha önce hiç yapıldı mı bilemiyorum. Fakat bizim durumumuzda ... Bay Benêt karinanın kenarındaki yosunları temizlemeyi başardı bile... Tek başına bu bile eşsiz bir başarı."</p>

  <p>"Subayları değiştirmek işinize yaramış görünüyor."</p>

  <p>Kaptan Anderson bana küçümseyici bir bakış fırlattı. Fakat sonra sevdiği subay hakkında konuşma güdüsüne daha fazla&nbsp;dayanamayarak devam etti.</p>

  <p>"Kanımca Bay Benêt'in niyeti Körfez'e varıncaya kadar gemimizi tamamen yenilemek. Karina temizlenecek, direkler bir şekilde eski haline getirilecek ve sağlamlaştırılacak. Bay Benêt gerçek bir denizci, sanki tüm bedeni halattan, palangadan, yelken bezinden yapılmış. Bay Benét'de buharlılardan&nbsp;hiç iz yok. Ne zincir, ne de tel bulaşmış bünyesine!"</p>

  <p>"Hakikaten şu anda epeyce halat kullanıyor. Gemide bu kadar çok halat olduğunu bilmiyordum."</p>

  <p>"Bir kaptanın iyi subaylar, halatlar, yelkenler, serenler, tüm bunların yanında gayretli bir mürettebatla yapamayacağı hiçbir şey yoktur."</p>

  <p>"Bu konuda sizinle tartışmaya giremem kaptan. Bay Benêt gerçekten de hareketli bir delikanlı ve onun denizciliği hakkındaki görüşlerinize de güveniyorum."</p>

  <p>Kaptan heyecanla cevap verdi:</p>

  <p>"Yapabileceklerinin sınırı yok gibi!"</p>

  <p>"Gerçi Fransızcasında Paris halkının şivesini sezinledim ama...."</p>

  <p>"Bunda ne var, Bay Talbot? Anne babası göçmenmiş."</p>

  <p>"Hakikaten genel görünümü ve tavırları pek sevimli. Altın renkli saçlan ve yüzü tuzdan hiç etkilenmiyor gibi... o tam&nbsp;bir deniz Adonis'i!"</p>

  <p>Kaptan sert bir ifadeyle yüzüme bakarken bu sözcüğü ağzında geveledi."</p>

  <p>"Adonis. Şimdi müsaadenizi rica ediyorum, Bay Talbot. Yapmam gereken işler var."</p>

  <p>Aman Tanrım, adam beni görmezden gelme cüreti gösteriyor!</p>

  <p>"Siz işinize bakın, Kaptan Anderson. Şu an yapmakta olduğunuz iş gerçekten çok ilgimi çekiyor."</p>

  <p>Kaptan Anderson cevap niyetine bastırılmış bir hırıltı çıkardı, sonra döndü, baş tarafa doğru ilerleyerek söküp de sopa niyetine kullanmak istermiş gibi iki eliyle birden tırabzanı kavradı. Orsa palangasına bir göz attıktan sonra Bay Taylor'a&nbsp;kükredi. Bay Taylor vardiyadakilere seslendi ve onlar da önce orsa palangasına, ardından pusula dolabına baktıktan sonra tek bir adam gibi ağızlarındaki tütünü aynı anda tükürüp dümeni biraz çevirdiler, fakat görebildiğim kadarıyla bunun gemiye hiçbir etkisi olmadı. Ben de baş taraftaki operasyonu&nbsp;seyretmeye devam ettim. İşler çok yavaş ilerliyordu ve bir zaman sonra kaptan bile sıkılıp iskele tarafında volta atmaya&nbsp;başladı. Yılların verdiği alışkanlığı ifade etmek ister gibi hiç&nbsp;umursamıyordu geminin dalgalarla birlikte inip çıkmasını,&nbsp;bir bükülüp bir bel vermesini. Bana öyle göründü ki -Tanrı&nbsp;korusun- gemi alabora olurken dahi asık suratıyla su üstünde&nbsp;kalan kısma doğru sakin sakin yürümeye devam edebilir, hatta Yüzbaşı Benet'in halatlardan, direklerden ve yelken bezinden bir alet icat edip gemiyi tekrar doğrultmasını beklerken&nbsp;karinanın üstünde volta atmayı sürdürebilirdi! Kaptanımız&nbsp;ve alışkanlıkları en az gökteki yıldızlar kadar katıydı.</p>

  <p>Küçük Pike merdivenlerden yukan geliyordu. Gözlerinde yaşlar vardı. Hızlı bir rüzgarla yaşlar uçup gitti ve sadece&nbsp;gözleri kaldı. Gelirken sendeledi, tam benim üstüme düştü ve&nbsp;iki eliyle tutunarak karnımın üstünde ağlamaya başladı. Bir&nbsp;yandan da fısıldıyordu:</p>

  <p>"Phoebe! Ah, benim küçük Phoebe'm...</p>

  <p>“Yarabbim! Öldü mü yoksa?”</p>

  <p>Kaptan yürümeyi kesti. Çabucak yanımıza gelip Pike'ın yüzünü incelemeye başladı.</p>

  <p>"Kim öldü?"</p>

  <p>"Diyorlar ki... Ölüyormuş. Ah, benim zavallı Phoebe'm!"</p>

  <p>“Bu Bay Pike. Phoebe de onun kızıdır. Topla kendini, Pike!”</p>

  <p>"Kızınızın ölmekte olduğunu kim söyledi, beyefendi?"</p>

  <p>Pike önce bir burnunu çekti sonra da hıçkırdı.</p>

  <p>"Bayan Pike ve Bayan Granham söylediler, Kaptan."</p>

  <p>"Yapma Pike" diye araya girdim. "Onlar nereden biliyorlarmış, biz görmeden doktorluk diploması almadılar herhalde! Küçük kardeşlerimden bahsetmemiş miydim size ben? Hem savaşlarda daima..."</p>

  <p>"Kızınız konusunda ne yapmamı bekliyorsunuz, Bay Pike?"</p>

  <p>Pike kendini kollarımdan kurtardı, yeniden sendeledikten sonra tırabzana tutundu.</p>

  <p>"Geminin şu hareketini biraz olsun azaltabilirseniz, Kaptan! Onları eritip bitiriyor..."</p>

  <p>Kaptan Anderson kendisine göre yumuşak sayılabilecek bir sesle cevap verdi.</p>

  <p>"Buna imkan yok, Bay Pike. Sebeplerini açıklamam kolay değil, fakat dünya üzerinde hiçbir kuvvetin bu geminin hareketini azaltamayacağına inanmalısınız."</p>

  <p>Ondan sonra üçümüz de sessiz kaldık. Pike ceketinin koluyla gözyaşlarını sildikten sonra ağır ağır, bitmiş tükenmiş bir halde aşağı indi.</p>

  <p>Birdenbire zihnimde bir şimşek çaktı.</p>

  <p>"Kaptan!"</p>

  <p>Fakat kaptan gözlerini ileri dikmişti.</p>

  <p>"Kaptan! Kaptan! Nelson..."</p>

  <p>Kaptan arkasını döndü ve hışım gibi yanımdan geçip benim ulaşamayacağım özel ve kutsal kapının ardında kayboldu!</p>

  <p>"Hay aksi şeytan!"</p>

  <p>Çok güzel bir fikirdi. Bunu biliyordum! Pike'ın ardından merdivenleri indim ve kamarasının kapışma doğru koştum...&nbsp;ama tam kapıyı çalacakken tereddütte kaldım! Normalde aklıma bir şey geldi mi yapmadan duramam, fakat o an kararsızca kapının önünde kalakaldım. Yumruğumu havaya kaldırdım... sonra tekrar indirdim. Fakat küçük kızın durumu&nbsp;çok kötü olmalıydı! Kapıyı sessizce açtım.</p>

  <p>Kardeşi ranzanın bir ucunda, merdivene yaslanmış uzanıyordu. Elindeki bez bebeğin yüzünü yoluyordu ve hayli öfkeli görünüyordu. Bayan Pike ve Bayan Granham ranzanın öbür ucuna eğilmişlerdi. Fikrimi açıklamak için ağzımı açtım&nbsp;fakat tek kelime söyleyemedim, çünkü Bayan Granham bir&nbsp;şey duymuş ya da sezinlemişti. Hemen arkasını döndü... daha doğrusu bana dönüp gözlerimin içine baktı. Yüzünde bir&nbsp;gram et kalmamıştı, gözleri çukura kaçmıştı.</p>

  <p><i>"Dışarı çıkın, Bay</i> Talbot Tek söz etmeyin."</p>

  <p>Anderson'ı bile yıldıracak, taş gibi bir sesle söylemişti bunu. Sanki kolum bana ait değilmiş gibi kapıyı kapattığımı fark ettim. Ses çıkarmamaya çalışarak yolcu salonuna gittim.&nbsp;Bay Pike kıç penceresinin altındaydı. Hâlâ burnunu çekiyordu ama nispeten sakinleşmişti. Bu gemide sadece tek bir kişiye tam olarak güvenebileceğimi hatırladım. Hemen salondan&nbsp;çıktım, alçalıp yükselen güvertede tehlikeli bir yolculuktan&nbsp;sonra Charles Summers'ı kolundan yakaladım.</p>

  <p>"Charles, seninle konuşmalıyım..."</p>

  <p>"Edmund! Bay Talbot!"</p>

  <p>"Pike”ın çocuğu... Nelson..."</p>

  <p>"Bay Talbot, bu kadarı fazla artık! Derhal kamaranıza dönün yoksa sizi zorla gönderirim!"</p>

  <p>"Charles!"</p>

  <p>Bir silkinişte kolunu kurtardı ve bana manalı bir bakış fırlatarak emirler yağdırmaya başladı.</p>

  <p>Rüzgarüstünde kalmaya çalışarak geriye döndüm.</p>

  <p>Hâlâ fikrimin çok güzel olduğunu düşünüyordum. <i>Mal de</i> mer'den çok çekmiş olan Nelson hamak ya da zembil gibi başaltına asılı duran bir karyolada uyurdu. Küçük kız için bir&nbsp;hamak ayarlanabilirdi, küçücük bir hamak iş görürdü, ondan&nbsp;sonra asteğmen kamarasındaki sarhoş Bay Gibbs gibi derin&nbsp;ve huzurlu bir uykuya dalacaktı! Böylece gereğince dinlenecek, istediği kadar uyuyarak gücünü toparlayabilecekti. Bir&nbsp;an aklıma bu konuyu Bay Benet'e açmak geldi... ama o da halatlarla ve sağa sola emirler vermekle meşguldü. Ne olursa olsun, Charles'ın talimatına uyarak kamarama dönmek yerine&nbsp;kıç güvertesinin altında operasyonun gidişatını izlemeyi tercih ettim. Ama işler çok yavaş gidiyordu. En sonunda sıkılıp&nbsp;kamarama döndüğümde kaçınılmaz Wheeler'i elinde bir bezle döşemenin üstünde uğraşır buldum, güya deniz suyunu dışarı atıyordu ama her seferinde daha fazla su giriyordu içeri.</p>

  <p>"Çık dışarı, Wheeler!"</p>

  <p>Sarhoşken ona verdiğim sözü unutmuş ve alışık olduğum emri vermiştim. Ama emrime uyacak yerde elinde bezle kalktı ve yanıma yaklaştı.</p>

  <p>"Geminin salınımı arttı, değil mi efendim?" diye fısıldadı.</p>

  <p>"Sen aklım kaçırmışsın, Wheeler. Defol git şimdi hemen!"</p>

  <p>"Bir daha boğulmak istemiyorum, efendim. Tekrar olmaz, yapamam."</p>

  <p>Söylediği tüm saçmalıklara karşın hayli aklı başında görünüyordu. Aklıma söyleyecek bir şey gelmeyince benim de bilmediğim bir şeyler mırıldandım. Bu yüzden karşılıklı dikilmeye devam ettik, sanki bir beklenti, hatta bir umutla gözlerini dikmiş yüzüme bakıyordu. Fakat böyle bir durumda ona ne faydası vardı "Lort Talbot"un?</p>

  <p>Gemi kampanası çaldı ve hem başta hem de kıçta gürültüler başladı: Bir yandan bağırış çağırışlar geliyor komuta veriliyor, vardiya değiştirilen tarafta da çizme sesleri duyuluyordu. Wheeler derin bir nefes aldıktan sonra dönüp gitti. Böyle-sine açık bir ihtiyaç karşısında çaresiz olmak ve bir yandan da kimsenin dinlemediği değerli bir fikre sahip bulunmak, gemimizin parçalanmasa da yavaş yavaş dağılmakta olduğunu&nbsp;hissetmek ve Charles Summers, Wheeler ve Bay Gibbs'in hep&nbsp;birden, sanki içlerinde aynı mekanizme işliyormuş gibi değiştiklerini görmek... İngiltere'deki şimdi çok uzak gelen o eski&nbsp;günlerde, yapacağım işin içeriğini öğrendiğim sırada, tahmin&nbsp;ettiğim ya da planladığım her şey çocukça "varsayımlar" gibi&nbsp;görünüyordu artık, önümüzde duran tehlike dolayısıyla şimdi hepsi koşullara bağlıydı ve bu tehlike tarafından ortadan&nbsp;kaldırılmaları da hayli güçlü bir olasılıktı. Gelecekteki işim&nbsp;dahi beklediğimden daha sert ve daha karmaşık çıkan bir&nbsp;dünyanın keyfine kalmıştı.</p>

  <p>Ani hava değişimlerinde olduğu gibi vücudumu saran bir ürpertiyle anımsadım "tutturma"nın ne olduğunu. Demek ki&nbsp;Charles Summers gerçekten de gemiyi bağlayarak bir arada&nbsp;tutmayı önermişti. Gemide bulunan bütün halatları kullanarak kalasların dağılmasını önleyecekti! Subaylar ikna edici</p>

  <p>sözlerle beni avutmaya kalkmışlardı! iyi olduğunu düşündükleri bir nedenden ötürü yalan söylemişlerdi! Kesinlikle ölümcül bir tehlikeyle karşı karşıyaydık!</p>

  <p>En sonunda derin bir nefes aldım, alnımda biriken ter damlacıklarını sildikten sonra yazı-kapağımm başına oturdum. Biraz düşündükten sonra bu günlüğü alıp sayfalarını&nbsp;karıştırdım, Edmund Talbot'ın, karşılaştığımız zorluklara çözüm olabilecek parlak fikirlerini bulabilecekmişim gibi bazı&nbsp;yerleri okudum. Günün birinde bu defter de güzelce sarılıp&nbsp;sarmalandıktan sonra rafa kaldırılacak, yani torunlarım kaldıracak, adına da <i>Talbot'ın Günlüğü</i> mü denecekti? Fakat bu&nbsp;defterde Colley' in ve tüm diğer olayların önceki deftere verdiği rastlantısal anlatı biçimi eksikti! Bu defterin belki de Jack&nbsp;Deverel’ın maceraları etrafında dönmüş olduğunu düşündüm. Fakat sahnenin tam ortasına geldiği sırada bir anda silinip gitmişti! Bu tiyatronun sahnesini terk etmiş, bir başkasına geçmişti, ne var ki onu takip etmem mümkün değildi. O&nbsp;zaman bu günlük genç Bay Talbot' ın nasıl aşık olduğunun acı&nbsp;tatlı hikayesi olmuştu... ama tutkumun sevgili Nesne'si deyim yerindeyse acımasızca benden koparılıp alınmış, ondan&nbsp;geriye yalnızca düşler ve Latince dizeler kalmıştı! Bu ilişkinin&nbsp;geleceği ya da bir şekilde meyve vermesi o kadar uzak bir geleceğin işiydi ki, bir an nevrim döndü tüm ilişkimizin bir yemek ve bir baloda yapılan kurlardan ibaret kalabileceği düşüncesiyle! Fakat bu ihtimali yok sayarak zihnimden kovmayı başardım. O umutsuzluk anı içinde her şeyden kıymetli&nbsp;Nesne'nin -Esin Veren'in- düşüncesi, yüzü ve görüntüsü belleğimin kalıplarında yeniden kıvılcımdandı ve tahtım geri aldı. Bana son kez bakışı ve fısıldadığı son sözler... Ah olamaz,&nbsp;düşlediğim her şey onda vardı! Yine de, şürsel bir hayalin değil de etten kemikten, nefes alan, duyumsayan ve konuşan bir&nbsp;genç bayanın, zeki ve canlı bir genç bayanın anısı aklıma geldikçe, onun da benzer bir ruh hali içinde olduğunu düşünmeden edemiyorum, mutlaka kafasında tartıyordur benim uygunluğumu, olanaklılığımı, yakınlığımı, uzaklığımı... Kendimi onun gözleriyle görür gibi oldum, <i>apaçık aşık bir genç adam,&nbsp;</i>denizin üstünde yalpalayan direksiz bir gemide, üstelik başka bir limana giden bir gemide bıraktığı bir genç adam! İnsanı yalnızlaştıran bir düşünce olmalıydı bu.</p>

  <p>Öte yandan, Leydi Somerset mektuplaşmanın herhangi bir tarafın isteğiyle sonlandırılabileceğini yazmıştı! Kimsenin bir&nbsp;mecburiyeti yoktu.</p>

  <p>Önüme koyduğum neydi? Sidney Körfezi'nde bir makam, valilikte geniş bir çalışma odası. Orada delice çalışacak, sistemli bir yaklaşımla, ne kadar karmaşık ya da yeni olursa olsun her konunun uzmanı olabilecektim - ya da en azından diğer herkese göre uzman olacaktım! Sonra Majestelerini saran&nbsp;topluluğun içinde, bir konuda uzman kesilmeme rağmen,&nbsp;uzun saatler boyunca çalıştığımı hiç belli etmeyecektim! Majesteleri Kraliçe Elizabeth'in danışmanı Burghley gibi olacaktım.</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>
</body>
</html>
