<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1 id="sigil_toc_id_3"><b>(4)</b></h1>

  <p>Hakikaten anlaşılmak için ayrıntılı bir açıklama yapmak yerine basit bir bahaneyle salondan ayrılmamın nedeni sağlığımın iyice bozulmuş olmasmdan başka bir şey değildi. Ne idüğü belirsiz bir geminin sisler arasında görülmesinin ardından hepimizi saran heyecan dalgası başımın önceye göre çok daha şiddetli ağrımasına sebep olmuştu. Şerefimin tehdit altında olduğunu hissetmiş ve ne pahasına olursa olsun gerekeni yapmaya karar vermiştim. Eğer kafatasımın içindeki bu ağrılar daha da artar ya da olduğu gibi kalırsa, düşmanla karşı karşıya gelecek takat bulamayacaktım. Gönüllü beyefendilerin arasından öne çıkıp zorlukla konuşurak, savunmada yer almayı çok istediğimi, ne var ki migrenim yüzünden bir şey yapamayacağımı ve alt güvertede hanımların yarımda durmam gerektiğini anlatırken hayal edemiyorum kendimi. Başımın ağrısını biraz dindirmek amacıyla Phillips'ten ilaç istedim, bir süre sonra minik bir şişede gelen ilaçtan bir kaşık alır almaz veznedarın sattığı kâfurlu afyon tentürü olduğunu fark ettim. Bir daha içmemeye kesin kararlı olduğumdan daha fazla almadım, ama aldığım miktar başımdaki ağrıyı on santim kadar yukarıya ve hafifçe sola itmeye yetti. Ayrıca içimde anlaşılmaz bir hayal kurma arzusu ve yeteneği, öyle ki, birkaç dakika sonra anneme ve babama, hatta küçük kardeşlerime mektuplar yazmaya başladım (tabii yataktan kalkmadan ve kafamın içinde). Bu mektupların dikkate değer düzyazı eserler olduğuna inancımı yitirmiş değilim daha. Bu ilacın aslında en doğal, ama aynı zamanda en tehlikeli etkisi de (özellikle sisin içinde bir yerlerde dolaşan bir düşman gemisi olduğu düşünülürse), hemen uykuya dalmam oldu. Zavallı Colley'in ancak rüyada görülebilecek türden doğaüstü bir şekilde düşmanı çağırdığını ve bizim yakınımıza çektiğini gördüğüm rüyadan, daha doğrusu kabustan dehşet içinde uyandım. Başımın ağrısı biraz azalmış, ama onun yerini büyük bir şaşkınlık almıştı, ranzamdan inmekten ziyade yuvarlandım ve çukur güverteye fırladım. İlk başta sisin daha da artmış olduğunu düşündüysem de, biraz sonra tropikal gecenin çökeceğini anladım. Hanımlar kıç güvertesine çıkan merdivenlerin orada toplanmıştı, herhalde alt güverteye en hızlı inebilecekleri ve en güvenli yer olarak orayı seçmişlerdi. Hepsi de gözlerini iskeleye dikmişti. Onların bir kat üstünde, Oldmeadow'un askerlerinden bazıları mevzi almışlardı ve komutanları da başlarındaydı. Alacakaranlıkta seçebildiğim kadarıyla pruvada da mevzi almış askerler vardı. Göçmen kadınlar baş kasara güvertesine çıkan merdivenlerin dibindeydiler. Ama hiç kimseden çıt çıkmıyordu.</p>

  <p>Bir grup göçmenin başında Deverel çıkageldi. Gemide çıkan tek ses onun ayakkabılarının güvertede yankılanmasıydı. Heyecanım bastırmak için büyük çaba harcadığı her halinden belli oluyordu. Kınındaki kılıcını sol eliyle sımsıkı tutmuştu. Hafifçe titriyormuş gibi göründü gözüme.</p>

  <p>"Hey, Edmund! Senin topların başında olduğunu sanıyordum!"</p>

  <p>"Kahretsin, uyuyup kalmışım."</p>

  <p>Bir kahkaha patlattı.</p>

  <p>"Aman ne güzel! Çok iyi yapmışsm eski dostum... ama diğerlerinin hepsi top güvertesinde. Sana iyi şanslar!"</p>

  <p>"Sana da..."</p>

  <p>"Ben mi?., kanlı bir çarpışmaya girebilmek için şu sağ kolumu feda edebilirim!"</p>

  <p>Yoluna devam etti ve güvertenin merdivenlerinden yukarı tırmandı. Ben de ters yöne doğru, top güvertesine gittim.</p>

  <p>Top güvertesinde acı bir gerçek ortaya çıktı. Burası için fazla uzundum. Herhalde cüceler ya da madenciler için inşa edilmişti ve bir türlü dik duracak bir yer bulamıyordum. Bu yüzden biri bir yol göstersin diye beklemeye başladım. Tüm lombozlar açık olduğundan, top güvertesi bizim kamaraların olduğu güverteden çok daha aydınlıktı. Toplar lombozların önüne getirilmiş, ama daha yerine yerleştirilmemişti. Her topun başına birkaç kişi dikilmiş, bir aşağı bir yukarı yürüyerek konuşan topçu subayı Bay Askew'in söylediklerini dinliyorlardı. Askew'in kemerine iki pistol sokmuş olduğu dikkatimi çekti.</p>

  <p>"Şimdi beni iyi dinleyin, özellikle de daha önce bu işin nasıl yapıldığım hiç görmemiş olanlar kulak kesilsin. Topların nasıl doldurulup hazırlandığını gördünüz. Yeniden doldurulmaları gerekirse siz karışmayacak, işi bilenlere bırakacaksınız. Saygıdeğer beyefendiler ve göçmenler, top görevlilerinin gösterdiği halatları tutacaksınız ve 'Çek!' dendiğinde" -Bay Askew "çek" derken sesi bastırılmış bir gürlemeye dönüştü-"halatları tüm gücünüzle çekeceksiniz. Halatların şurada, şurada, bir de şurada sonuna kadar gerilmesini istiyorum. Ayrıca topları ilk kez lomboza yerleştirirken hiç ses çıkarmayacaksınız, çünkü Bay Summers, Fransızlar geldiğimizi anlamasın diye fareler kadar sessiz olmamızı istiyor. Bu yüzden" -sesini iyice azaltıp basbayağı fısıldamaya başladı- "topları lomboza sessizce yerleştirdikten sonra halatları toplayıp sessice hazır bekleyeceksiniz. Ateş açmamız gerekirse topların geri teptiğim ve şuraya geldiğini göreceksiniz, daha doğrusu bu o kadar hızlı olacak ki göremeyeceksiniz. Topları lombozda gördüm, şurada arkada gördüm, ama arada bir yerlerde hiç görmedim beyler, işte o kadar hızlı teper bu toplar. Bu yüzden topların arkasında durmasamz iyi edersiniz, aksi takdirde Fransızlar geldiklerinde sizi şu <i>confiture</i> dedikleri şeyden sanabilirler. Yani reçel, beyler, reçel gibi olursunuz, ona göre."</p>

  <p>Küçük Pike okul sırasındaymış gibi elini kaldırdı.</p>

  <p>"Peki düşman da ateş edecek mi?"</p>

  <p>"Bunu ben nereden bileyim, efendim, hem zaten ne fark eder ki? Bir kez ateş açıldıktan sonra işler değişir, hey gidi günler hey, bir bilseniz işlerin ne kadar değiştiğini! Bir kez top öfkeyle gürledi miydi, her şey bambaşka görünür gözünüze. Ondan sonra majestelerinin -Tanrı onu korusun- kayıtsız şartsız izni vardır istediğiniz kadar bağırıp çağırmak, küfürler etmek, altınıza doldurmak, ne isterseniz onu yapmak için, bu arada emir verildiğinde halatları çekin yeter."</p>

  <p>"Yüce Tanrım!"</p>

  <p>Bay Askew daha samimi bir havaya büründü.</p>

  <p>"Gerçi bunlar hoş ama boş sözler. Fransızlar, siz beyefendilerin sandığı kadar kolay korkmaz. Ama yine de elimizden geldiğince sürdüreceğiz oyunumuzu. Bu yüzden, savaşmak durumunda kalırsak ve gönüllülerden herhangi biri geminin öbür tarafının daha serin olduğunu ve düşmandan da biraz uzak kalacağını düşünürse, kemerime soktuğum bu iki pistolün dolu olduğunu kendisine hatırlatmak zorunda kalırım. Evet yiğitler, şimdi çekin bakalım halatlarınızı!"</p>

  <p>Ondan sonraki birkaç saniyede, benim için hayli anlaşılmaz ve çileden çıkarıcı şeyler oldu. En yakınımdaki topun görevlisi olduğunu tahmin ettiğim adam, Bowles”ın arkasında ucunu gördüğüm bir halatı işaret etti. Bowles, bu halatı tutan dört gönüllünün en sonundaydı. Eğilip bir bakayım dediğim sırada top görevlisi birden gürledi, gönüllüler geriye doğru sıçradı ve Bowles bana çarptı, hem de öyle bir çarptı ki iki adım geriledikten sonra düştüm ve başımın arkasını yere çarptım. Kafamı çok hızlı çarpmış olmalıyım, çünkü bir an etrafımdaki her şey karardı ve gözlerimin önünde parlak ışıklar uçuştu. Acı içinde kalkmaya çabalarken, Bay Askew'in bana seslendiğini duydum.</p>

  <p>"Vay, vay, vay, Bay Talbot. Nereye gitmeye çalışıyordunuz, beyefendi? Savaş halinde olsaydık kafanıza bir kurşun sıkmak zorunda kalabilirdim, geminin ortasına çok yaklaştınız."</p>

  <p>Hissettiğim acı ve kendimi alay konusu yapmış olmak bana öylesine dokundu ki hemen gücümü toparlayıp ayağa fırladım... ama bu kez de kafamı tavana vurdum, hem de çok daha şiddetli bir şekilde. Bu kez gözümün önünde ışıklar uçuşmadı, bilincimi kaybetmişim, kendime geldiğim sırada Bay Askew kahkahaları bastırmaya çalışıyordu.</p>

  <p>"Pekala, tamam, hadi beyler, halatı bırakın ve pozisyonunuzu alın! Zavallı beyefendicik kafasını çok kötü vurdu, yüreği ve kafası onunki kadar büyük olan kim var bu gemide? Tanrı bilir kiriş ne kadar zedelenmiştir. Herhalde güverte kalaslarının yarısı titredi. Susun diyorum! Şimdi kendinizi nasıl hissediyorsunuz, efendim?"</p>

  <p>Ne yazık ki tek yapabildiğim aklıma gelen bütün küfürleri sayıp dökmek oldu. Yanağımdan aşağı kan sızıyordu. Doğrulup oturduğum sırada topçu subayı kolumdan tuttu.</p>

  <p>"Meraklanmayın, Bay Talbot. Top güvertesi size göre bir yer değil. Billy Rogers, Bay Oldmeadow ve siz gemideki en uzun üç kişisiniz. Üst güvertede daha çok işe yararsınız efendim, sizin böyle yüzünüz gözünüz kanlar içinde küfürler savurduğunuzu görünce Fransızlar arkalarına bakmadan kaçacaklardır. Giderken başınızı eğmeyi unutmayın, beyefendiciğim. Dikkat! Güvertenin çetin savaşçısını alkışlayın beyler!"</p>

  <p>Baş dönmesinin ve sersemliğin bir anda uçup gitmesinin tek yolu yerlerini öfkenin almasıymış meğer. Sendeleye sendeleye merdiveni çıktım. Beni fark eden ilk kişi Deverel oldu.</p>

  <p>"Kahretsin sana ne olmuş öyle? Eski dostum, Edmund! Sen bizim ilk yaralımızsın!"</p>

  <p>"Top güvertesi için fazla uzunmuşum, lanet olsun! Kadınlar nerede?"</p>

  <p>"Alt güvertedeler."</p>

  <p>"Tanrıya şükürler olsun, en azından onlara maskara olmadım. Bana bir silah verin Deverel, ne olursa."</p>

  <p>"Bu kadarı yetmedi mi sana? Yüzünün kanla kaplı olmayan yerleri bembeyaz görünüyor."</p>

  <p>"iyiyim ben. Tanrı aşkına bir silah! Bir balta... balyoz... ne varsa. Çarpışmaya katılacağım ve karşıma çıkan ilk Fransızı çiğ çiğ yiyeceğim!"</p>

  <p>Deverel bir kahkaha atacak oldu, ama hemen eliyle ağzını kapadı. Heyecandan tir tir titrediğini görebiliyordum.</p>

  <p>"İşte şimdi tam bir İngiliz gibi konuştun! Benimle beraber düşman gemisine borda edecek misin?"</p>

  <p>"Her şeye varım."</p>

  <p>"Bay Summers, yeni adamıma bir silah gerek!"</p>

  <p>Birileri boştaki eline bir pala bıraktı. Deverel palayı havaya fırlatıp çeliğinden tutarak kabzayı bana uzattı.</p>

  <p>“işte silahınız beyim. Sıradan bir gemicinin saldırı silahı. Kullanabilir misin?"</p>

  <p>Cevap niyetine palayı havada üç kez savurup ona bir selam verdim. O da kılıcıyla selam verdi.</p>

  <p>"Bu kadarı yeterli Edmund. Ama unutma ki en iyisi saplamaktır. Haydi biraderlerimizin arasına katıl."</p>

  <p>Peşine takılıp pupaya gittim, Bay Broclebank'in alacakaranlıkta taburesine oturmuş beklemekte olduğu yerde durduk. Broclebank'in kucağında kapalı bir defter vardı. Başı göğsüne düşmüştü, aslında karnının üst kısmına düşmüştü demek daha doğru olur. Şapkasının altında kaldığından gözlerini göremiyordum. Onun yukarısında, kıçüstü güvertesinde kaptan hiddetli fakat alçak bir sesle Summers'la konuşuyordu.</p>

  <p>“Siz buna sessizlik mi diyorsunuz, Bay Summers? Ben size talimatları sesimin yettiği kadar bağırarak mı veriyorum? Ben sessizlik emri veriyorum ve sonra ne oluyor, önce bir kahkaha tufanı başlıyor, sonra bağıra bağıra emir veriliyor, yüksek sesle konuşmalar oluyor... burası bir gemi mi yoksa pazar yeri mi?</p>

  <p>"Gerçekten üzgünüm, efendim."</p>

  <p>Yaşlı Takatuka biraz yumuşadı.</p>

  <p><i>“</i>Pekala, beyefendi. Görevinize devam ediniz."</p>

  <p>Summers şapkasını başına geçirip uzaklaştı. Kaptan Anderson dümen çarkına yaklaşıp ışıklandırılmış pusulaya bir göz attı.</p>

  <p>"Bay Summers, anladığım kadarıyla yarım derece kuzeye sapmışız."</p>

  <p>Summers kıç küpeştesine koştu ve pupanın altındaki sandala seslendi.</p>

  <p>"Williams, dümeni yarım derece sancağa çevir hemen!"</p>

  <p>Sonra geri döndü. Tüm bunları izlerken benim gözlerim yaşlarla doluydu. Hâlâ başım dönüyordu ve çıldırtıcı bir sancının pençesinde kıvranıyordum. Beni tepeden tırnağa saran öfke, her zamanki hesaplı tavırlarımı alıp götürmüş, birine saldırıp zarar vermek için fırsat kollayan bir deliye çevirmişti! Çevreme bakındığımda kıçüstü güvertesinin hınca hınç dolu olduğunu fark ettim. Oldmeadow'un askerlerinden bazıları iskele tarafındaki küpeştenin arkasına sinmiş, çakmaklı tüfekleri ellerinde bekliyorlardı. Çukur güvertede sıra halinde dizilmiş adamların, ellerinde mızraklarla, çarmıklara tırmanmaya kalkacak kadar kalın kafalı olan düşman askerlerini şişlemeye hazır olduklarım gördüm. Aslında geminin iskele tarafı boylu boyunca bir savunma hattına sahipti. Aklıma gülünç bir fikir geldi; belki de bize doğru sürüklenmekte olan bu isimsiz gemi sancak tarafından, tamamen savunmasız olan taraftan yaklaşacaktı ve Kaptan Anderson savunma yaptığını göstermekte ısrarlıysa topları boşluğa ateşlemesi gerekecekti.</p>

  <p>Ben bunları düşünürken Deverel konuşmaya başladı, daha doğrusu, kaptana çok yakın olduğumuzdan kulağıma fısıldıyordu.</p>

  <p>"Şimdi, dostum, beni çok iyi dinle. İster istemez çarpışmak zorunda kalacaksın, anladın mı? Oldmeadow'un askerleri ateş açıncaya kadar bekle, yoksa sen de yaralanırsın. Bir de çizmelerini kullanmayı sakın unutma."</p>

  <p>"Çizmelerimle ne yapacağım, Jack?"</p>

  <p>"Onların hayalarını patlatacaksın, emin ol işe yarar. Bu arada kendi hayalarını da koru. Palanın ucunu da alt taraflara saplamaya gayret et. Gerçi her şey birkaç saniye içinde olup bitecek. Kimse uzun süre dövüşmez... onlar sadece kitaplarda ve gazetelerde olur."</p>

  <p>"Hay, lanet!"</p>

  <p>"Bir dakika sonunda hâlâ hayattaysan, kahraman olduğunun resmidir."</p>

  <p>"Hay, lanet!"</p>

  <p>Bir an için benden uzaklaşıp adamlarına döndü.</p>

  <p>"Herkes hazır mı?"</p>

  <p>Adamlardan derin bir hırıltı yükseldi ve beraberinde ağır bir koku getirdi, az kaldı bayılıyordum olduğum yerde. Rom kokusuydu bu, bundan sonra böyle tehlikeli durumlarda mataramı ağzına kadar dolu tutmam gerektiğini aklımın bir köşesine yazdım. Böyle bir maceraya atılmak için fazlasıyla ayıktım ve ağrı kesicinin uyuşturucu etkisi de yavaş yavaş kayboluyordu.</p>

  <p>"Sence ne olacak, Jack?"</p>

  <p>"Ya zafer ya ölüm" diye tısladı kulağımın dibinde.</p>

  <p>Summers'ın kaptanla konuştuğunu duydum. "Her şey hazır, efendim."</p>

  <p>"Çok güzel, Bay Summers."</p>

  <p>"Mevzilerinde beklemekte olanlara yüreklendirici bir şeyler söylememizi önerebilir miyim efendim, sessizce fısıldanabilecek bir mesaj?.."</p>

  <p>"Neden Bay Summers, romlarını içtiler ya!"</p>

  <p>"Âdet yerini bulsun diye, efendim, Trafalgar zaferini hatırlatabiliriz."</p>

  <p>"Pekala, sizce de uygunsa, o unutulmaz zafer çığlığının herkese hatırlatılmasını sağlayın."</p>

  <p>"Kesinlikle uygun, efendim."</p>

  <p>"Ha, Bay Summers."</p>

  <p>"Efendim?"</p>

  <p>"Savaşın gidişatına bakılırsa, bunun para ödülü almak için son şansları olabileceğini de hatırlatın."</p>

  <p>Bay Summers çabucak şapkasına dokunarak selam verdi. Kıçüstü güvertesindeki adamlar nasıl olsa mesajı almış olduklarından, merdivenlerden aşağı inip karanlığın içinde kayboldu. Az önce duyduğum derin hırıltı önce çukur güvertede duyuldu, sonra pruvaya doğru dalga dalga yayıldı. Kahramanlık ve rom! Bu ikisinin bileşimini düşünmek, az önce benliğimi saran çılgınlığı biraz dağıttı ve kendimi nasıl aptal yerine koyduğumu daha iyi kavramamı sağladı. Deverel hiçbir şeyi umursamıyordu, böyle bir çarpışmada kolayca kendini feda edebilirdi. Üstelik içinde bulunduğu güçlüklerden ancak ve ancak yiğitliğini göstererek kurtulabileceğini bildiğinden, ileri atılmak için sabırsızlanıyordu. Kaptan Anderson bile, düşman gemisine borda edilmesine öncülük eden gözüpek bir subayı mahkemeye verip cezalandıracak kadar dar kafalı olamazdı... peki ya ben, benim ne kazancım vardı?</p>

  <p>Sonra kafamdaki tüm düşünceler bir anda dağılıp gitti. Gecenin ve sisin gözlerden sakladığı yerden bazı fısıltılar geldi ve bir gıcırtı duyuldu. Ardından güvertede sessizce hareket edenlerin ayak sesleri işitildi.</p>

  <p>Deverel kulağıma fısıldadı. "O da toplarım lombozlara çıkarmış!"</p>

  <p>Sonra yine sessizlik... şapırtılar, yarılan dalgalar, ağır bir cismin suda yanlamasına hareket ettiğinin kuşkuya yer bırakmayan kanıtları, aslında iki cisim, biz ve onlar, iki gemi... Deverel'ın az önceki konuşmasında, avının yaklaştığım duyan bir yırtıcı hayvanın ateşli soluğunu hisseder gibi olmuştum. Ama ben... karanlığın içinde bir yerlerde yuvarlak top namlularının bana yöneltilmiş olduğu duygusu yüreğimi cendereye almış sıktıkça sıkıyordu sanki. Nefes alamaz olmuştum. Sonra birdenbire parlak bir ışıkla kör oldum, kafamın içinde çakan kıvılcımlardan değildi bu seferki, karanlığın içinde parlamıştı; ışığın hemen ardından bir topun korkunç patlaması duyuldu... ansızın başlayıp ağır ağır sönen bir gürleme. Bu gürleme barış zamanındaki kutlama atışlarına hiç benzemiyordu. Gerçek patlamaya gökyüzünden ürkütücü bir yankıyla cevap verilirken olduğum yerde sıçradım ve heyecandan titremeye başladım. Pala elimden düşüverdi, güvertede bir tangırtı çıkarmış olmalı, ama ben kafamın içinde yankılanan kalp atışlarımdan başka hiçbir şey duyamadım. Hemen eğilip kabzasını yakalamaya çalıştım, ama sağ elim donup kalmıştı ve kapzayı kavramak ya da yerden almak için parmaklarım kapanmıyordu bir türlü. Her iki elimi de kullanmam gerekti, sonra sendeleyerek ayağa kalktım.</p>

  <p>Kaptan Anderson bir şeyler söylüyordu, görünüşe bakılırsa konuştuğu kişi gökyüzünde bir yerlerdeydi.</p>

  <p>"Direkbaşı rapor ver!"</p>

  <p>Bay Willis donanımın bir yerlerinden seslendi.</p>

  <p>"Her şey yolunda, efendim. Bizi vuramadı, efendim."</p>

  <p>"O bir işaret atışıydı, küçük şapşal!"</p>

  <p>"işaret atışı" diye mırıldandı Deverel, "herhalde Fransızlar kendimizi göstermemiz için işaret topunu ateşlediler. Çarpışma ihtimali ortadan kalkmış değil çocuklar! Bakın, işte geliyor!"</p>

  <p>Az önceki patlamadan kalma yeşil lekeler yavaş yavaş kayboluyordu. Deverel’ın kılıcıyla işaret ettiği yere gözlerimi dikip dikkatle bakmaya başladım. Sislerin içinde beliren tepeler gibi... ama bir benzetme yapmak imkansız. İlk başta kuşku uyandırıcı ve belirsiz olan görüntü ansızın meydana çıktı, artık hiçbir kuşkuya yer kalmamıştı, dev bir geminin karaltısı karşımdaydı. O da toplarım çıkarmış ve bize çevirmişti. Yüce Tanrım, diye geçirdim aklımdan, dizlerimin bağı her an çözülüverecek gibiydi, Yüce Tanrım, <i>L'Orient</i> çapında bir gemi, 120 tane topu var!</p>

  <p>Geminin üst donanımında bir yerlerde kıvılcımlar çaktı. Ardından bir şeyler alev aldı ve üç kör edici ışığa dönüştü; iki beyaz ışık ve ortalarında kırmızı bir ışık. Işıklar biraz oynaştı, parıldadı, dumanlar çıkardı ve sudaki yansımalarına doğru ateşten damlalar ve kıvılcımlar döküldü. Willis'in yukarıdan yüksek sesle bir şeyler söylediğini işittim, ama aynı anda bizim donanımda da üç ışık yandı; iki beyaz ışık ve ortalarında mavi bir ışık! Hemen önüme ışıktan bir yağmur gibi kıvılcımlar döküldü. Deverel önce diğer geminin ışıklarına, sonra bizim geminin ışıklarına baktı. Ağzı açıldı, gözleri büyüdü, oluşan aydınlıkta yüzü birden incelmiş gibi duruyordu. Sonra küfürler savurmaya başladı, kınından çektiği kılıcını tüm gücüyle küpeşteye sapladı! Kaptan Anderson bir konuşma borusu kullanarak bir şeyler söyledi, ama ne dediğini anlayamadım. Diğer gemiden başka bir ses cevap verdi, sesi konuşma borusundan yankılanarak bize doğru geliyordu, öyle ki, konuşan adam ışıktan bir yağmurun içinde havada asılı duruyormuş gibi göründü bana.</p>

  <p>"Kraliyet firkateyni <i>Alcyone</i>'dan Kaptan Sör Henry Somerset, Plymouth'dan yirmi yedi günlük mesafede."</p>

  <p>Deverel’ın kılıcı küpeşteye saplanıp kalmıştı. Zavallı adam kılıcının başında, yüzünü ellerinin içine almış öylece duruyordu. Konuşma borusundan gelen ses devam etti.</p>

  <p>"Size ve gemidekilere haberlerimiz var Kaptan Anderson. Fransızlarla savaşımız sona erdi. Bonapart yenildi ve iktidardan düşürüldü. Artık Elbe Adasından başka yerde hükmü yok. Tanrı yüce kralımızı korusun, Tanrı majestelerini, Fransız Kralı on sekizinci Louis'yi korusun!"</p>
</body>
</html>
