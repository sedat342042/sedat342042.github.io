<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1 id="sigil_toc_id_9">(11)</h1>

  <p>&nbsp;</p>

  <p>Yan kamaralardan gelen olağandışı seslerle kendime geldim. Sesler yaklaştıkça yaklaştı ve nihayet benim kapım da çalındı. O zaman bu seslerin kaynağının, dizlerine bağladığı&nbsp;tuhaf deri parçalarıyla kamaramdan içeri dalan gemi marangozu Bay Gibbs olduğunu keşfettim.</p>

  <p>"Rahatsız ettiğim için özür dilerim, efendim. Kalaslardaki yarıkları araştırmam gerekiyor da."</p>

  <p>"Tanrı aşkına ne gerek var buna?"</p>

  <p>Bay Gibbs sarı saçlarmı karıştırarak geğirdi. Neredeyse bir metre mesafeden nefesindeki içki kokusunu aldım.</p>

  <p>"Aslını isterseniz, efendim -pardon!- dediklerine göre gemi biraz fazla sarsılıyormuş ve uzun zamandır denizde olduğundan zaten..."</p>

  <p>"Ama eski bir çizme gibi dayanıyor, değil mi?"</p>

  <p>Bay Gibbs, durumu kavramamdan memnun olmuş gibi görünüyordu.</p>

  <p>"Kesinlikle öyle, efendim. Aslında hiçbir sorun yok. Yolculara! endişelenmesi tamamen yersiz. Böylesine kısacık bir zamandan beri denizde olan sizin gibi bir beyefendinin neyin ne olduğunu bilmesi gerçekten şaşırtıcı. Bay Broclebank'in&nbsp;kamarasında çalıştığım sırada ne yaptığımı zerre kadar anlamadı, ama yine de zahmetlerime karşılık bana biraz içki ikram etti..."</p>

  <p>Burada susup konyak şişesine bir göz attı, ama hiçbir harekette bulunmadım. Bu yüzden eğilip ranzamın altındaki çekmeceleri çıkarmaya koyuldu, fakat ufacık kamarada bunu&nbsp;yapması hiç de kolay değildi.</p>

  <p>"Sen ne yaptığını sanıyorsun, Gibbs? Dur, yavaş ol! Gömleklerime dikkat et!"</p>

  <p>"Merak etmeyin, giysilerinizi kirletmem efendim, ama elimi birazcık şuraya... ah!"</p>

  <p>"Sen oradan duyabiliyor musun beni?"</p>

  <p>"Elimi biraz daha içeri sokup aralıkları bulmam..."</p>

  <p>Konuşması birden bire çığlığa dönüştü. Hızla geri çekildi, parmaklarım ağzına sokup emmeye ve iki yana sallanarak inlemeye başladı.</p>

  <p>"Ne yaptın Gibbs, söylesene?"</p>

  <p>Sallanmaya ve inlemeye devam etti, sağlam eliyle de parmaklarım ağzının içinde tutmaya çalışıyordu.</p>

  <p>"Konyak!"</p>

  <p>"Çok gerekliyse alabilirsin. Yüce Tanrım, benzin attı birden!"</p>

  <p>Hacıyatmazımı kullanma inceliğine hiç zahmet etmedi Şişeyi lavabonun üstünde bulunan raftaki deliğinden aldı, mantarı dişleriyle çıkardıktan sonra kafasına dikti. Herhalde&nbsp;nefes almadan şişenin dörtte birini içmiştir.</p>

  <p>"Böyle giderse körkütük sarhoş olacaksın!"</p>

  <p>Şişeyi tekrar deliğine yerleştirdi, parmaklarını şöyle bir çıtlattıktan sonra üstlerine üfledi.</p>

  <p>"Bunca yıldan sonra çıraklar gibi elimi kaptırdım! Evet, sizin dediğiniz gibi dayanıyor. Kimileri içinde bulunduğumuz duruma böyle diyor, efendim, kimileri de başka şeyler diyebilir, ama bunun bir önemi yok, değil mi?"</p>

  <p>"Tehlike var mı?"</p>

  <p>"Dayanıyor işte. Armayı budatmak ona pek yaramadı, doğrusunu isterseniz. Ama evet, dayanıyor. Aslında bu geminin gövdesinde neler olup bittiğini söylemek istemiyorum...&nbsp;gerçi bir adam bu geminin her kalasına bir çivi çakmışsa ve&nbsp;dişisini kovalayan köpek gibi kalaslara burnunu dayayıp durumu anlamaya çalışıyorsa, aklından geçirdiği şeylerin ne olduğu..."</p>

  <p>"Ne gibi?"</p>

  <p>"Eh, işte bu adam kendi karısından daha iyi tanıyorsa ve her türlü ayrıntısını planları çizen heriflerden çok daha iyi biliyorsa... her kalasını, her çivisini..."</p>

  <p>"Bizim gemi ha?"</p>

  <p>Bay Gibbs yere çömelip topuklarının üstüne oturdu.</p>

  <p>"Elbette bizim gemi. Bunca zamandan sonra birkaç kadeh içtik diye bilmiyor değiliz ya."</p>

  <p>"Tehlikede miyiz, değil miyiz?"</p>

  <p>Bay Gibbs gözlerini kaldırıp beni baştan aşağı süzdü, sanki büyük bir çaba harcıyormuş gibi ağır ağır kaşlarını çattı. Kısacık saman sarısı saçlarını bir kez daha kanştırdıktan sonra biraz kendine gelir gibi oldu. Yüzü aydınlandı, hatta gülümsedi. Fakat bu gülümseme pek de inandıncı gelmedi bana.</p>

  <p>'Tehlike mi, Bay Talbot? Endişelenmenize hiç gerek yok! Kılığına bakıldığında hemen dağılıverecekmiş izlenimi veren&nbsp;gemiler bilirim ben, limana vardıklarında parçalanıp satılacakmış gibi dururlar. Ama asıl böyle gemiler..."</p>

  <p>Bir an durup tekrar parmaklarım emdi.</p>

  <p>"Hadi be adam. Anlatsana!"</p>

  <p>Bay Gibbs benim bulunduğum yöne doğru gülümsedi, ama ne gülümseme!"</p>

  <p>"Tamamen kuru tahtadır, efendim. Gemide tek bir tahta parçası yoktur ki, gemideki herhangi bir kişiden daha genç&nbsp;olsun, tabu Martin Davies'ı saymıyorum, zavallı baş belası.&nbsp;Asıl tehlike başkadır, efendim, karıştığı zaman kötüdür... yani kuruyla yaş karıştı mıydı... Ben daha şu kadarcıkken bir&nbsp;dirsekten sürgün çıktığım görmüştüm... büyük ihtimalle&nbsp;ölüydü, ama o yaşta nereden bileyim ben bunu? Bizim takatukacıya bunu söyledim, ama kulağımı bir güzel kıvırmaktan&nbsp;başka hiçbir şey yapmadı."</p>

  <p>Neredeyse boşalmış konyak şişesine dalıp gitti bir süre.</p>

  <p>"Daha fazla içmenizi hiç tavsiye etmem, Bay Gibbs."</p>

  <p>"Peki öyle olsun. Daha ufacık bir velettim, ama o sürgün hakkında bir sürü kabus gördüm. Bir keresinde bağıra çağıra uyandım ve hamağımdan düştüm, karanlıkta el yordamıyla takatukacıyı buldum -adı Gilbert'tı, ama ben ona Bay Gilbert&nbsp;demek zorundaydım- ama etraf çok karanlıktı ve hamağının&nbsp;altından dürterek uyandırıverdim onu. "Ne var be?' diye bağırdı. 'Bay Gilbert' diye bağırdım 'o sürgün var ya, dallanıp&nbsp;budaklanıyor!' Hamağından eğilip bükmek için kulağımı aradı, ama bulamadı. 'Ben şimdi sana dalı budağı gösteririm, bücür seni' dedi. 'Ama bu hiç hoşuma gitmedi' dedim, 'yapraklanıyor bu kahrolası.' Bu sefer kulağımı yakalayıp öyle bir&nbsp;büktü ki dünyam şaştı. 'Demek yapraklanıyor ha?' dedi. 'Çiçek açtığı zaman gel beni uyandır.'"</p>

  <p>Bay Gibbs bu anısının belleğine gelmesiyle eski güzel günlere dalmış mutlu mutlu gülümsüyordu.</p>

  <p>"Bir zamanlar bir gemi varmış, Bay Gibbs, bu gemide o kadar çok ağaç varmış ki yapraklardan geminin gövdesi görülmezmiş."</p>

  <p>"Galiba şaka yapıyorsunuz, efendim.”</p>

  <p>“Bu geminin direğinde bir asma varmış ki ondan yapılan şarapla herkes sarhoş olmuş.</p>

  <p>“Sarhoş olmalarına pek şaşırmadım, efendim. Hangi limandan çıkmış dediniz?</p>

  <p>"Yunan gemisiymiş galiba. Mitolojik bir gemi."</p>

  <p>"Çok fazla yaş tahta kullandılarsa başlarına bunun gelmesine hiç şaşırmam, dediğim gibi, ama bildiğim kadarıyla oralarda pek içki içmezlermiş! Şimdi kusura bakmazsanız..." Adam şişeden bir yudum daha aldı.</p>

  <p>"Bay Gibbs, bakın gerçekten olmuyor böyle!"</p>

  <p>"Sadece bir yudum, efendim. İçki gerçekten başıma vurursa çalışamam zaten! Aha! İşte geliyor!"</p>

  <p>Halen topuklarının üstünde, gözlerini kapayıp geminin hareketinin ters yönüne doğru vücudunu eğdi. Bir süre sessiz&nbsp;kaldı ve ben de yeni oluşan merakımı bir şekilde gidermeye&nbsp;karar verdim.</p>

  <p>"Bay Benêt çok cana yakın bir beyefendiye benziyor. Herhalde bayanlara karşı da epeyce cana yakın davranıyordun"</p>

  <p>"Herkese karşı cana yakın davranıyor efendim, hem de zengin çocuğu olmasına rağmen. Eğlence için birkaç satır şiir&nbsp;yazmıştı, ama o kadar derinlikli ve hisliydi ki tek bir kelimesini dahi anlamadım. Bu konyak hakikaten sertmiş, efendim.&nbsp;Burada olanları birinci subaya anlatmazsanız çok sevinirim.&nbsp;Evet, Bay Benêt çok cana yakın bir adam, aslında Burun'un&nbsp;diğer tarafında on beş deniz mili hızla seyrediyor olması gerekirdi, tabii kaptanın karısına karşı o kadar cana yakın olmasaydı!"</p>

  <p>"Yok canım... neler söylüyorsun sen?"</p>

  <p>"Yine çenemi tutamadım işte. Bir türlü tutturamıyorum şunun ayarını. Herkes biliyor, ama onun bir subay olduğunu&nbsp;göz önüne alarak fısıltıyla konuşuyorlar. Kaptan onları yakalamış meğerse, Benêt dizlerinin üstündeymiş ve Leydi de pek&nbsp;onu tersliyormuş gibi görünmüyormuş."</p>

  <p>"Leydi Somerset! Ben de düşünmüştüm ki... ama bu nasıl olur?"</p>

  <p>Bay Gibbs bir hamlede ayağa kalktı. Yazı masası olarak kullandığım kapağa doğru sendeledi. Az önce solgun olan&nbsp;yüzü şimdi kıpkırmızı kesilmiş ve ter içinde kalmıştı. Saman&nbsp;sarısı saçları da bu görüntüyle birleşince, içindeki alkolün&nbsp;alev aldığı izlenimini uyandırıyordu insanda. Elini alnına götürerek selam verme biçiminin bir subaya yakıştığını hiç sanmıyorum, astsubay olması da bunu hiçbir şekilde değiştirmiyor. Bir daha sallandı, kapıyı açtı ve geminin o anki hareketi&nbsp;dolayısıyla <i>yokuş aşağı</i> kapıdan çıkıp gitti. Ardından geri dönerek yandaki kamaranın kapısını çaldı ve böylece çıkardığı&nbsp;sesler ağır ağır uzaklaştı. Kamaralarımızı birbirinden ayıran&nbsp;kontrplağın üstündeki desenlerden biri olduğundan şüphelendiğim Wheeler onun açık bıraktığı kapıyı kapattı, sonra&nbsp;tekrar açarak çekmeceleri yerine koymasına müsaade edip&nbsp;edemeyeceğimi sordu. Gördüğü kadarıyla kamarada hareket&nbsp;edecek yer kalmamıştı.</p>

  <p>"Wheeler. <i>Alcyone</i>'daki sarsıntı hanımlar için dayanılmaz olmalı."</p>

  <p>"Haklısınız, efendim. Buna hayır diyemem."</p>

  <p>"Bayan... Bayan Chumley yolculuğun başından beri ranzasından kalkamamıştır herhalde."</p>

  <p>Wheeler bu kez cevap vermedi. Bu türden sözleri bir uşağa söylemenin uygunsuzluğu beni rahatsız etmeye başlamıştı. Ama yine de bir kez daha denedim.</p>

  <p>"Bay Benêt..."</p>

  <p>Sözcükler boğazıma düğümlenip kaldı. Benim için aynı anda hem zevk hem de ıstırap kaynağı olan bu konuyu gündeme getirmemin hiçbir yolu yoktu! Yine de birileri olmalıydı hislerimi itiraf edebileceğim -o anda "itiraf etmek" doğru&nbsp;bir tanım gibi göründü. Aşık olduğumu ve o Sevgili Nesne'yle doğrudan konuşma şansım olmadığından, onun hakkında konuşmak için yanıp tutuştuğumu itiraf edebilmeliydim!</p>

  <p>"Wheeler..."</p>

  <p>Adam uysalca çenemin altında bir yerlere bakıyordu. Sonra gözlerini kaldırdı ve bir insan yüzü onun için çok yeni bir şeymiş gibi kah yüzümün sağ tarafını kah sol tarafım incelemeye başladı.</p>

  <p>"Pekala Wheeler. Gidebilirsin."</p>

  <p>Adam birkaç saniye daha yüzüme bakmayı sürdürdü, ardından hafif bir irkilmeyle kendine geldi.</p>

  <p>"Peki efendim. Sağ olun efendim."</p>

  <p>"Bir şey daha var, Wheeler. Sen çok şanslı bir adamsın. Herhalde şansın milyonda birdi ancak! Bunun için Tanrıya&nbsp;dua etmelisin."</p>

  <p>Adam olağandışı bir şekilde tepeden tırnağa sarsıldı. Sonra başını eğdi, bir daha bana bakmaktan kaçınarak dışarı çıktı ve kapıyı ardından kapattı. Gerçekten de bu adamı sırdaş edinmenin bir yolu yoktu... öte yandan, pek çok konuda son&nbsp;derece anlayışlı olan Charles Summers’ın da aşk meselelerinde pek anlayışlı olduğunu sanmıyordum. Ya Bay Benêt ya da&nbsp;hiç kimse... Bay Benêt kesinlikle tanıyordu Bayan Chumley'i... öte yandan, âşıktı... bir yandan da onun görüşleri...</p>

  <p>Peki alt güvertenin neresinde bulacaktım onu?</p>

  <p>Deverel! Gönülsüzlüğü ve nefreti hiç saymasak bile hastalığın ve aşkın tamamen zihnimden uzaklaştırdığı eski dost! Deverel zincire vurulmuştu! Ona bakmak için aşağıya inecek&nbsp;ve güya tesadüf eseri Bay Benêt ve Charles Summers'la karşılaşacaktım. Hazır kimsecikler yokken onlara sadece komitenin talebini değil bu talep hakkındaki fikirlerimi de iletecektim. Düşüncesizlik ettiğim, yardıma ihtiyacı olan bir dostumu&nbsp;unuttuğum için kendi kendime kızdım. Ancak yaralanmam&nbsp;ve daha sonraki beyin sarsıntısı bahane olabilirdi böyle bir ihmalkarlığa. Neyse, bir süre sonra Benét'i Charles'tan uzaklaştırır ve konuyu yavaş yavaş <i>Alcyone</i>'a ve oradaki bayanlara&nbsp;getirebilirdim!</p>

  <p>Merdivenlerden sendeleye sendeleye inerken bir yandan da söyleyeceklerimi tekrarlıyordum kendi kendime. Bu yoldan aşağı bir önceki inişimin sebebi, itiraf etmesi pek kolay&nbsp;değil ama, şehvetten başka bir şey değildi. Şimdi bu gölgeler&nbsp;içinde alçalıp yükselen, gıcırtılı, her yarımdan şıp şıp sular&nbsp;damlayan yere doğru ilerlerken, önceki inişimle bu inişim&nbsp;arasındaki farkı çok iyi gördüm. Altına girdiğim işin büyüklüğünü hissettim. Aklıselim olmanın, kurnaz ve daima uyanık bir zekaya sahip olmanın cezası, ilk ve son tutkumuzu&nbsp;çok geç fark etmemiz ve beklenmedik olduğundan dolayı çok&nbsp;daha güçlü hissetmemizdir.</p>

  <p>Aşağıdaki kamaraların en aydınlığı olan asteğmen kamarasına girerken hayal etmeye çalışın beni. Bir gemide rahatına en düşkün kimseler astsubaylardır ve bunu doğrularcasına&nbsp;kamarada, yolcu kamaralarının tümünden daha fazla ışık&nbsp;kullanılıyordu. Başaltında en az üç fenerin sallandığı dikkatimi çekti. Bu üç fener -gemicilerin don yağıyla doldurduğu&nbsp;kesik şişelerden değil pirinçten yapılmış ağır fenerlerden bahsediyorum- öyle bir sallanıyordu ki, herhalde bir gemi dışında böyle bir hareketin görülebileceği tek yer bir bale salonudur. Fenerlerin hepsi aynı anda ve aynı açıyla sallanıyordu.&nbsp;Daha doğrusu -bunu tarif etmek çok zor, Colley'in edebi gücüne ihtiyacım var- sallanıyormuş gibi görünüyorlardı. Aslında gemiydi sallanan, kirişlere asılı duran fenerler ise sabit duruyorlardı. Çok tuhaf ve mide bulandırıcı bir manzaraydı bu.&nbsp;Başka yöne bakmaya çalıştığımda, tüm bu parlak ışıklara rağmen asteğmen kamarasının köşeleri çok karanlık göründü&nbsp;bana. Fenerler bu garip danslarına devam ederken gölgeler&nbsp;kımıldıyor, biçim değiştiriyordu. Kapıya yaklaştığımda fenerler pirinç kıçlarını bana döndüler, sonra öbür yana salınıp&nbsp;gözlerimi kamaştırdılar, birkaç saniye sonra tekrar bana doğru salındılar. İnsanın aklım oynatmasına yeter de artardı bu&nbsp;yan yana dizilmiş dans eden fenerler. Düşüncelerimi toparlamakta ve ağzımın içindeki pis tadı unutmakta epeyce zorlandım.</p>

  <p>Bay Gibbs ortalıkta görünmüyordu. Fakat yere sabitlenmiş bir masanın arkasında topçumuz Bay Askew ve yaşlı asteğmen Bay Davies yan yana oturuyorlardı. Bay Davies damarları çıkmış buruş buruş ellerini masanın üstüne koymuştu.&nbsp;Ağzı hafifçe açık, boşluğa bakıyordu. Sanki sabit olmayan sabit fenerlerin ortalığı bir ışıtıp bir karartması (kocaman kamaranın her tarafında dev gölgeler bu salınıma uygun olarak oynaşıp duruyordu) onu susturmuş, hipnotize etmişti - kafası&nbsp;boşalmış, belki de hiç gelmeyecek bir emri bekliyor gibiydi.</p>

  <p>Bay Askew yüzünü ekşiterek bana baktı. Önünde bir bardak vardı. Beni gördüğüne hiç de sevinmiş gibi görünmüyordu.</p>

  <p>"Sizin burada ne işiniz var, efendim? Zaten yattı artık."</p>

  <p>Başıyla nispeten karanlık bir köşeyi işaret etti. İki ucundan başaltına bağlanmış salyangoz kabuğu benzeri bir nesneyi seçer gibi oldum.</p>

  <p>"Bay Deverel..."</p>

  <p>"Oradaki kişi George Gibbs'dir, Bay Talbot. Sallana sallana aşağı inip sizin ona konyak içirdiğinizi ve bünyesinin buna&nbsp;hiç alışkın olmadığını söyledi. Rom payını kafasına diktikten&nbsp;sonra bir anda sızdığı için hamağını ben hazırladım ve onu&nbsp;yatırdım. Öğlene kadar uyanırsa benim adım Askew değil."</p>

  <p>"Ben Yüzbaşı Deverel'la görüşmek istemiştim."</p>

  <p>Bay Askew dikkatle beni incelemeye başladı. Sonra bardağını masaya koyup kısa bir kilden pipo çıkardı. Masanın altında bir şeyler aranmaya devam etti.</p>

  <p>"Martin! Ne yaptın benim çubuğumu</p>

  <p>Bay Davies'ı dürttü, ama adamcağız hafifçe sarsılmak dışında hiçbir tepki vermedi. Bay Askew, sağ elini asteğmenin sol cebine soktu.</p>

  <p>"Hay hırsızların yüz karası seni!"</p>

  <p>Adamın cebinden yelken bezine sarılmış uzun bir nesne çıkardı ve ucundan bir dilim kesti. Kestiği dilimi biraz ezip pipoya doldurduktan sonra masanın üstündeki kutudan bir kibrit alıp tütünü yaktı. Ardından öyle berbat kokulu bir duman üfledi ki ister istemez öğürdüm. Bir anda hâlâ kapıda&nbsp;durduğumu, ellerimi kapının iki yanına dayamış olduğumu&nbsp;fark ettim, bu şekilde salak gibi görünüyor olmalıydım.</p>

  <p>"Lütfen bana Yüzbaşı Deverel’ın nerede olduğunu söyleyin, Bay Askew. Ondan sonra buradan gideceğim, çünkü pek hoş karşılanmadığımı görüyorum."</p>

  <p>Bay Askew bir şey söylemeden ağzından burnundan dumanlar savurmaya devam etti. Işıklar ve gölgeler, fenerlerin akıldışı, balerinleri anımsatan dansları, kısacası geminin denizde huzursuzca baş-kıç vurmasının tüm belirtileri kafamı bulandırdı, gırtlağıma bastırdı, midemi kaldırdı, dizlerimi titretti.</p>

  <p>"Sakıncası yoksa...</p>

  <p>Sendeleyerek ilerledim, masayı yakaladığım anda kendimi sıranın üstüne bıraktım. Şeytani dumanlar çevremde halkalandı, şakaklarım terlemeye başladı.</p>

  <p>“Kendinizi pek iyi hissetmiyorsunuz galiba, Bay Talbot. Bugünlerde 'lort'luk yapasınız gelmiyor gibi...”</p>

  <p>Artık bu kadarı fazlaydı. Ağzıma kadar çıkmış olanları bir kerede yutuverdim.</p>

  <p>"Bir asilzade olmayabilirim, ama sizin hayatınızda hiç duymadığınız ve duysanız da anlayamayacağınız işlerde majestelerine hizmet etmekle görevlendirildim. Bir bahriye çavuşunun konumuma göstermesi gereken saygıyı göstermenizi rica etmek zorundayım."</p>

  <p>Bay Askew dumanlar savurmaya devam etti. Duman başaltında birikmiş, temizlenmesi gereken bir bacaya sıkışmış gibi asılı kalmıştı. Adamın yüzü koyu kırmızıya dönmüştü,&nbsp;ama Bay Gibbs'in içki yüzünden kızarmasına pek benzetemedim durumunu. Koca bir duman bulutunu küstahça yüzüme</p>

  <p>doğru üfledi. Konuşmaya başladığında sesi çatlak ve heyecanlıydı.</p>

  <p>"Hiç ama hiç candan değil, haksız mıyım?"</p>

  <p>"Candan mı?"</p>

  <p>"Aşna fişne. Caka satmalar. Züppelik. Etrafta bizi duyacak kimse olmadığına ve bu noktaya kadar geldiğimize göre."</p>

  <p>Derhal Bay Davies'a bir bakış fırlattım, halen sessizdi, halen aynı büyünün etkisi altında gibiydi. Bay Askew pipoyu ağzından çıkarıp sararmış ve sert başparmağıyla sapını sildi.</p>

  <p>"Kafanızı öyle vurmanız ve bir kahraman olmaya çalışmanız hoşuma gitmişti. Elinizden geleni yapmaya çalışıyordunuz. Günün birinde erkek olacak, dedim kendi kendime, tabii biri onu öldürmezse. Tek sorun hiçbir şey bilmiyor olmanız, haksız mıyım? Düzenlenen eğlencede Joss 'Lort Talbot'la ilgili kısmı okuduğunda ayağa kalkıp elinizi kalbinizin üstüne koyarak yüzünüzde bir gülümsemeyle eğilseydiniz değirmencinin eşeği kadar uysalca avucunuzdan yerdik yemimizi.&nbsp;Ama siz ne yaptınız, yüzünüzü ekşittiniz. Aah, ah, bilirim insan genç olunca kan nasıl deli akar... Hey gidi günler, hey!.."</p>

  <p>"Siz benim kaç..."</p>

  <p>"Gençsiniz işte, hepsi bu. Nice subaylar gördüm, şu ya da bu görevde denizciler... Bombay'da dedikleri gibi, şekerle boku ayıramayan herifler gördüm ben..."</p>

  <p>"Bir başkasının önünde bu konuşmanın devam etmesine müsaade edemem! Bunu daha sonra özel olarak konuşuruz,&nbsp;beyefendi, o zaman size cevap vermesini bilirim!"</p>

  <p>"Başkası mı? Kim? Martin mi? Tanrı aşkına, Martin'i adamdan mı sayıyorsunuz? iyi bakın şimdi!"</p>

  <p>Yaşlı adamı dürttü sonra eğilip kulağına doğru bağırdı.</p>

  <p>"Öt Martin! Hadi benim Martin'im!"</p>

  <p>Bir an duraksadı. Oluşan sessizlikte fenerlerin dansı devam ediyor, suların şıpırtısı, kalasların gıcırtısı duyuluyordu.</p>

  <p>"Öt Martin."</p>

  <p>Yaşlı adam ince ve titrek bir sesle şarkı söylemeye başladı: "Gün doğarken nehre giderdi..."</p>

  <p>Bu sözler şarkısının hem başlangıcı hem de sonuydu. Sonsuz bir sondu bu, aynı sözleri tekrarladı da tekrarladı.</p>

  <p>"Nasıl ama, kafası beton gibi olmuş, gördünüz mü? Azıcık şanslı olsa, ne bileyim bir torpil falan bulsa o da teğmenliğe,&nbsp;yüzbaşılığa terfi edemez miydi yani? Kaptan bile olurdu.&nbsp;Ama artık onun için bunun bir önemi kalmadı, haksız mıyım?&nbsp;Geçmişte ne olduğunun ya da gelecekte ne olacağının hiçbir&nbsp;değeri yok şimdi. Zamanını doldurdu ve evine döndü, efendimiz. Şu anda bizi duyamaz, çünkü burada değil."</p>

  <p>"Ne... ne diyeceğimi bilemiyorum."</p>

  <p>"İnsanın isyan edesi geliyor, haksız mıyım? Bana sorarsanız sakatlanmış atlar gibi vurulsaydı bir savaşta, tüm sıkıntıları giderilmiş olacaktı, gerçi kahrolası bir barış imzalandı şimdi. Bir tek şu Yankiler kaldı sokaklarda sürünmemize engel. Pek çok şey değişecek insanlar için, halk için - gerçi sizin&nbsp;halkla bir işiniz yok. Ama merak etmeyin onun kimseye bir&nbsp;zaran yoktur. Bildiğim kadarıyla henüz altına yapmaya başlamadı. Pekala, Martin. Bitir artık."</p>

  <p>Ağzım açık kalmış olmalıydı. Zorlukla yutkundum.</p>

  <p>"Buradaki herkes..."</p>

  <p>"Tanrı iyiliğini versin, onu demiyorum ben. Neylersin, denizde hayat böyledir işte. Dediğim gibi o artık evine döndü. Ama benim gibiler, biz geminin kalasları kadar sertiz, anne&nbsp;babalarımızı hiç aklımızdan geçirmeyiz. Fakat Martin anne&nbsp;babasını hatırlayabiliyor, bu yüzden onun gidebileceği bir evi&nbsp;var, gerçekten eve gitmeyi kastetmiyorum tabii, ama şu gördüğünüz hale geldiğinde pek bir şey değişmiyor."</p>

  <p>Bilmediğim bir sebepten ötürü birden bire küfürler savurmaya başladım. Bitirdiğimde çenemi avuçlarımın arasına almış, dirseklerimi masaya dayamıştım.</p>

  <p>"Ben öyle demezdim, Bay Talbot. Ve onlardan biri olmasanız da lortların arasında yaşıyorsunuz. 'Bir lort gibi sarhoş olmak' lafını duymuştum, ama böyle ağır sözler... vay canına!"</p>

  <p>"Size söylemeliyim, Bay Askew, Bay Gibbs benden önce Bay Broclebank'in ikram ettiği ağır içkileri içmişti, sonra da&nbsp;ikram etmememe rağmen benim kamaramda içmeye devam&nbsp;etti."</p>

  <p>"Yine başlayıp başlamadığını merak ediyordum ben de."</p>

  <p>"Siz de biliyorsunuz ki, Bay Askew, ben... iyi değildim. Şimdi ayağa kalktım ve bahriyelilere karşı bir önyargı da beslemiyorum. Sadece Bay Deverel'ı biraz teselli etmek ve elimden gelen yardımı yapmak için buraya indim. Kendisi şu an&nbsp;nerede?"</p>

  <p>Bay Askew başaltına yayılan sise biraz daha katkıda bulunurken uzun bir sessizlik yaşandı.</p>

  <p>“Çok güzel bir soru, efendim. Ranzanızdan kalkamadığınızı biliyorum, ama o kadar iyi dostunuzsa nasıl oldu da duymadınız anlayamadım doğrusu.</p>

  <p>"Nasıl? Öldü mü yoksa?"</p>

  <p>"Şöyle diyebiliriz, efendim. Bay Deverel şu anda <i>Alcyone'</i> da ve büyük ihtimalle Burun'un diğer tarafında."</p>

  <p>"Ama ben düşünmüştüm ki..."</p>

  <p>"Onun boynuna ilmiği geçirdiklerini düşünmüştünüz, değil mi? Bulunduğunuz yerdeki kuralları bilmediğiniz için bu yanılgıya düştünüz, efendim. Savaş sanatı değil sözünü ettiğim. işlerin nasıl yürüdüğünü bilmiyorsunuz. Bir keresinde&nbsp;Batı Hindistan açıklarında kaptanın teki bir subayı astırdığından beri -isimlerini de biliyordum, ama şimdi aklıma gelmiyor- kaptanlar bu konuda çok daha aklıselim davranıyorlar.&nbsp;Yani donanmanın yasaları bir türlüdür, gemilerde yürürlükte&nbsp;olan gerçek yasalar başka türlüdür. Bir değişim yapıldı, demek istiyorum."</p>

  <p>"Yüzbaşı Benêt!"</p>

  <p>"Şimdi anladınız galiba."</p>

  <p>'Fakat kaptanların böyle bir değişim yapmaya yetkisi olamaz!"</p>

  <p>"Olamaz mı? Derler ki, bir gemi artık karadan görülemeyecek kadar açıldığında... 'Herkes kendi gemisinin kaptanı' lafını hiç duymadınız mı? Bir kaptanın açık denizdeki yetkileri sınırsızdır. Sör Henry de Bay Benét'i gemisinden uzaklaştırmanın bir yolunu bulamıyordu, ne de olsa adam bir vardiya subayıydı. Onun yerine subayları değiştirdiler ve kimsenin bir şikâyeti kalmadı. Ekselansları, subayların mutluluğunu daima önemsemiştir. Neyse işte, dediğim gibi, Kaptan Anderson'ın kurtulmak istediği mutsuz bir subay vardı ve Sör&nbsp;Henry'nin de kurtulması gereken aşırı mutlu bir subay vardı,&nbsp;gitmek için can atan Atılgan Jack öbür gemiye geçti ve bir beyefendinin bilmesi gerekenden kat kat fazlasını bilen Yüzbaşı&nbsp;Benêt bizim gemiye geldi. Dediklerine göre Kaptan Anderson&nbsp;ondan hayli memnunmuş. Bay Summers'ın tüm itirazlarına&nbsp;rağmen kronometreleri bir güverte yukarı çıkarma fikri Bay&nbsp;Benet'inmiş. Bay Benêt subaylar tarafından seviliyor, yaşlı hanımlar tarafından seviliyor, çocuklar ve asteğmenler de seviyor onu... Geminin toplarından sorumlu barut yanıkları içindeki yaşlı atlar sevmeyecek mi?"</p>

  <p>"Deverel! Atılgan Jack Deverel! Yakışıldı Jack!"</p>

  <p>"Aynen öyle, efendim. Bana sorarsanız, Sör Henry yağmurdan kaçarken doluya tutuldu."</p>

  <p>"Peki ya hanımlar! Eminim o da... yok canım. Leydi Somerset güzel bir kadın ve Deverel’ın gözünün başkasını göreceğini hiç..."</p>

  <p>Bay Askew bir kahkaha patlattı.</p>

  <p>"Jack Deverel söz konusu olunca bir lordun karısından memeleri daha yeni çıkmış küçücük kızlara kadar herkes tehlike altındadır."</p>

  <p>"Kızlar! Genç kızlar! Deverel!"</p>

  <p>"Bizim Jack nadir bulunur bir çapkındır."</p>

  <p>Bir anda kendimi ayakta buldum. Bir fener tehlikeli bir şekilde kulağımın dibinde sallanıyordu.</p>

  <p>"İşte böyle efendim, burada aşağıda Bay Deverel'ı aramanızın hiçbir anlamı yok, yelkenlilerden daha hızlı yüzemiyorsanız başka yerlere de bakamazsınız. Ama onu bulursanız, bu gemidekilerin onun nerede olduğunu bilmek isteyeceğinden&nbsp;emin olun, yoksa verdiğimiz borçları nasıl geri alırız?"</p>

  <p>"Bay Benêt!"</p>

  <p>"Baş tarafa giderseniz onu Bay Summers’ın yanında bulacaksınız, grandi direğinin arkasında, tulumbaların başında. Geminin durumu ve sarsıntı konusunda bilgi almak ister de&nbsp;burada horladığım görürlerse zavallı George'a ne yapacaklarını Tanrı bilir. Onu iyi hallettiniz, Bay Talbot."</p>

  <p>"Daha önce söylediğim gibi, Bay Askew, o ne yaptıysa kendi yaptı."</p>

  <p>&nbsp;</p>

  <p>&nbsp;</p>

  <p>&nbsp;</p>
</body>
</html>
