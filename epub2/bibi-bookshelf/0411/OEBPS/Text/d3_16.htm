<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1 id="sigil_toc_id_15">(17)</h1>

  <p>"Susun!"</p>

  <p>Kaptanın ünlü kükremesiyle verdiği emir bu kez biraz geç kalmış olsa da ölüm pahasına yerine getirildi. Bu emri çukur&#160;güverteden vermişti. O nesnenin görülmesiyle hipnotize olduğum sırada bir şekilde oraya inmeyi başarmış olmalıydı.&#160;Biz yolcular dahi bu kükremenin etkisiyle olduğumuz yerde&#160;donup kaldık.</p>

  <p>Kaptan Anderson aynı yüksek sesle konuşmaya devam ediyordu.</p>

  <p>"Bay Summers, çeneye takılmış bir leşti gördüğünüz, öyle değil mi?"</p>

  <p>"Çekme halatı çeneyi geçmişti efendim. Gördüğüm kadarıyla o parça karinadan koptu."</p>

  <p>Kaptan hırlayarak cevap verdi.</p>

  <p>"O bir leşti diyorum! Leş! Duydunuz mu?"</p>

  <p>"Baş üstüne."</p>

  <p>"Benimle gelin."</p>

  <p>İki subay bize doğru geldiler. Kaptan Anderson bizi görmezden gelerek emirlerini sıralamaya devam etti.</p>

  <p>"Adamlar hazır beklesinler. Pozisyonu bozmayın."</p>

  <p>"Baş üstüne. Bay Cumbershum..."</p>

  <p>Ondan sonra merdivenlerden yukarı çıkarken Summers öfkeyle konuşmaya başladı. "Gerçekten de karinadan kopan&#160;bir parçaydı, efendim. Gözlerimle gördüm. Geminin baş tarafı çürümüş olmalı, bu yüzden halatı çok güçlü çekince kalaslardan biri parçalandı."</p>

  <p>"Hayır, Bay Summers, hiç alakası yok! Ayrıca bu kadar yüksek sesle konuşmayın!"</p>

  <p>İçinde bulunduğumuz durumda eğitimli ve kafası çalışan bir adamın aklına en az o tahtadan canavar kadar tuhaf ve hatta ürkütücü bir fikir gelebilir, içimize kök salmış bir asalet duygusu doğanın tesadüfi güçlerine karşı, "Ben bir insanım.&#160;Ben doğanın üstündeyim!" diye haykırma ihtiyacı doğurur.&#160;Bu ilginç zorunluluk hissini ya da içimden gelen buyruğu&#160;fark ettiğimde, onu ifşa etmek için zihnimi araştırmaya başladım:</p>

  <p>"Şu leş dedikleri suda yüzen gemi enkazı değil mi? Bizim gemiye takılmış da olsa, gemimizden kopmuş da olsa adı değişmiyor kanımca."</p>

  <p>Omuz başımdaki Bay Jones boğazını temizlemeye çalıştıysa da ilk seferinde başaramayıp bir daha denedi. Yüzünü bana çevirmeden, o yıpranmış kalasın suyun yüzünde görünüp kaybolduğu yere bakmayı sürdürerek cevapladı:</p>

  <p>"Buna nasıl leş denebilir, Bay Talbot. Resmen batıp gitti."</p>

  <p>Ona hak verircesine başımı salladığımı sonradan fark ettim. Fakat sözlerinin manasını geç de olsa anladığımda, top atışım ya da daha biraz önce kaptanın kükremesini duyduğumda olduğu gibi ayaklarım güverteye mıhlanıp kaldı. Bu&#160;korkunç duygunun pençesinde, bir şeyler bulmak umuduyla&#160;çevreye bakınmaya başladım... belki de bir dosttu aradığım.&#160;Gemiciler hiçbir iş yapmadan öylece dikiliyorlardı, ama en&#160;azından seslerini kesmişlerdi. Göçmenler baş kasaranın içinde bekliyorlardı, fakat kasara girişinde solmuş yüzlerini görmek mümkündü. Bay Benêt, yanında Bay Gibbs ile baş kasaranın derinliklerinden çıktı. Bizim bulunduğumuz yere doğru ilerlerken, Bay Benét'in yanındakine ayak uydurmakta biraz zorlandığını, fakat bunu bir oyun haline getirdiğini ve&#160;onun gibi adımlar atmakta olduğunu fark ettim. Çevremizde, parlak güneşin altında bembeyaz köpüklü dalgalar seke&#160;seke ilerliyordu, tıpkı Bay Benét'in geminin bir ucundan diğerine giderken yaptığı gibi. Dalgaların tepelerindeki köpükten sorguçlar bir tabloyu andırıyordu ve ufuk gerilmiş bir halat gibi dümdüzdü. Bay Gibbs biraz gücenmiş gibi konuşuyordu:</p>

  <p>"Ne olacak sanıyordunuz, Bay Benêt? Tek bir cıvata bile çıkmamış yerinden, ama kırılmış olması da yeterince kötü değil mi zaten?"</p>

  <p>"İşiniz ne, tamir edin!"</p>

  <p>"Siz benim aşağıda ne yaptığımı sanıyordunuz? Tekne her yerinden su alabilir, ama artık oradan bir damla sızmayacak!"</p>

  <p>Bay Jones, ayakları tıpkı benimkiler gibi güverteye mıhlanmışçasına şöyle bir sallandı. Tekrar boğazmı temizledi.</p>

  <p>"Evet, Bay Talbot. En azından ben gereken her türlü önlemi aldım." Sonra da hayran hayran başım iki yana salladı. "Görüyorsunuz işte, biraz tuhafımdır ben. Filikam yukanda&#160;bumbaların üstünde ve gerekli her şey içine yerleştirilmiş durumda."</p>

  <p>"Maalesef benim bir filikam yok, beyefendi! Üstelik kadınlar ve çocuklar için de yeterince filika olduğunu sanmıyorum!"</p>

  <p>Bay Jones, sanki başından beri bu eksikliğin farkındaymış gibi ağır ağır başını iki yana çevirdi. Sonra da yine ağır ağır&#160;omuzlarını kaldırdı.</p>

  <p>Bay Benêt hoplayıp zıplayarak merdivenlerden indi ve aynı neşeli tempoyla, bu berrak havanın, rüzgarın ve denizin kişileşmiş haliymişçesine baş tarafa doğru devam etti. Bay Gibbs, sıkıntılı bir karşı çıkış gibi onun peşinden gitti. Son olarak da beti benzi atmış, dalgın dalgın yürüyen Charles Summers göründü. Yanımdan geçerken ona adıyla seslenmeme&#160;rağmen, düşüncelere dalmış olduğundan beni işitmedi. Kamarama giden yolu tıkamakla meşgul olan Bay Brodebank&#160;de ne dediğimi duymuş gibi görünmüyordu.</p>

  <p>"Kesinlikle eminim onu bana geri verdiklerinden ve benim de en alt çekmeceye koyduğumdan. Şans eseri siz görmüş&#160;olabilir misiniz, Bay Talbot?"</p>

  <p>Bayan Brodebank onu kolundan tutmuş sarsıyordu.</p>

  <p>"Ah, unut gitsin Wilmot, sevgilim! O korkunç şeyin gittiğini görmekten gerçekten çok memnunum."</p>

  <p>Benim önümden sular içindeki koridora girdiler. Bay Broclebank, özellikle zor koşullar altında karısıyla konuşurken ne kadar sabırlı ve anlayışlı olduğunu göstermek ister gibi açık&#160;seçik ve sözcükleri vurgulayarak konuşuyordu.</p>

  <p>"En alt çekmeceye koymuştum, yatağımın altında duruyordu. Gerçi yatak denmez ona, ranza demek daha iyi, ne de olsa hiçbir yatak o kadar rahatsız değildir... Ve şimdi yerinde&#160;yok. Gemide bir hırsız var ve ben bunu Bay Summers'a bildireceğim."</p>

  <p>Bu sırada hiç durmadan konuşan, daha doğrusu şakıyan Bayan Broclebank onu kümeslerinin kapısından içeri itip kapıyı arkalarından kapattı.</p>

  <p>Ben de kendi kümesime doğru, daha önce merhum Muhterem James Colley tarafından kullanılan kamaraya doğru yollandım.</p>

  <p>Hayat insana deneyim kazandırmak için birçok ders alınacak olay çıkarır önüne. Bir engeli geçer, düz yola alışır, ondan sonra bir sonraki engele varırız. Arada bir soluklanmak, düşünüp taşınmak, dinlenmek isteriz. Fakat hayatın seyri bizim&#160;keyfimize göre devam etmez, aynı anda birden çok engel çıkarıverir önümüze, iki, üç, hatta bazen illallah dedirtecek kadar çok. Benim başıma gelen de... bizim başımıza gelen de bu&#160;oldu. Şimdi elimden geldiğince eksiksiz anlatmaya çalışacağım olup bitenleri. O ürkütücü tahta parçası, Colley”ın top&#160;güllelerinin üstünde dinlenmekte olduğu deniz dibine doğru&#160;giderken ben de kamarama... kamarasına yaklaştım. Hâlâ&#160;gözümün önüne geliyor ve olanları değiştirmek istiyorum,&#160;ama buna imkan yok. Wheeler içerideydi. Onun Wheeler olduğunu kel kafasından ve iki yandaki bulut misali beyaz saçlardan anlamıştım, kapıdaki delikten görebildiğimin hepsi&#160;buydu çünkü. Temizlenmesi gerekmediği halde kamaramda&#160;durduğu için tam onu bir küfürle kovmak için ağzımı açmıştım ki başı sarsıldı ve havaya kalktı. Gözleri kapalıydı, yüzünde huzurlu bir ifade vardı. Altın ya da pirinçten bir kadehi dudaklarına kaldırdı. Sonra kafası patladı ve yok oldu...&#160;aynı anda bir ışık parladı. Gözetleme deliğinden yoğun bir&#160;duman fışkırdı ve hiçbir şey göremez oldum. Sol gözüm sızlıyordu ve içine ıslak bir şeyler dolmuştu.</p>

  <p>Hiçbir şey duymadım. Ne tuhaf, değil mi? Benden başka herkes karabinanın patlamasını duymuş olmasına rağmen,&#160;patladığını gözlerimle gören ben, hiçbir şey duymamıştım.</p>

  <p>Gördüklerimi mantıklı bir sıraya sokmak için tekrar tekrar çaba harcıyorum, ama her seferinde çıldırma noktasına varıyorum. Wheeler'in huzurlu yüzüne doğru kaldırdığı pirinç&#160;kadeh, aslında Bay Brodebank'in karabinasıydı, ama bunu&#160;çok sonra anlayabildim. O sırada gördüklerim huzurlu bir&#160;yüz, patlayan bir kafa, şimşek çakması, duman... ve sessizlikti!"</p>

  <p>Sendeleyerek kapıdan uzaklaştım, dumanı dağıtmaya çalıştım, sol gözümü silmek için elimi kaldırdım...gözümden elime bulaşan şeyin rengini görünce koşarak çukur güverteye&#160;çıktım, Bay Jones'un durduğu yere, yani küpeşteye varır varmaz da kusmaya başladım.</p>

  <p>"Yaralı mısınız, Bay Talbot? Vuruldunuz mu yoksa?"</p>

  <p>Cevap yerine bir daha eğilip kustum.</p>

  <p>"Neden cevap vermiyorsunuz, Bay Talbot? Yaralı mısınız? Neler oldu?"</p>

  <p>Ardından, avukat yardımcısı Bay Bowles'un sesini işittim.</p>

  <p>"Uşak Wheeler” dı, Bay Jones. Bay Talbot'ın şu an kullanmakta olduğu kamarada kendini vurmuş."</p>

  <p>Bay Jones'un önemsemez ve sakin sesi cevap verdi:</p>

  <p>"Bunu neden yapsın, Bay Bowles? Denizden kurtarılmıştı. O çok şanslı bir adam. Tanrıların onu gözettiğinden dahi şüphelenmeye başlamıştım."</p>

  <p>Dizlerimin bağı çözüldü. Güverteye yığıldım ve çevrem kararırken sesler de yavaş yavaş azaldı.</p>

  <p>Kendime geldiğimde sırtüstü yatıyordum ve başım birinin kucağında duruyordu. Birileri soğuk suyla yüzümü yıkıyordu. Önce bir sonra iki gözümü açıp ahşap bir tavandan gelen&#160;titrek ışığı incelemeye başladım. Yolcu salonundaydık ve bir&#160;sırada yatıyordum. Bayan Granham'ın sesi yukarıdan bir yerlerden bana ulaştı.</p>

  <p>"Zavallı çocuk. Göründüğünden çok daha duygusal biri aslında."</p>

  <p>Sonra uzun bir sarkaç hareketi yaptığımızı hissettim. Ceketim çıkartılmıştı, çoraplarım sıyrılmış ve gömleğimin önü açılmıştı. Ağır ağır doğruldum. Kucağında durduğum kişi&#160;Bayan Broclebank'ti.</p>

  <p>"Biraz daha uzansanız iyi olur, beyefendi."</p>

  <p>Kalkmaya davrandım, ama şaşırtıcı bir güçle omuzlarımdan bastırarak beni engelledi.</p>

  <p>"Teşekkür ederim, Bayan Granham, fakat inanın kendi başıma dönebilirim artık."</p>

  <p>"Dönmek mi dediniz?"</p>

  <p>"Yani kümesime... kamarama döneceğim!"</p>

  <p>"Şu anda bu hiç uygun olmaz. En azından biraz şöyle oturun."</p>

  <p>Elime bulaşan şeyler aklımdan bir türlü çıkmıyordu. Yutkunarak elime baktım. Ben baygınken yıkanmış olmalıydı, ama kurumuş kan ve beyin parçaları olduğunu sandığım şeyler hâlâ avucumda gibi geliyordu. Bir daha yutkundum. Artık tamamen evsiz kalmıştım anlaşılan! İşin tuhaf yanı bu&#160;"yuvasızlık" beni gerçekten bunaltıyordu ve göz yaşlarımı&#160;zorlukla tutuyordum... uzun saatlerimi harcadığım o kümesin ya da bir öncekinin rahatlığını düşününce -aman neler&#160;söylüyorum?- haftalar, aylar boyu sıkıntıdan patlamıştım aslında! Önceki kamaramda artık Zenobia kalıyordu ve Çöllerin kamarası da kullanılmaz hale gelmişti.</p>

  <p>"Anlaşılan kendimden geçmişim, ama bunu gerektirecek bir yara almadım! Hanımlar, inanın bana, gerçekten de..."</p>

  <p>"'İyiyim' mi diyecektiniz, Bay Talbot?"</p>

  <p>Bu sesin sahibi Charles Summers'dı.</p>

  <p>"Tamamen kendime gelmiş bulunuyorum, teşekkürler."</p>

  <p>"Hayır, daha kendine gelemedi, Bay Summers!"</p>

  <p>"Ama kendisine soracaklarım var, Bayan Granham."</p>

  <p>"Olmaz efendim!"</p>

  <p>"Üzgünüm ama buna mecburum. Bu tür durumlarda resmi olarak soru sorulması gerekir ve gecikmesine müsaade edilmez. Evet, Bay Talbot. Kim yaptı?"</p>

  <p>"Bay Summers, gerçekten!"</p>

  <p>"Bağışlayın, Bayan Granham. Cevabınızı bekliyorum, Bay Talbot. Soruyu duydunuz. Tekrar sormama gerek var mı? Ne&#160;kadar çabuk cevap verirseniz Colley'in kamarası... yani sizin&#160;kamaranız o kadar çabuk toparlanacaktır."</p>

  <p>"Karacılar gibi konuşmaya başladınız. Kamaramın neta edileceğini söylemenizi beklerdim oysa."</p>

  <p>"Gördüğünüz gibi tamamen kendine gelmiş, hanımefendi. Evet, Bay Talbot. Dediğim gibi, 'Kim yaptı?'"</p>

  <p>"Yüce Tanrım. Bilmiyorsun sanki. Kendisi yaptı!"</p>

  <p>"Olayı gördünüz mü?"</p>

  <p>"Evet. Ama hatırlatma ne olur!"</p>

  <p>"Bakın, Bay Summers, daha yeni uyandı..."</p>

  <p>"Lütfen, Bayan Granham. Tek bir sorum daha var. Adam en başından beri sizin uşağınızdı. Belki size bir şeyler anlatmıştır... zavallı adamın bunu neden yaptığı konusunda bir&#160;fikriniz var mı?"</p>

  <p>Bir an düşündüm. Fakat bu kahrolası gerçeğin yanında düşüncelerim değersiz ve tutarsız kalıyordu.</p>

  <p>"Hayır. Hiçbir fikrim yok."</p>

  <p>Tam bu sırada yuvasızlığımın acı gerçeği ortalığa saçılıverdi:</p>

  <p>"Yarabbim! Şimdi ne yapacağım? Nereye gideceğim?"</p>

  <p>"Artık o kamarayı kullanmasını beklemiyorsunuz herhalde, Bay Summers! Bu imkansız!"</p>

  <p>Charles Summers tepeme dikilmiş beni süzüyordu. Bir kaybın üzüntüsü ve bu duygunun acıya döneceğinin önsezisiyle birlikte, açık bir nefretin izlerini gördüm yüzünde.</p>

  <p>"Sizin için yine özel ayarlamalar yapmam gerekecek, Bay Talbot. Bugüne kadar subay salonunu yolculara hiç açmadık. Ne de olsa orası sadece biz yüzbaşılar için. Fakat sizinki gibi&#160;olağandışı durumlarda bir istisna yapılabilir. Geminin hareketine dayanacak kadar toparlandıysanız benimle birlikte gelin. Size bir ranza bulalım."</p>

  <p>"Ne olur dikkatli olun, Bay Talbot!"</p>

  <p>Charles Summers önüme düştü, ani yalpalamaların inişi zorlaştırdığı yerlerde durup bekledi. En sonunda subay salonunun kapısını açarak içeri girmemi işaret etti. Burası duvarlarında pek çok kapı olan geniş bir odaydı, uzun bir masa dikkatimi çekti, onun dışında ise incelemek için ne zaman bulabildiğim ne de özellikle merak ettiğim ıvır zıvır vardı içeride.&#160;Tahminlerime göre büyük kıç penceresinin en alt katından gelen ışıkla aydınlanıyordu içerisi.</p>

  <p>"Fakat burası gemideki tüm subayları alacak kadar büyük ve siz, yalnızca sen, Cumbershum ve Benêt mi kullanıyorsunuz?"</p>

  <p>Cevap vermeden kapılardan birini açtı. Kapının açıldığı odadaki ranza boştu ve incecik döşeğin üstünde battaniyeler&#160;katlı duruyordu.</p>

  <p>"Burası benim için mi?"</p>

  <p>"Şimdilik."</p>

  <p>"Çok küçük."</p>

  <p>"Ne sanıyordunuz, Bay Talbot? Eski dostunuz Bay Deverel ve yeni dostunuz Bay Benêt hiç şikayet etmiyorlar. Gelecek&#160;beklentisi olmayan, umudu olmayan zavallı bir yüzbaşı için&#160;yapılmış bu kamaralar ya da hak ettiği mevkiden indirilmeye&#160;çalışılan..."</p>

  <p>"Ne diyorsunuz, Bay Summers?"</p>

  <p>"Hiç şaşırmayın beyefendi. Hamilik yapacak yeni bir arkadaş bulduğunuza göre gönlümce konuşmama izin verin bari!"</p>

  <p>"Ne yapacak?"</p>

  <p>"Bir zamanlar bana söz verdiğiniz hamilik, şimdi de geri çektiğiniz, açıkça görüldüğü gibi..."</p>

  <p>“Nedir bu hamilik hikayesi? Korkunç bir hata var bu işte! Ben size hiçbir zaman hamilik önermedim, zaten önersem de&#160;elimden ne gelir?”</p>

  <p>Birinci subay kesik kesik, öfkeli bir kahkaha attı.</p>

  <p>"Anlıyorum. Bu meseleyi kısa yoldan kapatmak için ne güzel bir yol. Tamam. Demek her şey onun artık."</p>

  <p>Kapı kolunu yakaladım ve geminin ani bir hareketinde subay salonuna fırlamamak için asıldım.</p>

  <p>“Her şey kimin artık?</p>

  <p>“Bay Benêt."</p>

  <p>"Ne demeye şifreli konuşuyorsunuz? Bay Benet'in bizimle ne alakası var? Bir gemiye kaptanlık ya da başka bir mevki&#160;sağlama kudretine sahip olduğumu da nereden çıkardınız?"&#160;</p>

  <p>"Hatırlamıyor musunuz? Yoksa hatırlamamak işinize mi geliyor?</p>

  <p>“Açıklamaya çalışsanız iyi olacak galiba. Hangi sözüm bir şeyler söz verdiğimi düşündürdü size?"</p>

  <p>"Kendi sözünüzü unuttuğunuza göre, onları tekrarlamak benim için bir utanç kaynağı olacaktır.”</p>

  <p>“ilk ve son kez, aklımı kaçıracağım yoksa... benim ne söylediğimi sandığınızı açıklayın!"</p>

  <p>"Eski kamaranızda oturmuş Colley hakkında konuşuyorduk. Ben size, 'hamim yok benim' demiştim. Siz de hemen, 'O kadar emin olmayın, Bay Summers!' demiştiniz. İşte aynen böyleydi! Varın dilediğinizce inkâr edin şimdi!”</p>

  <p>"Fakat ben size hamilik sözü vermemiştim ki! Sadece size değer verdiğimi, sizi dost bildiğimi söylemek istemiştim! Sizin benim hamiliğimin çok üstünde olduğunuzu düşündüğümden dediğiniz gibi bir şeyi aklımdan bile geçirmemiştim!"</p>

  <p>"Başka bir şey demeyin. Her ikimizi de yanılttım. Size iyi günler dilerim."</p>

  <p>"Bay Summers! Geri dönün!"</p>

  <p>Uzun bir sessizlik yaşandı.</p>

  <p>"Neden döneyim?"</p>

  <p>"Beni siz zorladınız... her ikimiz de utanç içindeyiz. Hem de batmak üzere olan bir gemide, Yarabbim! Ne kadar gülünç&#160;bir durumdayız, değil mi? En iyisi itiraf etmek. Vaftiz babam&#160;için tuttuğum ve sevgili kaptanımızın adaletsizlikleriyle dolu&#160;olduğunu sandığınız günlük... dilerseniz getiririm okursunuz. Ülkemizin her alanında etkin bir aristokrat olan vaftiz&#160;babam tarafından okunacak. Satır satır bütün defteri okuyacaktır. İsterseniz siz de yelken bezinden kılıfım yırtın, her kelimesini okuyun. Okuduğunuz zaman size düzülen övgülerden başka bir şey bulamayacaksınız. Sizin adınızın, yaptıklarınızın, kişiliğinizin hayranlıkla, hatta saygı ve sevgiyle yazılmadığı tek bir sayfa dahi yok o günlükte. Sizin için yapabileceğimin hepsi buydu ve ben de yaptım."</p>

  <p>Bu kez daha uzun bir sessizlik yaşandı. İkimizin de gözleri yerdeydi. Nihayet sessizliği bozan Summers'ın kısık sesi oldu.</p>

  <p>"Pekala, artık beni gerçekten tanıyorsunuz, Bay Talbot. Hayranlığınıza ya da kadirşinaslığınıza değecek bir adam değilim."</p>

  <p>"Böyle şeyler söylemeyin!"</p>

  <p>Bu kez göz gözeydik ve bir yandan da geminin hareketiyle birlikte önce bir bacağımızı, sonra ötekini esnetmeye devam ediyorduk. O anki bakışmamızdaki ciddiyete rağmen, durumumuzdaki gülünçlüğü tekrar düşünmeden edemedim. Ama bunu ifade etmenin zamanı değildi. Bay Summers&#160;söze başlamıştı. Titrek bir sesle şöyle dedi:</p>

  <p>"Ailem yok, evlenip yuva kurma hayallerim de hiç olmadı Bay Talbot. Ama yine de sevgim derin ve güçlüdür. Halatlar&#160;gibi erkeklerin de bir kopma noktası vardır. Yerimi benden&#160;genç bir adama, bana hiç tanınmamış şanslara sahip bir adama kaptırmak, hayalini bile kuramayacağım yerlere varmasına..."</p>

  <p>"Dur, dur! Benim ahlaksızlıklarımı, çıkarlarım için başkalarını kullanma girişimlerimi, ancak şimdi kabul ettiğim kibirliliğimi bir bilseniz... Kendimi daha nasıl ifade edebilirim ki? Son derece değersiz bir adamım ben, işin gerçeği budur!&#160;Fakat dostum olmaya devam etme lütfunu gösterirseniz bana&#160;şeref vereceğinizi de bilmelisiniz."</p>

  <p>Beklenmedik bir anda öne doğru adım attı.</p>

  <p>"Bekleyebileceğimden ya da hak ettiğimden çok daha fazlasını sunuyorsunuz bana. O kadar sıkıntılı bakmayın bana! Bu bulutlar geçecek bir gün. Yaşadığınız berbat deneyimler&#160;yüzünden çok kötü durumda olmalısınız, ben de tutmuş daha çok bunaltıyorum sizi."</p>

  <p>"Aslını isterseniz, tüm bu zaman içinde çok şey öğrendim. Erkekler ve kadınlar... Ne olur gülmeyin şimdi söyleyeceklerime; uzun zamandır her iki cinsin doğası üzerine gözlemler&#160;yaparak siyasi sonuçlar çıkarmaya çabalıyordum, fakat size,&#160;gemiye ve zavallı Wheeler'a aşina olmam... Bu göz yaşlarımın&#160;hiçbir anlamı yok, kafamı vurduğumdan beri sık sık oluyor.&#160;Bu gözyaşlarını görmezden gelmenizi rica ediyorum. Yüce&#160;Tanrım, benim gibi!,,"</p>

  <p>"Kaç yaşındasınız siz?"</p>

  <p>Cevap verdiğimde boğazından bir hayret nidası yükseldi:</p>

  <p>"Daha o kadar mı?"</p>

  <p>"Neden o kadar şaşırdınız? Siz kaç yaşında olduğumu sanıyordunuz?"</p>

  <p>"Çok daha yaşlı olduğunuzu düşünmüştüm."</p>

  <p>Yüzündeki soğukluk ve yabancılık tamamen kayboldu, yerine bambaşka bir ifade geldi. Duraksaya duraksaya ona&#160;elimi uzattığımda her iyi kalpli İngiliz gibi iki eliyle birden sıkıca sardı elimi.</p>

  <p>"Edmund!"</p>

  <p>"Sevgili dostum!"</p>

  <p>Halimizdeki gülünçlüğün halen farkında olmama rağmen, artık ihtiyatlılığın mümkün olmadığı bir andaydık ve ben de&#160;onun ellerini sıktım.</p>

  <p>&#160;</p>

  <p>&#160;</p>

  <p><b>Ek</b></p>

  <p><b>&#160;</b></p>

  <p>Günlüğümün birdenbire bitişinin sebebini açıklamak ve özür dilemek için bu deftere bir ek yapmayı uygun buldum.&#160;Muhtemel okuyucu -sevgili okuyucu- bu sebepleri öğreninceye kadar gereksiz yere kafa yorsun istemem. Artık yazmayı bırakmamın nedeni önemsiz, hatta rahatsız ediciydi, fakat aynı&#160;zamanda hayli gülünçtü. Şu anda karaya ulaşmış bulunuyorum ve karada yürümeye de alıştım. Belki biraz acımasızlık&#160;gibi görünecek ama, söz konusu gülünçlüğün aslında gemidekilerin deliliğiyle alakalı olduğunu, bu konuda Bay Gibbs'e&#160;hak verdiğimi söylemek zorundayım!</p>

  <p>Yine de kısaca anlatayım.</p>

  <p>Ben ve sevgili dostum Charles Summers aramızdaki aptalca yanlış anlaşılmanın izlerini silerken Cumbershum vardiyadan döndü. Bu arada olup bitene bizzat şahit olmamıştım, çünkü Wheeler”ın gözlerimin önünde intihar etmesi beni çok&#160;kötü etkilemişti ve karabina Wheelef”ı öldürmekle kalmayıp&#160;beni yaralamış gibi, Charles<sup>”</sup>ın ayarladığı kümeste uzun süre&#160;titreye titreye oturmuştum. Ama neler olduğu eksiksiz gediksiz anlatıldı.</p>

  <p>Veznedar Bay Jones, aşağı inmekte olan Cumbershum'ın yakasına yapışmıştı. Artık gemideki mülkü için endişelenmeye başladığından, önce Bay Cumbershum'dan bir iki dakika&#160;durup kendisini dinlemesini rica etmişti. Bay Cumbershum&#160;aralarında geçen konuşmayı daha sonra Charles Summers ve&#160;diğer subaylara gülerek anlatıyordu:</p>

  <p>“Bay Cumbershum, ne olur cevap verin. Gemi batacak mı?”</p>

  <p>Aslında talihin kötü bir oyunu neticesinde bu soruyu sorduğu kişi ona en fazla borçlanmış olan subaydı. Cumbershum bir kahkaha patlatıp ardından cevap vermiş.</p>

  <p>"Evet, bu kahrolası gemi batacak, piç kurusu seni. Cesedimden alırsın artık paranı!"</p>

  <p>Bunun üzerine Cumbershum'ın hiç beklemediği bir şey olmuş. Bay Jones hırsla uzaklaşmış, sonra da bir avuç borç senediyle dönerek hepsinin derhal ödenmesini talep etmiş. Cumbershum kabul etmemiş ve senetleri şimdi burada yazamayacağım bir şekilde kullanmasını tavsiye etmiş. Adam bu sefer iyice paniğe kapılmış. Geminin tehlikeli bir biçimde yalpalamasına aldırmadan güvertede koşturmaya başlamış, öyle ki,&#160;zaman zaman boğulma tehlikesi geçiriyormuş. Onu gören de&#160;kendi güvenliğinin hayatta düşündüğü son şey olduğunu sanırmış. Bunu yapan başkası olsa aptallık ya da kahramanlık ya&#160;da her ikisi birden yakıştırılırmış. Geminin her yanında yakaladıklarından borç senetlerini ödemelerini talep etmiş ve kimi&#160;zaman Cumbershum'ın sözlerinden bile daha ağır hakaretler&#160;eşliğinde reddedilmiş. Ekvatoru geçtiğimizde yapılan Kral&#160;Neptün şenliği ya da <i>Alcyone</i>'la yan yana geldiğimizde düzenlenen eğlence gemide bu kadar çok kişiyi güldürmüş müydü&#160;bilemiyorum. Bir süre için gerçekten de "mutlu bir gemi" olmuştuk!</p>

  <p>Tuhaf hastalığımdan ya da rahatsızlığımdan kurtulup biraz kendimi topladığımda sıra bana gelmişti. Bay Jones şişirilmiş&#160;bir mum ve ağrı kesici faturasıyla tepeme dikildi. Benim de&#160;havam yerindeydi tabii! Ona hiçbir borcum olmadığım söyleyerek adamı dut yemiş bülbüle çevirdim hemencecik. Benim&#160;borcum artık ölmüş olan Wheeler'aydı. Ancak ve ancak Wheeler'ın varislerine ödeme yapabilirdim.</p>

  <p>Bay Jones epeyce bir itiraz sıraladıktan sonra nihayet geçen günkü konuşmamızı hatırlattı.</p>

  <p>"En azından benden istediğiniz mahfazanın parasını borçlusunuz bana, Bay Talbot!"</p>

  <p>"Mahfaza mı?"</p>

  <p>"Günlüğünüz için... suda yüzebilsin diye!"</p>

  <p>"Hmm, şimdi hatırladım. Ama niye para vereyim ki size?</p>

  <p>Borç senedi yeterli değil mi?</p>

  <p>Adamın gırtlağından bir nevi kişneme yükseldi.</p>

  <p>"Para yoksa mahfaza da yok, Bay Talbot!"</p>

  <p>Bir an durup düşündüm. Okuyucunun da hatırlayacağı gibi yazdıklarımı koyup dalgalara bırakmak için ondan bir mahfaza istediğim doğruydu, ama bunu şaka yollu söylemiştim. Gerçi Bay Jones'un bu sözü hatırlaması, ciddiye alıp buradan kâr etmeyi umması gayet doğaldı. İnsanlık'ın İnsanlıkdışı'dan öç almasının bir yolunu bulduğumu fark ettim!</p>

  <p>"Pekala, Bay Jones. Sizden bir mahfaza alırım... ama tek bir şartım var. Onu filikanıza alacaksınız."</p>

  <p>Bunun üzerine ateşli bir pazarlık başladı. En sonunda Bay Jones mahfazayı kıyıya kadar taşıma ve gerekli adrese postalama işini üstüne almayı kabul etti. Bana getirdiği ilk mahfaza&#160;bir testiydi. Hayli küçük ve topraktan yapılmış olduğunu görünce itiraz ettim.</p>

  <p>“Diyelim ki filikanız kayalara çarptı. Siz suda şişen koyunlar gibi yüzebilirsiniz, peki testi yüzebilecek mi?</p>

  <p>Bay Jones'un yüzü yeşile dönmeye başladı. Bana bir <i>firkin</i> satabileceğini bildirdi.</p>

  <p>"Neymiş <i>şu firkin?"</i></p>

  <p>“Tahtadan küçük bir fıçı.”</p>

  <p>“Çok iyi."</p>

  <p><i>Firkin</i> dediği şeyi getirdiğinde en az otuz litrelik koca bir fıçı olduğunu gördüm.</p>

  <p>"Tanrı aşkına! Bunun içine ben mi gireceğim?"</p>

  <p>Fiyat hayli yüksekti. Pazarlık edip yarıdan fazla indirttim</p>

  <p>ve bunu yaparken de Bay Askew'i hayli sinirlendiren "kibirliliğimi" kullandım.</p>

  <p>“Şimdi de <i>bu firkin'i</i> kıyıya çıkaracağınıza ve doğru adrese göndereceğinize yemin edeceksiniz, Bay Jones. Unutmayın ki&#160;bu müstesna anda her ikimiz de tüm insanları bekleyen ebedi&#160;yargı gününe daha yakınız... Yüce Tanrım!</p>

  <p>İtiraf etmeliyim ki son sözler benden çıkmış olsa da kişiliğimin bir parçası sayılmazdı. Aslında yıllar boyu aldığım din dersleri, katıldığım binlerce kilise ayini ve kilisenin tüm gücü&#160;ardımda yükselmişti ve hatta boşta kalmış bir iskota gibi kafama inmek üzereydi. Öylesine ağzımdan çıkan yargı günü beni bile etkilemişti ve bundan hiç hoşlanmamıştım.</p>

  <p>"Yemin edin."</p>

  <p>Muhtemelen benimle benzer duygular içinde olan Bay Jones ürkek bir sesle cevap verdi.</p>

  <p>"Yemin ederim."</p>

  <p>Lanet olsun, işte bu <i>Hamlet'te</i>n bir sahneydi ve ben de düpedüz tedirgin olmuştum. Colley'in hayaletinin gemide dolaşmakta olduğunu düşünmeden edemedim. Ölümcül tehlikelerle yüz yüzeydik ve bu da zihnimizin bize oyunlar oynamasına neden oluyordu işte.</p>

  <p>"Ayrıca canlı kurtulursak fıçıyı bana sattığınız fiyata geri alacaksınız... tuhafımdır da ben biraz!"</p>

  <p>Gemimiz tehlikeli, ben de tuhaf bir durumdaysam, geri kalanlar iyice tuhaf bir haldeydiler. Bay Jones ile Cumbershum, bir an önce yakalanıp kapatılması gereken tuhaf bir mahluğu&#160;serbest bırakmışlardı sanki, "mutlu gemi"mizin mutluluğu giderek nitelik değiştirerek ortak bir histeriye dönüştü, üstelik&#160;histeri kelimesinin çağrıştırdığı kadınsılık da yoktu işin içinde.&#160;En önemsiz şeylere bile uzun uzun gülünmesi bunun artık&#160;gerçekten hastalık derecesine vardığının göstergesiydi. Daha&#160;iyi durumlarda ise İngiliz tarzı komiklikler ortaya çıkıyordu.&#160;Bunların içinde biraz soğukluk da vardı, hayatı hor görme,&#160;hatta vahşilik de seziliyordu. Bana öyle geliyordu ki, en ılımlı&#160;yaklaşımla ele alındığında, Fransız Terörü'yle şehit düşürülenlerin de hemen öncesinde böyle bir ruh haline girdiklerini&#160;söylemek mümkündü. Daha sert yaklaşımlar küfür, sefahat,&#160;öfke gibi kelimeleri çağrıştırabilirdi ve ruh halimizi de cezaları açıklanan Newgate Hapishane Gemisi mahkumlarının ruh&#160;haline benzetmek mümkündü. Bazı erkek ve kadınların dua&#160;ettiğinden eminim. Çünkü içinde bulunduğumuz berbat durumun bilincinde olmayan tek bir erkek, kadın ya da çocuk&#160;kalmamıştı gemide. Çekme halatı biraz daha yosun temizledikten sonra operasyon tamamlanmıştı, fakat yolcuların ya da&#160;göçmenlerin bunu umursadıklarını hiç sanmıyorum. Artık&#160;gerçekleri bütün açıklığıyla görebiliyorduk.</p>

  <p>Geminin durumu hakkındaki bilgiler sadece subaylara açıklanan bir sır olmaktan çıkmıştı artık! Ben de bu şakaya bir&#160;son vermeye niyetliydim, ama bir anda işler çığırından çıkıverdi. Bakırcı Bay Gilland bedavaya <i>firkin'</i> in kuşaklarını gevşetti ve kapağını açtı. Vaftiz babama yazdığım günlüğü ve bu&#160;defteri <i>firkin’in</i> içine koydum. Meğerse gemideki herkes bu&#160;anı kolluyormuş. Yarabbim, neredeyse bütün yolcular ve göçmenler bir mesaj, küçük bir paket, bir hatıra, yüzük, takı, kitap&#160;-hatta bir günlük!-, yani hayatından bir iz saydığı herhangi bir&#160;şeyi fıçının içine koymak istedi. İnsanlar böyledir işte, ama&#160;gözlerimle görmesem hayatta inanmazdım buna. Aslında fıçımın içindeki boşluğa talep o kadar fazla oldu ki Charles Summers karşı çıktı, tabii ki şakacıktan.</p>

  <p>"Sevgili Edmund! O kadar çok müşterin var ki subay salonuyla ilgilenmesi gereken Webber senin kapıcılığını yapmaya başladı!"</p>

  <p>"İyi de elimden ne gelir? Onları kıracak halim yok ya."</p>

  <p>"Şu anda geminin en sevilen adamısın."</p>

  <p>"Halktan insanların bu kadar kolay değişebileceğine inanmamı sağlayabilecek bir şey varsa..."</p>

  <p>"Yani benim gibi halktan insanlar..."</p>

  <p>"Bu kadar alçakgönüllü olma Charles! Bir gün amiral olarak çıkacaksın karşıma, bundan hiç kuşkum yok!"</p>

  <p>"Bir çığırtkan çıkaracağım gemi boyunca, Bay Talbot'ın sadece birinci vardiya sırasında mektup ya da hatıra kabul ettiğini söyleyeceğim. Emin ol bir iki günde her şey unutulur."</p>

  <p>Ardından "tutturma" işlemi için hazırlıklarına devam etmek üzere çıkıp gitti.</p>

  <p>Ondan sonra Matta gibi gümrük kapısında günde iki saat oturmaya başladım. Anladığım kadarıyla bir güzel paylanmadan önce Webber gelenlerden komisyon bile alıyordu! Tıpkı&#160;Colley'in hayaleti gibi Bay Jones'un ruhu da gemide dolaşıp&#160;duruyordu. Ne olursa olsun, gelenlerin büyük bir kısmı halktan insanlardı. Birbirinden kesin bir çizgiyle ayrılan iki gruptan oluşuyorlardı. Birinci grup kıkırdayarak geliyor ve Bay Jones'a yaptığım şakaya katılmak istiyorlardı. İkinci grup ise gayetleri samimi ve hüzünlüydü. Grandi direğinin orada güverteye çizilmiş beyaz çizgi artık silinmiş gibi görünüyordu. Bir&#160;süre sonra bunun ardında yatanı keşfettim... aslında durumumuza çok uygun bir mecazdı! Fakat bu konuya daha sonra geleceğim. Şimdilik ziyaretçilerimin çok sayıda ve çeşitli sınıflardan olduğunu söylemek yeterli. Bir elinde şapkası ötekinde&#160;mektubuyla yoksul bir göçmen de geliyordu, <i>"o</i> maymunu&#160;daha çok korkutmamı" söyleyerek saç kuyruğundan bir tutam keserken kıs kıs gülen bir gemici de. Benim fıçı gittikçe&#160;Noel Baba'nın çuvalma benzemeye başlamıştı. Gerçekten de o&#160;sırada biraz olsun gülebilmek için her türlü maskaralığa katlanabilirdik!</p>

  <p>içinde bulunduğumuz tehlikenin bilinciyle ortaya çıkan saçmalıklar yanında bir takım yeni deyişler de türemişti. Vardiya nöbetindeki bir gemici, astsubayın bir ipi tutması için&#160;verdiği komutayı şöyle cevaplıyordu mesela: "Baş üstüne, biraz tuhafız işte!" Hatta öyle bir şey vardı ki... ve burada hanımlardan, sonraki birkaç paragrafı okumamalarını rica etmeliyiz, ne de olsa onların alışkın oldukları şey sadece şiirdir ve&#160;düzyazı onlara hiç de ilginç gelmeyecektir.</p>

  <p>Bay Taylor her zamankinden daha büyük bir gürültü çıkararak bana doğru geliyordu. Onu omuzlarından tutup sarsana kadar kahkahaları dinmedi. Artık onu tanımaya başladığımdan birinin başına korkunç bir şey geldiğini duymaya hazırlandım, çünkü ona en komik gelenler bu tür olaylardı... ama&#160;yanılmışım. En nihayetinde onu sakinleştirmeyi başardığımda&#160;ve o da sarsılmanın verdiği sersemlikten kurtulduğunda neye&#160;güldüğünü sordum.</p>

  <p>"Bir bilmece, efendim!"</p>

  <p>"Bilmece mi?"</p>

  <p>"Evet, efendim! Gemiyi..." ama bilmecenin komikliği yine aklına geldiği için tekrar gülme krizine girdi ve onu bir daha&#160;sarsmam gerekti.</p>

  <p>"Hadi evlat, seni küpeşteden atmadan önce başladığın sözü bitir."</p>

  <p>"Bilmece şöyle: 'Gemi niye yuvarlana yuvarlana gidiyor?'</p>

  <p>"Eee, niye yuvarlanıyormuş?"</p>

  <p>Yeni bir gülme krizinin ardından nihayet cevap vermeyi başardı:</p>

  <p>"Lort Talbot'ın <i>firkin</i>'i yüzünden!"</p>

  <p>Çocuğu bırakıp kümesime geri döndüm. Tehlike hissi gemideki espri anlayışını bu kadar alçaltıyorsa, batmasından korkmaya gerek yoktu, çünkü çoktan batmıştı.</p>

  <p>Bir vardiya boyunca boş yere "müşteri" bekledikten sonra bakıra Bay Gilland'ı ve Bay Jones'u çağırdım. Geldikleri zaman Bay Gilland'a kapağı yerine takmasını ve kuşakları sıkıştırmasını söyledim. Onlar mahfazanın güvenliğine şahitlik&#160;edeceklerdi. Fıçıyı eski haline getirttim, ama tapasmı açık bıraktırdım. Bay Jones'a gemi batmaya başladığında, kendisi gemiyi terk etmeden önce belki son isteğimi bir kağıda yazıp fıçıya atmak isteyeceğimi söyledim. Gerçi bu şakanın tadının&#160;benim için de kaçtığını itiraf etmeliyim. Edmund Talbot'tan&#160;kalan tek şeyin Güney Pasifik'te dalgaların insafına kaldığını&#160;ve istenen hedefe ulaşma olasılığının hayli düşük olduğunu&#160;aklıma getirince iyice can sıkıcı olmuştu! Dahası, beklenmedik&#160;bir biçimde günlüklerimden ayrı düşmüştüm ve denize gittikçe daha çok düşman kesilen bir teknede insanların maskaralıklarına katlanmak dışında yapacak bir şeyim kalmamıştı.</p>

  <p>Okuyucu, en azından bu deniz yolculuğundan sağ salim kurtulduğumu anlamış olmalı. Fakat herhangi bir okuyucu gibi yazdıklarımı tekrar okuduğumda, günlüğümün -ya da&#160;ikinci kitap diyelim- ansızın bitmesinin beni tedirgin ettiğini&#160;ve hâlâ da etmekte olduğunu söylemeliyim. Aslında buna bir&#160;"günlük" demek de pek doğru sayılmaz. Dikkatli bir okuyucu, günlüğün başlayıp bittiği süreç içinde geçen birbirinden&#160;bağımsız olayları takip etmeyi bilecektir. Genellikle olayları&#160;günü gününe değil, üzerinden epeyce zaman geçtikten sonra&#160;yazıyordum. Ayrıca günlüğümün sonuyla bu ek arasında da&#160;ciddi bir zaman aralığı var. Sanki gemide yazmaya devam ediyormuşum gibi bir ek yaparak günlüğün ani sona erişinin getirdiği sorunları gidermeyi de düşündüm. Ama aradaki zaman farkı gerçekten büyük. Böyle bir çabaya girişmek pek&#160;akıllıca olmayacaktı. Dahası... dürüstçe de değildi. Daha da&#160;kötüsü, böyle bir şey yapmaya kalksaydım ortaya çıkardı çünkü üslup -açık seçik ortada olmasa da bir üslubum olduğunu&#160;söylemek zorundayım- farkı hemen göze çarpardı. Metnin&#160;akıcılığı da kaybolabilirdi. Birinci kitabı tekrar elden geçirdiğimde -sonraki kitapta bunu ne zaman ve neden yaptığımı&#160;öğreneceksiniz!- Colley'in etkileyici ama bitmemiş mektubunu okuduktan sonra büyük aşamalar kaydetmiş olduğumu&#160;gördüm. Zavallı adam her ne kadar rahiplik yeteneğinden&#160;yoksun olsa da ana dilini akıcı ve canlı bir şekilde kullanmakta gerçek bir deha sahibiydi. Öte yandan ikinci kitap başka insanların sözlerini aktardığım yerler haricinde üslup olarak tek&#160;başıma durduğum bir metin. Şimdi baktığımda yüreğimin içtenlikle kağıda dökülmesi olarak gördüğüm bu günlüğün çok&#160;daha sonra okuyuncaya kadar farkına bile varmadığım bir&#160;kuvvetin eseri olduğunu da kabul etmem gerek. Metnin arkasına bir ek koymak da bu zorluğu gidermede en akıla çözüm&#160;gibi göründü gözüme.</p>

  <p>Yolculuğumuzun geri kalanının daha düzgün ve ayrıntılı bir tasviri hâlâ bir ihtiyaç olarak duruyor. Belleğimi yokladığımda yolculuğun başlangıca, ortaya ve sona sahip bir bütün&#160;olarak zihnimde kalmış olduğunu görüyorum. Daha sonra yaşadığımız maceralar öncekilerden daha az ya da çok tehlikeli&#160;sayılmazdı. Dürüstlüğüm beni daha sonraki bir tarihte yolculuğu sonuna kadar anlatan başka bir anlatı yazmaya zorluyor,&#160;bu da "üçüncü kitap" olur belki kim bilir. Colley'in yeteneğine sahipmiş numarası yapamam, olayların tuhaflığının ve tehlikelerin, metnin sadeliğinin yarattığı açığı kapatacağmı bekleyemem.</p>

  <p>Başka bir şey daha var. Bu defterleri yayınlamak da bazen aklımdan geçiyor! Bu sayede yazdıklarım sadece sevdiklerime&#160;değil, çok daha geniş bir okuyucu kitlesine ulaşabilir. Bu yayıncılık fikri her geçen gün biraz daha güç kazanıyor. Vaftiz&#160;babamın isteğiyle başlayan bu iş büyüdükçe büyüdü ve bugün artık kendimi neredeyse sıradan bir yazar olarak görüyorum ve yazarların tüm dertlerini değilse de en azından tutkularını hissediyorum. Neşemizin doruğunda olduğumuz günlerde konuyu Bay Broclebank'e açtım, ama yazarlık mesleğini&#160;icra etmek için yeterince sefih bir yaşam sürmediğimi de itiraf&#160;ettim. Bunun üzerine şeytanca bir cevap verdi: "Sevgili dostum! Bu şekilde içmeye devam ederseniz yakında bu işin&#160;kompedaru olursunuz!" Bunları söylerken körkütük sarhoş&#160;olduğunu eklemeye gerek görmüyorum. Ama bazen düşünüyorum da, eğitimli ve kafası çalışan bir kişinin, kiralık yazarların yerle bir ettiği şeref payesini bu mesleğe geri verememesi için bir sebep yok.</p>

  <p>Bu işin dertlerini bilemem! Ama tutkularını tanıyorum artık. Kitabım bastırmak bunların en önemsizi! Sen de bilirsin, sevgili okuyucu, birilerine okutma niyeti olmadan yazan tek&#160;bir kişi var mıdır yeryüzünde? Okuyucunun varlığını reddettiğimizde dahi onun varlığını önkoşul sayarak yazarız. Hatta&#160;daha da ileri gideyim. Bir okuyucu kitlesini etkileme arzusuna gittikçe daha çok kapılmadan yazan tek bir kişi var mıdır&#160;dünyada? Tüm yazarlarda olduğu gibi benim içimde de, Milton'ın "soylu aklın son zafiyeti" dediği şeyden var, daha fazla&#160;kişi tarafından tanınmak, daha büyük bir hayran kitlesi kazanmak, okuyucuların yazılanlardan çok yazarın kişiliğiyle ve&#160;cesaretiyle ilgilenmelerini sağlamak istediğimi kabul etmek&#160;zorundayım. Bu yüzden, sadece kendim için yazdığımı&#160;zaman zaman belirtmem ve sık sık düşünmeme rağmen, kime&#160;yazdığım da gittikçe daha büyük bir soruna dönüştü... Sevgili&#160;Annem'e mi, başka bir hanımefendiye mi, yoksa yüzünü hatırladığım, adını unuttuğum eski bir okul arkadaşıma mı? Zaman zaman hayalini kuruyorum <i>Talbot'ın Yolculuğu</i> ya da <i>Dünyanın Bir Ucu!</i> adlı üç muhteşem cilt halinde basılmış kitabımı hayran hayran seyretmenin. Bu vesileyle özür dilemek&#160;isterim "ikinci Kitap"ın ani sona erişiyle irkileceğini, ama&#160;üçüncü kitabın müjdelenmesi sayesinde hem yatışacağını,&#160;hem de hevesleneceğini sandığım farazi okurdan!</p>

  <p>&#160;</p>

  <p style="text-align: center;"><b>İkinci Kitabın Sonu</b></p>
</body>
</html>
