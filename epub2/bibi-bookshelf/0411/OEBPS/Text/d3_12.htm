<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1 id="sigil_toc_id_11">(13)</h1>

  <p>&nbsp;</p>

  <p>Neden sonra başımda bir ağrı ve ağzımın içinde pis bir tatla uyandım. Wheeler hâlâ kamaramın içindeydi, ama ayakta duruyordu. Bir takım mırıltılar çıkararak onu kovalamaya çalıştıysam da gitmeye niyetli görünmüyordu. Doğrulup oturduğumda geminin salınımından daha az etkilendiğimi fark&nbsp;ettim.</p>

  <p>"Derdin neyse onu anlatırsan iyi olacak, Wheeler. Ama şimdi değil. Mümkünse biraz sıcak su istiyorum şimdi. Bir de&nbsp;temiz gömlek çıkart... ne diye bön bön bakıyorsun yüzüme?"</p>

  <p>Dudaklarını yaladı. Sarkacın amansız hareketi ürkütücü bir biçimde kesildiğinde gemi yalpaladı. Wheeler sendeledi.&nbsp;Hemen ardından ranzamın köşesine tutunmamış olsaydı düşebilirdi.</p>

  <p>"Senin sorunun nedir be adam?"</p>

  <p>"Üzgünüm, efendim. Temiz gömlek, değil mi efendim? Şu çekmeceydi... işte buyurun, efendim. Ama sıcak su..."</p>

  <p>"Ne olmuş sıcak suya?"</p>

  <p>"Ateş söndürüldü de, efendim. Maalesef ancak ılık su bulma imkanım olabilir."</p>

  <p>"Kahve de istiyorum, sıcak olacak."</p>

  <p>Gözlerini boşluğa dikti. Artık o anda her ne düşündüyse, bu düşünce pek hoşuna gitmemiş gibiydi.</p>

  <p>"Wheeler!"</p>

  <p>"Hawkins'ten kaptanın mutfağındaki ateşin üstüne bir kap su koymasını isteyebilirim."</p>

  <p>"Çok güzel."</p>

  <p>Bu gemi alabildiğine engin bir dünya! Hatta bir evren! Yola çıktığımızdan beri ilk defa fark ediyordum sıcak suyun, hatta sıcak yemeğin ateş yakılmasını gerektirdiğini ve ateş yakılması için de ateş tuğlası, demir, baca görevini görecek bir&nbsp;delik gerektiğini! Benim tamamen yabancısı olduğum bir hayat haftalardır sürüp gidiyordu işte! Ancak bugün, belki de&nbsp;dün gözümün önüne ilk defa gelmişti geminin parçaları... bir&nbsp;teleskopla bakar gibi parça parça tanışmıştım gemiyle!., yataklarında duran kronometreler, kasa, grandi direğinden kıça&nbsp;doğru tulumbalar, grandi direğinden başa doğru tulumbalar... "denizcilik işi"nin ustası olmaya karar vermiştim bir de&nbsp;kendi kendime! Wheeler'ın bana ağrı kesici içirmesine izin&nbsp;verdiğim için kendime kızıyordum, içki içmemeye yemin etmiş ve şimdi kendini akşamdan kalma gibi hisseden birinin&nbsp;ruh haline sahiptim. Artık temizlenmem gerektiğini hissediyordum! Belki de bana mezar olacak bir gemide, hem ambarın pisliği, hem ağrı kesicinin içindeki afyon, hem de koşulları değerlendirme yetersizliğim yüzünden kirlenmiş hissediyordum kendimi... ve tüm bunların nedeni Marion Chumley'in gözümün önünden silinmeyen hatırasıydı! Batma tehlikesi yanı başımızdaydı, ama benim zihnim her seferinde dönüp dolaşıp Marion Chumley'e varıyordu!</p>

  <p>Wheeler eli boş geri döndü.</p>

  <p>"Bu kez sorun nedir?"</p>

  <p>"Kaptanın ateşi de söndürülmüş, efendim."</p>

  <p>"O kahrolası ne diye... şey, yani neden söndürülmüş?"</p>

  <p>"Beklenenden uzun süre denizde kalacağımız anlaşılınca, kaptan ateşin söndürülmesini ve odunların gemi mutfağı için&nbsp;saklanmasını emretmiş, efendim."</p>

  <p>"Kaptan Anderson mı? Yolcuların selameti uğruna ateşsiz kalmaya razı mı olmuş?"</p>

  <p>"Hawkins'e bakılırsa, tayfanın selameti uğruna, efendim."</p>

  <p>"Kırk yıl düşünsem aklıma gelmezdi böyle olacağı!"</p>

  <p>"Kaptan Anderson iyi bir kaptandır, efendim, kimse de aksini söyleyemez zaten."</p>

  <p>"Yani havlar ama ısırmaz, diyorsun ha?"</p>

  <p>"Hayır, efendim. Hem havlar hem ısırır ve her ikisi de çok kötüdür. Bu yüzden içecek yok, efendim. Size bunu bildirmeye geldim. Bates'ten gemi mutfağına gidip bir bakmasını istedim, fakat oradan gelen su da en fazla ılık olabilir."</p>

  <p>Bunları söyledikten sonra çıkıp gitti, ama koridorda beklediğinden hiç şüphem yoktu. Sandalyeme oturup kafamın içindeki karmaşayı çözmeye çalıştım. Hakikaten kirliydim,&nbsp;hem içim hem de dışım kirliydi. Geminin salınımı devam ediyordu, sarkaç biraz daha sakinleşmişti, ama yine de gemi hiç&nbsp;durmadan, bıktırırcasına bir yükselip bir alçalmaya devam&nbsp;ediyor, bu da insanı canından bezdirmeye haydi haydi yetiyordu. Atılgan Jack Deverel benim umutsuzca binmeye çalıştığım gemide serbestti; o güzel, vahşi varlık ise...</p>

  <p>Çıplak ayağımın altındaki tahtada bir tuhaflık hissettim. Gerçekten de doğruydu, yüce Tanrım, kalaslar canlıydı! Bir&nbsp;esneme hatta kasılma hareketi vardı! Dalgalar altından geçerken tüm geminin zalimce eğilip bükülmesinden çok daha rahatsız edici bir keşif yapmıştım.</p>

  <p>Wheeler geldi ve çamur gibi bir kahve ikram etti. Ilık bile sayılmazdı ama yine de içtim. Sonra da lavaboma biraz su&nbsp;döktü ve kahvemi yarıda bırakıp yıkanmaya geçtim. İçimdeki korkunç temizlenme arzusu yüzünden her tarafımı suyla&nbsp;sildim, bir süre sonra hem pis hem de buz gibi hissetmeye&nbsp;başladım kendimi... sanki yıkanmakla yalnızca üstümdeki&nbsp;kirlerden değil, aynı zamanda geminin pisliğinden ve kafa&nbsp;karıştırıcı, yıldırıcı durumundan da kurtulacaktım. Temiz önlüğü ve gömleğimin ucunu bacaklarımın arasına kıstırırken,&nbsp;bir "kırbaç" sırtıma ve başıma çarptığından beri ilk defa kendimi toparlamış olduğumu hissettim. Giysilerimi üstüme geçirdim, ardından bu defteri açıp neler yazdığıma üstünkörü&nbsp;bir baktım. Yolculuğumuzun birinci kısmını anlatan defteri&nbsp;koyduğum paketi çekmeceden aldım, açıp daha önce yazdıklarımı yeniden değerlendirmeyi aklımdan geçirdim. Fakat&nbsp;tekrar paketlemenin zorluğu gözümü korkuttu.</p>

  <p>Neler gelmişti her şeyi öğrenme ve her şeyi yönetme aşkıyla gemiye binen o kendine güvenli delikanlının başına? Ona sorarsamz bu korkunç seferin, bu maceranın, Londra'yla Bath&nbsp;arasında yolculuk yapan bir posta arabasmdan farklı bir seyri olmayacaktı! Hiç durmadan tatlı tatlı esen rüzgarlarla Sidney Körfezine varacaktı, hem de donanmanın gururu olan&nbsp;yepyeni bir gemiyle. Ama savaş sona ermişti, donanmanın&nbsp;gururu elma gibi çürük çıkmıştı, Deverel'la Willis kafa kafaya&nbsp;vermiş, bu elmanın, geminin, arabanın bir tekerini kırmışlardı, <i>Alcyone</i> bizim delikanlıyı yolda yakalamış, onun üstüne&nbsp;yıldırımlarını yollamış ve tutkunun, ayrılığın, kıskançlığın&nbsp;acılarını öğretmişti...</p>

  <p>"Deverel! Yakışıklı Jack!"</p>

  <p>Ne kadar sürdüğünü bilmediğim bir dalışın ardından yüzeye dönen bir dalgıç gibi kendime geldim. Geçen zaman içinde hayli değişmiş yüzümü aynada bir süre seyrettim. Aynadaki solgun ve yorgun yüzü incelerken, vaftiz babamın bu&nbsp;halimi görünce hem güleceğini, hem de beni ayıplayacağım&nbsp;geçirdim aklımdan. Edmund yanlış kıza aşık... hiç buluşamayacağı bir kıza aşık... o alaya ihtiyar gidip Leydi Somerset'le&nbsp;şansımı denesem daha iyi edeceğimi söylerdi mutlaka! Üstelik, her şeyin ötesinde, Edmund çok yalanda suların dibini&nbsp;boylayacak bir gemide... yanlış gemide...</p>

  <p>Yanlış gemi onu kötülediğimi anlamış gibi ayağımın altındaki kalas titredi.</p>

  <p>“Mutlaka...”</p>

  <p>Sustum, istem dışı dudaklarımın arasından fırlayan bu yarım kalmış "mutlaka" nın altında anlayamadığım bir şeyler olduğunu fısıldadım kendi kendime. Kafamın içinde bir düşünce, hatta bir duygu dolaşmaya başladı, bu konuda bir şeyler yapmalıydım ve eğer ben yapamayacaksam, binlerinin&nbsp;mutlaka yapması gerekiyordu! İster inanın ister inanmayın,&nbsp;kafamdaki düşünceler bizim asık suratlı kaptanın çevresinde&nbsp;dönmeye başladı. Neticede, geçici de olsa bir komite benden&nbsp;onunla görüşmemi istemişti! Daha sonra onlara önerdiğim biçimde hareket etmiş ve Charles Summers'la görüşmüştüm, şimdi onların önerisine uymalıydım. Wheeler'a seslendim ve&nbsp;ben daha sözümü bitirmeden kapı açıldı. İçeri girip muşambalarımı giymeme yardım etti. Kauçuk çizmelerimle kapıya&nbsp;doğru bir adım attığımda geminin pruvası aniden aşağı indi.&nbsp;Bir denizci gibi paldır küldür yürüyerek çukur güverteye&nbsp;doğru yollandım. Hayal gücüm beni yanılttı mı bilemiyorum,&nbsp;ama bizim taraftaki kamaraların en sonuncusunda birinin&nbsp;hıçkıra hıçkıra ağladığını duyar gibi oldum. Çukur güverteye&nbsp;çıkıp pupanın altında ayakta durdum. Geminin baş-kıç vurması gerçekten artmıştı. Zaman zaman sabrı taşmış ya da öfkelenmiş gibi ileri atılıyor, her seferinde yorgunca dalgaların&nbsp;kucağına düşerek dayanması zor bir sarsıntı yaratıyordu.&nbsp;Rüzgaraltındaki küpeştenin üstünden aşan yağmur ve serpinti küçük iğnecikler gibi yüzüme batıyordu. İleri atılma da&nbsp;bir yanılgıdan ibaret gibiydi, sanki gemi çılgınca bir yükselip&nbsp;bir alçalıyor, fakat yerinde saymaya devam ediyordu. Iskotalarından yağmur ve serpinti suları sızan yelkenler sadece&nbsp;grandi direğinde açılmıştı ve o sırada rüzgarın etkisine karşı&nbsp;hayli acınacak bir tepki gibi duruyordu. Havanın sertliğine&nbsp;rağmen baş kasara güvertesinde farklı büyüklüklerde halatlarla hummalı bir çalışma yapılıyordu. Görüldüğü kadarıyla&nbsp;bu halatları kullanarak bir şey yapılacaktı, fakat yapılacak şeyin ne olduğu benim anlayış gücümün ötesinde kalıyordu.&nbsp;Uzun zamandır adeta su altında çalıştıklarını görünce bir gemici olmadığım için, hatta bir subay olmadığım ve sadece bir&nbsp;yolcu olduğum için Tanrıya şükrettim. Sonra dönüp pupaya&nbsp;doğru çıkmaya başladım. İki ışıltılı serdümeniyle dümen çarkının arkasında ve üstünde, güvertesinin tırabzanına dayanmış Kaptan Anderson duruyordu. Kafasında geniş kenarlı bir&nbsp;şapka vardı ve sırtına da yıpranmış bir muşamba geçirmişti.&nbsp;Ve başkaları bir kap suya ne kadar ilgisizce bakarsa o da fırtınanın gözüne aynen öyle bakıyordu. Dikkatli bir şekilde serdümenlerin çevresinden dolaşmaya çalıştığım sırada kaptan&nbsp;beni gördü. Beni görünce gülümsedi! Korkunç bir manzaraydı, çok kısa bir an için bir dizi diş gördüm, sanki birisi kaptanın asık suratına birkaç sarı çakıl taşı atmıştı. Ben de karşılık&nbsp;vermek üzere ağzımı açtığımda çoktan arkasını dönmüştü bile. Onu yakalamak için çabucak merdivene atılıp yukarı çıkmaya başladım, ama ben kıçüstü güvertesine çıkıncaya kadar&nbsp;kamarasına giden kapıya ulaşıp gözden kayboldu. Mesaj gayet açıktı. Uzak dur! Yine de bana gülümsemişti, gerçi kısacık&nbsp;ve yapay bir tebessümdü, ama daha önce bilmediğimiz bir&nbsp;şeydi.</p>

  <p>Rüyadaymış gibi sarı saçlar, genç bir yüz hayal ettim ve Bay Benet'in sesini duyar gibi oldum: <i>İzninizle bir öneride bulunmak istiyorum efendim. İçinde bulunduğumuz zor koşullarda&nbsp;yolculara daha neşeli görünmelisiniz. Kaptanın ta kendisinin endişeli olduğunu hissederlerse başımız dertten hiç kurtulmaz!</i></p>

  <p>Buna cesaret edebilir miydi? Elbette edebilirdi, kocası sadece beş on adım uzaktayken Leydi Somerset'le "ilgilenmeye" kalkan bir subayın cesareti umursamazlık boyutunda olmalıydı!</p>

  <p>Vardiyayı ufak tefek navigasyoncu Bay Smiles almıştı. Kaptan aşağı kamarasına indiğinden sancak tarafından ayrılıp rüzgara karşı durdu.</p>

  <p>"Selam, Bay Smiles. Gördüğünüz gibi iyileştim ve milyon verseler başka yerde olmayı istemem!"</p>

  <p>Bay Smiles her zamanki soğuk bakışlanyla, sanki ufku izliyormuş gibi yüzümü inceledi. Serpinti yüzünden gözleri kıpkırmızı olmuştu. Sessiz olmamı ister gibi parmağım dudaklarına götürdü.</p>

  <p>"Ne demek istiyorsunuz, Bay Smiles? Milyon verseler, dedim ya. Şunu söylemeliyim ki, birkaç kez başımı vurduktan sonra tamamen aklımı yitirdiğimi sanıyordum, fakat aşağıda&nbsp;gerçek bir deli var ve tüm bu tuzlu kargaşalık içinde güvenliğini satın alabileceğini sanıyor!"</p>

  <p>Bay Smiles parmağım dudağından çekti.</p>

  <p>"Bay Talbot, kimi gemilerde tek bir aklı başında insan dahi bulunmaz."</p>

  <p>"Aslını isterseniz günden güne daha çok inanıyorum bu korkunç sonsuzluğu mekan seçen, meslek edinen bir kişinin&nbsp;aklının başında olamayacağına, bu açıdan haklı olduğunuza&nbsp;kuşku yok! Nasıl da sarsıyor... lanet olsun, oradan oraya tutunmaktan maymuna döndüm. Sizin yere böylesine sağlam&nbsp;basabilmenize ve geminin baş-kıç vurmasına tamamen kayıtsız kalmanıza hayran kalıyorum.</p>

  <p>“Navigasyoncu cevap vermedi. Öbür yana dönüp denizi izlemeye başladı. Enginlere uzanan dalgalı suların üstünde bir patika bulmayı umuyormuş gibi dikkatle inceliyordu çevreyi.&nbsp;Neden sonra, bu adamla konuşmamın kaptanın Daimi Emirler'inin yanlışlıkla ihlali değil, onların doğrudan tuzla buz&nbsp;edilmesi anlamına geldiğini hissettim. Belki de bu yüzden&nbsp;adam parmağını dudaklarına götürmüştü! Hem zaman, hem&nbsp;de iklim değişmişti artık! Fakat durumumuzu olduğundan&nbsp;daha karmaşık bir hale getirmek istemiyordum. Bay Smiles'a&nbsp;bir baş hareketiyle selam verdikten sonra, açık havanın tazeliğinden yeterince faydalandığım kanaatiyle koridora indim.</p>

  <p>Daha koridora girdiğim sırada Wheeler”ın kamarama sessizce süzüldüğünü gördüm. Bugünlük bu adama daha fazla katlanmak istemediğimden, koridordaki tırabzanlara tutuna&nbsp;tutuna salona vardım. Ne var ki bizim komite orada değildi,&nbsp;bir tek Bay Pike kalmıştı geriye. İtiraf etmek zor, ama derhal&nbsp;büyük kıç penceresinin dibindeki sıraya çöktüm ve kafamı&nbsp;masaya dayayıp öylece kaldım.</p>

  <p>"Siz de en az diğerleri kadar hastasınız, Bay Talbot."</p>

  <p>Cevap olarak hırıldadım. Adam sözlerine devam etti:</p>

  <p>"Sizin bu kadar rahatsız olabileceğinizi bilmiyordum, Bay Talbot. Fakat yaralanmış olmanız durumu değiştiriyor galiba.&nbsp;Umarım başınız artık daha iyidir. Gemi büyükçe bir dalgayı&nbsp;aşarken ben de kafamı üst söveye vurdum ama şimdi daha&nbsp;iyiyim. Bay Summers'la görüştünüz mü?"</p>

  <p>"Komitenin geri kalanı nerede?"</p>

  <p>"Geminin bu kadar baş-kıç vurmasına dayanamadılar ne yazık ki. Bay Prettiman çok kötü düştü. Ama isterseniz gidip</p>

  <p>onları çağırabilirim."</p>

  <p>Başımı iki yana sallayarak reddettim.</p>

  <p>"Buraya gelebilecek kadar iyi olmalarım beklemeyi yeğlerim. Aslında Bowles'un çok daha sağlam olduğunu sanıyordum. Hani şu Romalıların <i>'gravitas'</i> dedikleri şeyden var onda. Çok şaşırdım."</p>

  <p>"Şaşırmanıza gerek yok, beyefendi. Onun eğitimi hukuk üzerine."</p>

  <p>Küçük Pike'ın başkasının canını sıkmaktaki hızı gerçekten inanılmazdı.</p>

  <p>"Siz de diğerleri gibi dinlenmelisiniz, Bay Pike."</p>

  <p>"Yok canım. Ben başkaları gibi sağa sola yuvarlanmam. Küçük ve hafif olduğumdan, ayaklarım yerden kesilse bile bir&nbsp;şekilde dört ayak üstüne düşmeyi beceririm. Ama mesela zavallı Bay Broclebank böyle havalarda ranzasından kalkmaya&nbsp;cesaret edemez... Neden burada oturuyorum sizinle konuşuyorum da ailemin yanında kalmıyorum biliyor musunuz?&nbsp;Çok korkunç, gerçekten kötü bir şey bu yaptığım, farkındayım, ama bir süre sonra tüm endişeme ve onlara olan sevgime rağmen dayanamamaya başladım."</p>

  <p>"Endişe mi? Ne endişesi?"</p>

  <p>"Aslında yataklarında uzanmıyorlar. Bay Talbot. Sürekli kalkıp yatakta... ranzada, her iki taraftaki üst ranzalarda&nbsp;oyun oynuyorlar. Dediğim gibi, oyun oynuyorlar, ama sonra&nbsp;ağlamaya başlıyorlar ve daha kötü oluyorlar. Birkaç saniyeden uzun sürmüyor oyunları, ardından yataklarına yıkılıp inlemeye başlıyorlar. Yani ben buna inlemek diyorum, ama Bayan Pike bu kelimeyi pek sevmiyor. Karım da pek iyi değil.&nbsp;Ne yapacağız biz şimdi? Bayan Pike bir şeyler yapabileceğime inanıyormuş gibi görünüyor, o yüzden buradayım ama&nbsp;elimden bir şey gelmiyor. En çok acı veren de bu çaresizlik."</p>

  <p>Charles'ın talimatlarım hatırladım.</p>

  <p>"Herhalde size bu kadar güvenmesi koltuklarınızı kabartıyordur, Bay Pike."</p>

  <p>"Hiç de değil."</p>

  <p>"Şunu söyleyebilirim ki, milyon verseler başka yerde olmayı istemem!"</p>

  <p>"Sakıncası yoksa bana Dicky deyin, Bay Talbot. Romalıların Bay Bowles'da olduğunu düşündükleri şeyden bende olmadığını biliyorum, neydi o?"</p>

  <p><i>“Gravitas.</i> Bunun için üzülmenize gerek yok, kimilerinde vardır kimilerinde yoktur. Olmayınca eksikliğini hissedeceğiniz bir şey değil. Ben de bu Özelliğe sahip olacak biçimde eğitildim, ama işte insanın kanında olmalı. Şey, Bay Pike, sizi&nbsp;mutlu edecekse bundan sonra Richard diyebilirim size."</p>

  <p>"Teşekkürler, Bay Talbot. Peki ben size Ed mi demeliyim, yoksa Eddy mi?"</p>

  <p>"Bay Pike, isterseniz bana Edmund da diyebilirsiniz, ne de olsa hayatiyet... yani ne zamandır tanışıyoruz. Hadi biraz neşelen be adam!"</p>

  <p>"Deniyorum, Edmund. Fakat tüm çabalarımıza rağmen çocukların durumu bir türlü düzelmiyor."</p>

  <p>"Balon bu konuda içiniz rahat olsun. Benim küçük kardeşlerim sürekli kollarım ya da ayaklarım, kimi zaman her ikisini de kırarlar... hatta iki kollarım, iki ayaklarını kırdıkları bile olur! Enikler gibi buruntu basar, isilik olurlar, üşütürler. Çocuklar böyle büyür, Bay Pike... pardon, Richard'dı değil mi? Bana sorarsanız her koşulda zorlu ve acı verici bir süreçtir&nbsp;bu!"</p>

  <p>"Dediklerine göre rüzgar ters taraftan esiyormuş. Geminin bu kadar baş-kıç vurması da..."</p>

  <p>"Rüzgar her an dönebilir! Daha biz nerede olduğumuzu bile anlayamadan posta arabaları gibi uçmaya başlayabiliriz!&nbsp;Hadi yapmayın, İngiltere dalgalara hükmeder, biliyorsunuz!&nbsp;Milyon verseler..."</p>

  <p>"Korkarım gerçek şu ki..."</p>

  <p>"... başka yerde olmayı istemezdim."</p>

  <p>"gemimiz batıyor..."</p>

  <p>"Daha neler! Subaylar beni temin etti..."</p>

  <p>"Bakın gerçekten batıyor, diyorum, kalasları her geçen gün daha fazla esniyor, sarsılıyor. Yapabileceğimiz hiçbir şey yok mu, Edmund? Doktordan bizi diğer gemiye aldırmasını rica&nbsp;etmiştim, oysa Hindistan'a gidip de ne yapacağımız hakkında en ufak bir fikrim yok... beni dinlemedi. Hem o zaman hava iyiydi."</p>

  <p>"Rüzgar sonsuza dek ters yönden esecek değil ya. Güney Denizi'ne vardığımızda..."</p>

  <p>"İyi ama gemi ilerlemiyor ki, haksız mıyım?"</p>

  <p>"Yavaş yavaş da olsa oraya varacak. Gemiciler çekme halatını kullanarak karinaya yapışan yosunlan temizleyecek ve hızımızı arttıracaklar. Tüh... bunu söylemeyecektim... Bakın&nbsp;gördünüz mü? Endişeye mahal yok, her şey yoluna girecek."</p>

  <p>"Bir şey daha var, Edmund. Geminin her geçen gün biraz daha suya battığını hissedebiliyorum. Kuşkularımdan Bayan&nbsp;Pike'a söz etmedim, fakat daha bu sabah göz göze geldik... o&nbsp;zaman anladım, Edmund! O da aynı şeyi düşünüyordu!"</p>

  <p>"Ne enteresan bir adamsınız, Pike! İtiraf etmeliyim ki hasta olduğum ve kendimi cansız hissettiğimde geminin de aynı durumda olduğunu sanıyordum! Fakat bugün gemiciler Spithead'te demirli olduğu sırada pompaladıklarından daha fazla su pompalamadılar, bunu adım gibi biliyorum."</p>

  <p>"Bunu ben de biliyorum, Edmund, söylediğin her şey doğru. Ama Bates'e bakılırsa geminin içindeki su artmış."</p>

  <p>"Bizzat birinci subayın pompalanan suyun her zamanki kadar olduğunu bana söylediğini bilmek seni rahatlatır mı?&nbsp;Daha fazla su olmasının nedeni yağmur ve serpinti. Tulumbaların ulaşamayacağı yerlere birikiyor -biraz can sıkıcı ama&nbsp;hiçbir şekilde tehlikeli değil! Bunu aklınızdan çıkarmayın...&nbsp;gerçekte olduğundan daha kötüymüş gibi sesler çıkarmasının&nbsp;tek nedeni de dalgaların bu enlemde daha büyük olması.&nbsp;Aşağıya indiğinde alışkın değilsen sağdan soldan akan yağmur suyunu gemiyi baştan başa dolaşan gerçek bir dalga sanabiliyorsun!"</p>

  <p>"Gerçekten dalga olsa birinci subay bunu sana söylerdi, değil mi? Demek istiyorum ki, onun işi herkesin sakin kalmasını sağlayarak sorun çıkmasını engellemek. Fakat bunları bana anlattığın için sana müteşekkirim, Edmund. Sana daha&nbsp;fazla güveniyorum ve Bayan Pike'a da iyi haberleri vereceğim.”</p>

  <p>"Bana kalırsa kümes... kamaranıza dönmeden önce... yani demek istiyorum ki, hay Allah, yahu sen tavşan mısın nesin? Hah, otur şöyle... şimdi sana sert bir içki ısmarlayayım."</p>

  <p>"Yok, sağ ol Edmund. Daha önce söylediğim gibi hem boğazımı yakıyor, hem de beni aptala çeviriyor. Edmund, diz çöküp dua ettim ama hiçbir şey olmadı. Hiç durmadan 'Çile&nbsp;çeken çocuklar' üzerine düşündüm. Onların genç ve küçük&nbsp;olmalarının bir faydası olmuyor. Yani demek istiyorum ki, onların kendilerini savunmaları daha zor. Senin de geçen gün&nbsp;söylediğin gibi, hani diğer geminin Fransız gemisi olduğunu&nbsp;sanıyorduk ya, onlar Fransızlar için fazla küçük. Ama bir türlü kafamdan atamıyorum onların Rabbimiz için fazla küçük&nbsp;olmadıklarım. Bu şeytani yerde ellerimizden kayıp giderlerse, bu ıssızlıkta onları yitirirsek, burada ölüp gitmelerine izin&nbsp;veremem... mutlaka ben de peşlerinden giderim..</p>

  <p>"Pike! Topla kendini artık! Richard! Richard diyorum! Saçmalamayı kes be adam! Bu söylediklerini duyan olsa seni sümüklü bir kız çocuğu sanacak, lanet olsun!"</p>

  <p>"Onu teselli etmeye mi çalışıyorsunuz, Bay Talbot?"</p>

  <p>Zorlukla ayağa kalktım. Tepemde dikilen kişi Bayan Granham'dı. Bir elini öne uzatmıştı, diğeriyle de sular içindeki zeminde ıslanmaması için eteğini tutuyordu. Masanın öbür yanına doğru sendelediysem de hiç önemsemeden kapıya en yakın masaya doğru ilerledi ve sıraya oturdu. Geminin kıçının aniden yükselmesiyle ben de zorunlu olarak o yana gidip&nbsp;karşısına oturuverdim.</p>

  <p>"Bayan Granham, gerçekten bunu yapmamalısınız! Bir hanımefendi. .. Bay Prettiman nerede? O da..</p>

  <p>Bayan Granham bitkin bir sesle cevap verdi:</p>

  <p>"O da hasta ben de hastayım. Ama o yaralandı. Hem de kötü yaralandı.”</p>

  <p>"Ne yapabilirim? Onu ziyaret etsem?"</p>

  <p>Bay Pike gözyaşlarıyla ıslanmış yüzünü bana çevirerek kıs kıs gülmeye başladı.</p>

  <p>"Edmund hasta ziyaretinde!"</p>

  <p>"Komik olduğunu ben de kabul ediyorum. Ama içinde bulunduğumuz durumda gülmeye ihtiyacımız var."</p>

  <p>Pike en sondaki masanın ucuna kadar gelip benim oturduğum sıraya doğru atıldı. Fakat gemi de en az benim kadar ondan rahatsız olmuş gibi birden irkildi, dalgalı ufuk kıç penceresinde tuhaf bir açıya geldi ve küçük Pike sıraya oturmayı beceremeyip bana çarptı. Özürler dileyerek geri çekildi. Bayan Granham şefkatle onu izliyordu.</p>

  <p>"Biraz daha iyiler mi, Bay Pike?"</p>

  <p>"Hiçbir değişiklik yok. Onların yanına gidecek misiniz?"</p>

  <p>"Daha sonra, Bay Pike. Bayan Pike'dan beni davet etmesini isteyebilirsiniz herhalde. Çektiği acılan anlayabildiğimden her şeyi bağışlayabilirim... ama gerçekten!"</p>

  <p>"Kendisi çok üzgün, Bayan Granham. O talihsiz sözlerden dolayı da pişmanlık duyuyor. Bunu bizzat söyledi. Çok rica&nbsp;ediyorum!"</p>

  <p>Bayan Granham derin bir nefes aldı.</p>

  <p>"Ne yapabileceğimize bir bakarız, ama daha sonra. Şu anda Bay Prettiman'ın yarası..."</p>

  <p>"Bunu kendisine ileteceğim. Senin söylediklerini de, Edmund."</p>

  <p>Pike oraya buraya tutunarak ayağa kalktı. Bir çatının üstünde durmaya çalışan bir adamı andırıyordu o haliyle. Üzerinde durduğu çatı şeytanca öbür tarafa meyil verinceye kadar bekledi. Sonra hızla kapıdan geçti ve sonra da bir şekilde kapıyı ardından kapatmayı başardı. Bayan Granham arkasına&nbsp;yaslanmış, ellerini masanın üstünde kenetlemişti. Gözleri kapalıydı, ya gözyaşları ya da ter damlacıkları yanaklarından&nbsp;süzülüyordu.</p>

  <p>"Biraz sıcak su istemek için gelmiştim, ama ne yazık ki sesim bile çıkmıyor..</p>

  <p>"Bu hiç sorun değil, hanımefendi, benim sesimi ödünç alabilirsiniz. Bates! Bates! Neredesin be adam? Çık artık şu lanet deliğinden... bağışlayın-sen değil, Bates- hanımefendi. Hemen sıcak su istiyoruz."</p>

  <p>"Hiç sıcak su yok."</p>

  <p>"Benimle konuşurken 'efendim' diyeceksin."</p>

  <p>"Wheeler'ın da size söylediği gibi, efendim, hiç sıcak su yok."</p>

  <p>"Şimdi görürüz! Wheeler! Wheeler! Wheeler diyorum! Ah, işte buradasın. Bayanların ihtiyacı olduğunu söylemeden bir&nbsp;beyefendiye sıcak su vererek ne yapmaya çalışıyorsun be&nbsp;adam?"</p>

  <p>"Bayan Granham koridorun benim ilgilendiğim tarafında değil, efendim."</p>

  <p>"İyi de kamaramı değiştirdiğimden beri ben de değilim."</p>

  <p>"Evet, efendim, ama..."</p>

  <p>"Sıcak su bul, Wheeler, elini de çabuk tut! Gerekirse kahrolası ateşi de tekrar yak ve bir şey söyleyen olursa da bunun benim... benim..."</p>

  <p>"Size zahmet oluyor, Bay Talbot, ama lütfen!"</p>

  <p>"Meraklanmayın, hanımefendi. Wheeler, suyu Bayan Granham'ın kamarasına bırakacaksın."</p>

  <p>"Sıcak su bile yetiyor, insanın ağzına alması, şöyle bir dolaştırması. Çay yapmaya çok düşkündüm, hiç aklıma gelmezdi çay olmadan sıcak su içebileceğim!"</p>

  <p>"Çay yok mu... yarabbim, ben son derece, ne kadar da, inanılmaz bir düşüncesizlik benimkisi..."</p>

  <p>Güverte bir an için doğrulmuştu. Ayağa fırlayıp koridora çıktım ve kamarama girdiğimde hemen dizlerimin üstüne çökerek en alt çekmeceyi dışarı çıkardım. Paketi çekmeceden&nbsp;alıp güverte yeniden meyil vermeden önce Bayan Granham'a&nbsp;ulaşmayı başardım. Pek zarif sayılmasa da çevikçe bir zafer&nbsp;kazanmıştım ve yaş tahtadan kutumuzu bir kereliğine de olsa kandırdığım ve kendimi aptal durumuna düşürmediğim&nbsp;için memnundum.</p>

  <p>"İşte, hanımefendi, özürlerirole birlikte."</p>

  <p>"Çay!"</p>

  <p>"Gemiye bindiğim ilk gün eşyalarımın arasına koymuştum ve doğrusunu isterseniz o zamandan beri hatırlamamı gerektirecek bir durum olmadı. İnşallah bu vahşi okyanusun iklimi tamamını berbat etmemiştir. Hava daha sakin olduğunda siz bayanların çay demliğinin çevresine toplandığınızı görmüştüm; eminim bir fincan çay neşenizi yerine getirir ... "</p>

  <p>"Bunu alamam."</p>

  <p>"Bayan Granham, Tanrı aşkına!"</p>

  <p>Bayan Granham başım öbür yana çevirmişti bile. Paketin ipinin altından çekip çıkardığı bir kağıt parçasını bana uzattı.&nbsp;Kağıttaki yazıyı hemen tanıdım. " 'yaşlı Dobbie'den "Küçük Dük'e sevgilerle, daha sert bir içki içmemesi şartıyla.</p>

  <p>"Yarabbim, hanımefendi, ben... Yüce Tanrım. Şey... inanın bana... ah şu aptal kadın! En azından kağıdı katlayabilirdi,&nbsp;hay ben onun... işte arabacılar gibi küfretmeye başladım. Kusuruma bakmayın, hanımefendi, ben çay sevmem aslında,&nbsp;sırf kibarlık olsun diye içerim. Bayan Dobson çok kızardı,&nbsp;eğer bilseydi... tam bir disiplin düşkünüdür diyebilirim! Beni bir saat boyunca köşede tek ayak üstünde bekletirdi eğer...&nbsp;herhalde burada direkbaşında bulurdum kendimi, yani eğer&nbsp;direkbaşımız olsaydı; gerçi bana varmış gibi geliyor, çünkü&nbsp;genç Willis neredeyse zamanının tamamım orada geçiriyor.&nbsp;Tahmin edebileceğiniz gibi Dobbie çok candan bir insandır,&nbsp;ama biraz fazla duygusaldır işte...</p>

  <p>"Bay Talbot."</p>

  <p>"... ancak bir çılgın küçük bir çocuğa Sör Charles Grandison okutmaya kalkabilirdi! Herhalde onun gibi mükemmel bir Hıristiyan'ın tavırları hakkında bilgi sahibi olmanın benim açımdan faydalı olacağını düşünmüştü, ama sizi temin&nbsp;ederim, hanımefendi, o masal, yani tüm o ciltlerde anlatılan&nbsp;şey bir masalsa, hayatım boyunca aklımdan çıkmayacak!</p>

  <p>Bir an Bayan Granham'm gülmemek için kendim zor tuttuğunu sandım. Ama durum daha kötü gibi görünüyordu.</p>

  <p>Kendini tutma çabasıyla yüzü çarpılmıştı, ama yine de birdenbire gözlerinden yaşlar boşandı. Hani hüngür hüngür ağlamaya başladı desem yeridir. İlk defa ve muhtemelen son defa bir bayanın dişlerini sıktığını görüyordum! Ama yaşlar gözlerinden akmaya devam ediyordu. O anda duyduğum&nbsp;utanç bir yana, şaşkınlığımı nasıl gizleyeceğimi bilemedim.&nbsp;Yumruğunu masaya vurmaya başladı.</p>

  <p>"Buna izin veremem! Dayanamam bana böyle..."</p>

  <p>Bonesi, omuzları, her yanı sarsılıyordu. Bir bayanın böyle sinirlendiğini hiç görmemiştim!</p>

  <p>"Yarabbim! Durun, hanımefendi! Lütfen böyle yapmayın... Sör Charles Grandison'ın tamamını okumak zorunda kalmadım elbette! Öyle olsaydı bana acıyabilirdiniz! Bizzat Panjandrum'ın dahi hepsini okuduğundan şüpheliyim! Hiçbir kitabı sonuna kadar okumadığım söyleyen o değil miydi?&nbsp;Kalıbımı basarım ki bunu söylerken kastettiği kişi Richardson..."</p>

  <p>Bayan Granham gülmeye başladı. Tam anlamıyla bir histeriye tutulmuş olduğunu düşündüm ve bunun da tek çaresi yüzüne bir tokat akşetmekti. Ama ne yalan söyleyeyim, cesaret edemedim.</p>

  <p>"Lütfen size kümesinize... yani kamaranıza kadar eşlik etmeme izin verin hanımefendi..."</p>

  <p>"Tanrım, tam bir budalası..."</p>

  <p>"Yok canım... tek yapmak istediği beni Sör Charles tarzında yetiştirmekti, fakat gördüğünüz gibi başaramadı. Wheeler size suyunuzu getirecek. İzin verin. Bir bayanın geminin baş-kıç vurmasına karşı koyması doğal olarak daha zordur, üstelik kıyafetleri de işini iyice zorlaştırır, hatta tehlikeye yol açar.&nbsp;İzninizle, hanımefendi."</p>

  <p>Artık uysallaşmıştı. Ona kolumu verdim, fakat bunun yeterli olmayacağı ortadaydı. Bu yüzden elini de tuttum, ama daha koridora yeni girmiştik ki geminin ani bir silkinişi yüzünden sağ kolumu onun incecik beline dolamak ve gövdesini biraz havaya kaldırmak zorunda kaldım.</p>

  <p>O ani hareketle birlikte beklenmedik bir gerçek gün ışığına çıktı. Belki otuz kırk yaşındaydı fakat bunca yılın sonunda&nbsp;vücudu hiç deforme olmamıştı. Üstelik hayret verici bir gerçek daha ortaya çıktı, Bayan Granham korse kullanmıyordu.&nbsp;Bundan hiç kuşkum yoktu. Yüce Tanrım, beli, göğsü, genç&nbsp;kızlarınkinden farksızdı! Böylece utancım had safhaya ulaştı&nbsp;ve bir an önce ondan kurtulmaktan başka bir şey düşünemez&nbsp;oldum. Ama kaderimiz başka türlü yazılmış olmalı. Diğer dişi, yani gemimiz, hatırladığım kadarıyla bir şairin dediği gibi,&nbsp;yeni gözler önüne serilen bu kadınsılığı kıskanmıştı ve dişlerinin arasında tavşanı silkeleyen av köpeği gibi bizi silkeleyiverdi. Ansızın başının sulara gömülmesi ve kıçının yükselmesi beni koridorun ilerisine doğru öyle bir itti ki ayakta kalmam -ayakta kalmamız- için tüm gücümü ve o ana kadar farkında olmadığım çevikliğimi kullanmam gerekti. Başı tekrar&nbsp;yükselince kendimizi bir dağın yamacında, gürül gürül akan&nbsp;bir derenin ortasında bulduk. En azından geçici olarak aşağısı olan yere doğru yuvarlanmamak için tırabzana tutundum.&nbsp;Ama hemen ardından tekrar öne fırladık ve bu kez kendimizi yerde bulduk, ama bunun nedeni tırabzanın da bizimle birlikte gelmesi, daha doğrusu tüm perdenin ya da duvarın, yani ince kontrplaktan bir tabakanın yerinden kopmuş olmasıydı. Mizana direğinin gövdesine yaklaşmış olduğumuzdan&nbsp;dönüp omzumla direğe çarpmam zor olmadı, böylece Bayan&nbsp;Granham'a da yastık görevi gördüm. Devetüyü rengindeki&nbsp;kocaman kontrplak tabakası yolumuzu tıkamıştı bu kez. Tırabzanı bırakmak zorunda kaldıktan sonra geminin kıçı bu&nbsp;kez de arşa ulaşmaya kalkınca tıpkı kuklayla gösteri yapan&nbsp;bir soytarı gibi bir duvarı eksik kamaranın önüne fırladım.&nbsp;Geminin kıçının tekrar sulara vurmasıyla oradan uzaklaşmadan önce içeride yaşlı bir kadının kaldığını görecek kadar zamanımız oldu. Kırlaşmış saçları terden donuklaşmıştı, ağzı&nbsp;açık kalmıştı, derin ve renksiz göz çukurlarının içinde gözleri&nbsp;dehşetle bize bakıyordu! O an nasıl eğilip de geminin kıçı aşağı inerken bizi de alıp götürmeden önce özür dileyebildiğimi bilemiyorum. Az önce başımıza gelenlere neyin sebep olduğunu bir anda unutarak koridorun öbür tarafındaki tırabzanı kavradım ve Bayan Granham'ı sağ salim kamarasma ulaştırana kadar da bırakmadım.</p>

  <p>İzninizle, hanımefendi. Dalgalar iyice azıttı galiba. Gerçekten çok üzgünüm... artık tamamen güvendesiniz. İzninizle şimdi gitmeliyim.</p>

  <p>Onu kamarasından içeri soktum ve kurtulduğuma şükrederek kapısını kapattım. Kendi kümesime giderken de az Önce duvarını yıktığımız kamaraya bakmamaya çalıştım, ben de en az içerideki kişi kadar dehşet içinde ancak anlamaya başlamıştım, o kamarada benim eski <i>inamorata</i>'ın Zenobia Broclebank vardı!</p>

  <p>Perdeyi hemen tamir etmeleri söylendiğinde gemicilerin nasıl homurdandığını, tekrar perdenin arkasına gizleninceye&nbsp;kadar Zenobia’nın attığı çığlıkları, işin yapılması için zorunlu&nbsp;olan çekiç seslerinin beynimde yankılanışını geçiyorum. Öfke&nbsp;ve kararlılıkla yeniden salona döndüm, ne gemiye ne de iklime yenilecektim. Uşağa seslenip yiyecek ve içecek sipariş ettim. Yemek olarak tuzlu biftek geldi, ama yanında turşu ve&nbsp;yutmaya yardımcı olacak bira da vardı. Yiyecekler hakkında&nbsp;şikayet eden denizcilere asla inanmayın! Dişleri hâlâ çenesinde olan bir adam için kral sofrasından farksızdı bu, ama yine&nbsp;de yenmemek için epeyce direndiğim itiraf etmeliyim. Gerçeği söylemek gerekirse, bifteği bitirdiğimde ve tabağım alındığında sağ elim turşudan leş gibi olmuştu. Dahası, büyük bir&nbsp;oburlukla o elimi yaladım. Nasıl oldu bilmiyorum, ama Bayan Granham'la aramızda geçen gülünç konuşmalar beni neşelendirmişti ki aslında bu benim normal halimdi de <i>mal de&nbsp;mer</i> geçici olarak derinlere itmişti! Bu arada Bayan Chumley'i&nbsp;de büyük bir özlemle hatırlayınca, onun anısı bile her şeyi&nbsp;yapma kararlılığına dönüştü! iyileşmenin de ötesinde bir şeydi bu. Eskisinden daha iyiydim! Kümesime geri döndüğümde dengede kalmak için büyük çaba harcayarak geceliğimi,&nbsp;takkemi giyip ranzama yattım ve güzel güzel uyumaya karar verdim. Hayret verici bir biçimde, bu sefer hiçbir mide bulantısı hissetmeden, bedenimdeki tüm ağrıların engelleyemediği -kahrolası mizana direğine çarptığım omzum fena halde hassaslaşmıştı- derin bir uykuya daldım.</p>

  <p>&nbsp;</p>

  <p>&nbsp;</p>
</body>
</html>
