<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1 id="sigil_toc_id_14">(16)</h1>

  <p>&nbsp;</p>

  <p>Budalalıktan başka bir şey değildi bu! Ayağa fırladım, fakat kümesimin içi volta atılıp kafa toparlanacak türden bir yer değildi. Bu yüzden geminin hareketinin izin verdiği kadarıyla hızlı ve kazasız belasız yolcu salonunun ferahlığına çıktım.&nbsp;Ama daha içeri yeni girmiştim ki kapı ardına kadar açıldı ve&nbsp;Kara subayı Oldmeadow'la salonu paylaşmam gerekti. Kendini büyük masanın rüzgarüstü tarafında bir sıranın üstüne&nbsp;attı. Sivil kıyafetler içindeydi ve daha iyi görünüyordu; iyi yetişmiş ve aklı başında bir genç.</p>

  <p>"Talbot, eski dostum..."</p>

  <p>Fakat tam bunu söylerken büyük bir dalganın etkisiyle geminin pupası hızla yukarı kalkıp bir de sancak tarafına yalpa yapınca önündeki masaya iki eliyle birden yapışıverdi.</p>

  <p>"Denizin de donanmanın da şeytan canım alsın!"</p>

  <p>Ben de aynı masanın öbür tarafında, kopmamak için sıkı sıkı tutunmaktaydım.</p>

  <p>"Ellerinden geleni yapıyorlar, Oldmeadow!</p>

  <p>“Evet, ama yeterli olmuyor, ben bunu bilir bunu söylerim. Yolculuğun bu kadar uzun ve zor olacağım bilsem ordudan&nbsp;ayrılmayı tercih ederdim!”</p>

  <p>"Ne yapalım, başa gelen çekilir."</p>

  <p>"Çok güzel, Talbot. Fakat siz de biliyorsunuz ki batmaktayız, batacağız ya da batabiliriz... bundan hiç şüpheniz olmasın. Askerlerim bunu gayet iyi biliyorlar. Doğrusunu isterseniz benden çok daha önce öğrenmişler! İşte, askerlikte hep böyle olur."</p>

  <p>“Peki siz onlara ne dediniz?”</p>

  <p>"Ne diyebilirim ki? Onlara asker olduklarım ve geminin durumundan Donanmanın sorumlu olduğunu, onları hiç mi&nbsp;hiç ilgilendirmediğini söyledim." Çenesini içeri çekti ve yine&nbsp;karga gibi gaklayarak gülmeye çalıştı. "Eğer boğulmaları gerekiyorsa ayakkabıları boyalı ve tüfekleri temizlenmiş olarak&nbsp;boğulacaklarını söyledim. Ayrıca Onbaşı Jackson'a geminin&nbsp;battığını fark ederse adamları hizaya sokması ve emirlerimi&nbsp;beklemesi talimatım verdim."</p>

  <p>"Peki bunun ne faydası var?"</p>

  <p>"Daha iyi bir öneriniz var mı?"</p>

  <p>"Benim bildiğim kadarıyla... Summers geminin batmayacağı konusunda beni temin etti."</p>

  <p>Tam bu konuda detaylara girecektim ki dalgalı havalarda hep olduğu gibi kapı hızla açıldı ve Bay Broclebank'in irikıyım gövdesi göründü, bir koluna Bayan Broclebank, öbür koluna da Phillips girmişti. Onu benimle Oldmeadow arasındaki bir sıraya kadar bırakıp çekildiler. Zavallı adam kilosunun&nbsp;yarısını kaybetmiş gibi görünüyordu. Yağlı yanaldan tanınmış bir Kraliyet Üyesi'nin yanakları gibi sarkmıştı, ama yine&nbsp;de aşın şişkin göbeği o şahsına münhasır zatla kıyaslanamaz&nbsp;durumdaydı.</p>

  <p>"Bay Broclebank! Sizin ranzanızda kalmaya zorlandığınızı söylemişlerdi bana! Gelin iyileşmenizi birlikte kutlayalım!"</p>

  <p>"İyileşmedim, Bay Talbot. Sadece biraz hareket etmenin iyi geleceğini düşündüler. Gerçekten can sıkıcı bir durumdayım.&nbsp;Fakat Bayan Broclebank'in söylediğine göre gemimizin durumu da benden farklı değil. Çekme halatı işine yemden başlayınca hazır bulunmak için kalan gücümü toplamaya çalışıyorum. Bir sanatçı bakışıyla..."</p>

  <p>"Sanata adanmışlığınız beni gerçekten etkiliyor, fakat gemimiz kötü durumda değil! Bu konuda birinci subaydan teminat aldım! Hem zaten batmak üzere olsak benim bu denli neşeli olmam biraz tuhaf kaçmaz mıydı?"</p>

  <p>Neşeli bir kahkaha atmaya çalıştım, fakat o kadar başansız oldum ki Oldmeadow ile Broclebank içtenlikle gülmeye başladılar ve bu beni de güldürdü... Şu halimize bakın, kıç penceresinden görülen deniz çılgınca çalkalanıyor, yeni doğan&nbsp;güneşin ışıkları geminin hareketiyle birlikte salonun duvarlarında oynaşıyor ve hepimiz tımarhane sakinleri gibi kahkahalar atıyoruz.</p>

  <p>"Pekala" dedi Oldmeadow sonunda, "biz askerler şanslıyız aslında, çünkü ne yapacağımızı biliyoruz!"</p>

  <p>"Size söylüyorum, batmayacağız!"</p>

  <p>Broclebank beni duymazdan geldi.</p>

  <p>'İçinde bulunduğumuz durum üzerine uzun uzun düşündüm, beyler. Ranzamda yatmaya mahkum olmuş, hiçbir şey yapmadan zaman geçirirken geleceği düşünmek için epeyce&nbsp;zamanım oldu. Sonunda ulaştığım şey bir soruydu. Büyük&nbsp;sorunun ne olduğunu bulmayı başardım."</p>

  <p>Bay Broclebank'in her zamanki gibi aşın alkolden saçmaladığı konusunda benimle aynı fikirde olup olmadığım anlamak için Oldmeadow'a bir göz attım. Ama Oldmeadow hiç sesini çıkarmadan onu dinliyordu. Yaşlı adam sözlerine devam etti:</p>

  <p>"Söylemeye çalıştığım şey şudur beyler: Gemilerin nasıl kaybolduğunu hepimiz biliyoruz. Bilirsiniz işte, kıyıya ulaşmaya çalışırken falan filan. Kimileri de savaşlarda batar. Herhalde bunu anlatan pek çok resim görmüşsünüzdür... muharebenin neden olduğu duman bulutları güzelce yerleştirilmiştir, ön planda kırılmış bir direk ve ona tutunmuş üç adam görürsünüz. Bir filika onları kurtarmak için yaklaşmaktadır, Sör Henry Somerset halatlara tırmanmış bir asteğmenken...&nbsp;Uzaklarda, uygun bir şekilde kompozisyona yerleştirilmiş&nbsp;dumanlar arasında Majestelerinin gemisi Bilmemne ateş almış yanarken... hepsi tek tek görüldü, hepsi kayda geçti."</p>

  <p>"Ben bundan pek emin değilim..."</p>

  <p>"Peki ya soru? Soru şudur: Bir gemi görülmemişse ya da kayda geçmemişse nasıl batmış olabilir? Her yıl -siz gençler&nbsp;barış zamanını hatırlamazsınız, fakat o zamanlar da durum&nbsp;aynıydı- bir sürü geminin kaybolduğu bildirilir. Kayalara çarpmamışlardır, kumla dolu bir halde suyun dibinde yatmıyorlardır. Hapishaneler ya da liman taşımacılığı için kuru tekneye dönüşmemişlerdir, omurgaları bir haliçte çürümeye terk edilmemiştir. Onlar ufukta kaybolurlar ve sırra kadem basarlar, anladınız mı beyler? 'Rötarlı' sayılır bu gemiler. Kimse denizde yapayalnız, kaybolmakta olan, okyanus tarafından yutulan bir <i>Jean and Mary</i>'nin resmini yapmaz..."</p>

  <p>"Kahretsin, Broclebank. Dedim ya, birinci subay..."</p>

  <p>"Denizin herhangi bir yerinde, diğer yerlerinden farkı anlaşılmayacak bir su kütlesinin üzerinde sonlarına kavuşmuşlardır..."</p>

  <p>"Bakın, onlar da bizim gibi afallamış olabilir, fakat bizim gibi babafingo çubuklarını kaybetmek yerine alabora olduklarından denizin dibini boylamışlardır, ah... hem de çaresizce&nbsp;dualarla ve küfürlerle, feryat figan, yardım bekleyerek, hem&nbsp;de çevrede hiç kimse..."</p>

  <p>"Fakat siz de görüyorsunuz, Bay Talbot, hava rüzgarsız, deniz de çarşaf gibi dümdüz olabilir. Deniz o haliyle içine çeker gemiyi. Yorgunluktan bitap düşünceye kadar pompalayacaklar ve en sonunda mutlaka su kazanacak. Derler ki, su hep&nbsp;kazanır."</p>

  <p>Ayağa kalkmış olduğumdan sendeledim.</p>

  <p>"Son bir kez söylüyorum, Bay Broclebank, batmayacağız! Bu şekilde konuşmamalısınız, ayrıca olayın resmini yapmanın bir yolunu bulamamanız konusuna gelince, üzgünüm&nbsp;ama doğrusu buna hiç de..."</p>

  <p>"Beni yanlış anladınız, Talbot. Resim yapmaktan söz eden kim? Evet, gerçekten de yapılması gereken büyük, dehşetli&nbsp;bir resim var; gemi bir yerlerde suyla dolarken, öyle herhangi bir yerde, tüm tayfası kayıp, alabora olmuş, deniz, gök ve&nbsp;gemi... ama bu resmi yapacak olan ben değilim efendim. Üstelik hangi müşteri bana para verecektir böyle bir tablo için?&nbsp;Böyle bir resmi kim almak ister? Hayır, hayır. Mesele resimde&nbsp;değil idarede."</p>

  <p>Oldmeadow yine gakladı.</p>

  <p>"Yüce Tanrım, duydunuz mu Bay Talbot, tam üstüne bastı!"</p>

  <p>"Bay Oldmeadow beni anladı. Hakikaten uzun uzun düşündüm bu meseleyi. Bir insan göz göre göre boğulabilir mi? Bu, insanın saygınlığıyla ilgili bir sorundur, Bay Talbot. Saygınlığımı korumak zorundayım. Nasıl boğulmalıyım? Lütfedip uşağınızı buraya çağırabilir misiniz, Bay Talbot?"</p>

  <p>"Wheeler! Wheeler diyorum! Kahretsin, neden cevap... hah, geldin mi?"</p>

  <p>"Affedersiniz efendim. Beni mi çağırmıştınız?"</p>

  <p>Broclebank benim yerime cevap verdi.</p>

  <p>"Seninle konuşmamız gerekiyordu, Wheeler. Gerçekten üzücü olan o deneyimi geçirmiş senden başka canlı kimse&nbsp;yok çevremizde. Lütfedip bize tarif edersen..."</p>

  <p>Onun sözünü kestim.</p>

  <p>"Broclebank, kendinize gelin! Adamın tamamen iyileştiğini sanmıyorum ve belki de hiç kurtulamayacak o olayın etkisinden!"</p>

  <p>Wheeler önce bana sonra ona baktı.</p>

  <p>"Hayır, Wheeler! Bay Broclebank düşünememiş... kendisinin şaka yaptığından hiç kuşkum yok!"</p>

  <p>Oldmeadow'un da yüzü gölgelendi.</p>

  <p>"Yarabbim! Birinin ruhunu çağırıp öldükten sonra neler olduğunu tarif etmesini istemekten hiç farkı yok bunun!"</p>

  <p>Wheeler'i baştan ayağa bir titreme aldı.</p>

  <p>"Tarif etmek mi?"</p>

  <p>Broclebank umursamazca elini salladı.</p>

  <p>"Boş ver be adam. Ne de olsa azınlıkta kaldım."</p>

  <p>Wheeler bana döndü.</p>

  <p>"Hepsi bu kadar mı, efendim?"</p>

  <p>"Şey... ben çok üzgünüm. Evet. Hepsi bu kadar, teşekkür ederim."</p>

  <p>Wheeler daha önce hiç görmediğim bir şekilde eğildikten sonra çıktı gitti.</p>

  <p>O çıkar çıkmaz Broclebank'e döndüm.</p>

  <p>"Sözünüzü kestiğim için kusura bakmayın, fakat gerçekten de!.."</p>

  <p>"Sizi anlamakta hâlâ güçlük çekiyorum, Bay Talbot. Oysa eşsiz bir fırsat yakalamıştım hayatı anlamak için... hatta daha&nbsp;da önemlisi ölümü anlamak için!"</p>

  <p>Ayağa kalktım.</p>

  <p>"İlham perisine sizin tarzınızda bir tutkum olmadığından, Bay Broclebank, oturup beklemek beni fazlasıyla tatmin edecektir herhalde."</p>

  <p>Dışan çıktım ve Wheeler'i bulup sanatçımızın ona sorduğu sorunun beklentisini yaratmış olabileceği <i>douceur'u</i> eline tutuşturmaya niyetlendim.</p>

  <p>Fakat Wheeler ne koridorda bekliyordu, ne de kümesimin içindeydi. Kamaramın ortasında durdum, yazı-kapağımm&nbsp;üstünde duran bu deftere bir bakış fırlattım. İşin doğrusu&nbsp;Wheeler'ın hal ve tavırları beni öyle korkutmuştu ki soğuk soğuk terlemiştim. Şiir alemine kısa bir süre önce yaptığım akının etkisi mi, yoksa sadece Wheeler için varolan bir şeyin yol&nbsp;açtığı sert bakışlar mı?.. Fakat belki de sadece onun için varolan bir şey olmayacak! Kim bilir, yakın gelecekte ben de onunla aynı kaderi paylaşacağım! Bu son fikir zihnimin iyice karışmasına, aklıma bin bir türlü şey gelmesine neden oldu. İsyan... filikalarda son kalan yerler için birbirini ezen insanlar,&nbsp;korumaları insanları sopalarla püskürtürken Bay Jones'un sakin sakin özel sigortasına ilerleyişi!"</p>

  <p>Zihnimde oluşan bu görüntülerin beni beklediğimden çok daha fazla etkilediği ortadaydı, çünkü resmen kendimi koridorda bulmuştum. Kapımın hemen yanındaki tırabzanı tutuyordum ve muşambalarım üstümde değildi. Kapıyı açıp açmadığımı hatırlayamadım. Sadece kendimi durduğum yerde&nbsp;ayakta buldum. Sanki uzun bir koşuyu henüz bitirmişim gibi&nbsp;kalbim hızla çarpıyordu.</p>

  <p>Bay Jones'un ta kendisi çukur güvertede duruyordu. Üzerinde muşambalar vardı, gerçi en azından bu defalık pek gerekli görünmediler bana. Yol boyunca dörtnala giden bembeyaz atların doldurduğu lacivert bir denizle çevriliydik.</p>

  <p>"Evet, Bay Jones, yosunları söküp almayı becerdiler mi?"</p>

  <p>"Galiba evet, Bay Talbot. Kimileri kopup giden yosun parçalarını gördüklerini de söylediler, fakat ben şahsen bir şey görmedim."</p>

  <p>"Önceki gün pupadan uzaklaşan biraz yosun görmüştüm. Yanlış hatırlamıyorsam Bay Benêt dip kaplamasının yüzeye&nbsp;yakın kısmını kazıttığı sıradaydı bu."</p>

  <p>"Cahil bir dükkancının anlayamayacağı kadar karışık bir cümle kurdunuz."</p>

  <p>"Demek istiyorum ki çekme halatıyla giriştiği iş beklenmedik bir başarıya ulaştı."</p>

  <p>"Yatırımlarıma gösterdiği özeni takdir ediyorum."</p>

  <p>"Diğer her şey gibi geminin de mi sahibisiniz?"</p>

  <p>Sesimdeki öfkeyi ve nefreti gizlemeye hiç çaba göstermedim. Ama veznedar uysallıkla cevap verdi.</p>

  <p>"Hayır, hayır. Gemi hâlâ krala ait. Fakat ambarda bulunan mallarım var ve içerideki su daha fazla yükselirse hepsi bozulacaktır."</p>

  <p>"Birinci subay..."</p>

  <p>"İçerideki suyun yükselmediği konusunda sizi temin etti. Evet, bunu biliyorum. Ama ne olursa olsun, biraz dükkana&nbsp;kafasıyla düşünürseniz, Bay Benét'in şevkle geminin gövdesinden temizlemeye çalıştığı yosunların aslında suyu dışarıda&nbsp;tuttuğundan şüphelenmemi anlayışla karşılayacaksınız."</p>

  <p>"Bay Benêt..."</p>

  <p>"İkna kabiliyeti yüksek bir delikanlı. Eğer kafasına koyarsa her şeyi satabileceğine güvenim tam. Bozukmuş, bayatmış hepsini kakalayabilir."</p>

  <p>"Yosunu temizlemenin nelere yol açabileceğini çoktan hesaplamışlardır. "</p>

  <p>"Birinci subayın işbirliği yapmasına rağmen aslında bu işleme karşı olduğu dikkatimi çekti."</p>

  <p>"Evet. Ama o da aslında..."</p>

  <p>Gerisini getiremedim. Aksi takdirde Charles Summers'a neredeyse kadınlara has bir zayıflık addetmiş olacaktım. Veznedar kalın boynunun üstünde başını çevirerek gözümün içine baktı. Usulca dudaklarım aralayarak sordu:</p>

  <p>"Neden?"</p>

  <p>Cevap vermedim. "Kıskançlık" tehlikeli bir sözcüktür. Baş kasara güvertesinde yürüyen işleri seyretmeye devam ettim.&nbsp;Tırabzana tutunmayı bırakıp ayaklarımı açarak ayakta durdum, çünkü Bay Benét'in rotayı değiştirmesi sayesinde güvertede ayakta durmak nispeten kolaylaşmıştı. Geminin her&nbsp;iki tarafındaki ekipler ahenkli bir şekilde sırayla hareket ediyorlardı. Sonra, biz onları seyrederken, bir komuta verildi ve&nbsp;her iki ekip de halatları bırakmaksızın durdu. Sorunun ne olduğunu görebiliyordum. Geminin donanımı geminin her iki&nbsp;tarafındaki küpeştelere bağlı olduğundan zaman zaman çekme halatım dışarı çıkıp tekrar içeri almak zorunda kalıyorlardı. Bu kısa molalardan biri verilmişti, ama beklenmedik bir&nbsp;şekilde uzadı, çünkü önce gemi kampanası sonra da bir düdük çaldı ve "Fıçı başına!" nidasıyla kalaslar titredi. Nuh'un&nbsp;Gemisi'nden kalma, zamanla kemikleşmiş acayip bir alışkanlık yüzünden hızımızı artıracak olan hayati bir işlem yanda&nbsp;bırakılabiliyordu demek! Tayfa her şeyi unutup fıçıların&nbsp;önünde sıraya girdi ve Colley'in yarı ayıpladığı yarı hayran&nbsp;olduğu tavırlarla içkilerini yudumladılar. Geminin her iki yanındaki ekipler de baş kasara güvertesinin merdivenlerinden&nbsp;aşağı inip subaylannı, Cumbershum, Benêt ile Summers”ı&nbsp;terk edilmiş halatların başında sabırsızca beklemeye bıraktılar. Haftalar önce "çekme halatı" sözünü ilk duyduğumda&nbsp;marangozun ne dediğini hatırlamaya çalıştım: <i>Gemiyi karina&nbsp;edemeyeceklerini anlayınca çekme halatıyla yosunun birazını aldılar.</i> Sonra topçu Bay Askew devam etmişti:</p>

  <p><i>Yosunun tamamını almaya kalksalardı kaplama da beraberinde gelirdi.</i></p>

  <p>"Bu işlemin limanda yapılması gerekir."</p>

  <p>Bu sözün bana söylendiğini fark ettiğimde biraz şaşırdım. Bay Jones devam etti:</p>

  <p>"Bu öyle bir şey ki en ufak bir hatayı dahi kaldırmaz, Bay</p>

  <p>Talbot."</p>

  <p>"Hakikaten öyle. Ben de el yazmalarım için su geçirmez ve hafif bir sandık satın almayı düşünüyordum, böylece en azından onlar herhangi bir okura ulaşmayı başarabilirler."</p>

  <p>Bu bir şakaydı elbette, fakat öylesine alaydan yoksun bir sesle konuşmuştum ki Bay Jones ciddiyetle başım salladı.</p>

  <p>Tekrar adamları seyre koyulduk. Tayfa halatların başına geri döndü. Aniden Charles Summers”ın Bay Benet'e dönüp&nbsp;kendisinden hiç beklenmeyecek bir kızgınlıkla bir takım hareketler yaptığını gördüm. İki beyefendi ateşli bir tartışmaya&nbsp;giriştiler. Veznedar huzursuzca kımıldandı.</p>

  <p>"Sizce de ortada yanlış giden bir şeyler var mı, Bay Talbot?"</p>

  <p>Bu sırada aklıma Charles Summers”ın dostum olduğu ve herhangi bir nedenle onun arkasından konuşmamın hiç yakışık almayacağı geldi. Omuz silkerek öbür yana döndüm ve&nbsp;kıçüstü güvertesine giden merdivenleri tırmandım. Kaptan&nbsp;Anderson ön taraftaki tırabzana ellerini koymuş düşünceli&nbsp;bir halde gemisini gözden geçiriyordu.</p>

  <p>"Bu işlemin limanda yapılması gerektiği doğru mu kaptan?"</p>

  <p>Beni şöyle bir tepeden tırnağa süzdükten sonra dudaklarını araladı, ama sonra tekrar kapattı. Bu kez onunla birlikte seyretmeye başladık adamları. Bu yükseklikten bakınca çekme halatının tek bir parçadan oluşan dümdüz bir halat olmadığı açıkça görülebiliyordu. Her iki ucuna başka ipler eklenmişti ve bu iplerin bir kısmı da güverteye uzatılmış ya da halka halka yığılmıştı. Fakat denizcilik bilgim ya da tasvir yeteneğim bu karmaşayı ifade etmekte yetersiz kalıyor.</p>

  <p>"Su düzeyindeki büyük parça gerçekten de yosun mu, kaptan?"</p>

  <p>Kaptan homurdandı: "Bir kısmı karinanın altından söküldü. Ama biraz daha var."</p>

  <p>"Böylelikle hızımız artacak, değil mi?"</p>

  <p>"Öyle olacağını umuyoruz."</p>

  <p>"Ne kadar artacak?"</p>

  <p>Kaptan Anderson pek çok kimsenin ürkütücü bulacağı bir yüz ifadesiyle memnuniyetsizliğini gösterdi. Yani çenesini&nbsp;ileri çıkardı ve öfkeli suratım onun üstüne bindirdi.</p>

  <p>"Ah, cevap vermenize gerek yok, Kaptan! Elbette beni ilgilendiren bir konu değil... Gerçi biraz düşününce ben de herkes kadar bu işe bağlamış durumdayım!</p>

  <p>"Bağlamak mı? Neyi bağlamış durumdasınız?"</p>

  <p>"Hayatımı."</p>

  <p>Kaptan Anderson bu kez dimdik gözlerimin içine baktı. Fakat gözlerindeki ifade biraz küçümseyiciydi. Adeta baş kasarayı aşıp geçen dev bir dalga çukur güverteyi sular içinde&nbsp;bıraktı ve kıçüstü güvertesinin de sarsılmasına neden oldu.&nbsp;Hayal gücüm beni yanıltıyor muydu, yoksa kıçüstü güvertesi geminin geri kalanından bağımsız bir şekilde mi sarsılmıştı? Rüzgar ve soğuk iliklerime işleyince muşambalarımı almadığıma pişman oldum. Yine de dalgaları ve geminin baş-kıç&nbsp;vurma hareketlerini elimden geldiğince dikkatle takip ettim,&nbsp;ama o tuhaf sarsıntıyı bir daha hissetmedim.</p>

  <p>"Geminin gereğinden çok bel verdiği söyleniyor."</p>

  <p>Kaptan Anderson bir tıslamayla soluğunu bıraktı. Tırabzanı sıkan parmaklan kirli beyaz bir renk almıştı. Boğazından bir kükreme yükseldi: "Bay Summers!"</p>

  <p>Charles durdu ve konuşma borusunu aldı. Kullandığı tuhaf aletin etkisiyle sesi geminin bir başından öbürüne tuhaf, doğal olmayan bir yankılanmayla ulaştı.</p>

  <p>"Efendim?"</p>

  <p>"Gecikmenin sebebi nedir?"</p>

  <p>"Halat takıldı, efendim. Kurtarmaya çalışıyoruz."</p>

  <p>"Ne demek 'çalışıyoruz'?"</p>

  <p>"Çalışıyoruz."</p>

  <p>Charles başını öbür yana çevirdi. Bay Benet'e bir şeyler söyledi ve o da selam verip koşarak pupaya geldi. Çukur güverteden bize seslendi.</p>

  <p>"Bunun bir mercan olduğunu düşünüyoruz, efendim. Gemi son görevinde Batı Hint Denizi'ndeymiş. Aşağıdaki ölü mercanın yalnızca adamların gücüyle yerinden kopacağım&nbsp;pek sanmıyoruz efendim."</p>

  <p>"Biz' mi dediniz, Bay Benêt?"</p>

  <p>"Bay Summers da bunu ihtimal dahilinde buluyor. Halatın baştaki bocurgata bağlanmasını önerdim, ama kendisi birtakım nedenlerden dolayı bunu doğru bulmuyor."</p>

  <p>"Ya siz ne diyorsunuz, Bay Benêt?"</p>

  <p>"Önce palangalarla bir deneme yapmanın iyi olacağım düşünüyorum."</p>

  <p>Kaptan Anderson bir süre düşündü. Geviş getiriyormuş gibi çenesini oynatıyordu. Bunun dışında bedeninin tek oynayan yeri sağ ayağı, yani sancaktaki ayağıydı ki onu da eminim farkına bile varmadan esnetip doğrultuyordu. "Bununla&nbsp;birlikte, benim sancaktaki ayağım da, Bay Benêt<sup>”</sup>in ayağı da...&nbsp;bir dakika. Bay Benét'in yüzü pupaya dönük olduğuna göre&nbsp;onun iskele ayağı değil miydi? Demek ki insanın nerede ya da&nbsp;ne yönde durduğuna bağlı aslında. Bu gemici saçmalıklarından bıktım usandım artık! Hepimiz ilgili ayaklarımızı esnetip&nbsp;düzleştiriyorduk ve oturduğumuz ya da yattığımız zamanlar&nbsp;dışında bunu sürekli yapıyorduk. Artık bir parçamız haline&nbsp;gelmiş, bilinçsizce bir hareketti ve sanıldığı gibi kendimizi daha iyi hissetmemizi de sağlamıyordu.</p>

  <p>Kaptan Anderson başını sallayarak onayladı. "Çok iyi, Bay Benêt. Fakat..."</p>

  <p>"Dikkatli mi olalım, efendim?"</p>

  <p>Kaptan Anderson gülümsedi! Evet, gerçekten! işaret parmağını delikanlıya doğru salladı.</p>

  <p>"Yaa, yaa, Bay Benêt! Kesinlikle katılıyorum! Evet. Dikkatli."</p>

  <p>"Baş üstüne."</p>

  <p>Yüce Tanrım... muziplik değil de neydi bu!</p>

  <p>Ondan sonra adamların halatları çekmekten başka hiçbir şey yapmıyormuş gibi göründükleri, zaman kavramının unutulduğu kesintilerden biri yaşandı. Galiba halatın iki kere dolaştırılması gerekiyordu. Sanırım Bay Summers baş kasaranın orada bir güverte babasını kullanarak... Ah, Tanrım! Palangalardan ve halatlardan bir keşmekeş... sonra ateşli bir tartışma&nbsp;başladı. En sonunda adamlardan bir kısmı bir ipin ucuna toplandı ve "Yisa beraber!" komutasıyla birlikte çekmeye başladı. Bunun görünür bir faydası olmayınca bırakmaları talimatı verildi, ardından bir "Agonta!" nidası, son olarak da gerçekten hedefine ulaşan, "Asılın dedim ulan" haykırışı duyuldu. Tabanca ateşlenmiş gibi bir patlama sesi geldi, fakat bu sesin nedeni kopan bir ipti. Çünkü bir anda adamlar boşta kaldı ve arka arkaya gidip sırtüstü düştüler. Halat ve palanga&nbsp;keşmekeşini eski haline getirmeleri uzun sürdü. Ben de bu&nbsp;arada tek başıma yolcu salonuna giderek biraz daha soğuk&nbsp;biftek yiyip geri geldim. Düzen tekrar sağlanmıştı ve adamlar&nbsp;yeniden çekmeye başladılar. Çekme halatının kılavuz ipi gerildi ama hareket etmedi.</p>

  <p>Bay Benêt tekrar pupaya koşturdu.</p>

  <p>"Bocurgatı kullanmamızın iyi olacağına kanaat getirdik, efendim."</p>

  <p>Kaptan Anderson birdenbire dikleşti. Ellerini arkasına kavuşturup güvertede volta atmaya başladı. Yüzbaşı Benêt aşağıda beklemeye devam etti. Altımızdan başka bir büyük dalga geçti...</p>

  <p>Bu defa hiç kuşkum yoktu. Kaptan benden uzaklaşırken ayaklarını biraz daha fazla açtı, kıç güvertesi hareket etmişti&nbsp;ve bu öyle bir hareketti ki ne baş kasara ne de çukur güverte&nbsp;tarafından tekrarlandı!</p>

  <p>Kaptan en nihayetinde dönüp sordu.</p>

  <p>"Bay Summers da size katılıyor mu?"</p>

  <p>"Kendisi emri sizin vermeniz gerektiğini düşünüyor, efendim."</p>

  <p>"Bu konuda haklı, Bay Benêt. Peki halatı pruvaya doğru hareket ettiremiyor musunuz?"</p>

  <p>"Ben... biz halatın mercana dolaşmış olduğunu ve pruvaya ya da pupaya doğru hareket ettirilemeyeceğini düşünüyoruz."</p>

  <p>"Peki Bay Gibbs ne düşünüyor?"</p>

  <p>Bay Benêt gülümsedi.</p>

  <p>"Şöyle diyor: 'Belki mercandır, belki de değildir."</p>

  <p>"Çok iyi. Birinci subaya sevgilerimi sunun ve buraya kadar gelmesini rica edin."</p>

  <p>Hayal gücüm beni yanıltıyor muydu, yoksa Kaptan Anderson'ın "birinci subay" deyişinde Yüzbaşı Benét'le ortak bir tim, ortak bir anlayış mı sezmiştim? Ama artık bunun ne kadar korkunç bir hata olacağım fark edecek kadar öğrenmiştim&nbsp;donanmanın adetlerini! Hayır, hayal gücüm beni yanıltıyor&nbsp;olmalıydı, çünkü Kaptan Anderson yeniden suratını asmış ve&nbsp;Yüzbaşı Benêt her zamanki gibi koştura koştura baş kasaraya&nbsp;doğru uzaklaşmıştı. Summers çabuk geldi, ama koşmadan.&nbsp;Yüzü tamamen ifadesizdi. Kaptanla birlikte benden uzaklaşarak geminin en sonuna gittiler ve orada durdular. Esintiyle&nbsp;kulağıma erişen kırık dökük birkaç kelime dışında konuştuklarından hiçbir şey anlamadım. Baş tarafta Yüzbaşı Benét'in&nbsp;artık alışmaya başladığım canlılığıyla adamlardan bir kısmım&nbsp;bir araya topladığını görebiliyordum.</p>

  <p>"Sorumluluk."</p>

  <p>Bu sözcük rüzgarla uçup gitti. Biraz yüksek bir sesle söylenmiş gibiydi, sanki Charles Summers bu sözcüğü daha önce söylemişti ve şimdi vurgulayarak yineliyordu.</p>

  <p>Mercam sökerken ya da kırarken ahşabın da onunla birlikte gelmeyeceğinden nasıl bu kadar emin olabiliyorlardı? Bu kez kaptanın sesi aynı sözcüğü yineledi:</p>

  <p>"Sorumluluk!"</p>

  <p>Yine rüzgara karışıp kayboldu.</p>

  <p>Bay Summers geri geldi. Hiçbir şey söylemeden yanımdan geçip yoluna devam etti. Yüzü taş kesilmişti, fakat yürüyüşü&nbsp;endişeli ve hatta öfkeli olduğunu ele veriyordu. Hepimiz ne&nbsp;kadar da değişmiştik! Daima soğukkanlılığım koruyan Charles şimdi aklını yitirmiş gibi davranıyordu; Anderson önceleri çok soğuk bir insandı, ama şimdi Bay Benet'e gülücükler&nbsp;gönderiyordu, ya ben?.. Kabul etmek gerekir ki, Edmund Talbot'ın geleceğini tehlikeye sokacak kadar çok şey yazdım buraya.</p>

  <p>Çekme halatı ve destek halatlarının hepsinin bağlandığı bir kılavuz halat çukur güvertedeki küçük bocurgatlardan birine değil, baş kasara güvertesindeki devasa bocurgata bağlanmıştı. Adamlardan bazıları bocurgatın kollarını yerine takıyorlardı. Soğuk bir rüzgar esti ve deniz yüzeyine belli bir&nbsp;açıyla, tuzlu suyla yıkanmış ve serpintilerle ıslanmaya devam&nbsp;eden güvertede yürütülen bu işlemin; kulakları küpeli, saçlarını at kuyruğu yapmış adamların yürüttüğü bu işin hayatımla ilgili olduğu aklımdan geçti, bu öyle bir işlemdi ki, vaftiz&nbsp;babamın elimden tutmasıyla ilerlediğim kıymetli kariyerin&nbsp;sonunu hemencecik getirebilirdi!</p>

  <p>Kafamda dolaşan bu fikirlerin etkisiyle kıçüstü güvertesindeki yerimden ayrıldım ve çukur güverteye inip küpeşteye yaklaştım, aşağı bakıp çekme halatının suyun altında kaybolduğu yeri görmeye niyetliydim. "Bir şeyler yapmayı!" istememe neden olan yepyeni bir aciliyet duygusu dışında beni&nbsp;bunu yapmaya iten bir şey var mıydı bilemiyorum. Gerçi bu&nbsp;sadece bana özgü bir durum değildi. Yolcularımız, en azından ranzalarından kalkabilenler koridorun girişine birikmiş,&nbsp;daha doğrusu yığılmıştı. Bowles bir paltoya sarınmış, saçları&nbsp;darmadağınık, şapkasız başında her esintiyle çırpınan kapkara bukleleriyle dimdik, baş tarafı seyre dalmıştı. Deniz ressamımız Bay Broclebank de daha ranzasına dönmemiş, diğerleriyle birlikte bekliyordu, hem de hava kötüleştiğinden beri ilk&nbsp;defa ayağa kalkıyor olmasına rağmen! Aman Tanrım, ne kadar da değişmişti! Bir zamanlar göğsünden başlayıp dizlerine&nbsp;kadar iniyormuş gibi görünen göbeği şimdi büzüşmüş ve&nbsp;karnıyla kalçası arasında kabuk benzeri bir şişkinliğe dönüşmüştü. Sırtına bir şal ya da battaniye, belki de refah günlerinden kalma bir araba halısı almıştı. Kastor şapkasını başına&nbsp;tutturmak için kuşak benzeri bir şeyi tepesinden ve çenesinin altından geçirmişti. Yüce Tanrım, gözlerim beni yanıltmıyorsa bu bir bayanın çorabından başka bir şey değildi! Çorabın eski sahibi Bayan Broclebank kocasının kanadı altına girmeye&nbsp;çalışıyordu. Ben yanlarından geçerken araba halısını açıp kocasının sağ koltukaltına sığışmaya çalıştı ve kısa bir uğraştan&nbsp;sonra başardı. Sevimli yüzünün rengi uçmuştu. Kimse bir şey&nbsp;söylemedi. Herkesin gözü pruvadaki bocurgattaydı.</p>

  <p>Ardından, sanki sessizliğimiz göçmenlerin mümkün mertebe yaşamlarını sürdürdükleri baş tarafı gürültüden durulmaz hale getirmiş gibi onlar da çukur güverteye doğru akmaya başladılar ve çok geçmeden güverteyi hınca hınç doldurdular. Subaylardan öfkeli nidalar yükseldi. Summers baş kasara güvertesinden inip göçmenlere bir şeyler söyledi. Halatları işaret ediyordu. Arkamda kıçüstü güvertesinin ve pupanın merdivenlerini inen sert adımlar işittim. Bu gelen Kaptan Anderson'dı elbette, heybetli adımlarla sular içindeki güverteden geçerek baş tarafa doğru ilerledi. Anderson kısık sesle&nbsp;Summers'a bir şeyler söyledikten sonra Summers yeniden&nbsp;göçmenlerin yanına gidip devam etti. Kovanlarına giren arılar gibi baş kasara girişinde gözden kayboldular ve operasyon boyunca da bir daha ortaya çıkmadılar. Kaptan Anderson&nbsp;halatların arasından dikkatle yürüyerek baş kasara güvertesine tırmandı ve bocurgatı geçip iskele tarafındaki küpeşteye&nbsp;yaklaştı, sonra da halatın takıldığı yerin hizasında durup aşağı bakmaya başladı. Ben de iskele tarafındaki yükseltilmiş küpeşteye tırmandım ve aşağı baktım.</p>

  <p>Colley renklerden çok söz etmişti! Gördüklerimin renklerini unutmamalıyım. Denizin yüzündeki kurşun rengi silinip gitmişti artık. Gökyüzü koyu maviye dönmüş, deniz ise üzeri oynaşan beyaz atlarla dolu lacivert bir çayıra dönmüştü. O&nbsp;neşeli küheylanlar ta ufka kadar uzanırken güneş, orasına burasına pamuk gibi bulutlar oyulmuş bir gökten bize gülümsüyordu. Geminin bordası bir savaş gemisine yakışacak şekilde&nbsp;sarı siyah eşekarısı rengindeydi. Çekme halatıyla yapılan&nbsp;operasyon halatın takılmasına kadar iyi gitmiş olmalıydı. Bunun delillerini görmek hiç de zor değildi. Geminin bordasından birkaç metre uzakta yosunlardan bir halı yüzüyordu. Gemi yalpaladığı esnada su düzeyindeki yeşil yosun yükseldi&nbsp;ve daha alt kısımlara yapışmış koyu renkli yosun biraz battı.&nbsp;Koyu renkli yosunlar hâlâ gemiden ayrılmamıştı fakat hızımız artarsa ya da çekme halatı pupaya doğru çekilebilirse temizlenmemesi için hiçbir sebep yoktu. Daha önce aklımdan&nbsp;geçirdiğim gibi, bu yosundan halı gerçekten iğrenç bir manzara oluşturuyordu. Zaman zaman halının saçaklarından küçük pavuryalar ve denizyıldızları kopup ayrılıyor ve nazlı&nbsp;nazlı uzaklaşarak gemimizin tüm yalpalamalarına, bel vermelerine, silkinmelerine, sarsılmalarına rağmen denizin ortasında hareketsiz olduğumuzu ele veriyordu. Ne olursa olsun,&nbsp;çekme halatı bir kez işe yaramıştı ve yine yarayacaktı. Karinadaki yosunun temizlenmesi bir ihtimal olmaktan çıkmıştı.</p>

  <p>Biri derin bir nefes aldı. Dirseğimin dibinde duran ve denize değil bana bakan Wheeler'di bu.</p>

  <p>"Demek doğru, efendim?"</p>

  <p>Fısıldayarak cevapladım... hem de tüm o esintiye, serpintiye, gürültü patırtıya rağmen!</p>

  <p>"Nedir doğru olan be adam?"</p>

  <p>"Şanslarını deniyorlar, değil mi, efendim? Siz subaylarla konuşmuştunuz, haksız mıyım?"</p>

  <p>Bu adam artık dayanma sınırlarımı zorlamaya başlamıştı.</p>

  <p>'Tanrı aşkına, Wheeler! Sen de diğerleri gibi gördüklerinle yetinsen olmaz mı?"</p>

  <p>Wheeler çekilip gitti.</p>

  <p>Baş kasara güvertesinde Bay Gibbs kaptanın önünde uysalca başmı eğerek aşağı indi. Başka bir kopmuş yosun parçası ağır ağır uzaklaştı.</p>

  <p>Fakat Bay Broclebank bulunduğum yere yaklaşıyordu. Adımlarını özenle atarak küpeşteye yaklaştı ve Wheeler'ın&nbsp;dirseğimin dibinde bıraktığı boşluğu doldurdu.</p>

  <p>"Fırçanız için uygun bir manzara, Bay Broclebank."</p>

  <p>"Bana bir resim siparişi mi veriyorsunuz, Bay Talbot?"</p>

  <p>"Ben mi? Yüce Tanrım! Ben sadece..."</p>

  <p>Kocasıyla birlikte gelmiş olan Bayan Brodebank araba halısının içinden söze karıştı:</p>

  <p>"Gemi biraz daha az hareket etseydi Bay Brodebank'in, yani Wilmot'ın portrenizi yapmaktan zevk duyacağına hiç&nbsp;kuşkum yok, Bay Talbot!"</p>

  <p>Bu kadar aptalca ve gereksiz bir konuşma olabilir mi? Cevap vermek yerine kaderimizin belirlendiği baş tarafı izlemeyi tercih ettim. Benim ne kadar sinirli olduğumu ve tüm yolcuların ne kadar gergin ve endişeli olduğunu göstermek için bu olay yeterdi herhalde. Gemiciler adına bir şey diyemem,&nbsp;fakat onların da hepsi insandı ve kaybetmek istemedikleri bir&nbsp;hayatları vardı. Benim endişemin boyutları da Bayan Brodebank'i duymazdan gelmemden anlaşılabilir, ne de olsa şeker&nbsp;gibi, ufak tefek, sevimli bir varlık ve onunla yaptığım her konuşmadan büyük bir zevk alıyorum. Doğrusunu söylemek&nbsp;gerekirse, direklerimizi kaybetmemizin öncesinde... fakat bu&nbsp;hiç hoş değil.</p>

  <p>Veznedar yeniden ortaya çıktı ve gelip Bay Brodebank ile benim aramıza sıkıştı.</p>

  <p>"Çok yavaş gidiyorlar, Bay Talbot, şu tembel köpeklere baksanıza."</p>

  <p>"Belki de elde edecekleri geliri umursamadıklarından felaketi geciktirmeye çahşıyorlardır, Bay Jones."</p>

  <p>"Borç içinde sefih yaşamlar. Böyleleri için gelirin ne gibi bir anlamı olabilir ki?"</p>

  <p>"Şişledin de kanamadık mı?"</p>

  <p>"Kusura bakmayın, ne demek istediğinizi anlayamadım!"</p>

  <p>Bay Brodebank ona doğru eğildi.</p>

  <p>"Bay Talbot <i>Venedik Taciri'</i> nden bir alıntı yaptı. Hayır, hayır, Bay Talbot. Zaman zaman onların arasında yaşamış olan benim gibi bir insandan daha iyi tanıyor olamazsınız bu ayak&nbsp;takımını. Üst sınıftan insanlar arasındaki çürümenin ve ahlâksızlığın sözünü etmek son yıllarda moda oldu. Oysa ayaktakımının çürümüşlüğünden ve ahlâksızlığından kimsenin&nbsp;söz ettiği yok! Şu ya da bu şairin söylemiş olabileceği gibi, günahkârların daima aramızda olduğunu hiç unutmamalıyız.&nbsp;Hatta bu gemide... resmen soyuldum efendim. Hem de acılar&nbsp;içinde yatağımda kıvranırken..."</p>

  <p>Bayan Broclebank tekrar lafa karıştı.</p>

  <p>"Wilmot, hani bu konuyu hiç kimseye açmayacaktık, üstelik ben seviniyorum bile o lanet nesneden kurtulduğumuza!"</p>

  <p>Bocurgatın çevresinde yerini alan adamlar dönmeye başladı.</p>

  <p>"Yavaş!"</p>

  <p>Charles Summers küpeşteden sarkmış çekme halatına bakıyordu.</p>

  <p>"Yüklen!"</p>

  <p>Adamlar biraz daha hızlı dönmeye başladılar. Güverteye yayılmış durumdaki ipler ve halatlar havaya kalktı, büklümleri yavaş yavaş kayboldu. Ya gemiden ya halattan ya da bocurgattan, ya da üçünden birden ürkütücü bir gıcırtı yükseldi. Ben de küpeşteden aşağı baktığım sırada bir dalga geldi ve&nbsp;geminin bordası yosunlarıyla birlikte deniz yüzeyinden yükselip sonra tekrar indi. Çekme halatının güverteden yosunlara kadar uzanan kısmı görülebiliyordu. Hareket etmiyordu,&nbsp;ama gerilimden dolayı üzerinden sular sızdığım görebiliyordum. Bocurgatın orada aniden bir karmaşa yaşandı. Adamlar&nbsp;birbirlerinin üstüne düştüler. Çekme halatı yerinden oynamıştı.</p>

  <p>O anda gördüğüm ve daha sonra göreceklerim pek çok kez kabuslarıma girecekti. Kabuslarda nesneler daha büyük görünür ve insanın karşısında ürkütücü bir ihtişamla yükselir.&nbsp;Uyanıkken olduğu gibi rüya görürken de korkuyorum bir gece o şeyin tekrar ortaya çıkacağına ve bir yüzün yarısını gizleyen yosunlarla karşıma dikileceğine. Bu yüzün kime ya da&nbsp;neye ait olduğunu bilmiyorum ve artık bu ürkütücü düşünceyi kafamdan atmak istiyorum. Ne olursa olsun, o sabahın&nbsp;rüzgarlı ve tuzlu havasında, sarsılıp yalpalayan geminin küpeştesinden bakarken bir insan kafasının tepesine benzeyen bir şeyin yosunlar arasından yüzeye çıktığını gördüm. Yanı başımda birisi feryadı bastı, bir erkeğin gırtlağından çıkan&nbsp;korkunç bir feryat. Yüzeydeki nesne çevresine dolaşan yosunlarla birlikte kımıldadı. En az Leviathan kadar büyük bir&nbsp;şeyin başı, yumruğu ya da bileği olmalıydı bu. Geminin hareketiyle uyumlu bir şekilde yosunların içinde yalpaladı, çıktı,&nbsp;battı, tekrar çıktı...</p>

  <p>"Bırak!"</p>

  <p>Bunun kesinlikle aptalca ve gereksiz bir emir olduğunu şimdi fark ediyorum. Çünkü çekme halatının aniden boşa&nbsp;çıkmasıyla yerlere serilen adamlar, sanki suç işlemiş gibi hızla bocurgattan uzaklaşmışlardı. Söylendiğine göre astsubaylar kırbaçlarını kullanmak zorunda kalmışlar ve gemi baştan&nbsp;başa kargaşaya boğulmuş. Ama ben bunlardan hiçbirini görmedim. Bilinmeyen diyarlardan yükselen o korkunç yaratıktan bir türlü gözlerimi ayıramıyordum. Görünümü derin denizlerin güvenilmez "gerçeklerini" tümden ortadan kaldırmış ve onun yerine korkunç bilinemezi getirmişti. Her ne kadar olanaksız gibi görünse de, geminin ansızın yalpalamasıyla deniz gözlerimin önünde yükseldi ve o nesne de en tepede&nbsp;benden bile daha yukarıya çıktı. Ardından yan döndü, bir&nbsp;parça ziftle kendisine yapışmış olan çiftlik ambarı kirişi büyüklüğünde kayboldu.</p>

  <p><br /></p>

  <p>&nbsp;</p>
</body>
</html>
