<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1 id="sigil_toc_id_6">(8)</h1>

  <p>&nbsp;</p>

  <p>İşte her şey böyle oldu. Bir ateş tüm bitkinliğimi yakıp tüketti ve görünmez yalazlarıyla geçici bir kuvvet vererek beni canlı tutmaya.... hem de onca zamanın uykusuzluğuyla ranzama devrilmeme rağmen... ama kelime haznem yetmiyor&nbsp;benim gibi üstün zekalı, sağ duyulu bir adamın başına gelenlerin ne gibi hisler uyandırdığını anlatmaya! Sonsuz ve derin&nbsp;bir aşkın pençesindeydim, ve hâlâ da pençesindeyim! Sadece&nbsp;heyecan değil, aynı zamanda korkuydu hissettiğim... yeni bir&nbsp;dünyaya adım atmanın ürkekliği belki, karakterimin hiç de&nbsp;uygun olmadığı riskli, şansa bakan bir dünyaydı bu... onun&nbsp;rotası Hindistan'dı, benimki Avustralya... kariyerim... tasarladığım kârlı birliktelik...</p>

  <p>Edmund Talbot üstünde elbiseleriyle ranzasına uzanmış yatarken hayatta en çok arzu ettiği, en çok düşündüğü, en büyük tutkuyla bağlandığı kişi, bir vaizin beş parasız kızıydı!</p>

  <p>Bir süre sonra aklım birazcık başıma gelince Wheeler'ı çağırdım ve gelinceye kadar da her seferinde sesimi yükselterek tekrar tekrar bağırmam gerekti.</p>

  <p>"Seni kahrolası herif, leş gibi rom kokuyorsun!"</p>

  <p>"Kutlama için içki dağıttılar, efendim. Benim de payıma birkaç yudum düştü."</p>

  <p>"Kaptan Anderson..."</p>

  <p>"Sör Henry onu ikna etmiş, efendim. Gerçek bir beyefendi şu Sör Henry."</p>

  <p>"Pekala. Tüm eşyalarımı toplayıp daha önce Bay Colley'in kullandığı kamaraya taşımanı istiyorum."</p>

  <p>"Bunu yapamam!"</p>

  <p>"Ne demek bunu yapamam?"</p>

  <p>"Bunun için emir almadım, efendim!"</p>

  <p>"Ben emir veriyorum sana."</p>

  <p>"Kaptan Anderson..."</p>

  <p>"Az önce onunla birlikteydim. Hiçbir şekilde itiraz etmedi, bu yüzden senin de..."</p>

  <p>Wheeler söylenmeye başladıysa da lafı ağzına tıktım.</p>

  <p>"Bu arada işe başlamadan önce akşam giyeceğim kıyafetleri hazırlarsan iyi olacak."</p>

  <p>Potur, ayakkabılar, çoraplar, kuyruk... adam işini iyi biliyordu ve çok geçmeden hepsini çıkarıp güzelce ranzanın üstüne dizdi. Üstümü değiştikten sonra Colley'in kamarasına geçtim. Beklediğimden daha tuhaf gelen ilk şey, bu kamaranın geminin sancak tarafında olduğuydu... yani sağ tarafta,&nbsp;pupaya doğru bir yerlerde bulmuştum kendimi. Az önce terk&nbsp;ettiğim kamaranın tam simetrik karşıtıydı ve orada kaldığım&nbsp;haftalar boyunca edindiğim alışkanlıklar nedeniyle kendimi&nbsp;birden bire solak gibi hissetmeye başladım. Geminin baş tarafından gelen gürültü daha fazlaydı, aslında geminin her yerinden gelen gürültüler burada daha iyi duyuluyordu. Geminin kıç tarafında da bir curcuna vardı anlaşılan, bazı kamaralarda sesler yükseliyor, kahkahalar atılıyordu. Herhalde şu&nbsp;gemiden gemiye ziyaret meselesinden dolayı, demek hâlâ devam ediyor. Aslında tayfalar benzeri bir etkinliğe girişmeye&nbsp;kalksalar çok ciddi bir biçimde cezalandırılırlar, çünkü bunu&nbsp;onlar yaptığında ismi "gemiden kaçmak" oluyor. Ama yolcular rahatça birbirlerine gidip gelebiliyorlar, genç subaylar da&nbsp;aynı rahatlıkla subay salonundan subay salonuna, asteğmen&nbsp;kamarasından asteğmen kamarasına mekik dokuyorlar ve&nbsp;geminin bu tarafını Sör Henry'nin kaptan kamarasından çok&nbsp;daha canlı bir hale getiriyorlar.</p>

  <p>Birinin kapımı vurmakta olduğunu işittim.</p>

  <p>"Giriniz!"</p>

  <p>Her zamanki yıpranmış üniforması ve yüzünde endişeli bir ifadeyle Summers girdi içeri.</p>

  <p>"Bay Talbot, nedir bu yaptığınız?"</p>

  <p>"Hey, neden balo için üstünü giyinmedin, dostum?"</p>

  <p>Sorduğum soruyu duymazdan geldi.</p>

  <p>"Kamaranızı değiştirmişsiniz!"</p>

  <p>"Haa, o mu? Bu sayede Bayan Chumley'i gemimize alabileceğiz."</p>

  <p>"Edmund! Buna imkan yok!"</p>

  <p>"Aklımın pek başımda olmadığını kabul ediyorum, Charles. Ama bir süre için bunu görmezden gelemez misin?"</p>

  <p>"Gerçekten de kafana ciddi darbeler aldın, ama Colley'in kamarası..."</p>

  <p>"Şöyle diyebiliriz: Bayan Chumley'den gelip de o zavallı mahlukun bile bile kendini öldürdüğü ranzada yatmasını istemeye gönlüm razı olmadı!"</p>

  <p>Summers başım iki yana salladı. Bu işi ciddiye aldığı belliydi.</p>

  <p>"Ama görmüyor musun..."</p>

  <p>"Off, boş ver yahu! Sen söylesene bakalım, neden dans için giyinmedin?"</p>

  <p>Summers, esmer teninin altında pembeleşti.</p>

  <p>"Ben baloya katılmayacağım."</p>

  <p>"Seni Metodist!"</p>

  <p>"Size daha önce de söylediğim gibi, dans etmeyi öğrenmeye hiç fırsatım olmadı, Bay Talbot" dedi soğuk bir sesle. "Kadril, Alman dansı, vals gibi dansları bilmeye de ihtiyacım&nbsp;olmadı bugün dek. Hatırlamıyor musunuz, tayfanın arasından yükselerek geldim bu mevkie?"</p>

  <p>"Ama gemiciler dans eder!"</p>

  <p>"Evet, ama sizin gibi değil."</p>

  <p>"Hâlâ kızgınsın galiba."</p>

  <p>"Öyleyim ve hep öyle kalacağım. Gerçi balo sırasında vardiyayı almaya gönüllü oldum... yani gerçekleşirse, demek istiyorum."</p>

  <p>"Bu baloyu durdurabilecek kadar zalim olamaz kader."</p>

  <p>"Ben de kıçüstü güvertesinde volta atıp geleceğimizdeki bu ani değişim üzerinde düşüneceğim."</p>

  <p>"Barışı mı kastediyorsun? Hem nasıl bir değişim? Hayır, Bay Summers. Karınca kararınca tarih okuduğumu söyleyebilirim. Hiçbir değişiklik olmayacak. Tarihten alınacak birinci&nbsp;ders, kimsenin tarihten ders almadığıdır!"</p>

  <p>"Kim söylemiş bunu?"</p>

  <p>"Ben söyledim. Kuşkusuz başkaları da söylemiştir ve yine söyleyecektir... ama yine de durum değişmeyecektir."</p>

  <p>"Çok karamsarsın."</p>

  <p>"Ben mi? Ah bir bilseydin Sevgili Charles... heyecan içindeyim ve..." tam bu noktada dudaklarımdan "aşık" sözcüğü çıkar gibi oldu, ama karakterimdeki bir özellik bu sözcüğün&nbsp;duyulmasını engelledi... "başım dönüyor, zira konyağı biraz&nbsp;fazla kaçırmışım, ayrıca son birkaç yıldır hiç uyumamış gibi&nbsp;hissediyorum kendimi."</p>

  <p>"Başındaki yaralar..."</p>

  <p>"Benim kendi..."</p>

  <p><i>"Alcyone'da</i> bir doktor var."</p>

  <p>"Sakın bunu ağzına alayım deme, Charles! Doktor halimi görürse baloya katılmama izin vermeyecektir, şu anda böyle&nbsp;bir şeyi aklıma bile getirmek istemiyorum."</p>

  <p>Summers sözümden çıkmayacağım belirtircesine başını salladıktan sonra çekildi. Çevremde yükselen seslerden "eğlence" vaktinin gelmiş olduğunu çıkardım. İşlemeli yenlerimin içinden kollarımı geçirdim, uzun süre sandıkta kalmanın&nbsp;neden olduğu can sıkıcı bir kırışıklığı elimle düzelttim. Yeni&nbsp;kümesimin kapısını açıp kalabalığa karıştım, hep beraber koridordan çıkıp merdivenlere yöneldik. Gemicilerin yapacağı&nbsp;gösteri kıç güvertesinden izlenecekti. Bayan Granham'ın mavi, Bayan Broclebank'in yeşil ve Bayan Zenobia'nın gökkuşağı renklerinde süzülerek yanımdan geçtiklerini görmek olağanüstüydü! Fakat bu şenlikli toplantıyı gördüğümde hissettiğim neşe, tam çukur güverteye çıktığımız anda içine düştüğüm şaşkınlığın yanında hiç kalıyordu. Her şeyden önce, akşamın alacakaranlığı normalden daha koyu bir karanlığa bırakmıştı yerini, bunun nedeninin hâlâ çevremizi sarmakta&nbsp;olan nemli sis olduğunu düşündüm. Bu koyu gecenin içinde&nbsp;ada gibi yapayalnız bir mekan vardı. Bizim mekanımız, gözümüzün görebildiği dünyanın tamamı öyle parlak ışıklarla aydınlatılmıştı ki, sonsuzluğun ortasında minik bir nokta olmaktan çıkıp oyun alanlarının en genişine dönüşmüştü. Gemiciler her yana fenerler asmışlardı. Bu fenerlerden bazılarında renkli camlar kullanılmış olduğundan, etraf yalnızca gündüz olduğundan daha aydınlık değil, aynı zamanda prizmatikti. Çok fazla bayrak vardı. Oraya buraya asılmış çelenkler,&nbsp;süsler, taçlar, gerçek olamayacak kadar büyük çiçekler gördüm. Ve tüm bu süslemelerin arasında kımıldanan pırıltılı bayanlar, ışıltılı üniformalar, gemimizin baş tarafında gizli bir&nbsp;oyuktan çevreye neşe saçmakta olan, Sör Henry'nin bandosunun kemanları, flütleri, davulları! <i>Alcyone</i>'un hanımları ve subayları kendi güvertelerinde birikmişler ve eskiden iskele&nbsp;olan geniş bir caddeden yukarı, bizim güvertemize doğru sırayla ilerliyorlardı. Gemimizin hemen girişinde, genç Bay&nbsp;Taylor tam takım giyinmiş sevimlilik ve yaşını aşan bir nezaketle bayanları güverteye alıyordu! Hatta bir adım atıp Bayan&nbsp;Chumley'i onun elinden kurtarmak zorunda kaldım, zira onu&nbsp;alıkoymaya niyetli gibi duruyordu. Bunu yaparken sert davranmaktan çekinmedim, ardından birkaç yüzbaşıyı da savuşturduktan sonra daha fazla tantanaya meydan bırakmadan&nbsp;onu Kaptan Anderson'ın soluna yerleştirip ben de diğer yanına geçtim. Gemicilerimiz şakacıktan bana "Lort Talbot!" adını taktıklarına göre bu şöhretimin avantajlarını kullanmamın&nbsp;ne sakıncası olabilirdi ki? Tüm bunları öyle bir kararlılık ve&nbsp;başarıyla gerçekleştirdim ki, gerçekten düşmanla karşılaşmış&nbsp;olsaydık borda ettiğimizde de aynı beceriyi gösterebilir miydim, diye düşünmeden edemedim. Leydi Somerset de Anderson'ın sağ tarafında oturuyordu.</p>

  <p>Sör Henry ayağa kalktı, geminin hem pruvasında hem pupasında herkes onunla beraber kalktı. Bando hemen havayı değiştirdi ve "Tanrı Kralı Korusun" ezgilerinin ciddiyeti her&nbsp;yanı sardı. Bu işlem tamamlandıktan sonra, biz yerlerimize&nbsp;oturmaktayken adamın teki ileri çıkıp şehvet ve neşeyle bir&nbsp;"Buyur Britanya" nidası çekti. Böylece "yaşa" teranesi başladı tabii, Majesteleri Kral, Fransız Kralı, kral naibi, Rus Çarı ve&nbsp;biraz geri dönerek Sör Henry ve Leydi Somerset, son olarak&nbsp;da Kaptan Anderson bu "yaşa"lardan nasibini aldı. Hey Yarabbim, sen benim aklımı koru, Sör Henry dikkatle seçtiği birkaç teşekkür kelimesi etmek için söze başlamasa "yaşa"lar sabaha kadar devam edecek gibi görünüyordu. En nihayetinde&nbsp;yerlerimize oturmayı başardık ve eğlence başladı. Bir adam&nbsp;ileri çıktı ve güya şiirsel bir bağlılık konuşması yaptı... adamın dizelerinin hem yarım kafiyeli hem de hayatımda duyduğum en ipe sapa gelmez beyitlerden oluştuğunu söylemek&nbsp;zorundayım.</p>

  <p><i>Sör Henry Somerset ve Kaptan Anderson</i></p>

  <p><i>Madem bitti artık muharebe ve çatışma</i></p>

  <p><i>Pek çok hayata ve batığa sebep olan</i></p>

  <p><i>Müsaade var mı çizgiyi aşmaya, saygılarımızı sunmaya.</i></p>

  <p>O an adama karşı bir merhamet duygusu uyanmıştı içimde. Ama şimdi durup geriye baktığımda, Bayan Chumley' in belli belirsiz ama okul çocukları gibi kıkırdayışında biraz&nbsp;sempati olduğunu kabul etmeliyim. Adam okuyabiliyor ve&nbsp;okuduğunu aklında tutabiliyordu. İşte adamın olağandışı tek&nbsp;yönü buydu. Ufak tefek ve pörsümüş bir görünüşü vardı. Fenerlerin ışığında kel kafası zaman zaman çakıyordu. Elinde&nbsp;birden fazla kağıt olduğunu görünce bu hitabının ortak bir&nbsp;çalışmanın ürünü olduğunu anladım. Ya önceden düşünememişti ya da elinde yeterince kağıt yoktu, belki de daha önce&nbsp;böyle bir deneyim yaşamadığından, temiz bir kopyanın önemini henüz keşfedememişti! Bu yüzden, ister istemez bir o&nbsp;kağıda bir bu kağıda bakıyor, sonra ters tuttuğu öbür kağıda&nbsp;dönerek ne yazdığım anlamaya çalışıyor, ters çevirdikten sonra konuşmaya devam ediyordu. Bu kağıtların yazarlarından&nbsp;birinin şiirsel dağarcığı biraz bayatlamış olmalıydı, çünkü ansızın şiirin yapısı karmaşıklaşıyor ve Fransızlar</p>

  <p><i>beyhude</i> <i>sürüyordu köpüklü dalgalarım çalkantılı denizin.</i></p>

  <p>Ardından bir iki dize sonra yeniden başlıyorduk.</p>

  <p>…<i>tüm bunları yapıp bitirdikte</i></p>

  <p><i>Evle aramızda hiçbir engel yok,&nbsp;</i></p>

  <p><i>kahrolası</i> <i>Yankileri saymazsak elbette...</i></p>

  <p>Bayan Chumley'e doğru eğilmiş tam bu olanlardan ne büyük bir utanç duyduğumu ifade edecektim ki, yelpazesinin ardından fısıldayarak bu kadar eğlenceli bir gösteriyi en son&nbsp;mezuniyeti sırasında piskoposun konuşmasında gördüğünü&nbsp;söyledi. Bu büyüleyici yaratığın zihninde çakan zeka kıvılcımının açık kanıtını duyunca zevkten deliye dönüyordum neredeyse. Bu sözleriyle beni kendisine daha sıkı bağlarla esir&nbsp;ettiğini itiraf edeceğim sırada baş kasaradan gelen bir kahkaha tufanı beni engelledi...</p>

  <p>"Ne söyledi, Bayan Chumley?"</p>

  <p>"Galiba 'Billy Rogers'la ilgili bir şeydi. Kimdir bu kişi?" Derinden sarsılmıştım, ama bunu fark etmesine izin vermedim tabii.</p>

  <p>"Bizim gemicilerden biri."</p>

  <p>Fakat başımı çevirip gösteriyi izlemeye başlar başlamaz yeni bir şey işittim.</p>

  <p><i>Bay Prettiman ve eşi bayrakları çektiler</i></p>

  <p><i>Küçük bir Cumhuriyetçi örgüt edindiler...</i></p>

  <p>Buna intikam duygusuyla pupa yelken denirdi işte! Ama gemicilerin kahkahalarına pek hoş olmayan alkışların da karıştığını söylemek zorundayım. Ama her nasılsa toplumsal filozofumuz rahatsız oldu, bakışlarını yere çevirdi ve yanakları al al oldu, aynı anda çetin nişanlısı da hayatında ilk ve son&nbsp;kez onunla birlikte kızardı. Artık bunun bir ona buna laf atma&nbsp;şiiri olacağını anlamaya başladığımdan, Bay Broclebank'e yapılan atıfları neşeyle dinledim, hatta (hey Tanrım baş kasarada nasıl bir kahkaha kasırgası oldu!) ilgisiz görünmeyi bile&nbsp;başardım adam rüzgardan bahsederken şu dizelere geldiğinde:</p>

  <p><i>Ölüleri uyandıracak kadar gümbürdedi</i></p>

  <p><i>Ya da başaltına çarpan "Lort Talbot" gibi.</i></p>

  <p>Bir anda başlar bana doğru, daha doğrusu bana ve bu dizeleri duyunca yüzünü ekşiten Bayan Chumley'e döndü.</p>

  <p>"Fakat bu hiç hoş değil!"</p>

  <p>"Kesinlikle katılıyorum tat..."</p>

  <p>Ah, "tatlım" kelimesinin sade, ince yakınlığını dahi kullanamadım, Tanrının, Adem'in kaburgasından kadını yarattığı zamandan beri tanıdığım bu güleç kıza karşı!</p>

  <p>"... Bayan Chumley."</p>

  <p>İşte böylelikle söylev devam etti. Sonrasında adam ne bağlılık ne de görevle ilgili bir konuya değindi, bundan sonraki dizelerin tek konusu yiyecekti! Üstüne var mıydı gemimizin&nbsp;<i>batma sanatı</i> konusunda? Genel olarak önerilen şey Güney Afrika'da bir limana yanaşmak, oradan mümkün olduğunca&nbsp;çok taze et ve yeşil sebze edinmekti. Ben şahsen yemeklerde&nbsp;herhangi bir kusur olduğunu düşünmüyordum ve tam bu&nbsp;fikrimi güzel sırdaşıma iletecektim ki başka dizeler geldi kulağıma.</p>

  <p><i>Valla soracak olursanız bizlere</i></p>

  <p><i>Malum boynuzlu öyle bir rüzgar yarattı ki&nbsp;</i></p>

  <p><i>Tuhaf bir şey geminin şu anki kıpırtısız hali&nbsp;</i></p>

  <p><i>Sidney Körfezine çoktan varmış olmalıydı oysa ki&nbsp;</i></p>

  <p>Sör Henry bunu duyunca kahkahayı bastı ve Anderson'a&nbsp;şaka yollu seslendi. Küçük Bay Tommy Taylor kahkaha atarken oturduğu yerden arkaya devrildi. Ama nedendir bilinmez, bu dizelerle söylev sona erdi. Adam beceriksizce bir reverans yaptı, ardından baş kasarayı ve oraya çıkan merdivenleri doldurmuş olan göçmenlerin ve gemicilerin arasında&nbsp;gözden kayboldu. Onlar tarafından bol bol alkışlandı ve bir&nbsp;ara "Taze yemek! Taze yemek!" diye ahenkli bir slogan başladıysa da kısa zaman içinde sönüp gitti. Ondan sonra söylevcinin güvertede bıraktığı boşluğa gelen kişi ise, hayret verici&nbsp;bir biçimde, Bayan East'ti! Görüldüğü kadarıyla tam olarak&nbsp;iyileşmiş olmasa da, düşük sonrasında biraz toparlanmıştı, en azından yürümeyi beceriyordu; ama insanın içini acıtacak kadar sıskaydı ve yanaklarındaki çukurlar onu yiyip bitiren bir hastalığın işareti gibi duruyordu.</p>

  <p>"Bu Bayan East."</p>

  <p>"Onu tanıyor musunuz, beyefendi?'</p>

  <p>"Birkaç kez görmüştüm. Ölüm döşeğinde yatıyordu. Tekrar toparlanacağından hiç ümidim yoktu, zavallı kadıncağız."</p>

  <p>Bayan East şarkı söylemeye başladı!</p>

  <p>Bunun olağandışı bir etkisi oldu. Şehrimizin üstüne mutlak bir sessizlik çöktü, tek bir kımıltı, tek bir ses kalmadı. Elbiselerin en sadesinin içinde, ellerini önünde kavuşturmuş, kıpırtısız şarkı söylerken biraz çocuksu görünüyordu - fiziksel yetersizliği nedeniyle bu izlenimim güçleniyordu. Şarkıyı&nbsp;yalnızca sesiyle söylüyordu, hiçbir çalgı eşlik etmiyordu.&nbsp;Ama yine de, çıplak sesi yeterli olmuştu içkiyle coşmuş gemicilerin hepsini susturup oldukları yere mıhlamaya. Tuhaf bir&nbsp;şarkıydı söylediği... tuhaf ve basit! Daha önce hiç duymamıştım. Şarkının adı "Bonnie'nin Matemi" idi ve alabildiğine ilkel olmasına rağmen hâlâ aklımdan çıkmıyor... bunun nedeni&nbsp;o, yani Bayan East değildi, hiçbir şey değil, sadece şarkının&nbsp;kendisiydi galiba... lostromo düdüğünün sesi zavallı Colley'in cenazesinden sonra nasıl hiç aklımdan çıkmadıysa bu&nbsp;da öyleydi. Elbette sızım sızım sızlayan kafam epeyce karışıktı, uyku nedir unutmuştum... ama tıpkı lostromonun düdüğü&nbsp;gibi bu şarkı her şeyi değiştirdi. Sanki kapılar ardına kadar&nbsp;açıldı ve kabul edildik, kabul edildim salonlara, odalara, açık&nbsp;mekanlara, duygulardan ibaret yeni saraylara... ne kadar aptalca, ne kadar ihtimal dışı tüm bunlar! Hayatımın yepyeni&nbsp;bir evresine girerken tutmayı başardığım gözyaşları şimdi yanaklarımdan aşağı süzülüyordu. Bu kez durduramıyordum&nbsp;onları. Ne hüznün, ne de sevincin gözyaşlarıydı bunlar. Böyle bir şey nasıl mümkün olur bilemem ama, kavrayışın gözyaşlarıydı yanaklarımdan süzülenler. Şarkı bittiğinde sessizlik devam etti, sanki insanlar bir yankıyı dinliyor ve şarkının&nbsp;sona erdiği düşüncesine dayanamıyorlardı. Önce bir uğultu başladı sonra da yerini içten ve uzun bir alkışa bıraktı. Bayan Chumley yelpazesini kapattı, halkasını parmağına geçirip&nbsp;avuçlarını üç kez birbirine vurdu.</p>

  <p>"Güzel söylüyor, değil mi Bay Talbot?"</p>

  <p>"Kesinlikle."</p>

  <p>"Öte yandan, solfej hocamız burada olsa tremolonun artırılmasını ve omuzların biraz geriye atılmasını isterdi."</p>

  <p>"Evet, bundan eminim."</p>

  <p>"Ama, ama siz..."</p>

  <p>"Beni bağışlayın, Bayan Chumley. Söylediğim gibi, başıma darbeler aldım ve tam olarak..."</p>

  <p>"Yüce Tanrım, asıl bağışlanması gereken benim! Sizi göz yaşlarına boğan bir şarkıyı eleştirme gafletinde bulundum.&nbsp;Şarkı gerçekten dokunaklıydı, tonlaması da çok iyiydi. Doğanın bağrından kopmuş bir eser! İşte! Bu söylediklerim sizi biraz olsun avutmuyor mu?"</p>

  <p>"Sizin söylediğiniz her şey avutur beni."</p>

  <p>"Aldığınız o yaralardan sonra fazla heyecanlanmasanız iyi olur. İnsan ruhunu derinden etkileyen duygular yaşamanız&nbsp;hiç doğru değil. Bakın! Gemici dansı başladı. Demek ki müziği kesme korkusu olmadan sizinle konuşabileceğim. Biliyor&nbsp;musunuz, bir keresinde Sanat ve Doğa konusunda bir kompozisyon yazmamı istemişlerdi! Düşünebiliyor musunuz, benim gibi birinden hem de! Ne yazık ki genç kişiler genellikle&nbsp;uysal olsalar da (yoksa sorumluluk sahibi mi demeliyim?),&nbsp;tüm diğer öğrenciler Doğa'nın savunmasını yapmak için bütün güçlerini kullanırken... ne de olsa bugünlerde Doğa'ya&nbsp;inanmak pek moda, siz de bilirsiniz... Sanat”ı savunmayı tercih ettiğimi hayretle fark etmiştim! İşte o an yetişkinliğe ilk&nbsp;adımımı atmıştım. Herhalde yetimlerin Doğa'nın kurbanları&nbsp;olduğunu ve Sanat'ın onlar için tek tutunacak dal olduğunu&nbsp;fark eden benden başka kimse yoktu okulumuzda. Hatta bunun için cezalandırılmıştım bile."</p>

  <p>"Buna nasıl cesaret ederler!"</p>

  <p>"Ettiler işte!"</p>

  <p>"Artık toparlandım ve bir kez daha sizden özür diliyorum, Bayan Chumley."</p>

  <p>"Bunu duyduğuma ne kadar sevindim bilemezsiniz. Aslında o talihsiz kompozisyondan söz etmekle kendimi büyük bir tehlikeye attım. Leydi Somerset hiçbir zaman duymamalı&nbsp;Doğa karşıtı sözler ettiğimi. Yoksa şaşkınlıktan küçük dilini&nbsp;yutması işten bile değil. Körü körüne inanıyor Hindistan'ın&nbsp;doğal bir cennet olduğuna. Bana kalırsa hayal kırıklığına uğrayacak."</p>

  <p>"Peki ya siz?"</p>

  <p>"Ah, ben mi? Benim ne beklediğim ya da ne istediğimin ne önemi olabilir? Genç insanlar gemiler gibidir, Bay Talbot. Ne&nbsp;kaderlerine, ne de varacakları limanın hangisi olacağına karar&nbsp;verebilirler."</p>

  <p>"Böyle söylediğinizi duymak beni üzüyor."</p>

  <p>"Bunun üstesinden gelebiliriz! Sizin üzülmenize izin vermeyeceğim!"</p>

  <p>"Ne yapabiliriz ki?"</p>

  <p>"Eğlencenin ve balonun, bir de arkadaşlığımızın tadım çıkarınız! Daha açık konuşmamı beklemiyorsunuz herhalde!"</p>

  <p>Gemici dansı tiyatrolarda sık sık seyrettiğimiz danslar kadar ustalıkla yapılamadı elbette. Onun ardından köy dansları başladı. Bildik önlükleri ve hasır şapkalarıyla sekiz erkek vardı. Ellerindeki tahta kılıçları bir halka haline getiriyor ve sonra bizim isteksiz alkışlarımızı almak için yukarı kaldırıyorlardı. Ayrıca bir tane at kılığında şaklaban vardı. Olabildiğince&nbsp;çok yakışıksız iş yaptı ve genç kadınları kovaladı. Ardından&nbsp;öne çıkıp hanımefendilerin oturduğu yere yöneldi, ama geldiği yere geri dönmesi için sert bir dille uyarıldı. Bunun üzerine geri döndü, ama basit bir mekanizmanın yardımıyla kuyruğunu havaya öyle bir dikti ki hemen o an denize atılması&nbsp;gerekirdi! Ardından Sör Henry ayağa kalkıp eğlence için halka teşekkür etti ve barışın tadını çıkarmalarım diledi. Bando&nbsp;pozisyonunu değiştirdi ve kadril başladı. Sör Henry' nin imasından hiçbir şey anlamamış olan halk, dansın görülebileceği&nbsp;her boşluğu doldurmuş neşeyle mırıldanıyordu. Bayan&nbsp;Chumley'le aramızda başlayan sohbeti dans sırasında devam&nbsp;ettirmeye kalkışabilirdim. Ama bu çabamın her ikimize de sıkıntı vereceğine kanaat getirdim. Romanlarda yazanların aksine, böyle bir sosyal etkinliğin içine girdiğinizde hem dans&nbsp;edip hem de konuşmak hayli zor bir iştir. Benim herhangi bir&nbsp;girişimde bulunmadığımı gören Bayan Chumley de konuşmuyordu ve her ikimiz de konuşmadan, çok daha doyurucu&nbsp;olan bir ortaklık duygusuyla hareket ediyorduk.</p>

  <p>Ne var ki çok geçmeden huzurum kaçtı. Deverel, göz hapsinde ve içkiye yasaklı olmasına rağmen, baloya katılma düşüncesizliğini göstermişti. Subayların kılıçları üstlerinde olmadığından onları diğer beyefendilerden ayırt edecek bir şey kalmamıştı ve bu yüzden o da fark edilmeden aramıza karışabilmişti. Fakat bulunduğum yerden onun sarhoş olduğunu&nbsp;kolayca fark etmiştim ve bir ara, şarap ve rom kadehleri çevrede dolaşırken bir tanesini yakaladığını ve kaptanın açık yasaklamasına rağmen cesurca kafasına diktiğini gördüm. Ardından Bayan Chumley'i sonraki dansa kaldırma cesaretini&nbsp;gösterdi. Yapabileceğim bir şey yoktu, çünkü bu dansı -biraz&nbsp;isteksizce, ama iyi bir heveslilik taklidi olduğunu umduğum&nbsp;bir tavırla- Leydi Somerset'ten rica etmiştim. Dansın adımlarım hatırlama çabalarım ve dans ettiğim hanımefendinin ağdalı sözlerinden dolayı ancak zaman zaman diğer İkiliye bir&nbsp;göz atıp Deverel’ın neler yaptığına bakabiliyordum. Gördüğüm kadarıyla, haddini aşıyor denemese de, kur yapmakta&nbsp;olduğu ortadaydı. Leydi Somerset Alman dansının adımları&nbsp;ve dönme hareketleri dolayısıyla daha doğal bir dans olduğu&nbsp;fikrini öne sürdü -anladığım kadarıyla bu sözleri, formel&nbsp;kadrile göre Alman dansının Doha'yla daha uyumlu olduğu&nbsp;manasına geliyordu. Bir ara Deverel’ın, Marion'ın elini okşadığım gördüm, hay Yarabbim! Leydi Somerset güverteyi zımparalayan gemicilerin gücünü övmeye başladı, zemin tıpkı&nbsp;bir balo salonunun zemini gibi dümdüzdü. Deverel’ın eşine&nbsp;<i>fazla</i> yaklaştığını gördüm! Dansın iki adımını kaçırdım.</p>

  <p>"Hayır, hayır! Sağ ayağınız, beyefendi!"</p>

  <p>Bir şekilde dansa yeniden ayak uydurmayı başardım. Leydi Somerset'ten Marion'ın bizim gemiye geçmesine izin vermesi için ricada bulundum... fazladan bir odamız vardı... Üstelik, bunu kabul etmemeleri durumunda yücegönüllü bir şahsın büyük acılar çekmesine yol açacaklardı. Fakat Leydi&nbsp;Somerset iki yana doğru sallanmayı bıraktı, beklenmedik ve&nbsp;şimdi düşündüğümde son derece sağduyulu olduğunu düşündüğüm bir cevap verdi.</p>

  <p>"Yapmayın, Bay Talbot. Kimin büyük acılar çektiğini ve çekmeye devam edeceğini ikimiz de biliyoruz!"</p>

  <p>"Koşulların beni engellemesine izin vermeyi reddediyorum."</p>

  <p>"Genç adamlarda görmeye alışık olduğumuz bir fikir, işte şiir böyle bulur yolunu ve ben kendini şiire adamış bir kişiyim, ama tüm şairlerin alaya alacağı bir yerdeyim!"</p>

  <p>"Hayır, hanımefendi!"</p>

  <p>"Eğer kendinizde olsaydınız, Bay Talbot, aldığınız yaraların etkisi altında olmasaydınız siz de benim gibi görürdünüz gerçekleri. Marion benim sorumluluğum altında. Bu yüzden&nbsp;<i>Alcyone</i>'da kalması gerekiyor. Bunun aksi düşünülemez bile.&nbsp;Yarın aklınız., aklınız..."</p>

  <p>Burada sustu ve bir süre bir şey söylemeden dans ettik. Bayan Chumley Devere”ın münasebetsizliğinden rahatsız oluyormuş gibi geldi bana. O an için yapabileceğim bir şey yoktu. Yine de...</p>

  <p>"Eğer dağ Muhammed'e gelmezse..."</p>

  <p>Nihayet dans sona erdi ve acılarım bir son buldu, hatta Bayan Chumley' in, Deverel'ın kendisine eşlik etmesine fırsat vermeden ondan uzaklaşmasıyla mutlulukla dolduğum bile&nbsp;söylenebilir. Leydi Somerset'i götürüp kocasına teslim ettikten sonra Bayan Chumley'in olduğu yere yöneldim ve Deverel'ın hemen onun yanına, benim sandalyeme çöreklenmiş olduğunu gördüm.</p>

  <p>"Bay Deverel... benim yerim burası!'</p>

  <p>"Lort Edmund Talbot. Aldığın terfiden dolayı seni kutlarım, evlat. Böylece Atlantik'teki en yüksek rütbeye eriştin, emin ol Takatuka ve Lafebesi de aynı şeyi düşünüyor!"</p>

  <p>Henüz tam olarak sandalyesine yerleşmemiş olan Bayan Chumley, hızlı hızlı soluyarak biraz hava almamızı önerdi,&nbsp;gerekçe olarak da İngiltere'den yeni gelmiş bir şahıs için bu&nbsp;iklimin dayanılmaz olduğunu öne sürdü. Ona kolumu uzattım ve kalabalıktan nispeten uzak olan kıçüstü güvertesi tırabzanının altına geçtik. Yaptığımız sohbetin arka planını tropikal bir gecenin manzarasının tasviriyle süslemek isterdim;&nbsp;yıldızlar, yol yol olmuş kapkara bir deniz ve yüzeyine vuran&nbsp;ışıklar... Ama, heyhat! Ansızın Bayan Zenobia'nın aklıma gelmesiyle tüm bu güzellikleri unutuverdim, onunla yaşadıklarım bir utanç kaynağıydı benim için ve her ne kadar gülünç&nbsp;görünse de, beni kirlettiğini düşünüyordum. Midemin bulanmaya başladığını hissettim, ah, eğer bilseydi, bu tazecik ve&nbsp;tatlı yaratık bilseydi yaptıklarımı, en ufak bir dokunuşum bile tiksindirirdi onu! Metodist olan kimdi şimdi? Aslında gerçek manzara benim yeni bilincine vardığım duruma daha uygundu. Kopkoyu bir sis, iki kalabalık geminin yan yana durması yüzünden kokuşmuş bir hava. Küpeşteye yaslanmış dururken gözlerimiz buluştu. Ben başımı hafifçe aşağıya eğmiştim ve o da biraz kaldırmak durumunda kalmıştı. Yelpazenin&nbsp;gidiş gelişi yavaşladıkça yavaşlıyordu. Dudakları kıpırdadı&nbsp;ve konuşmasa da söyleyeceklerini ifade edecek kadar aralandı. Ölümlü bir insan bu kadarına dayanamazdı artık.</p>

  <p>"Bayan Chumley, bir yolunu bulacağım... birbirimizden ayrılmamalıyız! Siz de hissetmiyor musunuz, siz de görmüyor musunuz? Size sunacağım... ah, size ne sunabilirim ki?&nbsp;Evet ya, kariyerimin mahvını, bir ömür boyu bağlılığı..."</p>

  <p>Fakat onun başı hafifçe öbür yana çevrilmişti. Çukur güvertede bir yere baktı, sonra hızla başını ters tarafa çevirdi ve soluk alışı sıklaştı. Onun baktığı yere döndüm. Deverel ona&nbsp;doğru kaldırdığı kadehini indirmekteydi, sonra üç adım yana&nbsp;doğru sendeledi ve sol elini kaldırıp direğe tutundu. Sol ayağını sağ ayağının üstünden geçirdi, Phillips'in taşıdığı tepsiden bir kadeh kaptı ve tam bir kabadayılık olarak adlandırabileceğim bir hareketle kadehi kaldırıp Kaptan Anderson'ın&nbsp;yüzüne karşı içip bitirdi.</p>

  <p>Bu işin her iki geminin tüm halkının gözleri önünde yapıldığını söylemeliyim... derme çatma kasabamızın tüm sakinleri görmüştü olanları! Kaptan Anderson'ın başının omuzları arasında gömüldüğünü ve gövdesinin öne doğru kaykıldığını gördüm, sonra da çenesini öne çıkararak ürkütücü dişlerini gösterdi! Bir sonraki dans henüz başlamamış olduğundan&nbsp;müzik sesi de yoktu. Hışımla söylediği sözcükleri sadece ben&nbsp;değil gemideki herkes duydu.</p>

  <p>"Bay Deverel, göz hapsine alınmıştınız ve içki içmeniz yasaklanmıştı. Hemen subay salonuna dönün ve orada kalın!"</p>

  <p>Deverel’ın bu emri aldığında yüzünde oluşan ifadede olağandışı bir öfke vardı. Kadehini yeniden kaldırdı, ama bu kez içmeyi değil de Anderson'ın suratına fırlatmayı düşünüyor&nbsp;gibiydi... ama bir an için sağduyusu yerine gelmiş olacak ki&nbsp;duraksadı ve öbür yana dönüp kadehi firengi deliklerine&nbsp;doğru fırlattı.</p>

  <p>"İsa aşkına, Anderson!"</p>

  <p>Cumbershum ona yaklaşıp omuzlarından yakaladı.</p>

  <p>"Kes sesini, aptal herif! Bir şey söyleme artık!"</p>

  <p>Deverel'ı sabırsızca sarstıktan sonra onu yarı çekerek, yarı sürükleyerek gözden uzaklaştırdı. Pupanın altındaki koridorda gözden kayboldular. İnsanlar arasında ansızın bir söyleşme ve gülüşme patlaması yaşandı. Ardından müzik yeniden&nbsp;başladı.</p>

  <p>"Bayan Chumley, gelin olduğumuz yerde kalalım!"</p>

  <p>"Sizin şu Bay Taylor'u hayal kırıklığına uğratmak istemem."</p>

  <p>"Küçük Tommy Taylor mu? Yüce Tanrım, o haylaz velet mi? Bunun için kulaklarını koparacağım... ah, bakın! İşte gidiyor, benim koparmayı düşündüğüm kulaklardan biri Bay Askew'in parmaklarının arasına sıkışmış, kimbilir ne kabahat işledi yine! Maalesef eşinizi kaybettiniz, hanımefendi, bu <i>yüzden</i> sonraki dansa kadar, ki onda da beni eş seçmenizi rica ediyorum, burada pupanın sancak tarafında kalabiliriz. Yoksa itirazınız mı var?"</p>

  <p>"Ben sizin esirinizim."</p>

  <p>"Keşke öyle olsaydınız! Ama biliyorum ki merhametlisiniz ve yürekten yakarışıma kulak vereceksiniz."</p>

  <p>Hemen aşağıda Sör Henry ve Kaptan Anderson ayağa kalkmıştı.</p>

  <p>"Sizinle biraz konuşmak istiyorum, Sör Henry. Kıçüstü güvertesine çıkabilir miyiz?"</p>

  <p>İki kaptan merdivenlerden kıçüstü güvertesine doğru çıkmaya başladılar. Bayan Chumley mırıldandı.</p>

  <p>"Geri dönmemiz gerekmez mi?"</p>

  <p>Parmağımı dudaklarımn üstüne koyup onu susturdum. Kaptanlar yanımızdan geçip ikinci merdiveni tırmandılar.&nbsp;Sonra da yukarıda volta atarak konuşmaya başladılar, tırabzana her yaklaştıklarında sözleri anlaşılıyor, ama geri döndüklerinde anlaşılmaz oluyordu.</p>

  <p>"... Deverel ailesinden, değil mi? Ah, ne büyük talihsizlik!"</p>

  <p>Bir sonraki seferde:</p>

  <p>"Hayır, hayır, Anderson. Bir askeri mahkeme kurmak için zamanımız yok. Biliyorsunuz ki görevim acil."</p>

  <p>Bir sonrakinde:</p>

  <p>"...hem yetkiniz dahilinde olan cezayı biraz hafifletmek için bir yol bulabileceğinizi ummaktan başka çare var mı... o&nbsp;genç budala! Hem de bir Deverel! Hayır, Anderson, hayır. Burası sizin geminiz ve adamlar da sizin adamlarınız. Ben hiçbir&nbsp;şey duymadım, diyelim. Mesela Prettiman'ın nişanlısıyla, o&nbsp;keskin zekalı hanımefendiyle sohbete dalmıştım."</p>

  <p>Bayan Chumley bir kez daha fısıldadı.</p>

  <p>"Bana kalırsa dönsek iyi olur, Bay Talbot!"</p>

  <p>"Küçük dünyamızın en az yarısını kolayca görebileceğimiz bir yerdeyiz, Bayan Chumley ve... Tanrı aşkına, şunların yaptıklarına bakın!"</p>

  <p>Baş kasara güvertesi insan kaynıyordu. Onlar da kendi çaplarında kadril dansı yapıyorlardı! Açık konuşmak gerekirse, bizim dansımızın bir parodisiydi bu! Üstelik ürkütücü derecede becerikliydiler. Ama bu insanların ne kadar başarılı hicivciler olduklarının bilincinde olduklarını hiç sanmıyorum.&nbsp;Gerçek figürleri yapmayı beceremiyorlardı tabii, fakat ikide&nbsp;bir eğilip kalkarak hareket ettiklerinde dansın büyük bir kısmım halletmiş oluyorlardı zaten. Yelken bezinden bol bir&nbsp;gömlekle sallana sallana dans eden ve ikide bir ayılıp bayılan&nbsp;genç adamın Leydi Helen'i taklit ettiği ortadaydı! Ayrıca yaşlıca tıknaz bir adamın omzuna bir miço çıkmış ve ikisi birden&nbsp;hatırı sayılır bir uzunluğa erişmişlerdi, ötekiler onları görünce gülünç bir şekilde eğiliyorlardı önlerinde. Öyle çok gülüşme, alkış vardı ki zavallı Bay Taylor'ın uzaklaştırıldığı dans&nbsp;pistinin müziği zorlukla duyuluyordu. Bayan Chumley baş&nbsp;kasaradaki dansı izlerken gözleri parlıyordu.</p>

  <p>"Ah, ne kadar da mutlu görünüyorlar, ne kadar neşeliler! Keşke ben de..."</p>

  <p>Bir an duraksadı, ama ben de bir şey söylemeyince nihayet devam etti başını iki yana sallayarak.</p>

  <p>“Siz bunu anlamazsınız, beyefendi.”</p>

  <p>“Anlatın o zaman."</p>

  <p>Bir kez daha başını salladı.</p>

  <p>Bu arada Sör Henry ile Kaptan Anderson kıçüstü güvertesini terk etmiş ve dansın hemen kıyısındaki şeref mevkiinde yerlerini almışlardı.</p>

  <p>"Biz de aşağı inmeliyiz, Bay Talbot."</p>

  <p>"Bir dakika! Ben..."</p>

  <p>"Ne olur başka bir şey söylemeyin. Sizin içinde bulunduğunuz durumu sizden bile daha iyi anladığım konusunda en ufak bir şüpheniz olmasın! Başka bir şey demeyin!"</p>

  <p>"Herhangi bir erkeğe gösterilebilecek kadar küçük bir lütufla yetinemem, bu haldeyken sizi bırakıp gidemem!"</p>

  <p>"İşte kotilyon başladı!"</p>

  <p>Böylece aşağı indik ve son dans için yerlerimizi aldık. Biz bunu yaparken gemi kampanaları çaldı, lostromo düdükleri öttü ve ardından yetkili ağızlar aynı anda komuttan verdi:</p>

  <p>"Siz oradakiler! Duyuyor musunuz? Sesi kesin! Sesi kesin!"</p>

  <p>Dikkate değer bir uysallıkla (tüm o parodilere ve iki kez dağıtılmış olan romun etkisine rağmen) gemiciler dağılıp görev yerlerine gittiler. Sadece Sör Henry'nin bandosu ve Bayan&nbsp;East de aralarında olmak üzere birkaç göçmen son dansı izlemek için oldukları yerde kaldılar. Herkesin de bildiği gibi kotilyon başbaşa kalıp konuşmak için uygun bir dans olmasına&nbsp;rağmen, bitinceye kadar hemen hemen hiç konuşmadık. Artık konuşmaya bile cesaretim kalmamıştı.</p>

  <p>En sonunda dans sona erdi ya da şöyle mi demeliyim: Bir zevk olmaktan çok hüzün kaynağı olduğundan, en sonunda&nbsp;bitti de kurtulduk. Yolculardan bazıları Kaptan Anderson'a&nbsp;veda edip gitti, bunları <i>Alcyone</i>'un subayları takip etti. Sör&nbsp;Henry eşinin koluna girip çevreye bakındı. Ama Leydi Somerset sert bir edayla onu iskeleye doğru sürükledi. Her iki&nbsp;gemide de fenerler teker teker söndürülüyordu. Artık bir karaltıya dönüşmüş olan Kaptan Anderson ana direğin orada&nbsp;dikilmiş, biraz önce balo salonu olarak kullanılan güvertenin&nbsp;bir zarar görüp görmediğini anlamaya çalışır gibi etrafı inceliyordu. Bayan Chumley iskeleye doğru ilerledi. Tüm cesaretimi toplayıp onu bileğinden yakaladım.</p>

  <p>"Tekrarlıyorum. Herhangi bir erkeğe gösterilebilecek kadar küçük bir lütufla yetinemem, bu haldeyken sizi bırakıp gidemem! En azından bir an durup..."</p>

  <p>"Ben Külkedisiyim ve geri dönmem gerekiyor..."</p>

  <p>"Büyülü arabanıza mı döneceksiniz?"</p>

  <p>"Evet, yoksa bir balkabağına dönüşür!"</p>

  <p><i>Alcyone'u</i>n güvertesinden Leydi Somerset'in ahenkli sesi geldi:</p>

  <p>"Marion, tatlım!"</p>

  <p>"En azından beni herhangi bir erkek gibi görmediğinizi söyleyin..."</p>

  <p>Dönüp gözlerime baktığında, karanlığın içinde gözlerinin parladığını gördüm; hemen ardından fısıltısı kulaklarıma&nbsp;ulaştı, bir fısıltı bu kadar içten olabilirdi:</p>

  <p>"Ah, kesinlikle hayır!"</p>

  <p>Gitmişti.</p>

  <p>&nbsp;</p>

  <p>&nbsp;</p>
</body>
</html>
