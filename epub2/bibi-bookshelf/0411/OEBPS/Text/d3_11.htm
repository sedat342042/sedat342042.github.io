<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1 id="sigil_toc_id_10">(12)</h1>

  <p>&nbsp;</p>

  <p>İçerisi gerçekten karanlıktı. Bu alt bölgelere önceki ziyaretimde genç Bay Taylor'un kılavuzluğu sayesinde yolumu bulmayı başarmıştım. Üstelik o sırada tropikal sularda bir tüy gibi kayıyorduk. Oysa şimdi delirmiş gibi baş-kıç vuran bir geminin karnında el yordamıyla yürümek zorundaydım. Asteğmen ya da zabitan adayı kamarasının ışıklarım geçtikten iki metre sonra ne ışık ne de yön duygusu kaldı beni sarmalayan&nbsp;karanlığın içinde. Bir beş metre kadar daha yürüdükten sonra en derin ormanlarda bile başıma gelmeyecek bir biçimde&nbsp;yolumu kaybettim! Yalnızca sesler duyuyordum, bol bol gıcırtı ve birbirine sürtünen çakıllar, ama öte yandan bir kumsalda yürüyormuşum hissini veren dalga sesleri de işitiyordum geminin içinde! Gözlerim karanlığa alışır diye bir süre&nbsp;bekledim ve böylece içine düştüğümüz çıkmazın seslerini duyabildim! Yine de mesleki düzeyde değerlendirme yapacak&nbsp;durumda değildim ve cehaletim yüzünden aslında doğal bir&nbsp;kavrayış olması gereken şey büyüyüp bir tür dehşet duygusuna dönüştü. Bir nevi tali şıpırtılar olarak adlandırabileceğim şeyler işittim, bunun dışında damlama sesleri, akma sesleri de duyuluyordu, ama en kötüsü bunlar değildi. Bu yerel&nbsp;izlerin ötesinde ve altında daha fazlası vardı. Elimi ıslak bir&nbsp;yere koydum ve parmaklarımın üstüne bilinmeyen bir yerden dökülen sular bilmediğim bir yere doğru akmaya devam&nbsp;etti. Bir elim ahşap bir eşyanın kenarındaydı ve öteki de bir&nbsp;kumaş parçasına dokunuyordu. Yürüyüş yolum bir kalas genişliğinde ancak vardı, bu yüzden ben de çömelip beklemeye&nbsp;başladım, ta ki ağır ağır ilerleyişimiz sırasında nasıl sallanıp durduğumuzun altını çizen ürkütücü, soğuk gerçek aklıma girsin. Güvertede ya da kamaramda rüzgarın ve denizin vahşice seslerinin arasında duyulmayan bir ritim vardı burada.&nbsp;Bilinmedik bir uzaklıkta dökülen suyun sesiydi bu... pruvaya&nbsp;doğru bir yerlerde akıyordu su, tabii eğer yönümü doğru seçebildiysem. Olduğum yerde durup tekrar çömeldikten sonra gözlerimin yerine kulaklarımı kullanmaya başladım. Bana&nbsp;doğru gittikçe hızlanarak yaklaşan şeyin çatlamakta olan bir&nbsp;dalgadan başka bir şey olmadığına gittikçe daha çok emin&nbsp;oluyordum! Bu dalga normal ıslaklığı fazla artırmadan beni&nbsp;geçip gitti. Geldiğim yöne doğru gözden kaybolurken gücünü de kaybetti ve ben de bir kez daha damlama ve akma seslerini işittim. Ardından, ben tüm ağırlığımı vererek sağ elimle kenara sıkıca tutunurken sular altımdan geçerek geminin&nbsp;bir tarafından öbür tarafına gitti... ve ondan sonra birinci dalganın geri dönmekte olduğunu gördüm, herhalde gemiyi&nbsp;baştan başa kat edip gelmişti! Sağı solu pençelerimle sıkı sılaya tutarak ilerlerlerken, bir halata takılıp düştüm ve çuvalların üstünde bir süre kıpırtısız kaldım. Sonra yukarıda kutsal&nbsp;bir ışık belirdi, sanki güverte açılmış da gökyüzü içeriye bir&nbsp;göz atıyordu.</p>

  <p>Bir ses duyuldu. "Kim var orada?"</p>

  <p>"Benim, ben!"</p>

  <p>Ancak ondan sonra yukarıda gördüğüm ışığın veznedarın derme çatma ofisinden geldiğini anlayabildim. Açıklıkta&nbsp;ayakta duruyordu ve aşağıya bakmak için yelken bezini kaldırmıştı.</p>

  <p>"Az önce bağırdığınızı duydum. Tekrar soruyorum, kim var orada?"</p>

  <p>"Benim, ben, Edmund Talbot."</p>

  <p>"Bay Talbot! Ne işiniz var sizin burada? Lütfen yukarı gelin.</p>

  <p>Alacakaranlığın içinde zar zor seçebildiğim bir çarmığı yakalayıp yukarı tırmandım.</p>

  <p>"Son görüşmemizden bu yana sağlığınızın pek iyi olmadığını duydum, Bay Talbot. Gelin gelin oturun lütfen. Şu sandığın üstünde rahat edersiniz umarım. Evet, sizin için ne yapabilirim efendim? Herhalde size satma şerefine eriştiğim defteri bitirmiş olamazsınız."</p>

  <p><i>“</i>Hayır bitirmedim. Ben sadece...</p>

  <p>“Kayıp mı oldunuz?"</p>

  <p>“Yolumu şaşırdım."</p>

  <p>Bay Jones başını iki yana sallayarak tatlı tatlı gülümsedi. "Geminin yapısı bakımından tam olarak nerede olduğunuzu söyleyebilirim, fakat bunun pek işe yarayacağım sanmam."</p>

  <p>“Ben de sanmam. Sakıncası yoksa biraz soluklandıktan sonra yoluma devam edeceğim. Benim asıl aradığım Bay...”</p>

  <p>“Bay?.."”</p>

  <p>“Bay Summers... ya da Bay Benêt.”</p>

  <p>Bay Jones çelik çerçeveli gözlüğünün yarım daireleri üstünden beni şöyle bir süzdü. Sonra gözlüğünü çıkarıp masanın üstüne koydu.</p>

  <p>“Her iki beyefendiyi de orada, tulumbanın bu tarafında, dolayısıyla grandi direğinin arkasında bulabilirsiniz. Galiba&nbsp;toplantı gibi bir şey yapıyorlar.”</p>

  <p>"Geminin güvenliği konusunu mu değerlendiriyorlar?"</p>

  <p>"Bana toplantının konusunu söylemediler, ne yalan söyleyeyim ben de hiç merak edip sormadım.</p>

  <p>"Ama bu konu herkes kadar sizi de ilgilendirir!</p>

  <p>“Ben sigortalıyım." Başını iki yana sallayarak gülümsedi, kendi zekasına hayran olmuş gibi bir hali vardı... "Ben biraz&nbsp;tuhafım işte, ne yapalım.”</p>

  <p>"Geride bıraktıklarınız için böyle bir güvence sağlamanız güzel bir davranış, ama bunun şahsınıza ne faydası var ki?.."</p>

  <p>"Geride bıraktığım kimse yok, efendim. Galiba beni yanlış anladınız. Kişisel güvenliğimi tehlikeli anlarda en faydalı şahısların ellerine bırakıyorum... güçlü denizcilerin, işini bilen&nbsp;insanların."</p>

  <p>“Fakat bu hepimiz için geçerli!</p>

  <p>"Hayır, efendim. Ne diye hepimiz konusunda endişe duyayım ki?"</p>

  <p>"Bu kadar bencil olamazsınız, ayrıca bu kadar güvende de olamazsınız!"</p>

  <p>"Sözcükler kifayetsizdir, Bay Talbot."</p>

  <p>"Eğer güvenliğiniz hayal ürünü değilse hepimizin bundan faydalanması gerekir!"</p>

  <p>"Bu tamamen olanaksız. Bu gemide bin sterlin sahibi olan kaç kişi var? Belki siz varsınız, efendim. Başka hiç kimse&nbsp;yok."</p>

  <p>"Hay kör şeytan!"</p>

  <p>"Anladınız mı? Bir sözleşme yaptım ve taraflara imzalattım. En azından parmak bastılar. Geminin başına kötü bir şey gelirse ben onlar için tamı tamına bin sterlin değerindeyim.&nbsp;Onlar dediğim de dünyadaki en güçlü ve en becerikli gemiciler. İngiltere Bankası dahi bu kadar güvende olamaz."</p>

  <p>Bu kez gerçekten kahkahalar atarak cevap verdim.</p>

  <p>"Ticaretle, ilişki kurmakla hayatını kazanan bir adam bu kadar sığ düşünüyor olamaz! Bir düşünsenize, bir felaket yaşandığında onlar -aslında biz desem daha doğru olur- kadınların ve çocukların güvenliğini sağlamadan önce sizin gibileri dert edinmeye başlar mı hiç?"</p>

  <p>Bay Jones acıyan gözlerle bana bakarak tekrar başını salladı.</p>

  <p>"Herhalde gemi batarken altınları tek tek sayıp her adama payını dağıtacağımı sanmıyorsunuz. Güven denen şeyin ne&nbsp;olduğunu anlayamamışsınız, Bay Talbot. Benim geride bıraktığım kimse yok, fakat gemicilerin çoğunun karada yakınları,&nbsp;bir de zengin olma umutları var. Para onları kıyıda bekliyor,&nbsp;beni ne kadar çabuk kıyıya sağ salim çıkarırlarsa o kadar çabuk alırlar paralarım. Tanrı aşkına, Bay Talbot, elimizdeki filikalar gemide bulunanların onda birini almaya dahi yetmez!&nbsp;Benim her yolculuk öncesi yapma alışkanlığında olduğum&nbsp;böyle bir sözleşme olmazsa, deniz üstündeki hayatımızın bir&nbsp;şans oyunundan farkı kalmaz!"</p>

  <p>"Galiba rüya görüyorum. Dünya üstünde bu kadar... tamam gemicilerin pervasız insanlar olduğu hep söylenir, ama yine de... sizin hayatınızı kendi hayatlarından üstte mi tutacaklar?"</p>

  <p>"Filikam yukarıda bumbalanın üstünde, Bay Talbot."</p>

  <p>"Ya Kaptan Anderson..."</p>

  <p>Bay Jones aniden gelen esnemesini bastırmaya çalışır gibi yaptı, sonra bir kez daha başını iki yana sallayarak hoş bir&nbsp;anısını hatırlamış gibi gülümsedi... onun tuhaflığı da buradaydı demek ki.</p>

  <p>"Siz çıktıktan sonra yelken bezinden perdeyi açık tutacağım. Böylece onların ışığını görene kadar yolunuzu bulabilirsiniz."</p>

  <p>Bu veda karşısında şaşkınlığa düştüğümden başka bir şey diyemedim. Yanından geçerken hafifçe eğildiğimde, hareketlerimin içine bir nebze olsun küçümsemeyi de katmaya çalıştığımı itiraf etmeliyim, ama buna hiç dikkat etmiş gibi görünmüyordu. Bir noktada kesinlikle haklıydı. Zifiri karardığa&nbsp;tekrar adım atacağımı sandığım sırada -ne tuhaftır ki ışık, geminin içindeki dalganın, bize özel minik dalgamızın seslerini&nbsp;de bastırmış görünüyordu- ileride başka bir lambanın ışığım&nbsp;gördüm, çuvallarla sarmalanmış faytona benzer bir şeyin arkasından geliyordu.</p>

  <p>"Hey! Hey! Merhaba! Kimse var mı orada?"</p>

  <p>Oluşan sessizlikte geminin karnındaki suyun iştahlı şapırtıları daha bir duyulur oldu. Sonra bağırsaklarını yıkayan gemimizin içindeki dalga sesleri arasından tamdık bir ses geldi:</p>

  <p>"Kim var orada?"</p>

  <p>"Charles? Benim, ben, Edmund."</p>

  <p>Kısa bir sessizliğin ardından ışık güçlendi ve genç Bay Taylor'u! tuttuğu bir fenere dönüştü. Fenerin ışığı faytonun tekerlerine, koşum takımına, okuna vurdu, hepsi de çullara sarılmıştı; sular geminin bir yanından öbür yanma gidip gelirken ben nasıl olduysa bir kulübe bozmasının yanı başında bulmuştum kendimi.</p>

  <p>"Bay Talbot, bu kadarı da fazla artık! Hemen gitmelisiniz buradan !"</p>

  <p>"Müsaadenizle, Bay Summers, bu yaptığınız akıllıca mı? Bay Talbot bir elçi olarak gönderildi..."</p>

  <p>"Sakıncası yoksa, Bay Benêt, bu geminin birinci subayı hâlâ benim ve ekselansları tersini ilan edene kadar da öyle kalacağım!</p>

  <p>"Müsaadenizle, efendim, demek istediğim eğer komiteden bize bir mesaj getirmişse..."</p>

  <p>İki solgun yüz birbirine bakarken bir sessizlik yaşandı. İlk hareketi yapan Charles Summers oldu, teslim olduğuna yorulabilecek bir şekilde elini havaya kaldırdı.</p>

  <p>"Roberts, Jessop, tekrar iş başına geçeceğinizin bilgisini ilgili yerlere verin. Bay Taylor, feneri burada bırakın ve Bay Cumbershum”ın yanına gidip işinizin başma dönün. Kendisine teşekkür etmeyi de unutmayın. Evet, efendim; ah, Tanrı aşkına otursana Edmund! Şu balyanın üstüne oturabilirsin. Daha hastalıktan yeni kalktın ve gemi böylesine sallanırken&nbsp;ayakta olmaman gerekiyor."</p>

  <p>"Bu kabine dayansam yeter..."</p>

  <p>"Kasaya demek istiyorsun yani. Dayanmasan iyi olur, lütfen ayaklarını dinlendirmek için şu sandığı kullanmaya devam et. Üç kronometremiz de dayanmak istediğin yerde saklanıyor."</p>

  <p>"Müsaadenizle, efendim, şu an için saklanıyor."</p>

  <p>"Komiteyi ve benim mesaj getirdiğimi nereden biliyorsunuz... yani şerh koysam da karara bağlanmış olan mesajı?"</p>

  <p>"Böylesi işlerin gizli saklı kalabileceğini mi sanıyordun? Aslını istersen özel görüşmeler yapmak için geminin en uygun yerinde bulunuyorsun şu anda ! Sizin şu kıymetli komiteniz gizli kalmak istiyorsa burada toplanmalıydı."</p>

  <p>"Müsaadenizle, efendim, Roberts ile Jessop'ın buralarda oyalanıp oyalanmadığına bir bakmak istiyorum."</p>

  <p>"Pekala, Bay Benêt. Evet, Edmund, mesajım almış sayabilir miyim kendimi?"</p>

  <p>"Onlar... <i>'biz',</i> ben diyebilirim ki ya da bilinmesini isterim ki onların görüşü kadınların ve çocukların güvenliği için geminin rotasının Güney Amerika'ya çevrilmesidir."</p>

  <p>"Sıfır noktası diye bir şey duydun mu hiç?"</p>

  <p>"Hatırladığım kadarıyla hiç duymadım."</p>

  <p>Bay Benét'in yüzü tekrar göründü, fenerin ışığında en az önceki kadar solgun görünüyordu.</p>

  <p>"Her şey yolunda, efendim."</p>

  <p>Charles Summers anladığım göstermek için başım salladı.</p>

  <p>"Dinle, Edmund, ilk insanların, vahşi kabilelerin ve Bay Benêt gibi şairlerin nice duygularına hitap eden deniz, bazen&nbsp;öyle şeyler yapar ki en temel yanılgımız sebepleriyle birlikte&nbsp;gözlerimizin önüne serilir. Gemiyle denize açılanlar kimi zaman öyle bir koşullar bütünüyle karşılaşırlar ki bunu Tanrının cezası sayarlar! Fırtınalardan ya da esintisiz havalardan&nbsp;bahsetmiyorum -tabii onların tehlikeli olmadığı anlamına&nbsp;gelmiyor bu- aslında önemsiz olaylardan küçük niteliklerden,&nbsp;tuhaf istisnalardan ve hesaba katılmamış tavırlardan bahsediyorum... dinliyor musunuz, Bay Benêt?"</p>

  <p>"Can kulağıyla, efendim."</p>

  <p>"... tüm bunlar canlı olmamasına, tamamen doğal olayların neticesi olmasma rağmen, öyle durumlar yaratırlar ki insanlar tüm bilgilerine, kuvvetlerine, ustalıklarına rağmen... evet bunlara rağmen amansızca tepelerine çöken yok edici&nbsp;gücü elleri kolları bağlı seyretmekten başka bir şey yapamazlar."</p>

  <p>Biz üç adam sessizce birbirimize bakarken geminin karnındaki damlama ve akma sesleri devam etti. Aşağıdaki dalga bir kez daha altımızdan geçmiş gibi geldi bana.</p>

  <p>"Buna hiç hazır değildim. Nedir bu koşullar? Gidip komiteye söylemem gereken şeyler bundan mı ibaret?"</p>

  <p>"Önce koşulların ne olduklarını tam olarak anlamalısın."</p>

  <p>"Elimden geleni yaparım. Ama bu anlattıklarınız yüzünden başım dönmeye başladı."</p>

  <p>"Sıfır noktası. Bu terim zaman zaman iki akıntının karşılaştığı ve denizin durgunlaştığı yerleri tarif etmek için kullanılır. Bizim durumumuzu tarif edebilecek daha güzel kelimeler gelmiyor şu an aklıma. <i>Point non plus,</i> bu daha açık olur mu? Asıl mesele Güney Amerika'ya doğru gitmek isteyip istemediğimizde değil. Tahminimde yanılmıyorsam Plate nehrine ulaşmayı planlıyorsunuz. Fakat o yöne doğru ilerlememiz imkansız. Dahası, Ümit Burnu'na hiçbir şekilde yaklaşmayacağımızdan da eminiz. Anladığımız kadarıyla çok fazla&nbsp;güneye inmişiz..."</p>

  <p>"O, o kahrolası bizi fazla güneye indirdi!"</p>

  <p>Charles hemen Bay Benét'e döndü.</p>

  <p>"Bay Talbot'ın kaptanımız hakkındaki görüşlerine kesinlikle katılmadığıma şahit olunuz, Bay Benêt."</p>

  <p>"Şahitim, efendim."</p>

  <p>"Hem zaten gemiler bundan çok daha güneye de gidiyor! Tanrı aşkına, ne var bunda?., bilmiyor musun, balina avcıları&nbsp;güney denizlerinde yıllarca kalıyor!"</p>

  <p>"Benim söylemeye çalıştığım o değildi. Yani şimdi ben gidip de -'yalan söylemek' kelimelerini kullanmasam bile- durumumuzun ciddiyetini olduğundan az mı göstereceğim yolculara ve bu konuda endişe duyan herkese?"</p>

  <p>"Ona durumu açıklasak daha iyi olacak galiba."</p>

  <p>Charles Summers bir balyanın üstüne oturdu, Bay Benêt ise bir sıranın ucuna ilişti, ben de bir balyaya dayanmış onları dinliyordum ve kronometre muhafazalarının üstünde duran fener soluk ışığıyla yüzlerimizi aydınlatıyordu.</p>

  <p>"Bu işin başlangıcı... öncelikle gemiyi ele alacak olursak, hikayenin başı ta inşaatına kadar dayanıyor!"</p>

  <p>"Söylentiye göre bu gemiler bir mil uzunluğunda yapılır, sonra da küçük küçük kesilirmiş, Bay Talbot, sanırım bu söylenti geminin kalitesi konusunda sizi aydınlatacaktır!"</p>

  <p>"Eksikli inşaat savaş gemilerinde çok sık görülen bir şeydir, Bay Talbot. Kalasın içinden geçmesi gereken bakır cıvatalar kimi zaman dış tarafta bir kör kafa ve içeride bir iğneyle hallediliyor. Böylece aradaki bakırdan tasarruf ediliyor ve artan para birilerinin cebine akıyor. Tabii gemi parçalanıp dağılıncaya kadar ortaya çıkmıyor bu aldatmaca."</p>

  <p>Bay Benêt neşeyle güldü.</p>

  <p>"Bir de denizde ortaya çıkar, efendim, deliklerden su fışkırmaya başlayınca anlaşılır, ama böyle şeyler genellikle rapor edilmez!"</p>

  <p>"Kimin vicdanı elverir bunu yapmaya? Söz konusu olan bizim..."</p>

  <p>"Bu türden kusurların gemimizde olup olmadığım bilmiyoruz aslında. Elimizde henüz kesin deliller yok. Ama geminin çok fazla oynadığını hissediyoruz, o kadar çok kıtık kustu ki omurgasının sağlam kaldığına inanmak zor, üstelik çok yaşlı. Bunları tek tek hesaba kattıktan sonra bir de rüzgar en&nbsp;az on derece döndüğü bir anda dostun Deverel”ın, yani ihmalkar bir subayın aşağıda içki içebilmek için vardiyayı zavallı bir çocuğa... bir asteğmene devri..."</p>

  <p>"Willis."</p>

  <p>"... ki yüz yıl yaşasa bile asla bir denizci olamaz."</p>

  <p>"Siz devam etmek ister misiniz, Bay Benêt? İstemiyorsanız lütfen sözümü kesmeyin... Yani durum daha da kötü, Edmund. Resmen afalladık ve armayı budattık, hem de aklı başında bir subay kolayca önüne geçebilecekken. Yana yattı ve&nbsp;babafingo çubukları kırılmasa alabora olabilirdi. Yine de pruva direği oynadı ve ıskaçayı kırdı. Pruva direğine dikkatli bakarsan mauna yataklarının -direkten geri kalanın en üst kısmı- küçük bir çember çizdiğini görebilirsin. Ön direği kullanamayız ve senin de hemen farkına varacağın bir güçler dengesi dolayısıyla mizana direğini de kullanamayız. Son günlerde yaşadıklarımızı bir düşün. Bizi sakatlayan rüzgar bizi tekrar sıcak denizlere doğru itti, çaresiz onun istediği yöne gittik.&nbsp;Çok oyalandığımız için yosunlar fazlasıyla uzadı ki bu da bizi daha da çaresiz kılıyor. Yani neticede hiçbir seçeneğimiz&nbsp;yok. Aşağı yukarı rüzgarın bizi sürüklendiği yere gidebiliriz&nbsp;ancak."</p>

  <p>"Peki ne olacak o zaman? Demek ki mahvolduk!"</p>

  <p>"Hiç alakası yok. Doğanın güçlerine boyun eğersek, uysalca onun gösterdiği yoldan gidersek belki onu kandırabiliriz."</p>

  <p>"Tabii yalnızca yolcuları değil tayfayı da. Üstelik sizin de bildiğiniz gibi yosun konusunda bir takım adımlar atılmasını&nbsp;önerdiğimden..."</p>

  <p>"Sözlerimi bitirmeme müsaade eder misiniz, Bay Benêt?"</p>

  <p>"Beni bağışlayın, efendim."</p>

  <p>"Pekala. Dinle şimdi Edmund. Gemilerin bir noktadan diğerine giderken uyması tavsiye edilen rotaları çizgilerle gösteren bir atlas gördün mü hiç bugüne kadar?"</p>

  <p>"Hayır."</p>

  <p>"Görürsen çok enteresan bulacağından eminim. Örneğin Hindistan'a gidecek olan bir gemi Burun'u geçtikten sonra&nbsp;doğrudan Hint Okyanusu'ndan geçip hedefine varmaz, öyle&nbsp;büyük bir kavis çizer ki neredeyse Avustralya kıyılarına kadar gider..."</p>

  <p>"Yani bir şekilde <i>Alcyon</i>”a tekrar rastlayabiliriz!"</p>

  <p>Charles gülümsedi ama olumsuz anlamda başını salladı.</p>

  <p>"Üzgünüm, Edmund, çok üzgünüm! Buna imkan yok. Bizim yapamadığımızı onlar yapacak ve rüzgardan gayet iyi faydalanarak hızla ilerleyecekler. Bizim sıfır noktamızdan yola çıkarak belirleyeceğimiz rota, Güney Denizinde daha da&nbsp;güneye gitmemizi gerektiriyor. Orada rüzgarlar yön değiştirecek ve batıdan esmeye başlayacak. Bu rüzgarlar bizi Avustralya'ya doğru sürükleyecek. Yani sonuçta başımıza geleceklere boyun eğerek gideceğimiz yere varabiliriz."</p>

  <p>"Tıpkı yokuş aşağı gitmek gibi olacak, Bay Talbot, isteseniz de duramazsınız, ama zaten aşağı inmek istediğinizden bir&nbsp;önemi yoktur. Avustralya'ya kadar bütün yolu yokuş aşağı&nbsp;gideceğiz!"</p>

  <p>"Anlıyorum. Daha doğrusu bu kez gerçekten anladım galiba!"</p>

  <p>"Çok uzun bir yolculuk olacak, Edmund."</p>

  <p>"Ve batma riski var, değil mi?"</p>

  <p>İki subay birbirlerine baktılar. Sonra Charles bana döndü:</p>

  <p>"Sana güvenebilirim, değil mi? Evet, batma riski var."</p>

  <p>Tek kelime etmeden bu çıplak gerçeği sindirip bir duygu haline getirmeye çalıştım ve beklediğimden daha çabuk başardım. Jack Deverel elime bir pala verdiğinde olduğu gibi&nbsp;kaskatı kesildim. Ama Summers hafif bir kahkaha attı.</p>

  <p>"Yapma, Edmund! Bugün ya da yarın değil, belki de hiçbir zaman... Tanrının izniyle."</p>

  <p>"Bir de kronometreler var. efendim. Kronometreleri unutmayın!"</p>

  <p>Charles Summers, bahriyelilerin adetlerine alışkın olmayan kimselerin hakaret sayacağı bir tavırla genç adamı duymazdan geldi.</p>

  <p>"Bu bilginin yolcular ve göçmenler arasında yayılmasının pek iyi olmayacağı kanaatindeyiz."</p>

  <p>"Fakat sonradan <i>Alcyone</i> olduğu anlaşılan gemiye karşı kendimizi savunmaya hazırlanırken gayet cesurca davranmıştık!"</p>

  <p>"O çok ani, umutsuzca bir çabaydı ve kısa sürede sona erdi. Şimdi karşı karşıya olduğumuz tehlike başka türden. Morali en yüksek kimseleri bile zamanla umutsuzluğa sürükleyebilir... sanki çılgınca sallanmamızın etkisi yetmezmiş gibi!.."</p>

  <p>"Haklısın, Charles. Ama bu durumda bir çıkmaza giriyorum. Gidip şu budalalar komitesine bir cevap iletmem gerekiyor, onları görmezden gelemem... fakat şimdi gereğinden çok şey biliyorum!"</p>

  <p>"Belki de Bay Talbot benim mecazımı biraz duruma uyarlayarak onlara tüm yolu yokuş aşağı gideceğimizi söyleyebilir, efendim."</p>

  <p>Charles, fenerin ışığında solgun bir tebessümle ona baktı.</p>

  <p>"Beyefendilerin bazı şeylerden haberdar olmaması şu anda gerçekten tercih edeceğimiz bir durum ve Bay Talbot bunu başarmanın bir yolunu bulur herhalde."</p>

  <p>"Şeytan alsın, ne diyeceğim onlara?"</p>

  <p>"Rotayı güneye çevireceğimizi ve hareketin azalacağını..."</p>

  <p>"Bir öneride bulunmama izin verirseniz, efendim, Bay Talbot'ın çekme halatından söz etmesinin işe yarayabileceğini düşünüyorum. "</p>

  <p>"Ne Afrika'ya ne de Güney Amerika'ya gidemeyeceğimizi söylersem haklı olarak daha fazla korkuya kapılacaklardır.&nbsp;Kaptan Anderson'ın önerimizi reddettiğini söylersem bana&nbsp;inanacak ve onları bu belaya bulaştırdığı için onu suçlayacaklardır!"</p>

  <p>"Evet bu bir sorun olabilir. Belki de bu iş seni aşıyordur... Romalılar gibi çeneni kaldırma, Edmund! Elinden geleni yapacağına kuşkum yok, ama bana kalırsa senin de bir şeyden&nbsp;haberdar olmadığım belirtmen..."</p>

  <p>"Birinci subay demek istiyor ki, Bay Talbot, onların kafasını birazcık bulandırabilir, her şeyin yoluna gireceğine ve bizim de, en doğru şeyleri yaptığımıza hepsini inandırmakla yetinebilirsiniz. Güney Denizi'ne inme fikrinin benim de gözümü yıldırdığını itiraf etmeliyim. Orada çok daha sert bir&nbsp;denizle boğuşmak zorunda kalabiliriz. Kayıtlara göre bu denizde çok ürkütücü olaylar yaşanmış. Dünyanın hiçbir yerindeki denizlere benzemediği söyleniyor. Sağlam yapılı bir bir&nbsp;gemi bile..."</p>

  <p>"Ama biz eski bir çizme gibi dayanıyoruz."</p>

  <p>Charles bu kez gerçekten güldü, ama yine de sesi pek neşeli çıkmadı. "Lort hazretleri ellerindekiyle idare etmeyi öğrenmişler bakıyorum. Dostun Bay Deverel'ın dikkatsizliği yüzünden artık babafingo çubukları yok, yedekleri süpürge sopasından farksız, ön direk yerinden oynuyor ve geminin gövdesi kötü bir şekilde burkuldu."</p>

  <p>İki elini bir araya getirerek burkulmanın nasıl bir şey olduğunu gösterdi.</p>

  <p>"Kaptan Anderson bu gemiye komuta etmeyi reddetmeliydi."</p>

  <p>Bay Benêt başını iki yana salladı.</p>

  <p>"Bir gemiye komuta etmeyi reddeden kaptana kimse başka bir gemi vermez."</p>

  <p>Charles ona döndü.</p>

  <p>"Bay Benêt, şahsımın Kaptan Anderson'a karşı hiçbir eleştirisi olmadığına şahit olun. O iyi bir denizcidir. Kendinizi öyle bir subayın eline teslim ettiğiniz için şanslısınız, Bay Talbot. Kabahati illa ki birilerinde aramak istiyorsanız, eleştiri oklarınızı daha çok Amiralliğin memurlarına yöneltmelisiniz, onlardı sizi umursamazca bu... bu...</p>

  <p>Bay Talbot'ın 'enkaz' kelimesini kullandığını duymuştum, efendim.</p>

  <p>Aynen öyle, Bay Benêt. Bay Talbot kullandı bu kelimeyi.</p>

  <p>"Peki ne yapmalıyım?"</p>

  <p>"Hafifçe rüzgarüstüne döneceğimizi, bütün hızımızla güneye doğru ilerleyebileceğimizi ve orada rastlayacağımız düzenli rüzgarlarla rotamıza döneceğimizi açıklayabilirsin."</p>

  <p>“Peki geminin sallanması biraz olsun azalacak mı?"</p>

  <p>Subaylar bir daha birbirlerine baktılar.</p>

  <p>“Birinci subay da hareketin daha farklı olacağı konusunda benimle fikir birliğindedir sanıyorum. Sizin de 'farklı' kelimesini kullanmanıza kendisinin bir itirazı olmayacaktır herhalde.</p>

  <p>Pekala, durum hayatiyet arz ettiğine göre her şeyi yapabilirim. Sizin benden istediğiniz yolcu salonundakileri sakin ve mutlu kılmam mı? Onları neşelendirmemi mi istiyorsunuz?"</p>

  <p>"Tanrı aşkına, Bay Talbot. Delirmişçesine neşe içinde gemide dolaşmaya kalkarsanız herkesin huzursuzluğunu kat kat artıracağınızdan kuşkunuz olmasın!"</p>

  <p>"İyi ama ne yapabilirim? Elimden hiçbir şey gelmez ki!"</p>

  <p>"Ruh halinizin değiştiğini belli etmeyin. Yaralanmadan önce nasıl idiyseniz şimdi de öyle olmaya çalışın. Bunun sonucunda iyileştiğiniz için sizi kutlamanın ötesine geçmeyeceklerdir."</p>

  <p>"Daha önce nasılsam öyle mi olayım? Nasıldım daha önce?"</p>

  <p>Önce bir sessizlik oldu, ardından Charles ve Bay Benêt aynı anda gülmeye başladılar, Charles”ın kahkahalarında biraz histeri de sezmedim değil hani. Onu daha önce hiç böyle görmemiştim. Fenerin solgun ışığında gözlerinden yaşlar süzüldüğünü gördüm. İki büklüm bir halde gülerken bir elini uzatıp dizime koydu. Bu alışılmadık temas karşısında öyle bir irkildim ki derhal elini geri çekti ve yüzünden süzülmekte olan&nbsp;gözyaşlarını sildi.</p>

  <p>"Kusura bakmayın, Bay Talbot. Şu andaki işbirliği yapma hevesiniz -yoksa buna yardakçılık mı demeli?- normalde ne&nbsp;kadar çabuk kızdığınızı unutmama neden oldu. Bay Benêt,&nbsp;sizce diğer yolcuların tavırlarının değiştiğini fark etmemesi&nbsp;için Bay Talbot'ın nasıl davranması gerekir?"</p>

  <p>Bay Benet'in gülümsemesi yüzüne iyice yayıldı. Her iki eliyle sarı saçlarım geriye atarak cevap verdi.</p>

  <p>"Beyefendiyle tanışıklığımız henüz daha başlangıç aşamasında, efendim, fakat 'Lort Talbot' adım ben de duydum. Kendini beğenmişlik diyemesem de çalımlı diye tabir edilen tavırlarını da..."</p>

  <p>"Tamam beyler, anlaşılan işiniz bitti ve şimdi de benimle dalga geçmeye karar verdiniz. Gerçekten de benim uzunluğumda bir adam için bu basık güverteler ve dırdırcı gemiciler&nbsp;diyarında doğru dürüst davranmak hiç kolay değil. Uzunluğunu gizlemeye kalktığında kocamış dedeler gibi eğilmek zorunda kalırken, Tanrının onu yarattığı biçimde dimdik durmaya kalktığında sürekli kafasını bir yere vurur ve sendeleyerek yürür... sizi lanet olası çenesiz mahluklar, diliniz kopsun emi!"</p>

  <p>"Bu yolculuğun sizi adam edeceğinden hiç kuşkum yok, Bay Talbot. Hatta kimi zaman içinizde güçlü bir insanlık damarı olduğunu fark ediyorum ve tıpkı bizler gibi sıradan bir&nbsp;adam olduğunuzdan kuşkulanıyorum!"</p>

  <p>"Hepimiz sıradan insanlar olduğumuza göre, benimle daha fazla bilgi paylaşmaya ne dersiniz? Az önce kronometrelerden söz edildiğini duydum."</p>

  <p>"Haa, doğru ya. Kronometreler sayesinde doğuya ve batıya doğru olan hareketimizi ölçtüğümüzü biliyorsunuz herhalde. Yani boylamımızı onların yardımıyla buluyoruz. Geminin şu durumunu göz önüne alarak onları bir güverte yukarıya çıkarmanın nasıl olacağını değerlendiriyoruz şu anda. Fakat..."</p>

  <p>"Dalga!"</p>

  <p>"Ne dalgası?"</p>

  <p>"Geminin içindeki dalga tabii ki. Sizin bulunduğunuz yere gelmeye çalışırken sesini duyduğum dalga!"</p>

  <p>"Geminin içinde dalga falan yok, Edmund. Böyle bir duruma gelmesinden çok önce bütün tayfayı tulumbaların başına geçiririz zaten..."</p>

  <p>"Yolcuları da, efendim, nöbetleşe herkesi..."</p>

  <p>"Yelkenleri çıkarıp delikleri tıkamak için kullanır, topları denize atardık! Senin duyduğun şey dalga değildi. Son zamanlarda çok yağmur yağdı. Güverte tahtaları kıtığı kustu.&nbsp;Yağmur sularının bir kısmı güvertelere indi... yağmur suyunun ve serpintinin tamamı sintineye inmez. Bir güvertede kalıp bir süre oradan oraya sürüklenir, insanlara biraz sıkıntı yaratır ama onun dışında sorun çıkarmaz. Karşımızdaki gerçek&nbsp;tehlikeyle kıyaslanırsa çok önemsiz bir sorun bu.</p>

  <p>"Bir de tahıllar vardı, efendim."</p>

  <p>"Evet, birkaç ton tahılı denize bırakmak zorunda kaldık, Bay Talbot. Islanmıştı ve şişiyordu. Onlarla uğraşamayacak&nbsp;kadar meşgulüz."</p>

  <p>"Bay Talbot çekme halatından da söz edebilir, efendim. Hızımızın artacağının bilinmesi yolcuların huzursuzluğunu biraz olsun giderecektir."</p>

  <p>Charles'ın gözlerinin içine baktım.</p>

  <p>"Yani şimdi pompalamalar arasında sintinede bir dalganın gemiyi baştan başa dolaşmasına yetecek kadar çok su aldığımız konusunda yanılıyor muyum?"</p>

  <p>Uzun bir sessizlik oldu. Charles Summers önce elini ağzına götürdü, sonra geri çekti.</p>

  <p>"Dalga yoktu. Kulakların seni yanıltmış."</p>

  <p>Sessiz kalma sırası bu kez bana gelmişti. Konuyu değiştirmeye karar verdim...</p>

  <p>"Peki ya çekme halatı ne için?"</p>

  <p>"Bay Benêt açık denizde çekme halatıyla yosunun temizlenmesi konusunda Kaptan Anderson'ı ikna etmeyi başardı. Ben de bu konuda ne düşünürsem düşüneyim, aldığım emirler doğrultusunda hareket edeceğim. Ondan sonra elimizdeki bütün halatlarla geminin omurgasını sıkıca bağlama, yani&nbsp;tutturma yolunda benim yaptığım öneri değerlendirilecek.&nbsp;Bu halatlar doğru bir biçimde bağlanırsa geminin sürtünmesini biraz azaltacaktır.</p>

  <p>"Anladım. Bitmez tükenmez bir tehlike hissine alışmaya çalışacağız... her an bir facia yaşanması ihtimaline karşı tetikte olacağız. Pekala, benim kariyerim de buraya kadarmış! Vay&nbsp;be, demek sonum böyle olacakmış... gerçekten de yapılacak&nbsp;başka bir şey yok mu?"</p>

  <p>"Dua edebilirsiniz."</p>

  <p>"Colley gibi! Asla dizlerimin üstüne çökmeyeceğim!"</p>

  <p>Ayağa kalktım. Grandi direğinin ötesinden gelen ışık şafağın söküşüne benziyordu.</p>

  <p>"Nedir şu ışık?"</p>

  <p>"Vardiya değişimi yapılıyor. Cezalı adamlar on beş dakikalık vardiyayla tulumba başına geçiyorlar."</p>

  <p>Işık daha da güçlendi. Adamlar direğin her iki yanından çıkan uzun kolları tuttular. Eğilip doğrularak kolları bir aşağı bir yukan bastırıp çekmeye başladılar.</p>

  <p>"Tulumbalar takırtı çıkarır sanırdım."</p>

  <p>"Hava çektikleri zaman çıkarırlar. Ama bu tulumbalar su çekiyor."</p>

  <p>"Benimle bu sırları paylaştığınız için size teşekkür etmeliyim beyler. Bu güveninizi kötüye kullanmayacağımdan emin olabilirsiniz"</p>

  <p>"izin verirseniz, efendim, Bay Talbot'a asteğmen kamarasına kadar ışık tutayım.</p>

  <p>"Size zahmet olacak, Bay Benêt."</p>

  <p>"Hiç önemli değil, efendim. Sizin için yapabileceğim başka bir şey var mıydı, Bay Talbot..."</p>

  <p>"Peki benim sizin için yapabileceğim bir şey var mı, Bay Benêt?"</p>

  <p>"Yarabbim, Bay Talbot, bu gemi iki dalga arasında kalınca ortasının çöktüğü resmen hissediliyor."</p>

  <p>"Ortası mı çöküyor dediniz, Bay Benêt?"</p>

  <p>"Üstelik bir de bel veriyor, efendim.. Ortası bir iniyor bir çıkıyor."</p>

  <p>"Yaş dalı kırarken olduğu gibi."</p>

  <p>"Aynen öyle, efendim. Dalganın sırtına gelince baş ve kıç aşağıya doğru esniyor, iki dalga arasındaki çukura gelince de&nbsp;yukarıya doğru esniyor."</p>

  <p>"Hiç dikkatimi çekmemişti."</p>

  <p>"Buna pek şaşırmadım. Bu konuda eğitim almamış bir kişinin hareketin aşırı olup olmadığım anlaması çok zor. Tıpkı Ay'ın hareketi gibi, efendim, herhalde siz onun yalnızca gökte bir kavis çizdiğini düşünüyorsunuz. Oysa aklınızın almayacağı kadar karmaşık bir şekilde hareket eder. Kimi zaman&nbsp;Ay'ın da bir gemi olduğunu hayal ederim, onun kalasları da&nbsp;gıcırdar, aşağı bükülür, yukan bükülür, dalgalanır -pek yıpranmıştır, her bir parçası ayrı oynar- yani tıpkı bizim dert teknesi gibi."</p>

  <p>"Demek bu yüzden George Gibbs bardak bardak konyağımı içtikten sonra üstüne bir de romla cila çekti! Demek kalaslardaki çatlakları araştırıyordu! Anladığım kadarıyla nerede içki bulacağına karar verirse orayı seçiyordu çalışma mekanı&nbsp;olarak. Böylelikle geminin hareketini hisseden uzuvlarının&nbsp;yüreğine saldığı korkuyu hafifletmeye çalışıyordu. Size hesap&nbsp;vermesi gerekecek, değil mi?"</p>

  <p>"Hayır birinci subaya hesap verecek ve bunu çoktan yapmış olması gerekiyordu. Ben onun astıyım."</p>

  <p>"Buna şaşırdım doğrusu. Bay Gibbs'ten kalan konyağı tüketmek için lütfedip gelir miydiniz... kümesime kadar? Kümes kelimesini kullanmamda bir mahsur yoktur umarım."</p>

  <p>"Ne yazık ki görevdeyim, efendim, dönüp Bay Summers'a katılmalıyım. Ama başka bir zaman <i>avec beaucoup de plaisir!"</i></p>

  <p>Elini alnına götürüp buklelerini düzeltti, hafifçe şapkasına dokundu ve şapkayı çıkaracakmış gibi elini orada tutup selam verdi -asteğmen kamarasmın fenerleri "bahriyelilerin&nbsp;adetlerine" uyum sağlamak istermiş gibi Benet'in eliyle aynı&nbsp;açıyı tutturdu- sonra da öbür yana doğru sallandı. Bay Askew&nbsp;hâlâ ahşap duvara sırtını vermiş oturuyordu. Kaşlarım çatarak bana baktı.</p>

  <p>"George Gibbs'i yüzbaşıya ihbar ettiğinizi duydum. George'un buna çok canı sıkılacak."</p>

  <p>Gemideki hareketin arttığı izlenimine kapıldığımdan olabildiğince kısa bir cevap verdim:</p>

  <p>"Canını sıkacak tek şey bu değil!"</p>

  <p>Denizcilerden çok denizin ruhuna uyum sağlıyormuş gibi görünen merdivenlerden çıkmaya çalıştım, ama çıkmaktan&nbsp;çok boğuşmak için imal edilmiş gibi duruyorlardı. Salınım&nbsp;gerçekten artmış gibi duruyordu, fakat çok geçmeden aklım&nbsp;başıma geldi ve bunun nedenini anladım. Geminin karnında&nbsp;toplantımızı yaptığımız yer, salınımın en az olduğu yerdi aynı zamanda, kronometrelerin oraya konmasının sebebi de&nbsp;buydu zaten. Ve ben de oradan uzaklaştıkça vahşi rüzgarların, dalgaların ve ıslak tahtaların eline düşmüş oluyordum,&nbsp;yani benim gibi geleceği parlak bir şahıs, bu hoş tasarımlı saatler kadar kıymetli değildi! Kamarama varıncaya kadar baldırlarım sızlamaya başladı, hasta yatağından yeni kalkmış,&nbsp;bu haldeyken pek çok korkunç gerçeği gemi subaylarıyla&nbsp;paylaşmış bir kişi için bu kadar hareket çok fazlaydı. Kapıya&nbsp;yaklaştığım sırada içeride bir süpürge sesi duydum. Bir hamlede kapıyı ardına kadar açtım.</p>

  <p>"Wheeler! Ne işin var burada? Hortlak gibi dikilme şurada!"</p>

  <p>"Ben sadece kamarayı temizliyordum, efendim..."</p>

  <p>"Aynı günde üçüncü kez mi? Sana ihtiyacım olduğunda ben çağırırım!"</p>

  <p>"Efendim..."</p>

  <p>Bir an duraksadıktan sonra, ancak öteki sesi olarak adlandırabileceğim bir sesle devam etti, bu öyle bir sesti ki tuhaf bir şekilde başka toplumlardan, başka yerlerden ve geleneklerden izler taşıyor gibiydi.</p>

  <p>"Cehennem azabı çekiyorum, efendim.</p>

  <p>Koltuğuma oturup gözlerine baktım.&nbsp;</p>

  <p>"Ne demek oluyor tüm bunlar?"</p>

  <p>Wheeler, gemide diğer uşaklardan farklı olarak genellikle uysalca, hatta biraz dalkavukça davranırdı.Daha önce hiç gözlerini kaldırıp benim gözlerimin içine bakmamıştı, fakat bu kez baktı.</p>

  <p>“Yüce Tanrım, ne oldu, hayalet mi gördün yoksa? Hayır!</p>

  <p>Cevap verme, istemez!</p>

  <p>Tam o sırada hiç durmadan mücadele etmek zorunda olduğum sarkaç hareketi kronometre bulunduğu hareketsiz merkezden uzaklaştığımdan beni yenilgiye uğrattı. Can havliyle lavabonun altındaki kovaya eğildim ve kusmaya&nbsp;başladım. Bu dertten muzdarip olan herkesin tahmin edebileceği gibi, ondan sonra bir süre çevremdeki her şeyin tek belirleyici özelliği mide bulandırıcılığı oldu. En nihayetinde kendimi yüzükoyun ranzama atarak hasretle ölümü beklemeye&nbsp;başladım. Wheeler daha sonra kovayı alıp çıkmış olmak. Kovayla birlikte geri döndüğünü ve içeride beklediğini biliyordum. Yanılmıyorsam ağrı kesici içmem için beni ikna etmeye&nbsp;çalışmıştı ve ben de bir noktadan sonra teslim olup her zamanki dozun sihirli etkisine razı olmuştum. Ben bilinçsizce&nbsp;yatarken Wheeler sürekli koltuğumda oturmuştu, çünkü rüyalarım arasında uyandığımda onu hep orada gördüğümü hatırlıyorum Afyonun&nbsp; neden olduğu sanrılardan kurtulur kurtulmaz gözlerimi açtığımda onu yine orada gördüm sandalyeden yana doğru kaykılmış, başım ranzamın köşesine &nbsp;dayamıştı, tamamıyla bitip tükenmiş gibi görünüyordu.</p>

  <p>&nbsp;</p>

  <p>&nbsp;</p>
</body>
</html>
