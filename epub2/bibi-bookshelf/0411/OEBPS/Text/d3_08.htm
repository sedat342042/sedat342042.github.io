<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1 id="sigil_toc_id_7">(9)</h1>

  <p>&nbsp;</p>

  <p>Yine gözlerim yaşlarla doldu. Yüce Tanrım, çatlak bir kap gibiydim, sularımı içimde tutmak istiyordum, ama şimdi işi&nbsp;azıtmış, baştan başa yarılmıştım! Ayaklarım güverteye mıhlanmış bir halde orada kalakaldım, ama bu sefer donakalmamın sebebi korku değil mutluluktu. Acaba o anla kıyaslanacak kadar muhteşem bir şey yaşar mıyım ömrüm boyunca?&nbsp;Hiç sanmıyorum. Tabii eğer... Kaptan Anderson bana dönerek&nbsp;İyi geceler, Talbot" diye homurdandıktan sonra merdivenlere yöneldiğinde, Deverel ansızın ortaya çıktı, daha doğrusu&nbsp;sendeleyerek güverteye fırladı. Elinde bir kağıt parçası tutarak Anderson'a doğru ilerledi ve tam karşısına dikildi. Kağıt&nbsp;parçasını kaptanın suratına doğru salladı.</p>

  <p>"Görevden ayrılıyorum... şahsi beyefendilik... bu kağıt resmi bir düello davetidir..."</p>

  <p>"Geri dönün, Bay Deverel! Körkütük sarhoş olmuşsunuz!"</p>

  <p>Ondan sonra, sadece büyük pupa feneri tarafından yer yer aydınlanan alacakaranlık güvertede olağandışı bir oyun başladı. Çünkü Deverel kaptana kağıdı vermek için ilerledikçe&nbsp;kaptan geri çekiliyordu. Bir süre sonra iş kovalamacaya dönüştü, gülünç ama ölümcül bir "Elim sende" ya da "Körebe"&nbsp;oyunu parodisiydi. Kaptan grandi direğinin çevresinde dönüyor ve Deverel de onu kovalıyordu. Kaptanın bunu yapma&nbsp;nedeninin saldırıya uğramamak olduğuna -ki bunun için&nbsp;ölüm cezası vermesi gerekebilirdi- inanmayan Deverel "Korkak! Korkak!" diye bağırarak onu kovalamaya devam ediyordu. Ardından Summers, Bay Askew ve Bay Gibbs merdivenlerin oradan onlara doğru koşmaya başladılar. Bir tanesi kaptana çarptı ve bu sayede hemen ardından gelmekte olan Deverel ona yetişmeyi nihayet başardı. Bu çarpışmanın bilinçli olup olmadığını göremedim, ancak Deverel'ın öyle olduğunu&nbsp;düşündüğü belliydi, çünkü bir zafer çığlığı attı ve hemen ardından da diğer subayların oluşturduğu bir yığının altında&nbsp;kaldı. Kaptan ana direğe yaslandı. Soluk soluğa kalmıştı.</p>

  <p>"Bay Summers."</p>

  <p>Summers'ın sesi kımıldanıp duran yığının içinden geldi.</p>

  <p>"Efendim."</p>

  <p>"Onu zincire vurun."</p>

  <p>Bunu duyan Deverel'dan hayvani bir uluma yükseldi ve yığın sarsıldı. Uluma hiç kesilmeden devam etti ve ancak Deverel dişlerini Bay Gibbs'in etine geçirirken kesildi ki aradaki&nbsp;boşluğu da Gibbs'in uluması ve küfürleri doldurdu. Şok olmuş bir halde dikilirken, Sör Henry'nin karaltısının <i>Alcyone'un</i> kıçüstü güvertesine çıkmakta olduğunu gördüm. Bizim&nbsp;gemiden yana bakıyormuş gibi duruyordu. Ama bir şey söylemedi.</p>

  <p>Genç Bay Willis üzerinde sadece gömleğiyle koşarak geldi, sonra baş tarafta kayboldu. Kaptan Anderson güvertenin üstünde duran katlanmış kağıdın yanında ayaktaydı. Bana dönerek konuşmaya başladı:</p>

  <p>"Kağıdı almadım, Bay Talbot. Lütfen siz de şahit olun.</p>

  <p>"Hangi anlamda almadınız, Kaptan Anderson?"</p>

  <p>"Almayı kabul etmedim. Almak için hamle etmedim."</p>

  <p>Cevap vermedim. Genç Bay Willis geri döndü. Peşinden de, elinde şakırdayan bir şeyler taşıyan yaşlıca bir denizci geliyordu.</p>

  <p>"Tanrı aşkına, bu da nedir?"</p>

  <p>Kaptan Anderson, "Demirci" diye karşılık verdi her zamanki sertliğiyle. "Mahkumu zincire vurmak için gerekli."</p>

  <p>"Yüce Tanrım! Yüce Tanrım!"</p>

  <p>Summers koşarak geldi.</p>

  <p>"Efendim, hiç hareket etmiyor. Ranzasına yıkıldı kaldı.</p>

  <p>Sizce gerekli mi onu...</p>

  <p>Kaptanın onunla konuşurken sesini alçaltmaya çalıştığını hissettim.</p>

  <p>“Emirlerimi yerine getirin, Bay Summers. Şerh koymak isterseniz kağıda dökün imzalayayım.</p>

  <p>"Başüstüne, efendim. Teşekkür ederim, efendim."</p>

  <p>"Şu güvertede duran kağıda gelince. O bir delildir. Ona dokunmadığımı siz de gördünüz. Lütfen yerden alın ve saklayın. Daha sonra sizden talep edilecektir."</p>

  <p>"Emredersiniz, efendim."</p>

  <p>"Bay Talbot, siz de her şeyi gördünüz mü? Bir şey söylemedim.</p>

  <p>"Bay Talbot!"</p>

  <p>Zavallı Deverel için en iyisi ne olurdu? Aşkım, azizem Marion Chumley'in ezici yokluğu dışında hiçbir şeyle meşgul olmayan aklımda yasal yükümlülükler ya da hesap kitap konusunda hiçbir şey kalmamıştı!</p>

  <p>"Askeri meselelere karışmak istemiyorum."</p>

  <p>Kaptan Anderson'dan bir kahkaha yükseldi, romancılar böyle bir kahkahayı genellikle "Ha! Ha!" gibilerinden birkaç&nbsp;harfle ifade etmeye çalışırlar. Ama bu kahkahaları öyle ifade&nbsp;etmeye çalışmak yetersiz, hatta yanıltıcı olur. Çünkü kaptanın&nbsp;çıkardığı bu sesin içinde, kişiliğim ve yaptıklarım hakkındaki&nbsp;fikirlerinin tamamı vardı ve bu fikirlerin pek de olumlu olduğunu söyleyemem. Bildiğimiz kahkahalar gibi neşe dolu değildi. Aslında, kaptanın çıkardığı sesi Eski Ahitte geçen savaş&nbsp;atının "muharebenin tam ortasında" çıkardığı sesle kıyaslamak daha yerinde olur. Kağıda dökülemeyecek, delil olarak&nbsp;gösterilemeyecek bir biçimde ifade etmişti hakkımdaki fikrini. Beni aşağı gördüğü de ortadaydı. Böylelikle büyülenmişlik namına içimde ne varsa yok etti, içimdeki tatlı yıkım hissini ortadan kaldırdı, kim bilir kaç günlük ya da kaç yıllık uykusuzluktan sonra bu tatlı hisle ranzama uzanma arzumu&nbsp;azalttı.</p>

  <p>Tüm bunlar beni öfkelendirmişti.</p>

  <p>“Lanet olsun, ne yapmamı bekliyorsunuz? Olanların ve getireceği sonuçların ben de en az sizin kadar bilincindeyim..."</p>

  <p>"Hiç sanmıyorum, beyefendi..."</p>

  <p>"Böyle zamanlarda söylenen her söz daha sonra delil olarak kullanılabilir. Kararımı vermekte aceleci davranmak istemiyorum !"</p>

  <p>Kaptan Anderson karanlığın içinden küçümseyici bir bakış fırlattı bana. Sonra kısa bir baş selamı verdikten sonra arkasını dönüp kıçüstü güvertesine doğru ilerledi. Ellerimle başımı tuttum. Aşağıda bir yerlerde demire vurulan bir çekicin sesi duyuluyordu. Hâlâ bir ucunda denizcilerin diğer ucunda&nbsp;bir askerin beklediği iskeleye yöneldim önce. Sonra geri dönüp ayak uçlarıma basarak kıçüstü güvertesine çıktım, ahşap&nbsp;duvarın ardında Marion'ın uyumakta olduğu muhtemel yeri&nbsp;görebilirim belki diye küpeşteye yaslandım. Kısa bir süre sonra, Sör Henry<sup>”</sup>nin güvertede bana doğru ilerlemekte olduğunu fark ettim.</p>

  <p>"Sör Henry!"</p>

  <p>"Ne berbat bir şeydi o öyle! Her şey yolunda mı şimdi?"</p>

  <p>"Sör Henry, sizinle konuşmalıyım!"</p>

  <p>"Yüce Tanrım! Bir Somerset'in bir FitzHenry”nin isteğini geri çevirdiğinin düşünülmesi en son isteyeceğim şeydir. Bu&nbsp;tarafa gelin, çocuğum... hayır, oradan değil, hay lanet olsun!&nbsp;Denize mi düşmek istiyorsunuz? Şuradan, iskeleden gelin!"</p>

  <p>Tekrar merdivenlerden inip iskeleden geçerek <i>Alcyone</i>'a ulaştığımda, Sör Henry beni pupanın çıkışında bekliyordu.</p>

  <p>"Pekala, sorunumuz küçük Marion”la ilgili, değil mi? Gerçekten de çekici bir kız, ama onunla mektuplaşmak istiyorsanız sevgili çocuğum, Leydi Somerset<sup>”</sup>ten izin almanız gerekiyor..."</p>

  <p>"Hayır, Sör Henry, benim sorunum daha büyük..."</p>

  <p>"Yüce tanrım! Yoksa o küçük arsız!..."</p>

  <p>"Onun hiçbir kusuru yok ve olamaz, efendim. Sizden <i>Alcyone'da</i> seyahat etmeme izin vermenizi rica etmeye geldim."</p>

  <p>"Tanrı aşkına! Siz aklınızı mı..."</p>

  <p>"Ben Muhammet'im."</p>

  <p>"Tanrı aşkına! Çok fazla içmişsiniz, evet, bunun başka bir nedeni olamaz!"</p>

  <p>"Hayır, efendim! Ben sizinle birlikte gitmek..."</p>

  <p>"Kariyeriniz ne olacak çocuğum, vaftiz babanız, anneniz, kahretsin neden böyle bir şey istiyorsunuz?"</p>

  <p>"Ben..."</p>

  <p>İyi ama neydim ben? Neredeydim ben?</p>

  <p>"Benden istediğiniz her şeyi yapabilirim, çocuğum, fakat bu isteğiniz beni bile aşar!"</p>

  <p>"Size yalvarıyorum, efendim!"</p>

  <p>"Ah, tabii ya, neredeyse unutuyordum. Başınıza darbe almıştınız siz! Hadi şimdi gelin benimle!"</p>

  <p>"İzin verin burada kalayım!"</p>

  <p>"Biri bana yardım etsin!"</p>

  <p>Charles Summers”la Cumbershum'ın nasıl ortaya çıktıklarını bile bilmiyorum. İskelenin başında bekleyen asker de onlara yardım etmiş olmalı. Açık seçik hatırladığım tek şey, beni resmen sürüklerlerken, yukarıda olanları duyduysa Marion'ın beni hayatta affetmeyeceğini düşündüğümdü... sonra birileri beni ranzama doğru itti, Wheeler giysilerimi ve iç çamaşırlarımı çıkardı. Ağrı kesicinin keskin kokusunu duydum.</p>

  <p>Tasvir sanatında Colley<sup>”</sup>in doğuştan gelen yeteneğine sahip olmadığımdan, ondan sonra yaşadıklarımı anlatmama imkân yok gibi görünüyor. Hangi aşamada sayıklamaya başladığımı, hatta düşünmesi daha da tuhaf ve korkunç olanı,&nbsp;hangi olaylar sırasında aklım başımda sanırken hayaller gördüğümü bir türlü hatırlayamıyorum. Dediklerine göre doktoru yatağından kaldırmışlar, adamcağız gemimize gelip benim&nbsp;durumuma bakmış, ama ben buna dair hiçbir şey hatırlamıyordum tabii. Belki de <i>Alcyone?</i> da yediğimiz yemek ve ondan&nbsp;sonra olanlar da genç bir adamın ateşli bir hastalığın kucağında gördüğü hayallerden başka bir şey değildi. Ama hayır, durum öyle olamaz. Tüm o olayların gerçekten meydana geldiği ve benim de altı üstü arzulu bir delikanlı gibi davrandığım&nbsp;söylendi. Yani en azından karanlıkta diğer gemiye geçip Sör&nbsp;Henry'yle konuşuncaya dek. Ondan sonra, sanki bir fren çekilmiş gibi geçici olarak aklımı yitirmiştim. Gerçekten de hatırladığım -kavga değilse bile- beni sakinleştirmeye çalışan&nbsp;grupla bir itişmeydi. <i>Alcyone</i>'a acilen transfer edilmemin mutlak gerekliliğini umutsuzca açıklamaya çalışmıştım ve gerçekten de gerekliydi bu, ama bakıcılarım ya da gardiyanlarım&nbsp;bunu yaralı başımın neden olduğu başka bir delilik nöbeti&nbsp;saymışlardı. Daha sonra, giysilerimi çıkarırlarken söylemek&nbsp;istediğim şeyleri söyleyemediğimi, onun yerine saçmalayıp&nbsp;durduğumu fark ettim. Colley'in ranzasında yatıyordum,&nbsp;çünkü beni kamarama götürdüklerinde oranın boş olduğunu&nbsp;görmüşler ve tekrar alıp daha fazla tehlikeye atmadan o mutsuz adamın hatırasını hep taşıyacak olan o ranzanın üstüne&nbsp;bırakmışlardı. Dediklerine göre doktor sadece dinlenmem gerektiğini söylemiş, kafatasım çatlamamış olduğundan başka&nbsp;ilacı yokmuş benim derdimin. Böylece, ne onların ne de benim anlayabildiğimiz şeyler saçmalayarak ranzada yatıp kalmışım, ardından bir şekilde ağzımdan içeri ağrı kesici dökmüşler ve ben de hemen melekler arasında neşeyle şarkı söylemeye başlamışım. Böyle sevinçle bir şarkı söyleyip bir ağlayarak en sonunda şu iyileştirici uyku dedikleri uykulardan&nbsp;birine dalmışım.</p>

  <p>Kişinin kendi durumunu tam olarak kavrayabilmesine iyileşmek deniyorsa, daima hasta kalmayı tercih ederdim. Zaman zaman bilinçlilik haline doğru süzülüyor, sonra yeniden uzaklaşıyordum; ya da ne bileyim, ağrı kesicideki afyonun etkisiyle cennetin yedi kat üstüne çıkmam gerekirken, diyelim&nbsp;ki zaman zaman bilincime doğru düşüyor ya da süzülüyordum, ama bir türlü oraya ulaşamıyordum. Yüzler hatırlıyorum... tahmin edilebileceği gibi öncelikle Charles Summers,&nbsp;sonra Bayan Granham, Bayan Broclebank. Dediklerine göre&nbsp;şarkı söylesin diye Bayan Granham'a yalvarmışım. Ah, sayıklamanın küçültücülüğü! Bir hasta odasının alçaltıcı, mide bulandıncı zorunlulukları! Kamarada böylece rezil olduğum&nbsp;yetmiyormuş gibi tepeme bir de kendi ellerimle deli külahı&nbsp;geçirmiştim... gerçi eğer kabahat bende aranacaksa tek nedeni sersemlemiş olduğum için diğer yolcular uysalca savunmaya katılırken kafamı başaltına vurmamdı. Aklım başım-dayken de değilken de şahsıma ve kaderime karşı olan öfkem&nbsp;dinmemeli.</p>

  <p>Bir ara bilincim yerine gelir gibi oldu. Nasıl gittiyse bir şekilde geri dönmek zorundaydı ne de olsa. Geminin başkıç vurduğunu hissedebiliyordum, başım yastığa bastırılıyor,&nbsp;sonra serbest kalıyordu. Ben uzanmış yatarken aynı şey binlerce kez tekrarlandı ve birdenbire buz gibi bir esintiye maruz&nbsp;kalmış gibi her şeyi anlayıverdim - hareket halindeydik, rüzgar çıkmıştı ve seyir halindeydik. Artık ayna gibi bir denizde&nbsp;pineklemiyor, yükselip alçalan azgın dalgalan yararak ilerliyorduk. Bir ara naralar attığımı hatırlıyorum. Ranzamdan&nbsp;aşağı yuvarlandım, sürüklene sürüklene kapıya ulaşıp açtım&nbsp;ve sular içindeki koridora, oradan da güverteye çıktım, önce&nbsp;merdivenleri sonra da en yakın çarmığı tırmandım ve avazım&nbsp;çıktığı kadar bağırarak akıldışı, saçma sapan sözler söyledim.</p>

  <p>Evet. Bunu iyi hatırlıyorum; evet, daha sonra bu anları tüm gülünçlükleriyle bir araya getirdim. Gemi dalgalı bir denizde sert bir rüzgar altında olabildiğince hızlı ilerliyor. Tüm&nbsp;bu rüzgara rağmen tam yol gidemiyor çünkü direklerin gövdeleri bunun için yeterli değil. Güvertede çok az insan var,&nbsp;Tanrıya şükür. Ama sonra yorgun görünüşlü bir delikanlı,&nbsp;saçları darmadağınık ve sakalları uzamış bir halde kıç kasarasının altından çıkıyor, tam karşısından gelen rüzgarın vücuduna yapıştırdığı geceliği sayesinde vücudunun hatlarmı&nbsp;görmek hiç zor değil! Çarmıklara tırmanıyor, halatlara sıkı sıkı tutunarak bomboş ufka gözlerini dikip bağırmaya başlıyor:</p>

  <p>"Geri dönün! Geri dönün!"</p>

  <p>Beni aşağı indirdiler. Dediklerine göre direniş göstermemiş, bir ceset gibi taşındığım ve bir kez daha Colley'in ranzasının yatağına yatırıldığım sırada itiraz etmemiştim. Summers'ın nasıl anahtarı kilitten çıkardığını ve öbür tarafa koyduğunu gördüğümü hatırlıyorum. Ondan sonra, bir süre için, beni ziyarete gelen herkes içeri girerken kapının kilidini açtı,&nbsp;çıkarken de kapıyı arkasından kilitledi. Artık bir akıl hastası&nbsp;ve bir mahkum konumuna düşmüştüm. Summers ilk defa&nbsp;beni yalnız bıraktığında nasıl ranzama yıkılıp ağlamaya başladığımı da hatırlıyorum.</p>

  <p>&nbsp;</p>

  <p>&nbsp;</p>
</body>
</html>
