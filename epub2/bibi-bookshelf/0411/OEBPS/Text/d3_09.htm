<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1 id="sigil_toc_id_8">(10)</h1>

  <p>&nbsp;</p>

  <p>Kimse sonsuza dek ağlayamaz. Bir zaman sonra bütün zihnimi kaplayan keder, geminin hareketinin artık eskisi gibi&nbsp;olmadığı duygusuyla, önce yavaş yavaş karışmaya başladı,&nbsp;sonra tamamen yutuldu. Artık geminin başkıç vurması daha&nbsp;rahatsız edici ve sarsıntılıydı, kimi zaman bildik hırçınlığım&nbsp;aşıp ateşli bir öfkeye kapılıyor gibiydi eski teknemiz. Bunun&nbsp;nedenini kavrayamayacak ve onunla savaşamayacak kadar&nbsp;zayıf olduğumdan, batmakta olan bir gemide terk edilmiş&nbsp;halde ateşler içinde yattığım duygusuyla çocukça bir telaşa&nbsp;kapıldım. Sonunda bir gün, Tanrı yardımcım olsun, Charles&nbsp;Summers'a seslendikten sonra, onun yerine kapıda beliren&nbsp;Wheeler'ın suratına doğru tüm gücümle bağırdım.</p>

  <p>"Bay Summers'ı görmeliyim! Getir onu!"</p>

  <p>Gemi tüm gayretiyle beni ranzamdan savurmaya çalışırken dişimi tırnağıma takıp dayandım. Uzun bir bekleyişin ardından Charles göründü. Kapının eşiğinde durmuş, bir yandan kapıyı açık tutmaya çalışıyor bir yandan da kızgın kızgın bana bakıyordu.</p>

  <p>"Yine mi? Bu sefer ne oldu, Edmund?"</p>

  <p>Konuşmasının başında "yine mi?" diye yakınması beni aniden sakinleştirmişti.</p>

  <p>"Kusura bakma. Galiba bir süredir kendimde değilim."</p>

  <p>"Gidebilirsin, Wheeler! Bay Talbot'la konuşuyorum. Bana bak, Edmund, ben bu geminin kocasıyım..."</p>

  <p>"Nesisin?"</p>

  <p>"Hayal edebileceğinden çok daha fazla şeyden sorumluyum. Ne kadar iyi niyetli olursam olayım, sana çok kısa bir zaman ayırmak zorundayım. Şimdi söyle ne istiyorsun?"</p>

  <p>"Geminin başkıç vurması beni öldürüyor."</p>

  <p>"Tanrı aşkına, sen hâlâ iyileşememişsin. İyi dinle beni. Hatırlarsan, yaralanmıştın. <i>Alcyone'un</i> doktoru beyin sarsıntısı geçirdiğini söyledi. Bol bol uyumanı ve dinlenmeni tavsiye&nbsp;etti."</p>

  <p>"Gemi böyle sallanıp dururken ne uyuyabilirim, ne de dinlenebilirim."</p>

  <p>"Bu hareketi engelleme imkanımız yok. Eğer açıklarsam kendini daha iyi hisseder misin?"</p>

  <p>"Batmakta olmadığımızı bilmek beni biraz rahatlatır en azından."</p>

  <p>Bir an için duraksadı, sonra gülmeye başladı.</p>

  <p>"Tamam o zaman... bir saatin nasıl çalıştığım bilir misin?"</p>

  <p>"Sen beni ne sanıyorsun? Saatçiye mi benziyorum? Cep saatimi kurmayı çok iyi bilirim, bu da bana yetiyor."</p>

  <p>"İşte. Eski Edmund geri dönmeye başladı."</p>

  <p>Başka şeyler de söylemek için ağzım açtı, ama biraz uzağımızdaki kamaralardan birinden gelen çığlıklar onu engelledi. Pike'ın çocuklarının sesine benziyordu, basit bir çekişme histeriye dönüşmüştü herhalde. Charles çığlıkları duymazdan&nbsp;gelip yeniden konuşmaya başladı.</p>

  <p>"Gemi bir sarkaçtır. Sarkaç ne kadar kısa olursa salımmı da o kadar hızlı olur. Babafingo çubuklarımız gitti, bu da sarkacımızın kısaldığı ve salımınımızın daha hızlı olduğu anlamına geliyor. Direklerini tamamen yitiren bir gemi o kadar hızlı&nbsp;başkıç vurur ki içinde yaşamak mümkün olmaz, insanlar sağa sola savrulur, gittikçe daha hasta ve yorgun olurlar. Bu&nbsp;yüzden kaybolup giden gemiler olduğunu duymuştum."</p>

  <p>"Ama bizim gemide böyle bir şey olmaz!"</p>

  <p>"Tabii ki olmaz. Bizdeki salınımın etkisi en fazla yolcuların kendilerini biraz rahatsız hissetmeleri olabilir. Bu yüzden onları avutmak için elimizden geleni yapmalıyız. Beyefendilerden bazıları salonda toplanmış durumdalar. Herhalde aralarına katılmandan memnun olurlar."</p>

  <p>Zorlukla ranzamda doğruldum.</p>

  <p>"Lütfen özürlerimi kabul edin, Bay Summers. Hemen kendimi toplayacağım ve diğer beyefendilerle hammefendileri neşelendirmek için elimden geleni yapacağım."</p>

  <p>Charles tatlı tatlı güldü.</p>

  <p>"Umutsuzluğun uçurumlarından on saniyede soylu kararlara! Düşündüğümden daha değişken bir karaktere sahipsin.</p>

  <p>"Yok canım, ne alâkası var."</p>

  <p>"Tamam. Beyefendiler seni görmekten memnun olacaktır, fakat sen de hanımefendiler gibi burada kalsan daha iyi olur."</p>

  <p>"Ranzamda yatıp durmaktan sıkıldım zaten."</p>

  <p>Charles kapının dışındaki kilide takılı olan anahtarı çıkarıp iç tarafa taktı.</p>

  <p>"Ne yaparsan yap, çok dikkatli olmalısın, Edmund. Unutma bir elinle kendini kollayacaksın bir elinle gemiyi! Aslında senin her iki elinle de kendini kollaman gerek... zaten başına&nbsp;gereğinden çok darbe aldın."</p>

  <p>Böyle söyledikten sonra çekilip gitti.</p>

  <p>Olabildiğince dikkatli bir şekilde ranzamdan çıkıp aynada yüzümü inceledim. Manzara korkunçtu. İyice uzamış sakallarım yetmiyormuş gibi yüzüm de öylesine incelmişti ki bütün kemiklerim ortaya çıkmıştı. Parmaklarımı fırlak elmacık&nbsp;kemiklerimin üstünde gezdirdim, hâlâ kalkık ama artık incecik burnuma dokundum, alnıma dökülmüş saçları düzelttim.&nbsp;Bir kafatasının böyle küçülebileceğine hayatta inanmazdım!</p>

  <p>Wheeled”a seslendiğimde hemen içeri girdi, anlaşılan hemen kapının önünde bekliyordu. Giyinmeme yardım ettikten sonra beni tıraş etmeyi önerdiyse de kabul etmeyerek kendim&nbsp;tıraş oldum, ama tıraş olmaya başladığımda ılık olan bir tas&nbsp;su, bitirdiğimde buz gibi olmuştu. Yine de tıraşı kazasız belasız bitirmeyi başardım, sadece sol yanağıma küçük bir kesik&nbsp;atmıştım, ama geminin hareketi düşünülürse bu da gayet dikkate değer bir başarıydı. Ben tıraş olurken Wheeler sürekli yanı başımda dikilip seyretti. Özürler dileyerek bir öneride bulunmak durumunda olduğunu belirttikten sonra, zeminde&nbsp;çok fazla su olduğundan kauçuk çizmelerimi giymemin yerinde olacağım söyledi. Böylece kamaramdan çıktım, bacaklarımı iyice iki yana açarak, bir elim yolcu kamaralarının dışına&nbsp;yerleştirilmiş tırabzana kenetlenmiş halde ilerlemeye başladım. Gemi beni bir o yana bir bu yana savuruyor, sular koridorun esmerleşmiş ahşabının üstünde dalgalar halinde gidip&nbsp;geliyordu. Hareket etmemi zorlaştıran şeyin sadece güçsüzlüğüm olmadığım anladım. Daha önce sadece usandırıcı olan&nbsp;hareket, şimdi dayanılmaz bir hal almıştı.</p>

  <p>Aralarında her ne konuşuyorlarsa, ben görününce hepsi sessizliğe gömüldü. Kıç penceresinin hemen akındaki uzun&nbsp;masanın bir ucuna oturmuşlardı. Avukat katibi Bay Bowles&nbsp;en sonda oturuyordu. Genç subay Oldmeadow onun soluna&nbsp;geçmişti ve hemen onun yanında da Bay Prettiman oturmuştu. Bay Pike onların karşısındaydı. Geminin burnu kalkınca&nbsp;bir koşuda onların yanına vardım ve Bay Pike'ın hemen yanına çöküverdim. Oldmeadow yüzünü göğe kaldırıp gözlerini&nbsp;indirerek beni tepeden tırnağa süzdü. Başını bu şekilde arkaya devirmesinin nedeni kibir değildi. Onun rütbesindeki subayların giymek durumunda kaldığı acayip görünüşlü miğfer yüzünden başı öyle bir eğim almış ve o da buna alışmıştı.&nbsp;Aslında dünyadaki insanların en uysalı, en barışçılıydı.</p>

  <p>"Umarım kendinizi daha iyi hissediyorsunuzdur, Bay Talbot. Bize katılmanız çok iyi oldu."</p>

  <p>"Artık tamamen iyileştim, teşekkürler."</p>

  <p>Bu bir yalandı, ama beyaz bir yalan sayılırdı. Yine de yutmadılar, Bay Bowles bana bakarak başını iki yana salladı.</p>

  <p>"Hiç de iyileşmiş gibi durmuyorsunuz, Bay Talbot. Ama gerçekte hepimiz bu durumdan etkileniyoruz."</p>

  <p>"Hmm, geminin hareketi mi, yok canım! Hayli eğlenceli geliyor bana."</p>

  <p>"Bana pek öyle gelmiyor. Kadınlara ve çocuklara da pek öyle gelmiyor..."</p>

  <p>Onun sözlerini desteklemek istercesine, büyük kıç penceresinde görünen ufuk çizgisi bir yana doğru hızla eğildi ve aşağıda kayboldu. Ayaklarımızın altındaki ıslak güverte bizi&nbsp;kaldırdı, sonra da düşerken havada asılı bıraktı. Alnımda ter&nbsp;damlacıklarının birikmeye başladığım hissettim.</p>

  <p>"Bana kalırsa, beyler..."</p>

  <p>Fakat bu türden maskaralıklara karnı tok gibi görünen Bowles konuşmaya devam ediyordu.</p>

  <p>"Artık burada olduğunuza göre, bir an önce işbirliğine gitsek iyi olur. Hareketimiz..."</p>

  <p>"Sadece yelkenlerimizin kısalmış olmasından kaynaklanıyor, beyler. Bir sarkaç... işte tam bir..."</p>

  <p>Bowles sözümü kesmek için elini kaldırdı.</p>

  <p>"O hareketten bahsetmiyoruz, Bay Talbot. Komitenin hareketinin nasıl olacağım tartışıyoruz burada."</p>

  <p>"Çocuklarımın durumu göz önüne alınmalı, Bay Talbot. Bayan Pike da hiç iyi durumda değil. Ama küçük çocuklarım,&nbsp;benim Phoebe'm, Arabella'm..."</p>

  <p>Kendimi elden geldiğince topladım ve inandırıcı olacağım umduğum bir kahkaha attım.</p>

  <p>"Evet beyler, beni gerçekten şaşırttınız! İngiltere dalgaları da yönetir derler, bunu herkes bilir, ama..."</p>

  <p>"Biz bir çare bulunabileceğini düşünüyoruz."</p>

  <p>"Nasıl? İçinde bulunduğumuz koşullarda kaçınılmaz olan bir soruna çare bulunabileceğim hiç sanmıyorum. Zavallı&nbsp;Dryden'in bir zamanlar tasarladığı gibi bir şey mi var aklınızda yoksa? Onun şu <i>Annus Mirabilis</i>'inde Hollanda donanmasıyla savaşırken direkler isabet alıp devrildiğinde gemicilerin&nbsp;'daha uzunlarını dikmelerini' tasvir edişini hatırlıyorum da."</p>

  <p>"Bay Talbot..."</p>

  <p>"Ayrıca şunu da belirteyim ki, o sırada denize adımını atmamış genç bir adam olmama rağmen bu tasvir bana hayli saçma görünmüştü! Hiç sanmıyorum böyle..."</p>

  <p>Bay Prettiman sesini yükseltti:</p>

  <p>"Bay Bowles bu toplantının başkanı seçilmiş bulunuyor, beyefendi! Onun yerine geçmek istemiyorsanız lütfen sözü kendisine bırakır mısınız?"</p>

  <p>"izninizle, Bay Prettiman. Bay Talbot bunun basit bir sohbet toplantısından başka bir şey olmadığını düşünmekte pek kabahatli sayılmaz. Bakın Bay Talbot. Kendi başımıza geçici&nbsp;bir komite oluşturduk ve bir takım kararlar aldık. Bir şekilde&nbsp;kaptanın dikkatine sunmak istediğimiz, fikirlerimiz olmasa&nbsp;bile -nitekim buna hakkımız olup olmadığını bilmiyoruz- derin hislerimiz var. Bazı başlıkları şu kağıda sıraladık. Bir. Geminin şu anki eksik donanımıyla rüzgara karşı ilerleme çabasından doğan hareketin daha fazla devam etmesi sağlık açısından ciddi bir tehdit oluşturmaktadır... özellikle de kadınlar&nbsp;ve çocuklar söz konusu olduğunda, iki. Rotanın değiştirilmesi ve geminin tamir edilip yolcuların da iyileştirilebileceği bir&nbsp;Güney Amerika limanına gidilmesiyle bu sorunun kısmen&nbsp;çözüleceğini düşünmekteyiz."</p>

  <p>Başımı iki yana salladım.</p>

  <p>"Rotanın değişmesi gerekseydi subaylar bunu yapardı zaten."</p>

  <p>Oldmeadow subayların gülmeye çalışırken yaptığı gibi çenesini yakasının içine gömerek gakladı.</p>

  <p>"Tanrı aşkına, hayır, Talbot. Belki gemiyi ve baş taraftaki gemicileri önemserler, ama biz umurlarında bile değiliz...&nbsp;özellikle de Kara Kuvvetleri hiçbir değer taşımaz onlar için!"</p>

  <p>"Yolculuk yaparak geçireceğimiz zamam boşu boşuna uzatmış olacağız."</p>

  <p>"Küçük Phoebe, Arabella..."</p>

  <p>Bowles tekrar elini kaldırdı.</p>

  <p>"Bir dakika, Bay Pike. Sizin de bize katılacağınızı ummuştuk, Bay Talbot. Sanıyorum bunu size resmen sormam gerekiyor."</p>

  <p>"Affedersiniz ama anlayamadım, efendim."</p>

  <p>"Sözlerimi yanlış yorumlamanızı istemem. Bu durumda kararı ne sizin ne benim verebileceğimizi, bunu yapacak tek&nbsp;kişinin kaptan olduğunu söylemeye çalışıyorum. Şu an için&nbsp;tek yapmak istediğimiz kaptanı dileklerimizden haberdar etmek. Aslını isterseniz, yokluğunuzda sizi... nasıl desem... elini taşın altına koyacak kişi olarak seçtiğimizi de itiraf etmeliyim.”</p>

  <p>“Hay lanet!”</p>

  <p>“Bunu sizden daha iyi yapacak kimse yok, Bay Talbot... bunu hepimiz biliyoruz. Zavallı minik Phoebe'yi kucağınıza&nbsp;alıp yukarı götürebilir, önlüğünü kaldırıp isilik olmuş bacaklarını gösterebilirsiniz, buna hangi yürek dayanabilir, hem zaten karşı çıkarsa başınıza ne..."</p>

  <p>“Bay Pike, Tanrı aşkına yapmayın!”</p>

  <p>"Eğer bunun sizi küçülteceğini düşünüyorsanız ben kucağıma alır gelirim..."</p>

  <p>"Bu kadar küstahlık yeter, Pike! Ben de bir çocuğu kucağıma alabilirim elbette! Tanrı adına bırakın biraz düşüneyim!"</p>

  <p>Başımı terden sırılsıklam olmuş avuçlarımın arasına aldım. Midem bulanıyordu... inip çıkan ufkun ötesinde kalmış bir kıza aşıktım, kafam yarılıp açılmış gibiydi, hem içi hem de&nbsp;dışı ağrıyordu... yediklerim ağzıma kadar çıkmıştı bile.</p>

  <p>Bowles yumuşak bir sesle konuşmaya başladı.</p>

  <p>"Bu bir komplimandır, efendim. Kaderimiz sizin ellerinizde. Kaptanı etkileme ihtimali sizden fazla olan kimse yok gemide. Vaftiz babanız..."</p>

  <p>Başımı iki yana salladım, ama bir şey söylemeden önce biraz daha düşündüm.</p>

  <p>"Siz işe yanlış yerden başlıyorsunuz. Kaptana başvurmak yapacağınız en son iş olmalı. Şahsen ben de rotamızın değiştirilmesi gerektiğini düşünmüyorum. Çocuklar isilik olmaya&nbsp;yatkındır. Benim küçük kardeşlerim de... dayanmamız gerek... hedefimize ulaşıncaya kadar bu ıssız denizde hayatta&nbsp;kalmalıyız. Ama yine de hassas noktalara... Birinci subayla&nbsp;konuşup dileklerinizi kaptana iletmesini sağlamaya çalışacağım. Eğer bunu yapmazsa ya da kaptan onun söylediklerini&nbsp;reddederse, o zaman ben kendim gideceğim." Sonunda başımı ellerimin arasından çekip onlara doğru gözlerimi kırpıştırdım.</p>

  <p>"Çok özenli hareket etmeliyiz. Bir savaş gemisinde yolcuların konumu... kaptanın yetkileri her şeyin üstünde olabilir. Kaptanın bizim moğolumuz olduğunu söylediğimde kimin&nbsp;aklına gelirdi köşe başında bizi böyle olayların beklediği? Görüşlerinizi birinci subaya ileteceğim. Hatta şu anda güvertedeyse... hemen yapacağım bunu."</p>

  <p>Ayağa kalkıp eğildim. Sendeleyerek kapıya vardım ve sular içindeki koridorda biçimsizce koşturarak kamaramın kapısına ulaştım ve içeri girdiğim gibi ranzama yıkıldım. Önce salon kapısının dışında, sonra kamaramın kapısında beklemekte olduğundan kuşkulandığım Wheeler içeri girdiğinde...&nbsp;sanki rahatlığım için bana zincirlenmiş gibi sürekli çevremde&nbsp;bulunmaktan da zevk alıyordu galiba... Wheeler muşambalarımı üstüme giymeme yardımcı oldu. Yüzümü ekşiterek ona&nbsp;çıkmasını söylediğimde kamarayı temizlemek ve "elinden&nbsp;geldiğince" ranzayı düzeltmek için kalmak istediği cevabım&nbsp;verdi. Önce bu acayip şevkin kaynağım merak ettiysem de&nbsp;hemen ardından koltuğuma gömülüp kendimi toparlamakla&nbsp;meşgul olmaya başladım. En nihayetinde zorlukla bedenimi&nbsp;ayağa dikip kapıyı açtığımda suyu kamaralarımızdan uzak&nbsp;tutması gereken eşik tahtasının üstünden aşan sular içeri girdi. Tırabzanlara tutuna tutuna çukur güverteye, gün-ışığına&nbsp;çıktım. Rüzgar sol yandan geliyordu, yukarda kurşun rengi&nbsp;bir gök, çevrede kurşun rengi deniz, kirli beyaz köpükler vardı ve ben de son derece sıkıcı bir teknenin üstündeydim. Çukur güverteyi hayli tehlikeli bir yer haline getiren sahici dalgaların yanında koridordaki su solda sıfır kalıyordu. Her tarafa güvenlik halatları gerilmişti. Onları görünce insanın aklına olur olmaz şeyler geliyordu, hatta bir ara bu halatların asıl&nbsp;işlevinin artık ıslak, yorgun bir sandığa dönüşmüş olan gemimizi bir arada tutmak olduğu duygusuna kapıldım. Bir gemicinin halatlardan birine tutunarak baş kasaraya doğru ilerlemeye çalıştığım gördüm. Dalga beline kadar çıkıp köpüklü&nbsp;sular baş kasara güvertesinden başına ve omuzlarına dökülürken bir eliyle halata tutunarak dayandı. Hareketin bir an&nbsp;için durmasını fırsat bilerek ben de geminin rüzgarüstü taratma doğru hızla ilerleyerek küpeştenin hemen altındaki bir&nbsp;armadora çeliğini yakaladım. Ağzımı ardına kadar açarak&nbsp;nemli havayı derin derin içime çektim ve böylece karnımdaki rahatsızlığı biraz olsun bastırabildim. Charles Summers geçen sefer zavallı Colley'e yardım etmek için konumumu ve&nbsp;zekamı kullanmamı istediği zamanki kadar huzursuz hissediyordum kendimi. Bir de başarırsam, geminin rotasını Güney Amerika sahillerine çevirmesi için kaptanı ikna edersem,&nbsp;Avustralya'ya varışımı geciktirmekten başka bir faydası olmayacaktı bana. Böylece içimde büyütmeye çalıştığım umutları tamamen yitirecektim... hani belki Ümit Burnunda bir gecikme... Onların gemisi gecikse hatta bir kaza sonucu o da armayı budatsa, hem de gabya çubuklarına kadar, sonra bizim&nbsp;tarafımızdan kurtarılsa... Bilinmeyen bir gelecekte değil kısa&nbsp;bir süre sonra Bayan Chumley'i bir kez daha görme şansı bulmanın umudu olmadan yaşayamazdım!</p>

  <p>Avazım çıktığı kadar bağırarak küfürler ettim. Gemi sanki azabımı arttırmak ister gibi dev bir dalgaya çarparak ürkmüş&nbsp;bir at gibi şaha kalktı ve gergin yelkenlerine rağmen hiç hareket etmediği izlenimi vererek bir an öylece kaldı. Durumumuzu açıkça anlama çabasıyla çevreme bakındığımda, gördüklerim beni kaygılandırmadı dersem yalan olur.</p>

  <p>Gemimizin böyle bir havayla karşılaştığına en son tanık olduğumda Manş Denizi'ndeydik. Sanki İngiltere'nin gözlerinin kendisi üzerinde olduğunu fark etmiş gibi, havanın ve denizin tüm sertliğine rağmen dostça bir yarışmadaymışçasına güle oynaya ilerliyordu. Ama sonra tavırları değişmişti.&nbsp;Yorulmaya başladığını, gittikçe ahırından uzaklaştığını bilen&nbsp;bir at misali sarsılmaya, yavaşlamaya başlamıştı. Artık iyice&nbsp;uyuşuklaşmıştı ve kamçının dokunuşuna... daha da iyisi,&nbsp;ahırdaki yemliğin kokusuna ihtiyacı vardı! Rüzgarın neredeyse arkamızdan esiyor olmasına rağmen neredeyse hiç ilerleyemiyordu. Dalgalar altından geçip gidiyordu -kimi zaman&nbsp;da üstünden aşıyormuş gibi görünüyordu- ama onun tek yaptığı şöyle bir yükselmek, sonra da aynı çukura düşmekti. Bir ara cesaretimi toplayıp kendimi biraz yukarı çekerek küpeşteden aşağı baktım. Bu çabamın ödülünü de aşağıda köpükler arasında kımıldanan yeşil kılları görerek aldım, sanki&nbsp;şu efsanevi ve düşman kız kardeşler çevremizde yüzüyor, bizi geriye ve aşağıya doğru çekiyorlardı! Bu manzaranın ürperticiliğinden kurtulmama kalmadan kılları ve köpükleriyle&nbsp;bütün okyanus bana doğru yükseldi, üstümden aştı, beni soluksuz bıraktı ve bedenimi beraberinde götürmek için öyle&nbsp;bir çekti ki iki elimle armadora çeliğine tutunmasam gemiden&nbsp;düşüp sonsuza dek kaybolmam işten bile değildi.</p>

  <p>Birisi kulağımın dibinde bağırıyordu.</p>

  <p>"Burası yolculara göre bir yer değil! Hâlâ fırsatınız varken geri dönün! Haydi şimdi... koşun!"</p>

  <p>Son derece otoriter bir sesti bu. Güverte kısa bir süre için düzleşip ardından diğer yöne doğru eğilirken, dört bir yandan dökülen suların içinden birlikte koştuk. Bir ara ayağım&nbsp;kaydı ve yanımda koşan adam kolumdan tutup beni kıç güvertesine çıkan merdivenlere doğru savurmasaydı firengi deliklerine kadar kayıp orada kemiklerimi kırmam işten bile değildi. Beni merdivenin tırabzanına yasladı, tutunduğumdan&nbsp;emin oluncaya kadar da bırakmadı.</p>

  <p>"Neredeyse gidiyordunuz, efendim. Herhalde siz Bay Talbot'sınız."</p>

  <p>Geniş kenarlı şapkasım çıkarıp olağandışı gürlükteki altın saçlarını savurdu. Benden daha ufak tefekti. Ama gemidekilerin büyük bir çoğunluğu için bu geçerliydi zaten. Bir serpinti salvosu bizi bir kez daha ıslatıp geçerken, adam başını kaldırıp neşeyle gülümsedi bana. Karşımdaki yüzde masmavi&nbsp;gözler, pembe yanaklar, narinliklerinden dolap havanın sertliğinden ve tropikal güneşin yakıcılığından korunmayı başarmış gibi duran kıpkırmızı dudaklar gördüm.</p>

  <p>"Yardımınız için teşekkürler. Doğrusunu isterseniz henüz gücüm tam olarak yerine gelmedi. Ama bunu siz de fark etmişsinizdir. "</p>

  <p>"Benêt, efendim. Subay Benêt, bir 'n' ile, ayrıca ikinci 'é'de vurgu var."</p>

  <p>Boşta kalan elimi onunla tokalaşmak için nazikçe kaldırdım, ama o başını kaldırdı ve yüzündeki ifade birden öfkeye dönüştü. Geminin baş tarafının yukarılarındaki donanıma&nbsp;bakarken gözlerinden kıvılcımlar saçıyordu.</p>

  <p>"Francis, seni dikkatsiz budala! Sırf başını derde sokmak için makara sapanından kayıp düşmeye kalktığım görürsem&nbsp;pişman ederim seni!" Sonra tekrar bana döndü. "Çocuktan&nbsp;beterler, sizin bilmediğiniz için yapacağınız bir hatayı sırf dikkatsizliklerinden yapıp ölmeleri an meselesi. İzin verirseniz&nbsp;sizi kamaranıza kadar bırakayım... Hayır, hayır, hiç problem&nbsp;değil, Bay Talbot..."</p>

  <p>"Fakat siz bu gemide görevlisiniz!"</p>

  <p>Cevap yerine bakışlarını tekrar yukarı doğru kaldırdı.</p>

  <p>"Bay Willis! Direk başına çıkma cezası yemiş olmanız yukarıdaki işlerden ve adamlardan sorumlu olmadığınız anlamına gelmiyor. Aman dikkat edin, bu sefer de gabya çubuğunu ve ana direği kaybetmeyin. Evet, Bay Talbot... koşun!"</p>

  <p>Sonradan düşününce hayret ettim, ama o sırada bu adamın komutuyla birlikte tuhaf bir şevkle peşinden koştum, Kaptan Anderson olsa yaptıramazdı bana bunu. Daha da ötesi, koridordan içeri daldığımızda tüm bunların ne tuhaf bir&nbsp;şaka olduğunu düşünmeye başlamıştım!</p>

  <p>"Gidebilirsin, Wheeler. Bay Benêt, lütfen oturun."</p>

  <p>"Siz şu anda hastasınız, efendim. Ben bedenen hasta değilim, ama kafamın içinde olup bitenler başka bir hikaye tabu. Hüzünle doluyor yelkenlerim.</p>

  <p><i>Ey güzeller güzeli kadın</i></p>

  <p><i>Fevkalade bir namın ve endamın.</i></p>

  <p>Önceki vardiyada biraz kafamda evirip çevirmiş, kafiyeyi başka türlü uydurmuştum. Hah, şimdi hatırladım. Şöyle bir&nbsp;şeydi.</p>

  <p><i>Ey güzeller güzeli varlık, her dişiden tatlı</i></p>

  <p><i>Fevkalade bir namın ve endamın vardı</i></p>

  <p>Mısralar ağzımdan dökülüyordu sanki. Hepsi bir seferde toplanıp alt alta dizildi.</p>

  <p>Ne de hayıflanmanın kederi</p>

  <p>Mahcup bir tüy misali konabilir ruhuna</p>

  <p>Şu tüy sözü çok iyi oturmuş, öyle değil mi?"</p>

  <p>Acı verici bir şüphe duygusu sıkıştırmaya başladı yüreğimi.</p>

  <p>"Siz <i>Alcyone'dansınız!'</i></p>

  <p>"Bu ıssız denizde, başka nereden olabilirim?"</p>

  <p><i>Uzun mu uzun bir sürgün şimdi payıma düşen.</i></p>

  <p>Bu aliterasyon sizce de uygun mu? Mutlaka tekrar görüşmeliyiz. Ama şu anda gidip birinci subayla bir toplantı yapmam gerekiyor."</p>

  <p>Çevik hareketlerle kapıdan çıkıp kayboldu. Her zamanki gibi kapının dibinde bekleyen Wheeler'ı çağırdım. Muşambalarımı çıkarmama yardım etti.</p>

  <p>"Gidebilirsin, Wheeler."</p>

  <p>Altın renkli bukleleri olan bir delikanlı, güzel bir yüz ve Bayan Chumley'le aynı gemide geçen haftalar! Bir zamanlar&nbsp;şairlerin abarttığını düşündüğüm kederin pençesinde kıvranmaya başladım böylece."</p>

  <p>&nbsp;</p>

  <p>&nbsp;</p>
</body>
</html>
