<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title>İKİNCİ BASIMA GİRİŞ</title>
</head>

<body>
  <h1 class="h11"><span class="th11">İ</span>KİNCİ <span class="th11">B</span>ASIMA <span class="th11">G</span>İRİŞ</h1>

  <p>Muhtemelen 1951 yılının sonlarına doğru, <span class="t9">Yüzüklerin Efendisinin</span> tamamlandığı, fakat basımıyla ilgili sorunların çıktığı bir dönemde, babam, o zamanlar Collins yayınevinde editörlük yapan Milton Waldman'a upuzun bir mektup yazmıştı. Bu mektubun yazılma sebebi ve konusu, babamın <span class="t9">Silmarillion</span> ile <span class="t9">Yüzüklerin Efendisinin</span> "Mücevherlere ve Yüzüklere dair uzun bir Efsane" olarak "birbirine bağlı ya da birbiriyle bağlantılı" olarak basılması konusundaki ısrarından ileri gelen zorlu farklılıklardan ibaret. Yine de, burada bu konuya girmenin gereği yok. Babamın, iddiasını açıklama ve ispat etme amacıyla yazdığı mektup, eski çağlara dair yaptığı tasarımı mükemmel bir biçimde yansıtıyor (kendisinin de belirttiği gibi, mektubun ikinci kısmı, <span class="t9">Yüzüklerin Efendisi'</span>nin "uzun ama yalın bir özet"inden başka bir şey değil) ve bundan ötürü, elinizdeki basımda yaptığımız gibi, <span class="t9">Silmarillion</span> cildine dâhil olmayı hak ettiğine inanıyorum.</p>

  <p>Babamın yazdığı metnin orijinal kopyası kayıp, ama Milton Waldman'ın elinde, daktilo ettiği bir kopyası vardı; onu babama gönderdi: Bir parçası <span class="t9">Letters of J. R. R. Tolkien</span> (J. R. R. Tolkien'in Mektupları, 1981) adlı kitapta yayımlanan mektup da bu kopyadan alınmıştır (no. 131). Burada, küçük düzeltmeler yaparak ve son notların bazılarını kaldırarak 143-157. sayfalar arasında yer alan metne yer verdik. Metnin daktilo edilmiş halinde, özellikle isimlerde pek çok yazım hatası vardı; bunların pek çoğunu babam düzeltti, ama şu hatayı gözden kaçırdı: "Esasında, tembihlere rağmen, kahramanca işler yaptıkları ölümlü topraklarda <span class="t9">hâlâ boynu bükük bir halde</span> avarelik etmelerinin bir sakıncası yoktu." Bu cümlede vurgulanmış olan kelimeler daktilo eden kişi tarafından atılmış, belki de yanlış okunmuş.</p>

  <p>&nbsp;</p>

  <p><span class="t9">Silmarillion'un</span> ciltli kopyasında metinde ve dizinde yer alan, şimdiye dek gözden kaçmış olan birkaç tane hatayı bulup düzelttim. Bunların en göze batanları, Númenor krallarının belli başlılarının sırasıyla sayıldığı bahistekilerdi (bu hatalar ve nasıl ortaya çıktıkları hakkında bilgiyi <span class="t9">Unfinished Tales</span>'in (1980) 226. sayfasındaki 11. notta ve <span class="t9">The Peoples of Middle-earth</span>'ün (1996) 154. sayfasındaki § 31'de bulabilirsiniz).</p>

  <p><span class="t9">Christopher Tolkien, 1999</span></p>

  <p><span class="t9">&nbsp;</span></p>
</body>
</html>
