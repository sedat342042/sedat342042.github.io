<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0002.css" rel="stylesheet" type="text/css" />
</head>

<body>
  <p>Yatıyordu her ceset, yatıyordu cansız</p>

  <p>Ve çarmıh üstüne ederim ki yemin,</p>

  <p>Işıktan bir adam, bir melek adam</p>

  <p>Duruyordu üstünde her cesedin.</p>

  <div>
    <br />
  </div>

  <p>Meleklerden bu ordu öyle el sallıyordu:</p>

  <p>Sandım karşımda Cennet’ten bir sahne var!</p>

  <p>Sanki kıyıya işaret veriliyordu:</p>

  <p>Güzelim birer ışıktı bütün o adamlar.</p>

  <div>
    <br />
  </div>

  <p>Meleklerden bu ordu öyle el sallıyordu,</p>

  <p>Tek bir söz etmiyordu hiçbiri,</p>

  <p>Ama çevreye yaydıkları sessizlik</p>

  <p>Siniyordu yüreğime müzik gibi.</p>

  <div>
    <br />
  </div>

  <p>Ama bir kürek şapırtısı duydum birazdan,</p>

  <p>Hemen ardından geldi Kılavuzun sesi;</p>

  <p>Dönünce de bunun üstüne o yana</p>

  <p>Gördüm ki yaklaşıyordu küçük teknesi.</p>

  <div>
    <br />
  </div>

  <p>Binmiş tekneye, Kılavuzla yamağı</p>

  <p>Geliyorlardı hızla gemiye doğru.</p>

  <p>Tanrım, büyük bir sevinçti onları görmek:</p>

  <p>Ölüler bile bozamazdı bunu.</p>

  <div>
    <br />
  </div>

  <p>Üçüncü birisi vardı yanlarında</p>

  <p>Tanıdım sesinden o Münzevi Adamı,</p>

  <p>Bağıra bağıra söylediği ilahilerle</p>

  <p>İnleten yaşadığı korunun her yanını.</p>

  <p>Günah çıkartırım ona, diye düşündüm,</p>

  <p>Yıkar benim için Albatrosun kanını.</p>

  <p><img alt="YG-59" src="../Images/YG-59.jpg" /></p>

  <p><img alt="YG-60" src="../Images/YG-60.jpg" /><br /></p>
</body>
</html>
