<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0002.css" rel="stylesheet" type="text/css" />
</head>

<body>
  <h1 title="Sonsöz"><a id="bookmark0"></a><span style="font-weight:bold;">SONSÖZ</span></h1>

  <p><span style="font-variant:small-caps;">Şavkar AltInel</span></p>

  <p>Keith Wilcox kızıl saçlı bir çılgındı. 1965-66 ders yılıydı; İngiliz Erkek Orta Okulu’nun hazırlık iki sınıfındaydım, İngilizce’yi sökmüş, İngiltere’deki günlük hayat hakkında bir şeyler öğrenmiştim. İstanbul’daki apartmanların önemli bir bölümünde kalorifer olmasına karşılık, İngiliz evlerinin çoğunun hâlâ şömineyle ısıtıldığını; bir “pound”un (“Sterlin” denilmiyordu, bu yalnız yabancıların kullandığı bir kelimeydi) yirmi şilin, bir şilinin de on iki peni olduğunu; İngiliz-lerin birbirleriyle tanıştırıldıklarında, “How are you?” değil, “How do you do?” dediklerini ve bugün otuz yıldır yaşamakta olduğum İngiltere’de, elli yaşının altında olan hiç kimseye bir şey ifade etmeyecek başka bir dolu ayrıntıyı biliyordum. Ama Ingiliz toplumunda her şeyin “sınıf’ denilen, paranın, kültürün, hiçbir şeyin yenemeyeceği bir gizli güç tarafından biçimlendirildiğinden ve “alt” sınıflardan olanla nn, kökenlerini gizlemek için ne yaparlarsa yapsınlar, keıı dilerini ele vermeye mahkum olduklarından habersizdim Şimdi geriye baktığımda, “often” kelimesindeki “t”yi de telaffuz eden ve öğle yemeğine “lunch” yerine “dinner" di yen Wilcox’un da bu, daha aşağıdaki katmanlardan olma “leke”sini taşıdığım görebiliyorum. Yüzünün de saçlarıyla aynı renge dönüşmesine yol açan öfke nöbetlerinin, zaman zaman öğrencilere ve hademelere karşı sergilediği saldırganlığın ve yalnız başka ırklar ve uluslarla değil, Britanya adasında yaşayan Iskoçlar, Galliler ve Mandalılar gibi azınlıklarla da ilgili olarak dile getirdiği hırçın görüşlerin ardında belki biraz da bu konumuna karşı duyduğu isyan yatıyordu.</p>

  <p>Ama, böyle anlar dışında, Wilcox yalnız eğlendirici değil, aynı zamanda da eğiticiydi. Öteki İngilizce öğretmenim David Hogg (ki Türkiye’den ayrıldıktan sonra, İngiliz egemen sınıfının çocuklarının okuduğu başlıca okullardan biri olan Rugby’de ders vermeye giden bu adamın İngiliz toplumu-nun bambaşka bir kesiminden olduğunu da şimdi görebiliyorum) derslerinde <span style="font-style:italic;">David Copperfield’ı</span> ezberlememizi istiyor ve yaptığı sınavlarda, kitabın unuttuğumuz her virgülü için bir puan kırıyordu. Oysa, Wilcox’un derslerinde H. Rider Haggard’m macera romanlarını okuyorduk. Haftada bir defa da Wilcox sınıfa giriyor, kuş türlerinden, otomobil markalarından ya da pop şarkıcılarından uzun uzun konuşuyor, rastgeleymiş gibi duran bu sözlerin ardından da, bize İngilizce yirmi-otuz kelime ya da üç-dört deyim daha öğretmiş olarak çıkıp gidiyordu. Bu “serbest” derslerden birinde de eski, kaim bir kitap getirip “Yaşlı Gemici”yi okumuştu.</p>

  <p>Coleridge’in büyük şiiriyle bu ilk karşılaşmamın üzerimde “derin bir iz” bıraktığını söyleyemeyeceğim. Evet, Ge-mici’nin başından geçen tuhaf olaylar, karşılaştığı ruhlar, hayaletler ve deniz yaratıkları ilgimi çekmişti. Ama bütün bunlar benim için Haggard’m romanlarındaki serüvenlerden ya da Wilcox’un, İkinci Dünya Savaşı’nda Londra’ya yapılan hava hücumlarıyla ya da Güney Afrika’da öğretmenlik yaparken gördüğü yılanlarla ilgili olarak anlattığı hikâyelerden o kadar da farklı değildi. Üç yıl sonra, edebiyatla ilgilenmeye başlamış bir yeniyetme olarak şiiri ikinci defa okuduğumda da, içeriğinden çok, müziğinden ve özellikle de zengin iç kafiyelerinden etkilendiğimi hatırlıyorum.</p>

  <p>Lisede, Coleridge ders programımızda yoktu; ama artık ciddi bir edebiyat meraklısı olduğumdan, bu yıllarda “Yaşlı Gemici”yi birkaç defa daha (gene içeriğine fazla giremeden) okudum. Ardından da, edebiyat öğrenimi görmek için Chicago’ya gittim ve “Edebiyata Giriş”, “Ingiliz Edebiyatı Tarihi” ve “Romantik Edebiyat” gibi nice derste “Gemi-ci”yle defalarca karşılaştım.</p>

  <p>Artık Coleridge’i daha iyi tanıyor ve yalnız şiirine değil, eleştiri ve felsefe yazılarına da büyük ilgi duyuyordum. Bunlarla da yetinmeyip mektuplarını, not defterlerim, verdiği konferansların metinlerini karıştırıyordum. Para sıkıntılarının, alkol ve uyuşturucu bağımlılığının, mutsuz bir evliliğin ve eşit derecede mutsuz bir aşkın köreltemediği büyük zekâsı ve yaratıcılığı, yazdıklarını her elime aldığımda tekrar karşıma çıkıyordu. Dahası, olağanüstü derecede cana yakın kişiliğinin ölümün ve yılların ötesinden ışımaya devam ettiğini duyuyor ve o yıllarda yeni moda olmaya başlayan “sözün arkasında bir ‘konuşan’ yoktur” düşüncesinin boş ve anlamsız olduğunu, büyük yazarların gerçekten de bizimle doğrudan doğruya “konuştuğunu” anlıyordum. Coleridge’in şiirlerinin içinde “Gemici”nin yeri benim için hâlâ biraz belirsizdi. Sorulsaydı, (sonradan Türkçe’ye de çevireceğim) “Kubilay Han”ı tercih ettiğimi ve şairin, “konuştuğunu” kendisinin de bildiğini gösteren bir şekilde “konuşma şiirleri” dediği “Frost at Midnight” (Geceyarısı Kırağı) ve “Dejection”ı (Keder) daha da üstün bulduğumu söylerdim. Gene de kendimi dönüp dönüp “Gemici”yi de baştan okurken buluyordum:</p>

  <p>Öyle kalakaldı Düğün Konuğu,</p>

  <p>Dinledi üç yaşında bir çocuk gibi:</p>

  <p>Gemici alt etmişti onu.</p>

  <p>Ne var ki, şiirin neyle ilgili olduğundan tam olarak emin değildim. Neredeyse okurla alay edercesine basit yüzeyinin altında derin bir acının (“Yalnızdım, yalnızdım, yapayalnızdım! Uçsuz bucaksız bir denizde”; “Öyle ıssız bir yerdi ki orası! Yoktu neredeyse Tanrı bile”) ve anlatılması şart olan bir “hikâye”nin yattığını görebiliyordum. Bu hikâye büyük bir günahın işlenmesiyle ve sonra da bu günahtan kurtulmak için yapılanlarla ilgiliydi. Ama söz konusu günahın ne olduğunu ve olup bitenler arasındaki sebep-sonuç ilişkilerini bütünüyle çıkaramıyor, eleştirmenlerin bu konulardaki açıklamalarını da doyurucu bulmuyordum. Kesin olarak emin olduğum tek şey şiirin sonundaki basmakalıp dindar mesajın da temelde bir başka “alay” olduğuydu. Her şey diz çöküp birlikte dua etmekle çözülebilecekse, Gemici neden hâlâ yalnızdı ve işkence çekiyordu?</p>

  <p>Şiirin sırrını çözememem ona duyduğum ilgiyi azaltacağına artırıyordu. Melville’e, Baudelaire’e, Rimbaud’ya, Gustave Dore’ye ve Ken Russel’a esin kaynağı olan büyüleyiciliğini görebiliyordum. Dünyanın yalnız alabildiğine güzel değil, aynı zamanda alabildiğine garip ve yabancı da olduğunun sessizce okura sezdirildiği bölümlere özellikle tutkundum:</p>

  <p>Hava giderek soğudu çok;</p>

  <p>Geçti yanımızdan, koca dağlar buzdan,</p>

  <p>Öyle yeşil ki zümrütten farkı yok</p>

  <p>...</p>

  <p>Rüzgâr esti kıçtan, köpük uçtu baştan,</p>

  <p>Karıştı ardımızda uzanan ize;</p>

  <p>Durmadan yol aldık, ilk defa biz daldık</p>

  <p>Çıt çıkmayan o koskoca denize</p>

  <p>...</p>

  <p>Kayalar parlıyordu, ve parlıyordu</p>

  <p>Üstlerinde yükselen kilise de;</p>

  <p>Rüzgâr gülü kıpırdamadan duruyordu</p>

  <p>Ay ışığının onu gömdüğü sessizlikte.</p>

  <div>
    <br />
  </div>

  <p>Yalnız şiirin kendisinde değil, Coleridge’in metnin kıyısına koyduğu açıklayıcı notlarda da böyle her şeyin ne kadar güzel, ama aynı zamanda da ne kadar uzak ve “kendi dünyasında” olduğundan dem vuran bölümler buluyordum</p>

  <p>Gemici, yalnızlığının ve hareketsizliğinin içinde, gezgin Aya ve hem orada duran hem de ilerleyen yıldızlara özenir. Her yerde mavi gök, başlarını yaslayacakları yer, anayurtları ve evleri olarak onlara verilmiştir. Beklenen efendiler olarak bu alana haber verdirtmeden girerler, ama gene de gelişleri sessiz bir sevinçle karşılanır.</p>

  <p>Ama benim için bunların hepsinden önemlisi, ilk bakışta şiirin kalanından bile daha basitmiş gibi duran bir dörtlüktü:</p>

  <p>Günlerdir bir sıra hantal kova</p>

  <p>Güvertede durmuştu bekleyerek su:</p>

  <p>Rüyamda çiyle dolmuş gördüm onları,</p>

  <p>Uyandığımda da yağmur yağıyordu.</p>

  <p>Bana burada Gemici, dünyanın bütün garipliğiyle yabancılığının içinde, kutsal kitapların bile anlatamayacağı bir inayet ânıyla karşı karşıyaymış gibi geliyordu. Genç olduğum ve ölüm hâlâ gözüme yalnızca uzak bir macera gibi göründüğü için, bir gün mezartaşıma bu dizelerin yazılmasını istiyordum.</p>

  <p>Ve bir gece, kaldığım öğrenci evindeki odamda birdenbire gözlerimi açtığımda gerçekten de yağmur yağıyordu. Büyük olasılıkla da zaten camlara vuran damlaların sesinden uyanmıştım. Başucumdaki saatin akrebi üçle dört arasında bir yerlerdeydi ve uykumu tam almış değildim. Ama garip bir içgüdüyle yataktan kalkıp yazı masamın üstündeki küçük lambayı yaktım ve yağmuru dinleyerek bir defa daha “Yaşlı Gemici”yi okumaya başladım. Okudukça uykum dağılıyor, daha fazla kendimi vererek okuyordum.</p>

  <p>Ortadan yarılmıştı kara bulut,</p>

  <p>Ayrılmıyordu Ay ondan hâlâ ama:</p>

  <p>Bir doruktan dökülen sulardan farksız,</p>

  <p>İniyordu yıldırımlar hiç zikzaksız,</p>

  <p>Benziyordu dik ve geniş bir ırmağa</p>

  <p>diyen bölüme geldiğimde elimde olmadan dışarı baktım, ama şimşek ya da yıldırım göremedim. 60. Sokak’ı 59. Sokak’tan ayıran, “Midway” denilen geniş hendeğin ötesinde üniversitenin gotik binaları yağmurun altında karanlığa gömülüydü. Kış ağaçlarının çıplak dallarının arasından gördüğüm bir iki sokak lambasının cılız ışığının dışında tek hayat belirtisi küçük lambammış gibiydi. Sonra, gökte çakmayan şimşek kafamda çaktı: Önce, o anda öğrenci evindeki uyanık tek kişi olarak benim de ölü tayfaların arasında tek başına olan Gemici’ye benzediğimi düşündüm, ardından da Coleridge’in yapıtının yıllardır peşinden koştuğum sırrını sonunda çözdüğümü sezdim.</p>

  <p>Belki şiiri yeni okuyup bitirmiş olan sizler de bu sırrı çoktan çözmüşsünüzdür. Ama gene de sormak istiyorum: Aym, yıldızların, her şeyin “anayurtlarında ve evlerinde” oldukları evrende tek yalnız ve yabancı varlık olan, işlediği günah yüzünden bir daha yurduna temelli dönemeyip yersiz yurtsuz bir şekilde “gece gibi ülkeden ülkeye geçen” ve ancak yaşadıklarını anlatarak bir ölçüde huzur bulabilen Gemici size başka birisini hatırlatmadı mı? Hatırlatması ge-,rekir çünkü o Gemici sizsiniz, hepimiziz. O gece odamda şiiri okurken, Coleridge’in o büyük günahın insan olup bizi dünyadan ve hayattan ayıran bir bilince sahip olmak olduğunu söylediğini duymuştum. Dünyanın ne kadar güzel olduğunu görebilmemiz için gerekli olan o bilinç, aynı zamanda bütün yaratıklarla kardeş olduğumuzu unutmamıza yol açıp bizi dünyaya yabancı kılıyor ve hem onu, hem de bizi yaralıyordu. İşlenen günah verilen cezayla aynı şeydi. Ama gene de bilincimize sarılmak, gördüklerimizin güzelliğini ve garipliğini dile getiren “hikâye”mizi başkalarına anlatmak ya da onların hikâyelerine kulak vermek zorundaydık; çözüm birlikte ibadet etmek değil, yalnız başımıza yazıp okumaktı.</p>

  <p>En azından şiirin otuz yıl önce yağmurlu bir Chicago gecesinde bana fısıldadıkları bunlardı. “Yaşlı Gemici”yi bugün de aşağı yukarı aynı şekilde algılıyor ve bu nedenle de artık Coleridge’in başyapıtı olduğunu düşünüyorum. Tabii şiirin içerdiği değişik öğelerin oluşturduğu bütünlüğü sonunda az çok görebilmiş olmam (ya da görebildiğime inanmam) benim için büyüsünü hiçbir şekilde azaltmış değil. Çocukluğumdan beri tanıdığım bu yapıta ömrüm boyunca geri döneceğimi, Gemici’nin arada bir “kor gözleriyle” beni mıhlayıp hikâyesini anlatmaya devam edeceğini biliyorum. Ve çevirmen olarak birazcık başarılı olup Coleridge’in “garip söz gücü”nü birazcık olsun Türkçeye aktarabildiysem, artık aynı şey sizin de başınıza gelebilir. “Yaşlı Gemici”nin konusu gibi, ideal okurları da tabii sizlersiniz. Başka türlü olması mümkün değil, çünkü</p>

  <p>Yüzünü gördüğüm anda anlarım,</p>

  <p>Beni dinleyecek kimseyi tanırım:</p>

  <p>Bu hikâye hemen ona anlatılır.</p>
</body>
</html>
