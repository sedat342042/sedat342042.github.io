<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h2 style="text-align: center;">1&nbsp;</h2>

  <p><br /></p>

  <p><br /></p>

  <p>Kalfermatt okulunda yaklaşık otuz çocuktuk, altı on iki yaş arasında yirmi oğlan, dört dokuz yaş arasında on kız. Eğer bu Kalfermatt adındaki küçük kasabanın tam olarak nerede bulunduğunu bilmek istiyorsanız, coğrafya kitabımın 47. sayfasına göre İsviçre'nin Katolik kantonlarından birinde, Konstanz Gölü yakınlarında, Appenzel Dağları'nın eteğinde bulunuyor.&nbsp;</p>

  <p>"Hey, siz, oradaki, Joseph Muller!"&nbsp;</p>

  <p>"Buyrun Mösyö Valrügis!..." diye yanıt verdim.&nbsp;</p>

  <p>"Ben tarih dersi işlerken siz ne yazıyorsunuz?"&nbsp;</p>

  <p>"Not alıyorum efendim."&nbsp;</p>

  <p>"Peki."&nbsp;</p>

  <p>İşin doğrusu, ögretmen bize bininci kez Giyom Tel<sup>1</sup> ile acımasız Gessler'in öyküsünü anlatırken ben bir adam resmi çiziyordum. Öyküyü onun gibi iyi bilen kimse yoktu. Aydınlatması gereken tek bir nokta kalıyordu: İsviçreli kahramanın, oğlunun başına yerleştirdiği elma golden miydi, starking mi, ne tür bir elmaydı acaba -Havva Anamızın iyilik ve kötülük ağacından kopardığı elma kadar tartışmalı bir elma.&nbsp;</p>

  <p><sup>1 Giyom Tel ya da Wilhelm Tell: İsviçreli efsane kahramanı; ok atmadaki ustalıgıyla ünlüdür(XIV.yy). Habsburglu yüksek adalet görevlisi Gessler'i selamlamayı reddedince ok atmadaki ustalığını ispatlamaya mahkûm edildi; oğlunun başı üzerine konan bir elmayı vurmayı başardı; bununla birlikte denemeyi başaramadığı takdirde bir oku da Gessler'e atmak için hazırlandığına inanıldığından hapsedildi; ama kaçmayı başardı ve Gessler'i öldürdü, daha sonra kendisi de bir nehirde kayboldu.(ç.n.)</sup><br /></p>

  <p>Kalfermatt kasabası, dağın yazları güneş ışınlarının erişemediği yüzündeki "van" adı verilen çöküntülerden birinde kurulmuştur. Kasabanın bir ucunda yer alan, iri yeşil dalların gölgelediği okul, bir ilköğretim kurumunun sert görünümünü taşımıyor. Görünüşü sevimli, havası temizdir; geniş, yeşillik bir avlusu, yağmur yağdığı zamanlar için üstü örtülü bir teneffüs yeri, dalların arasında kuş gibi şakıyan çanıyla küçük bir çan kulesi vardır.&nbsp;</p>

  <p>Okulu yöneten Mösyö Valrügis'tir; ondan daha da katı, evde kalmış bir kız olan kız kardeşi Lisbeth'le yarı yarıya paylaşmışlar bu görevi. İkisi birlikte öğretime yetiyorlar: Okuma, yazma, matematik, coğrafya, tarih -İsviçre tarihi ve coğrafyası yani. Perşembe ve pazar dışında her gün dersimiz var. Saat sekizde, elde sepet ve kayışla bağlanmış kitap defterlerle geliniyor. Sepette öğleyin yiyeceğimiz şeyler var: Ekmek, söğüş et, peynir, meyve, yarım şişe de su katılmış şarap. Kitaplarda da öğrenilecek şeyler var: Dikteler, rakamlar, problemler. Saat dörtte, son kırıntısına kadar boşaltılmış sepetlerle eve dönülüyor.&nbsp;</p>

  <p>"Matmazel Betty Clère?..."&nbsp;</p>

  <p>"Buyrun Mösyö Valrügis..." diye karşılık verdi küçük kız.&nbsp;</p>

  <p>"Dikte ettirdiğim şeye pek aldırmıyor gibisiniz! Nerede kalmıştım söyleyin lütfen."&nbsp;</p>

  <p>"Giyom'un şapkayı selamlamayı reddettiği anda..." dedi Betty dili dolaşarak.&nbsp;</p>

  <p>"Yanlış!... Şapka'da değil elmadayız, ne tür bir elmaysa artık."&nbsp;</p>

  <p>İyice utanan Matmazel Betty Clère, bana o çok sevdiğim bakışını yönelttikten sonra gözlerini indirdi.&nbsp;</p>

  <p>"Kuşkusuz bu öyküyü okumak yerine şarkı olarak söyleseydik, şarkılara pek düşkün olduğunuz için daha çok keyif alırdınız!" dedi alaycı bir tavırla Mösyö Valrügis. "Ama bir müzisyen böyle bir konuyu müziğe aktarmaya cesaret edemez asla!"&nbsp;</p>

  <p>Öğretmenimiz haklıydı belki. Hangi besteci yayları öyle titretebileceğini ileri sürebilirdi ki!... Ama yine de kim bilir?... Gelecekte?...</p>

  <p>Mösyö Valrügis dikteye devam ediyor. Büyük küçük hepimiz kulak kesilmişiz. Sanki, Giyom Tel'in oku ıslık çalıyor sınıfın içinde... Son tatilden beri yüzüncü kez.</p>
</body>
</html>
