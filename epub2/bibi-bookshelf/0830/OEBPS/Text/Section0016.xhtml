<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h2 style="text-align: center;">8&nbsp;</h2>

  <p><br /></p>

  <p><br /></p>

  <p>Effarane Usta'nın Kalfermatt ilkokuluna ziyareti işte böyle oldu. Bu ziyaret beni çok derinden etkiledi. Sanki gırtlağımın dibinde bir <i>re-diyez</i> durmaksızın titriyordu.&nbsp;</p>

  <p>Bu arada orgdaki çalışmalar ilerliyordu. Bir hafta sonra Noel'e girecektik. Boş olduğum bütün zamanı, kilisenin tribününde geçiriyordum. Engel olamıyordum kendime. Elimden geldiğince, ağızlarından tek söz alınamayan org ustasına ve körükçüsüne yardım bile ediyordum. Artık, belli birer tını veren çeşitli boru dizileri iyi durumdaydı, körük işlemeye hazırdı, büfe yenilenmişti, bakırları sahının yarı gölgesinde parıldıyordu. Evet, belki çocuk sesleri çıkaran o ünlü aygıt dışında, Noel kutlamasına hazır olacaktı.&nbsp;</p>

  <p>Gerçekten de, işler tam o noktada yolunda gitmiyordu. Effarane Usta'ya karşın çok belirgindi bu. Deniyor, yeniden deniyordu... İşler yürümüyordu. Çocuk sesi veren borularda ne eksikti bilmiyorum, o da bilmiyordu. Bu yüzden de hayal kırıklığı şiddetli öfke patlamalarıyla açığa çıkıyordu. Orga, körüğe, körükçüye, elinden bir şey gelerneyen şu zavallı <i>Re-diyez</i>'e kızıyordu. Bazen her şeyi kıracagını sanıyordum ve kaçıyordum... yılın en büyük bayramı bütün görkemiyle kutlanmazsa, umutları boşa çıkan Kalfermatt sakinleri ne derdi acaba? Kilise korosu da dağıldığına göre Noel'de şarkı söylemeyeceği ve orgla yetinileceği göz önüne alındığında hele.&nbsp;</p>

  <p>Uzun sözün kısası, törenlerle kutlanan gün geldi çattı. Son yirmi dört saatte, gitgide daha çok düş kırıklığına uğrayan Effarane Usta, öyle öfkeye kapılmıştı ki aklından şüphe edilebilirdi. Çocuk seslerini bir yana mı bırakması gerekiyordu öyleyse? Bilmiyordum, çünkü beni öyle korkutuyordu ki ne kilisenin tribününe, hatta ne de kiliseye adım atmaya cesaret edebiliyordum.&nbsp;</p>

  <p>Noel akşamı, çocuklar genellikle gün batarken yatırılır ve ayin zamanına kadar uyurlardı. Bu, gece yarısı ayini sırasında uyanık kalmalarını sağlardı. Dolayısıyla, o akşam, okuldan sonra, küçük <i>Mi-bemol</i>'ü -artık onu böyle çağırmaya başlamıştım!- kapısına kadar götürdüm.&nbsp;</p>

  <p>"Ayini kaçırma," dedim ona.&nbsp;</p>

  <p>"Yok Joseph, sen de ayin kitabını unutma."&nbsp;</p>

  <p>"İçin rahat olsun!"</p>

  <p>Eve geldim, beni bekliyorlardı.&nbsp;</p>

  <p>"Yatacaksın şimdi," dedi annem.&nbsp;</p>

  <p>"Olur, ama uyumak istemiyorum," diye karşılık verdim.&nbsp;</p>

  <p>"Fark etmez!"&nbsp;</p>

  <p>"Ama..."&nbsp;</p>

  <p>"Annenin sözünü dinle, kalkma zamanı gelince biz seni uyandıracagız," dedi babam.&nbsp;</p>

  <p>Söz dinledim, annemle babamı öpüp odama çıktım. Temiz giysilerim bir sandalyenin üzerindeydi, cilalanmış ayakkabılarım da kapının yanında. Yataktan fırlayıp elimi yüzümü yıkadıktan sonra tek yapacağım bunları giymekti.&nbsp;</p>

  <p>Çabucak yorganımın altına girip mumu söndürdüm. Çevredeki çatıları örten kar yüzünden bir yarı aydınlık vardı hâlâ.&nbsp;</p>

  <p>İçinde Noel armağanı bulma umuduyla şömineye bir ayakkabı koyma yaşını geçtiğimi belirtmeme gerek bile yok elbette. Anılar bana o zamanların güzel zamanlar olduğunu ve bir daha geri gelmeyeceğini söylüyor. Son kez -üç dört yıl önceydi- sevgili <i>Mi-bemol</i>'üm terliğinin içinde güzel gümüş bir haç bulmuştu... Sakın söylemeyin, haçı oraya koyan bendim!&nbsp;</p>

  <p>Sonra bu neşeli düşünceler zihnimden silindi. Effarane Usta'yı düşündüm. Yanıma oturmuş olduğunu, uzun redingotunu, uzun bacaklarını, uzun ellerini, uzun yüzünü görüyordum... Başımı ne kadar yastığın altına sokarsam sokayım hep onu görüyordum, parmaklarının yatağımda gezindiğini hissediyordum...&nbsp;</p>

  <p>Uzun sözün kısası, yatakta dönüp durduktan sonra uykuya dalmayı başardım.&nbsp;</p>

  <p>Uykum ne kadar sürdü? Bilmiyorum. Ama birden, sertçe uyandırıldım. Omzuma bir el konulmuştu.&nbsp;</p>

  <p>"Haydi <i>Re-diyez</i>!" dedi hemen tanıyıverdiğim bir ses.&nbsp;</p>

  <p>Effarane Usta'nın sesiydi bu.&nbsp;</p>

  <p>"Haydi <i>Re-diyez</i>, kalk... Zaman geldi... Yoksa ayini kaçırmak mı istiyorsun?"&nbsp;</p>

  <p>Anlamaksızın duyuyordum.&nbsp;</p>

  <p>"Fırından ekmeği çekip çıkarır gibi seni yataktan çıkarmam mı gerekiyor yoksa?"&nbsp;</p>

  <p>Yorganım hızla üstümden çekildi. Gözlerimi açtım, bir elin ucunda asılı duran fenerin ışığıyla gözlerim kamaştı...&nbsp;</p>

  <p>Öyle bir korkuya kapıldım ki! Gerçekten de Effarane Usta'nın ta kendisiydi benimle konuşan.&nbsp;</p>

  <p>"Haydi <i>Re-diyez</i>, giyin!"&nbsp;</p>

  <p>"Giyinmek mi?..."&nbsp;</p>

  <p>"Ayine pijamalarınla gitmek istemiyorsan eğer! Çanı duymuyor musun?"&nbsp;</p>

  <p>Gerçekten de çan bütün gücüyle çalıyordu.&nbsp;</p>

  <p>"Haydi <i>Re-diyez</i>, giyinecek misin?"&nbsp;</p>

  <p>Bilinçsiz olarak ama dakikasında giyinmiştim. Doğrusu Effarane Usta bana yardım etmişti, yaptığını çabuk yapıyordu!&nbsp;</p>

  <p>"Gel," dedi fenerini yeniden eline alarak.&nbsp;</p>

  <p>"Ama ya babam... annem?" dedim.&nbsp;</p>

  <p>"Onlar çoktan kiliseye gitti!"&nbsp;</p>

  <p>Hiç beklememiş oluşlarına şaşırmıştım. Sonunda aşağı indik, evin kapısı açıldı, sonra kapandı, sokağa çıkmıştık.</p>

  <p>Nasıl da ayaz vardı ! Meydan bembeyazdı, gökyüzü yıldızlarla doluydu. İleride kilise ve tepesi bir yıldızla aydınlatılmış gibi duran çan kulesi görünüyordu.&nbsp;</p>

  <p>Effarane Usta'yı izliyordum. Ama kiliseye yönelmek yerine sağdaki soldaki sokaklara giriyor, evlerin önünde duruyordu, kapılar vurmasına gerek kalmadan açılıyordu. İçeriden bayram giysilerini giymiş arkadaşlarım çıkıyordu, Hoct, Farina, kilise korosundaki herkes. Sonra sıra kızlara geldi, ilk önce de benim küçük <i>Mi-bemol</i>'üme. Elini tuttum.&nbsp;</p>

  <p>"Korkuyorum!" dedi bana.&nbsp;</p>

  <p>Onu daha çok korkutmaktan çekindigim için "Ben de!" diye yanıt vermeye cesaret edemiyordum.&nbsp;</p>

  <p>Sonunda hepimiz tamam olduk, kişisel notası olan herkes, tamı tamına kromatik gam yani!&nbsp;</p>

  <p>Peki org ustasının tasarladıgı şey neydi? Çocuk sesleri aygıtı olmadıgı için, kilise korosunun çocuklarıyla belli bir boru dizisi mi kurmak istiyordu?&nbsp;</p>

  <p>Orkestra şefi parmaklarının arasında sopasını titrettiğinde müzisyenler nasıl onun sözünü dinlerse, ister istemez bu olağandışı adamın da sözünü dinlemek gerekiyordu. Kilisenin yan kapısı oradaydı. İkişer ikişer kapıdan geçtik. Soğuk, karanlık, sessiz sahında henüz kimse yoktu. Oysa Effarane Usta annemle babamın beni orada beklediğini söylemişti! Sordum ona, sormaya cesaret ettim.</p>

  <p>"Sus <i>Re-diyez</i>, küçük <i>Mi-bemol</i>'ün yukarı çıkmasına yardım et," diye karşılık verdi bana.&nbsp;</p>

  <p>Dediğini yaptım. Hep birlikte dar merdivenlerden çıktık ve tribünün sahanlığına vardık. Ansızın tribün aydınlandı. Orgun klavyesi açıktı, körükçü yerini almıştı. Sanki körüğünün bütün havasıyla şişen oydu, öyle kocaman görünüyordu ki!&nbsp;</p>

  <p>Effarane Usta'nın bir işareti üzerine sıraya girdik. O kolunu uzattı , orgun büfesi açıldı sonra da üzerimize kapandı. . .&nbsp;</p>

  <p>On altımız birden ayrı ayrı ama yan yana, hava kasasının büyük borularına kapatıldık Betty <i>mi-bemol</i> olarak dördüncü borudaydı, ben de <i>re-diyez</i> olarak beşincide! Effarane Usta'nın ne düşündüğünü tahmin etmiştim demek ki. Kuşku yoktu. Aygıtını ayarlayamayınca, çocuk sesleri çıkaran boru takımını kilise korosunun çocuklarından oluşturmuştu, boruların ağzından hava gelince her birimiz kendi notasını söyleyecekti! Klavyenin tuşlarıyla harekete geçirilecek olan kediler değil bendim, Betty'ydi, bütün arkadaşlarımızdı!&nbsp;</p>

  <p>"Betty, orada mısın?" diye haykırdım.&nbsp;</p>

  <p>"Evet Joseph!"&nbsp;</p>

  <p>"Korkma... Ben senin yanındayım!"&nbsp;</p>

  <p>"Susun!" diye bağırdı Effarane Usta'nın sesi.&nbsp;</p>

  <p>Ve hepimiz sustuk.</p>
</body>
</html>
