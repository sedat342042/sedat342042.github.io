<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h2 style="text-align: center;">2&nbsp;</h2>

  <p><br /></p>

  <p><br /></p>

  <p>O zamanın en güzel kentlerinden birinde ve de kentin en güzel evinde iyi kalpli bir peri yaşarmış. Adı Firmenta'ymış. Bir perinin yapabileceği kadar çok iyilik yapıyormuş, herkes onu çok seviyormuş.&nbsp;</p>

  <p>O çağda, öyle görünüyor ki, bütün canlı varlıklar ruhgöçü yasalarına bağlıymış. Bu sözcükten korkmayın: Ruhgöçü, yaradılışta bir aşama sırası olduğu anlamına gelir; her varlık, insanlar arasında yerini almak üzere son basamağa ulaşmadan önce, sırasıyla basamakları tırmanmak zorundaymış. Nitekim, yumuşakça olarak doğuluyor, önce balık, sonra kuş, sonra dörtayaklı, sonra da erkek ya da kadın olunuyormuş. Gördüğünüz gibi en ilkel durumdan en kusursuz duruma yükselmek gerekiyormuş. Ne var ki, bir büyücünün kötü etkisi yüzünden basamaklardan geri de inilebiliyormuş. &nbsp;İşte o zaman ne üzüntülü bir hayatmış o! Örneğin insan olduktan sonra yeniden istiridye olmak! Neyse ki bugünlerde böylesi artık görülmüyor, en azından beden yapısı açısından.&nbsp;</p>

  <p>Bir de bu çeşitli dönüşümlerin cinler aracılığıyla gerçekleştiğini bilin. İyi cinler çıkarıyor, kötü cinler indiriyormuş ve bu kötü cinler ara sıra güçlerini kötüye kullanırsa, Yaratıcı bir süreliğine ellerinden alıyormuş o gücü.&nbsp;</p>

  <p>Peri Firmenta'nın iyi bir cin olduğunu söylemeye gerek bile yok elbette, hiç kimse ondan hiçbir zaman şikâyet etmemiş.&nbsp;</p>

  <p>Bir sabah Firmenta, sarayının yemek salonundaymış -gösterişli duvar halıları ve göz kamaştırıcı çiçeklerle süslü bir salonmuş burası. Güneş ışınları pencerelerden kayıp giriyor, masanın üzerindeki porselen ve gümüş takımlarına ışıklı vuruşlarla dokunuyormuş.&nbsp;</p>

  <p>Hizmetçisi ev sahibesine yemeğin hazır olduğunu haber vermiş; güzel bir yemekmiş bu, perilerin oburlukla suçlanmadan rahat rahat yiyebildiği türden bir yemek. Ama peri sofraya oturur oturmaz sarayın kapısı vurulmuş.&nbsp;</p>

  <p>Hizmetçi kapıyı açıp hemen gelmiş ve Peri Firmenta'ya, yakışıklı bir delikanlının onunla konuşmak istediğini haber vermiş.&nbsp;</p>

  <p>"Şu yakışıklı delikanlıyı içeri al," diye karşılık vermiş Firmenta.</p>

  <p>Delikanlı gerçekten de yakışıklıymış, boyu ortalamanın üstündeymiş, iyi ve yiğit birine benziyormuş. Yakışıklı delikanlı olsa olsa yirmi iki yaşındaymış. Çok sade giyimliymiş, zarif bir biçimde tanıtmış kendini.&nbsp;</p>

  <p>İlk başta peri onu pek beğenmiş. Delikanlının, tıpkı perinin sevindirdiği niceleri gibi, bir ricada bulunmak için geldiğini düşünmüş ve ona iyilikte bulunmaya hazır hissetmiş kendini.&nbsp;</p>

  <p>"Benden ne istiyorsunuz yakışıklı delikanlı?" demiş en tatlı sesiyle. "Benimle konuşmaktan çekinmeyin."&nbsp;</p>

  <p>"İyi peri," diye karşılık vermiş delikanlı, "çok mutsuzum ve umudum bir tek sizde!"&nbsp;</p>

  <p>Delikanlı duraksadığı için Firmenta söze girmiş:&nbsp;</p>

  <p>"Kendinizi anlatın. Adınız nedir?"&nbsp;</p>

  <p>"Adım Ratin," diye yanıt vermiş delikanlı. "Zengin değilim, ama sizden servet istemeye gelmedim. Hayır, istediğim mutluluk."&nbsp;</p>

  <p>"Biri olmadan öbürü olur mu sizce?" diye sormuş peri gülümseyerek.&nbsp;</p>

  <p>"Evet, elbette!"&nbsp;</p>

  <p>"Haklısınız. Devam edin."&nbsp;</p>

  <p>"Bir süre önce, insan olmadan önce ben bir fareydim ve fare olarak, en tatlı bağlarla bağlanmayı umduğum mükemmel bir aile tarafından çok iyi karşılanmıştım. Son derece sağduyulu bir fare olan baba, beni beğeniyordu. Biraz hırslı olan anne, bana belki pek de o kadar iyi gözle bakmıyordu, çünkü zengin değildim. Ama evin kızı Ratine bana öyle sevgiyle bakıyordu ki! Sonunda kabul görecekken büyük bir felaket bütün umutlarıma son veriverdi!"&nbsp;</p>

  <p>"Ne oldu peki?" diye sormuş peri çok büyük bir ilgiyle.&nbsp;</p>

  <p>"Ben insan oldum, Ratine'imse fare olarak kaldı!"&nbsp;</p>

  <p>"E öyleyse, bekleyin de son dönüşümü onu bir genç kız yapsın..." diye karşılık vermiş Firmenta.&nbsp;</p>

  <p>"Hiç kuşku yok, iyi peri! Ne yazık ki, Ratine'i, galiba kralın oğlu olan güçlü bir derebeyi de fark etti. Canının çektiği her şeyi yapmaya alışmış olan bu kişi, en ufak bir direnişi kabul etmiyor. Her şey isteklerine uygun olmalı."&nbsp;</p>

  <p>"Peki kimmiş bu derebeyi?" diye sormuş peri.&nbsp;</p>

  <p>"Prens Kissador<sup><b>1</b></sup>.<sup>&nbsp;</sup>Benim sevgili Ratine'imi sarayına götürmeyi önerdi; prense bakılırsa, Ratine orada farelerin en mutlusu olacakmış. Ratine bunu reddetti ama annesi Ratanne bu talebe çok sevindi. O zaman da prens, Ratine'i yüksek bir fiyata satın almak istedi; ama kızının beni ne kadar sevdiğini ve bizi birbirimizden ayırırlarsa acıdan öleceğimi bilen baba Raton hiç razı olmak istemedi. Prens Kissador'un öfkesini size anlatmak istemiyorum. Ratine'in bir fare olarak bu kadar güzel olduğunu görünce, genç bir kız olarak daha da güzel olacağını düşünüyordu! Evet iyi peri, daha da güzel! Ve onunla evlenecekti -onun için enikonu düşünülmüş bir şeydi bu , bizim içinse bir felaket!"&nbsp;</p>

  <p><sup>1 Kissador: Fransızcada "'kendine hayran" anlamına gelen "qui s'adore" deyişiyle eşsesli ad.(ç.n.)</sup><br /></p>

  <p>"Kuşkusuz," demiş peri, "ama mademki prensin dileği reddedilmiş!... Korkacak neyiniz var ki?..."&nbsp;</p>

  <p>"Çok şey," demiş Ratin, "çünkü, amacına ulaşmak için Gardafour'a başvurdu..."&nbsp;</p>

  <p>"Yalnızca kötülük yapmaktan hoşlanan, benim de hep mücadele edip durduğum şu büyücüye, şu kötü cine mi yani?" diye bağırmış Firmenta.&nbsp;</p>

  <p>"Ta kendisine, iyi peri!"&nbsp;</p>

  <p>"En yüksek basamaklara ulaşan canlıları, korkunç gücüyle merdivenin en altına indirmeye uğraşan şu Gardafour'a ha!"&nbsp;</p>

  <p>"Tıpkı dediğiniz gibi!"</p>

  <p>"Neyse ki Gardafour gücünü kötüye kullandıgı için bir süreliğine bu güçten yoksun bırakıldı..."&nbsp;</p>

  <p>"Doğru, ama prens ona başvurduğunda gücünü hâlâ tam olarak koruyordu. Dolayısıyla, o derebeyinin vaatlerinden iştahı kabardı, tehditlerinden de dehşete kapıldı ve Raton ailesinin saygısızlığının öcünü almaya söz verdi!" diye karşılık vermiş Ratin.&nbsp;</p>

  <p>"Peki dediğini yaptı mı?..."&nbsp;</p>

  <p>"Yaptı, iyi peri!"&nbsp;</p>

  <p>"Nasıl?"&nbsp;</p>

  <p>"O iyi fareleri dönüşüme uğrattı!"&nbsp;</p>

  <p>"Neye dönüştürdü onları?"&nbsp;</p>

  <p>"İstiridyeye; artık Samobrives kıyısında yaşıyorlar, şunu belirtmeliyim ki mükemmel kalitedeki bu yumuşakçaların düzinesi on iki franga alıcı buluyor -çok doğal, çünkü aralarında Raton ailesi de var! Mutsuzluğumun büyüklüğünü görüyor musunuz iyi peri!"&nbsp;</p>

  <p>Firmenta acıma ve iyi yüreklilikle dinliyormuş genç Ratin'in öyküsünü. Zaten insanların çektiği acılara, özellikle de engellenen aşklara merhamet duyarmış genellikle.&nbsp;</p>

  <p>"Peki sizin için ne yapabilirim?" diye sormuş.</p>

  <p>"İyi peri, madem benim Ratine'im Samobrives kıyısına yapışmış duruyor, beni de istiridye yapın ki ona yakın yaşayarak avunayım!" demiş Ratin.&nbsp;</p>

  <p>Bu sözleri öyle kederli bir sesle söylemiş ki Peri Firmenta'nın yüreği sızlamış, yakışıklı delikanlının elini tutmuş:&nbsp;</p>

  <p>"Ratin, sizi hoşnut etmeyi isterdim, ama başaramam. Biliyorsunuz, canlıları insanlık basamağından aşağı indirmem yasak! Ama sizi yumuşakça durumuna indirgeyemesem de -pek alçakgönüllü bir durum- Ratine'i yukarı çıkarabilirim..."&nbsp;</p>

  <p>"Ah, lütfen çıkarın iyi peri!"&nbsp;</p>

  <p>"Ama yeniden, günün birinde genç kız olmaya yazgılı o hoş dişi fare olmadan önce ara aşamalardan geçmesi gerekiyor. Öyleyse sabredin! Doğanın yasalarına boyun eğin! Ve de güvenin..."&nbsp;</p>

  <p>"Size güveneceğim, iyi peri!"&nbsp;</p>

  <p>"Evet, bana güvenin! Size yardım etmek için elimden geleni yapacağım. Ama çok çetin mücadelelere göğüs germemiz gerekecek. Prenslerin en ahmağı olsa da Prens Kissador güçlü bir düşman. Hele Gardafour, siz Ratine'in kocası olmadan önce gücünü yeniden kazanırsa, onu yenmek çok zor olur benim için, çünkü büyücü bana yeniden denk olur!"&nbsp;</p>

  <p>Peri Firmenta ile Ratin konuşmanın burasındayken hafif bir ses duyulmuş. Nereden çıkıyormuş bu ses? Tahmin etmek zormuş.&nbsp;</p>

  <p>Ve bu ses şöyle diyormuş:&nbsp;</p>

  <p>"Ratin!... Benim zavallı Ratin'im... Seni seviyorum!"&nbsp;</p>

  <p>"Ratine'in sesi bu!" diye bağırmış yakışıklı delikanlı. "Ah Peri Hanım, acıyın ona!"&nbsp;</p>

  <p>Gerçekten Ratin delirmiş gibiymiş. Salonun içinde koşup duruyor, mobilyaların altlarına bakıyor, Ratine'in saklanmış olabileceği düşüncesiyle sofra takımlarının durdugu dolapları açıyor ama onu bulamıyormuş!&nbsp;</p>

  <p>Peri bir hareketle onu durdurmuş.&nbsp;</p>

  <p>Ve işte o zaman, sevgili çocuklar, tuhaf bir şey olmuş. Masanın üzerinde, gümüş bir tabağa dizilmiş, Samobrives kıyısından gelme yarım düzine istiridye duruyormuş. Ortalarında, parıl parıl; kenarları dantelli kabuğuyla en güzel olanı seçiliyormuş. Bu istiridye şişmiş, genişlemiş, büyümüş, sonra da çenetlerini açmış. Geniş ve işlemeli yakalığından hayranlık verici bir yüz çıkmış ortaya, bugday başağı gibi sapsarı saçlar, ufak düzgün bir burun ve şunları yineleyip duran güzel bir ağız:&nbsp;</p>

  <p>"Ratin!... Sevgili Ratin'im benim!"&nbsp;</p>

  <p>"Bu o!" diye bağırmış yakışıklı delikanlı.&nbsp;</p>

  <p>Gerçekten de Ratine'miş bu. Delikanlı tanımış. Çünkü, belirtmem gerek sevgili çocuklar, o mutlu büyülü zamanlarda, canlıların, insan olmadan bile insan yüzü varmış.&nbsp;</p>

  <p>Ratine kabuğunun sedefi altında öyle güzelmiş ki! Sanki kutusunun içinde duran bir mücevher gibiymiş.&nbsp;</p>

  <p>Ve şunları söylüyormuş:&nbsp;</p>

  <p>"Ratin, sevgili Ratin'im benim, Peri Hanım'a söylediğin her şeyi duydum. Peri Hanım, şu katı yürekli Gardafour'un bize yaptığı kötülüğü düzeltmeye söz vermek lütfunda bulundunuz! Ah beni bırakmayın, çünkü kaçamayayım diye beni istiridyeye çevirdi. O zaman da Prens Kissador ailemin yapıştığı kıyıya gelerek beni söküp götürecek, beni kendi havuzuna koyacak, genç kız olmamı bekleyecek, zavallı ve sevgili Ratin'imden sonsuza dek uzak kalacağım!"&nbsp;</p>

  <p>İstiridye, öyle dertli bir sesle konuşuyormuş ki yüreği sızlayan delikanlı doğru dürüst karşılık bile veremiyormuş:&nbsp;</p>

  <p>"Ah Ratine'im benim!" diye mırıldanmış.</p>

  <p>Ratin, sevgi dolu bir hamleyle elini Ratine'e dogru uzatınca peri delikanlıyı durdurmuş. Çenetlerin dibinde oluşan göz kamaştırıcı bir inciyi incelikle çıkardıktan sonra:&nbsp;</p>

  <p>"Al bu inciyi," demiş delikanlıya.&nbsp;</p>

  <p>"İnciyi mi alayım, iyi peri?"&nbsp;</p>

  <p>"Evet, bu inci bir servet ediyor. Daha sonra işine yarayabilir. Şimdi Ratine'i Samobrives kıyısına geri götüreceğiz, orada onu bir basamak yükselteceğim..."&nbsp;</p>

  <p>"Tek başıma olmaz, iyi peri!" diye karşılık vermiş Ratine yalvaran bir sesle. "Babam Raton'u, annem Ratonne'u, kuzenim Raté'yi düşünün! Sadık hizmetkârlarımız Rata ve Ratane'ı düşünün!"&nbsp;</p>

  <p>Ama o böyle konuşurken kabuğunun çenetleri yavaş yavaş kapanıp olağan boyutlarını almış.&nbsp;</p>

  <p>"Ratine!" diye bağırmış delikanlı.&nbsp;</p>

  <p>"Götür bu istiridyeyi!" demiş peri.&nbsp;</p>

  <p>Ratin istiridyeyi alınca dudaklarına bastırmış. Dünyadaki en değerli varlık onun içindeymiş ne de olsa!</p>
</body>
</html>
