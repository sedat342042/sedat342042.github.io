<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h2 style="text-align: center;">15&nbsp;</h2>

  <p><br /></p>

  <p><br /></p>

  <p>Bütün bu olayların en mükemmel biçimde son bulduğunu söyleyerek kimseyi şaşırtmayacağım, göz kamaştırıcı bir manzaranın ortasında, görme, işitme, koku alma, hatta tat alma duyularını tam olarak hoşnut edecek bir şekilde bitmiş her şey. Gözler, bir Doğu göğü altında dünyanın en güzel manzaralarını seyrediyormuş hayran hayran. Kulakları cennete özgü ezgiler dolduruyormuş. Burunlar, milyarlarca çiçekten damıtılmış, sarhoş edici kokuları soluyormuş. En lezzetli meyvelerin tadıyla yüklü bir hava değiyormuş dudaklara.&nbsp;</p>

  <p>Kısacası, mutlu ailenin tümü kendinden geçmiş, öyle ki Raton, Raton babanın ta kendisi, damla hastalığını hissetmiyormuş artık! iyileşmiş ve sevgili koltuk değneğini fırlatıp atmış!&nbsp;</p>

  <p>"Aa," diye bağırmış Düşes Ratonne, "artık damla hastası değil misiniz cicim?..."&nbsp;</p>

  <p>"Evet doğru! Kurtuldum artık işte..." demiş Raton.&nbsp;</p>

  <p>"Demek insanlar arasında yerinizi alabileceksiniz!..."&nbsp;</p>

  <p>"Babacığım!" diye bağırmış Prenses Ratine.&nbsp;</p>

  <p>"Ah Mösyö Raton!" demiş Rata ile Ratane onu kutlayarak.&nbsp;</p>

  <p>Peri Firmenta hemen gelip şöyle demiş:&nbsp;</p>

  <p>"Gerçekten Raton, şimdi insan olmak yalnız size bağlı, eğer isterseniz ben..."&nbsp;</p>

  <p>"İnsan olmak mı Peri Hanım?..."&nbsp;</p>

  <p>"Evet tabii! İnsan ve dük, ben nasıl insan ve düşessem!..." diye yanıtı yapıştırmış Ratonne Hanımefendi.&nbsp;</p>

  <p>"Vallahi de olmaz!" demiş bizim filozof. "Fareyim ben, fare kalacağım. Benim düşünceme göre böylesi daha iyi. Şair Menandros'un<sup><b>1</b></sup> yüzyıllar önce dediği gibi, köpek, at, öküz, eşek, hepsinden beter insan olmak, kusura bakmayın!"&nbsp;</p>

  <p><br /></p>

  <p><sup>1 Menandros: (Yaklaşık olarak İÖ 342-292) Yunan komedya şairi.(ç.n.)</sup></p>
</body>
</html>
