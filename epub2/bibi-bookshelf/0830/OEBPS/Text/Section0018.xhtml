<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h2 style="text-align: center;">10&nbsp;</h2>

  <p><br /></p>

  <p><br /></p>

  <p>"Ee, neyin var senin?" dedi babam.&nbsp;</p>

  <p>"Ben... şey..."&nbsp;</p>

  <p>"Haydi uyan! Kiliseye gitme zamanı geldi..."&nbsp;</p>

  <p>"Kiliseye gitme zamanı mı?..."&nbsp;</p>

  <p>"Evet... yataktan çık, yoksa ayini kaçıracaksın, biliyorsun, ayin yoksa Noel yemeği de yok!"&nbsp;</p>

  <p>Neredeydim ben? Neler olmuştu? Bütün bunlar rüya mıydı yalnızca... orgun borularında hapsolmak, Göge Yükseliş parçası, paramparça olan yüregim, <i>re-diyez</i>'ini çıkartamayan gırtlağım... Evet çocuklar, uyuyakaldığım andan babamın gelip beni uyandırdığı ana kadar, aşırı coşan hayal gücüm yüzünden, bütün bunları rüyamda görmüştüm!&nbsp;</p>

  <p>"Effarane Usta?" diye sordum.&nbsp;</p>

  <p>"Effarane Usta kilisede!" diye yanıt verdi babam. "Annen çoktan oraya gitti!... Haydi bakalım, giyinecek misin sen!"&nbsp;</p>

  <p>Sanki sarhoş olmuşum gibi, hala o kıvrandırıcı ve bitmek bilmeyen eksiltili yediliği duyarak giyindim...&nbsp;</p>

  <p>Kiliseye vardım. Herkesi sahındaki alışılmış yerlerinde buldum, annem, Mösyö ve Madam Clère, sevgili küçük Betty'im. O iyice giyinmişti çünkü hava çok soğuktu. Çan kulesinin ses perdelerinin gerisinde çan hâlâ uğulduyordu, son gidiş gelişlerini duyabiliyordum.&nbsp;</p>

  <p>Büyük bayram günlerindeki süslerine bürünen Papaz Efendi sunağın önüne geldi, orgun bir zafer marşı çalmasını bekliyordu.&nbsp;</p>

  <p>Ne büyük bir şaşkınlık yaşandı! <i>Introıt</i>'ten önce gelen görkemli akorları çıkarmak yerine org susuyordu. Hiç ses yoktu! Tek bir nota bile!&nbsp;</p>

  <p>Papazın yardımcısı tribüne çıktı... Effarane Usta orada değildi. Aradılar. Boşuna. Org ustası yok olmuştu. Körükçü yok olmuştu. Çocuk sesleri çıkaran boru takımını yerleştirmeyi başaramadığı için öfkeye kapılmış ve kiliseyi, sonra da küçük kasabayı, ücretini istemeden terk etmişti kuşkusuz, gerçekten de onu bir daha Kalfermatt'ta gören olmadı.</p>

  <p>İtiraf ediyorum ki buna hiç üzülmedim çocuklar, çünkü o tuhaf adamın yanında, rüya görmekle kalmayıp hücreye kapatılacak kadar delirirdim!&nbsp;</p>

  <p>Ve, eger delirmiş olsaydı, Mösyö <i>Re-diyez</i> on yıl sonra Matmazel <i>Mi-bemol</i>'le evlenemezdi; tam anlamıyla Tanrı'nın kutsadığı bir birleşmeyle hem de. Bu da gösteriyor ki, sesin sekizde biri kadar bir farka, Effarane Usta'nın deyişiyle bir "es"lik bir farka karşın, yine de evlilikte mutlu olunabilir.</p>
</body>
</html>
