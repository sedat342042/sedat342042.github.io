<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.7" name="Generator" />
  <link href="../Styles/style.css" rel="stylesheet" type="text/css" />

  <title>ON DOKUZUNCU BÖLÜM</title>
</head>

<body>
  <p class="p4"><span class="t5"><b>ON DOKUZUNCU BÖLÜM</b></span></p>

  <p class="p8"><span class="t7"><i>YABAN</i></span></p>

  <p>&nbsp;</p>

  <p>Weedon Scott:</p>

  <p>"Hiç umut yok," dedi.</p>

  <p>Kulübenin önündeki basamaklara oturmuş, tıpkı kendisi gibi umutsuz bir havayla omuz silken kızak sürücüsüne bakıyordu. İki adam, hırlayarak dişlerini gösteren, tüyleri kabarmış bir halde zincirini çılgınca çekiştiren Beyaz Diş'i seyretti bir süre. Matt kızak köpeklerine sopasıyla iyi bir ders vermiş ve sonunda Beyaz Diş'e sataşmamayı öğretmişti onlara. Şimdi biraz ötede uzandıkları yerde, Beyaz Diş'e aldırmaz görünüyorlardı.</p>

  <p>Scott:</p>

  <p>"Bu hayvan bir kurt," dedi. "Ne yaparsan yap evcilleşmez."</p>

  <p>"Ona bir şey diyemem," dedi. "Ama bana kalırsa kurttan çok köpeklik var onda.</p>

  <p>Kim Kim ne derse desin öyle bir özelliği daha var ki apaçık ortada"</p>

  <p>Kızak sürücüsü bir an durakladı ve kendinden emin bie havayla başını sallayarak</p>

  <p>Moosehido Dağları'na doğru baktı. Scott bir süre onun konuşmasını bekledikten sonra:</p>

  <p>"Canım bırak eveleyip gevelemeyi de ne biliyorsan söyle" diye sert çıkıştı. "Neymiş o ortada olan şey?"</p>

  <p>Kızak sürücüsü başparmağı ile arkasındaki Beyaz Diş'i işaret etti:</p>

  <p>"İster kurt olsun ister köpek, ama kalıbımı basarım ki eğitmişler bu hayvanı."</p>

  <p>"Hadi canım sen de, olur mu hiç!"</p>

  <p>"Bal gibi de olmuş işte. Kızağa koşulmuş. Göğsündeki şu izlere baksanıza." "Haklısın, Matt. Güzel Smith denilen herifin pençesine düşmeden önce belli ki kızak çekmiş."</p>

  <p>"Öyleyse ne diye yeniden kızağa koşulmasın?"</p>

  <p>Scott birden umutlandı:</p>

  <p>"Gerçekten olur mu dersin?"</p>

  <p>Ama bir anda yine umutsuzluğa kapıldı:</p>

  <p>"On beş gündür yanımızda, ama hâlâ ilk günkü kadar azgın."</p>

  <p>Matt inandırmaya çalıştı onu:</p>

  <p>"İyisi mi bir fırsat tanıyalım ona. Çözün bakalım ne olacak." Beriki, aklı yatmamış gibilerden şöyle bir baktı. Matt üsteledi:</p>

  <p>"Evet biliyorum, bunu daha önce de denediniz, denediniz ama o zaman elinize sopa almamıştınız ki... "</p>

  <p>"İyi ya bir de sen dene öyleyse."</p>

  <p>Kızak sürücüsü eline bir sopa aldı, zincire vurulu hayvanın yanına gitti. Kafesteki aslan, terbiyecisinin elindeki kamçıyı nasıl gözden kaçırmazsa, Beyaz Diş de tıpkı öyle, dik dik bakıyordu sopaya Matt:</p>

  <p>"Görüyor musunuz?" dedi. "Gözünü sopadan ayırmıyor. İyi bir belirti bu. Aptal değil bu hayvan. Elimde sopa varken kılıma bile dokunmayacaktır, o kadar çılgın değil."</p>

  <p>Adamın eli boynuna doğru uzanınca Beyaz Diş homurdanarak dişlerini gösterip yere büzüldü. Uzanan ele bocalayarak bakıyor, bu arada kendisine gözdağı vermek için tepesinde duran sopayı gözden kaçırmıyordu. Matt zinciri çözdükten sonra geriledi.</p>

  <p>Beyaz Diş serbest bırakıldığına inanamıyordu bir türlü. Güzel Smith'in eline düşeli aylar geçmiş ve bütün bu süre içinde boynundaki zincir ancak başka köpeklerle dövüşeceği zaman çözülmüştü. Bunun dışında bir an bile tatmamıştı özgürlüğü. Her dövüşten sonra hemen zincire vurulmuştu. Bu değişikliği neye yoracağını bilemiyordu bir türlü. Belki de yeni sahipleri canavarca bir oyun oynamak üzereydiler. Beklenmedik bir saldırıya karşı her an tetikte durarak ağır ağır ve çevresini kollaya kollaya bir iki adım attı. Ne yapacağını kestiremiyordu. Olur şey değildi. Gözlerini kendisine diken bu iki sahipten kuşkulanıyordu, onlardan uzaklaşmak için kulübenin köşesine dek sakına sakına ilerledi. Hiçbir şey olmadı. Afallamıştı, döndü, geri geldi, iki adamın beş on adım ötesinde durdu, adamları süzmeye başladı. Yeni sahibi sordu: "Kaçmaz mı dersin?" Matt omuz silkti:</p>

  <p>"Bir deneyelim bakalım, görürüz. Denemeden hiçbir şey söylenemez." Scott üzüntüyle: "Zavallı hayvan," diye mırıldandı. "Bütün istediği şey azıcık sevgi... "</p>

  <p>"Kalkıp kulübeye girdi. Az sonra elinde bir et parçasıyla dışarı çıktı. Eti hayvanın önüne attı. Beyaz Diş bir adım geri sıçradı, önüne düşen ete kuşkuyla bakmaya başladı. Tam bu sırada Matt: "Hey Majör!" diye bağırdı.</p>

  <p>Ama geç kalmıştı. Majör adlı kızak köpeği etin üzerine atılmıştı bile. Ama tam eti kapacağı sırada Beyaz Diş saldırıp köpeği yere yıktı. Matt hemen koştu, ne var ki Beyaz Diş kaşla göz arasında yapacağını yapmıştı. Majör sendeleyerek ayağa kalkmaya çalıştı. Boğazından akan kanlar karları kırmızıya boyuyordu. Scott:</p>

  <p>"Yazık oldu ama hak etti" dedi.</p>

  <p>Matt ayağını kaldırıp Beyaz Diş'e tekme atmaya hazırlandı. Aynı anda Beyaz Diş sıçradı. Dişlerin pırıltısı... hemen ardından keskin bir çığlık... Beyaz Diş kudurmuşçasına homurdanarak bir iki metre geri çekilirken Matt paralanan bacağını incelemek için eğildi. Yırtılan pantolonunu ve üzerinde kıpkırmızı bir lekenin hızla genişlemekte olduğu iç çamaşırını gösterirken:</p>

  <p>"Az kalsın koparıyordu namussuz." dedi.</p>

  <p>Scott, umutsuzca söylendi:</p>

  <p>"Söylemiştim sana, Matt, hiç umut yok. Hayır yok . bunda, gerçi elim varmıyor ama ne yapalım, ne zamandır düşündüğüm şeyi yapmanın sırası geldi artık. Yapılacak başka hiçbir şey kalmadı çünkü."</p>

  <p>Bu sözleri söylerken bir yandan da yavaş yavaş tabancasını çıkardı. Mermileri kontrol etti.</p>

  <p>Matt:</p>

  <p>"Beni dinleyin Bay Scott," dedi. "Tam bir cehennem hayatı sürmüş bu hayvan. Çektiği onca çileden sonra kalkıp da şimdi karşınızda kuzu gibi davranmasını bekleyemezsiniz ki! Durun bakalım, azıcık zaman tanıyın ona."</p>

  <p>Scott:</p>

  <p>"İyi ama, Major'u ne hale soktu baksana," dedi.</p>

  <p>Kızak sürücüsü, kana bulanmış karların üzerine serilen ve soluk soluğa can çekişmekte olan yaralı köpeğe bir göz attı:</p>

  <p>"Siz kendiniz demediniz mi bunu hak etti diye, Bay Scott? Beyaz Diş'in etini kapmaya kalktı, o da keratanın işini bitiriverdi. Aslında başka türlü olması da beklenemezdi. Kendi etini korumayan bir köpek beş para bile etmez bence."</p>

  <p>"İyi ama Matt, hadi köpeğe boş ver, etini korumak için saldırdı ona, ama sana saldırmakla ipin ucunu kaçırmadı mı dersin?" Matt kararlıydı:</p>

  <p>"Ona bakarsanız ben de hak ettim. Hayvana tekme atmaya kalktım mı kalkmadım mı? Hayvanın haklı olduğunu söyleyen sizdiniz. Ona tekme atmaya kalktığım için bana da oh olsun." Scott üsteliyordu:</p>

  <p>"Bana kalırsa evcilleşeceği filan yok bu hayvanın. Öldürmekle ona büyük bir iyilik yapmış olacağız."</p>

  <p>"Beni dinlerseniz yapmayın Bay Scott. Gelin bir fırsat daha verin şuna; bakarsınız yola gelir. Cehennemden kurtulalı ne kadar oldu ki zavallıcığın. Hayvan ilk kez serbest kalıyor. Bir fırsat daha tanıyalım, baktık ki yola ize gelmiyor, o zaman ben kendi elimle vururum, oldu mu?"</p>

  <p>Bunun üzerine Scott tabancasını kılıfına koydu: "Onu öldürmeyi ben de istemiyorum. Bırakalım bakalım bir dolaşsın şöyle. İyi davranmak işe yarayacak mı görelim. Dur hele bir deneyelim bakalım."</p>

  <p>Beyaz Diş'e yaklaştı, gönlünü almak istercesine tatlı tatlı mırıldanmaya başladı.</p>

  <p>Matt:</p>

  <p>"Elinize bir sopa alsanız iyi olur," diye uyardı.</p>

  <p>Scott başını salladı. Beyaz Diş'in güvenini kazanmak için tatlı tatlı konuşmaya devam etti. Gelgelelim, Beyaz Diş bir türlü güvenemiyordu ona. Her an başına birr şey gelmesini bekliyordu. Sahibinin köpeğini öldürmüş, arkadaşını ise ısırmıştı. Bu durumda korkunç bir cezadan başka ne bekleyebilirdi ki? Ama yine de dayanılmaz bir başkaldırı duygusu yükseliyordu içinde. Tüylerini kabarttı, dişlerini gösterdi. Elinde sopa mopa olmaksızın üzerine doğru gelen sahibine gözlerini dikmiş, tetikte bekliyordu. Adam yaklaştı, ağır ağır başına doğru inmeye başladı. Beyaz Diş olduğu yere büzülüp tortop oldu, her an saldırmaya hazır bir durumdaydı, yüreği küt küt atıyordu. Başının üzerinde bir tehlike, bir şeytanlık dolaşıyordu ama neyin nesidir, kestiremiyordu bir türlü. İnsan ellerini tanıyor, bu ellerin ne denli becerikli, can yakmada ne denli yetenekli olduğunu iyi biliyordu. Zaten oldu olası kendisine dokunulmasından nefret ediyordu. Gözdağı verircesine hırıldadı. Büzüldükçe büzüldü. El gittikçe yaklaşıyordu. Isırmak istemiyordu; öldürücü tehlike karşısında kendini tutmaya, sonuna dek dişini sıkmaya çalıştı. Ama bir an geldi ki benliğini dayanılmaz bir yaşama tutkusu kapladı, içgüdüsel korkusu tüm duygulara baskın çıktı. Weedon Scott beklenmedik bir saldırı karşısında hayvandan hızla kaçınabileceğini sanıyordu. Ama aldandığını anladı, tıpkı bir yılan gibi hızla atılıp ısıran Beyaz Diş'in o şaşılası çevikliğini böylece öğrenmiş oldu. Bir şaşkınlık çığlığı kopardı ve yaralanan elini öbür eliyle kavradı. Matt yakası açılmadık bir küfür savurarak hemen yanına koştu. Beyaz Diş sürüne sürüne geriledi; dişlerini gösteriyor, kıvılcımlar saçan gözleriyle kötü kötü bakıyordu. Güzel Smith'den yediği korkunç dayaklardan çok daha beter bir dayak yiyeceğinden hiç kuşkusu kalmamıştı artık.</p>

  <p>Kızak sürücüsü bir anda kulübeye daldı ve elinde bir tüfekle yeniden dışarı fırladı.</p>

  <p>Scott:</p>

  <p>"Ne yapıyorsun, Matt?" diye haykırdı. Matt serinkanlı bir havayla:</p>

  <p>"Hiç," dedi. "Yalnızca demin verdiğim sözü yerine getireceğim, vuracağım bu hayvanı..." "Yapamazsın!"</p>

  <p>"Yapar mıyım yapmaz mıyım, şimdi görürsünüz." Az önce Matt Beyaz Diş'in bağışlanması için nasıl dil döktüyse, Scott da şimdi öyle yalvarıyordu : "Sen değil miydin demin ona bir fırsat daha tanımamızı söyleyen? Bir şans daha verip deneyelim bakalım. Henüz işin başında sayılırız, öyle ha deyince vazgeçmek olur mu hiç? Eh, napalım yani, bu kez de bana oh olsun... Vay canına, şuna bak yahu!"</p>

  <p>Beyaz Diş kulübenin köşesinde on beş yirmi adım ötede durmuş, korkunç hırıltılar çıkarıyordu. Hırlarken Scott'a değil, kızak sürücüsüne bakıyordu. Matt, şaşkın şaşkın:</p>

  <p>"Olur şey değil!" dedi. "Gözümle görmesem inanmazdım."</p>

  <p>"Ne akıllı hayvan görüyorsun ya? Ateşli silahın ne demek olduğunu senden benden daha iyi biliyor. Ne olursa olsun böylesine akıllı bir hayvana bir şans daha tanımalıyız. Bırak şu silahı elinden." Matt: "Peki, öyle olsun," dedi.</p>

  <p>Tüfeği bir odun istifine yasladı. Hemen ardından şaşkınca bağırdı: "Şuna bakın!" Beyaz Diş yatışmış, hırlamayı da kesmişti "Bunu denemeliyiz, dur bakalım ne yapacak?" Matt yeniden tüfeğe uzandı, aynı anda Beyaz Diş hırlamaya başladı, Adam tüfeğin yanından uzaklaştıkça gergin dudakları kapandı, dişler görünmez oldu. Matt:</p>

  <p>"Oyun olsun diye bir kez daha deneyelim bakalım," dedi.</p>

  <p>Tüfeği kaptı ve omuzuna doğru yavaş yavaş kaldırmaya başladı. Beyaz Diş yerinden doğrulup yine homurdandı, homurtusu gittikçe şiddetleniyordu. Matt tüfeği omuz doğrultusuna kadar kaldırdığı anda hayvan yana fırladı, kulübenin köşesini dönüp gözden yok oldu. Matt Beyaz Diş'in az önce durduğu yere öylece bakakaldı. Sonra tüfeği yerine bırakarak ciddi bir havayla patronuna döndü:</p>

  <p>"Haklısınız, Bay Scott. Böylesine akıllı bir köpeği öldürmeye eli varmaz insanın."</p>

  <p>&nbsp;</p>
</body>
</html>
