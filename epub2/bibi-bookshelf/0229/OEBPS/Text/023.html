<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.7" name="Generator" />
  <link href="../Styles/style.css" rel="stylesheet" type="text/css" />

  <title>YİRMİ BİRİNCİ BÖLÜM</title>
</head>

<body>
  <p class="p4"><span class="t5"><b>Y</b></span><span class="t5"><b>İ</b></span><span class="t5"><b>RM</b></span><span class="t5"><b>İ</b></span> <span class="t5"><b>B</b></span><span class="t5"><b>İ</b></span><span class="t5"><b>R</b></span><span class="t5"><b>İ</b></span><span class="t5"><b>NC</b></span><span class="t5"><b>İ</b></span> <span class="t5"><b>BÖLÜM</b></span></p>

  <p class="p8"><span class="t7"><i>UZUN YOLCULUK</i></span></p>

  <p>&nbsp;</p>

  <p>Ortalıkta bir tehlike havası esiyordu. Beyaz Diş eli kulağında olan bu felâketi daha ortada fol yok yumurta yokken sezivermişti. Bu önsezinin hangi yollardan doğduğunu bilmiyordu. Ama bulanık bir biçimde de olsa bir değişikliğin patlak vereceği içine doğmuştu. Gerçi nasıl ve niçin olduğunu bilmiyordu ama beklediği olayın insanlarca düzenleneceğini kestirebiliyordu. Kulübenin eşiğinde duran Beyaz Diş içeri girmemesine karşın, insanların niyetlerini anlıyor, kafalarından neler geçtiğini biliyordu.</p>

  <p>Bir akşam yemek yerlerken köpek sürücüsü birdenbire: "Dinleyin!" diye atıldı.</p>

  <p>Weedon Scott kulak verdi. Kapıdan belli belirsiz bir mızıltı, hıçkırığa benzeyen birtakım iniltiler geliyordu. Derken, uzun bir koklama sesi işitildi. Beyaz Diş efendisinin hâlâ içerde olduğuna, gizlice kaçıp gitmediğine kendi kendisini inandırmak istiyordu sanki. Kızak sürücüsü:</p>

  <p>"Hayvan pirelendi galiba," dedi.</p>

  <p>Weedon Scott ona yalvarırcasına bir göz attıktan sonra sözde ilgisiz bir tavırla sordu:</p>

  <p>"Kaliforniya'da bu kurtla ne yaparım ki ben?"</p>

  <p>Matt:</p>

  <p>"Benim kafama da aynı soru takılıyor," dedi. "Bu kurtla Kaliforniya'da ne yaparsınız ki?"</p>

  <p>Ama Weedon Scott'un kaygılarını giderecek cinsten değildi bu yanıt. Matt'ın bu konu karşısındaki tavrını biraz vurdumduymazca buluyordu. Scott konuşmasını sürdürdü:</p>

  <p>"Oranın köpekleri Beyaz Diş'e sataşacak, tutup gövde gösterisi yapacaklar. Beyaz Diş de hepsinin canına okuyacak elbet. İşte o zaman para cezası ödeyerek ya ben iflas ederim, ya da belediye hayvanı tutar ve elektrikle öldürür... " Matt:</p>

  <p>"Orası öyle," dedi. "Ah o ne canavardır o, bilmez miyim hiç!" Weedon Scott adamı kuşkuyla süzdü. Sonra kesin bir havayla: "Yoo, öyle şeyler yapmaz o," dedi. Matt:</p>

  <p>"Alın benden de o kadar," diye onayladı. "Öyle şeyler yapmayacak, çünkü oraya götürecek olursanız ona bakması için başına bir bekçi koymanız gerekecek."</p>

  <p>Scott'un aklı yatmıştı artık. İçinin rahatladığını belirtir bir tavırla başını salladı. Konuşmanın kesildiği bu sessizlik anında, kapıdan duyulur duyulmaz bir mızıltı ve hemen ardından da uzun bir koklama sesi geldi. Matt yeniden söze girdi:</p>

  <p>"Ama ne yalan söyleyeyim, hayvanın aklı fikri hep sizde!" Scott birden parladı:</p>

  <p>"Hay Allah'ın cezası! Kes artık! Ben ne yapacağım, bilmiyor muyum sanki!" "Ben de sizinle aynı görüşteyim, yalnız..." Scott adamı paylarcasına: "Eee? Yalnız?" diye sordu.</p>

  <p>"Yalnız... "</p>

  <p>Kızak sürücüsü uysal bir havayla söze başlamıştı ya birdenbire çileden çıkarak sesini yükseltti:</p>

  <p>"Kuzum siz de hemen heyheylenmeyin öyle! Hani gören de ne yapacağınızı bilmiyorsunuz sanacak."</p>

  <p>Weedon Scott bir an düşündü taşındı, sonra daha sakin bir ses tonuyla: "Haklısın, Matt," diye yanıtladı. "Doğrusunu istersen ne yapacağımı bilmiyorum, canımı sıkan da bu ya zaten!" Yine suskunlaştı, ama bir an sonra:</p>

  <p>"İyi ama onu yanımda götürürsem, bile bile satın almış olacağım belayı başıma," dedi.</p>

  <p>Matt:</p>

  <p>"Ben de aynı kanıdayım," dedi.</p>

  <p>Ama patronu onun bu yanıtından da hoşnut olmamıştı.</p>

  <p>Kızak sürücüsü sanki havadan sudan söz ediyormuşçasına ilgisiz bir havayla:</p>

  <p>"İyi ama sizin buradan gideceğinizi nasıl oldu da anladı?" dedi. "Gel de çık işin içinden çıkabilirsen."</p>

  <p>Scott başını üzüntüyle sallayarak:</p>

  <p>"İşte ben de bir türlü akıl sır erdiremiyorum buna ya," dedi.</p>

  <p>Ve sonunda bir gün Beyaz Diş kulübenin açık duran kapısından beklediği felaketin belirtisi olan bavulu gördü. Sevgili efendisi eşyalarını bavula yerleştiriyordu. Üstelik bir sürü gidip gelen oluyordu. Kulübenin o alışılmış sakin havasının yerinde yeller esiyordu şimdi, artık bir hayhuydur, garip bir kargaşalıktır gırla gidiyordu. İşte bütün bunlar beklediği felaketin kesin kanıtlarıydı. Beyaz Diş o ana dek yalnızca önseziyle kestirebildiği şeyi şimdi gözüyle görüyor, daha iyi kavrı yordu. Sevgili efendisi kaçmaya hazırlanıyordu. Geçen gidişinde kendisini götürmemişti, öyleyse hiç kuşkusuz şimdi de götürmeyecekti.</p>

  <p>O gece tam bir kurt gibi uzun uzun uludu. Tıpkı yavruyken ormandan kaçıp kampa döndüğü ve Gri Kunduz'un çadırının olduğu yerde çerden çöpten başka bir şey bulamadığı zamanki gibi şimdi de burnunu yıldızlara doğru kaldırmış, içini onlara döküyordu. Kulübede kiler yatalı pek fazla olmamıştı.</p>

  <p>Matt yattığı yerden kendi kendine:</p>

  <p>"Yine yemedi yemeğini kerata," diye söylendi.</p>

  <p>Weedon Scott'un yattığı yerden bir homurtu geldi, battaniyeler kımıldadı.</p>

  <p>Matt:</p>

  <p>"Geçen gidişinizde üzüntüden az kalsın cavlağı çekiyordu," dedi. "Ama bu sefer kalıbımı basarım ki kuyruğu titretecektir."</p>

  <p>Öbür yataktaki battaniyeler öfkeyle savruldu. Scott doğrulup bağırmaya başladı: "Kapa şu gaganı artık be! Kocakarılar gibi dır dır dır! Amma çenesidüşüksün!" Kızak sürücüsü:</p>

  <p>"Yerden göğe kadar haklısınız," dedi.</p>

  <p>Bu sırada Matt kıskıs gülüyor muydu gülmüyor muydu, Weedon Scott bundan pek emin değildi.</p>

  <p>Ertesi gün Beyaz Diş'in korkusu ve huzursuzluğu doruğuna ulaştı. Efendisi dışarı çıktı mı o da hemen ardına takılıyor, yanından hiç ayrılmıyor, kulübeye girdiği zaman da kapının eşiğinde onu bekliyordu. Açık duran kapıdan yerdeki öteberileri görebiliyordu. Bavulun yanına iki büyük çanta ve bir sandık konmuştu Matt, patronunun battaniyelerini muşambaya sararak denk yapıyordu. Beyaz Diş bunlar, görünce inlemeye, mızıl mızıl mızıldanmaya başladı.</p>

  <p>Derken, iki Kızılderili geldi ve bavulları yüklendi; adamlar, elinde denk ve çantayla yokuşu inen Matt'ın ardına takıldılar. Beyaz Diş adamlara büyük bir dikkatle bakıyordu. Ama arkalarından gitmeye kalkmadı. Efendisi hâlâ dışarı çıkmamıştı çünkü. Bir süre sonra Matt geri geldi. Sonunda efendisi kapıya çıktı ve Beyaz Diş'i çağırdı.</p>

  <p>Hayvanın kulaklarını kaşıyıp sırtına hafif fiskeler vurarak okşayıcı bir sesle konuşuyordu:</p>

  <p>"Zavallı oğlum benim. Uzun bir yolculuğa çıkıyorum, ne yazık ki seni götürmem olanaksız. Hadi bakayım hırla da vedalaşalım seninle... "</p>

  <p>Ne var ki Beyaz Diş hırlamaya hiç de gönüllü görünmüyordu. Hülyalı ve soru dolu gözlerle şöyle bir baktıktan sonra başını efendisinin koltuk altına soktu. Bu sırada Matt:</p>

  <p>"İşte, düdük çalıyor," diye seslendi.</p>

  <p>Yukon'dan doğru bir vapur düdüğünün keskin çığlığı yükselmişti.</p>

  <p>Matt:</p>

  <p>"Elimizi çabuk tutmalıyız..." dedi. "Ön kapıyı kapamayı sakın unutayım demeyin emi. Ben arka kapıdan çıkarım. Hadi, bir an önce işe koyulun!" Her iki kapı aynı anda kapandı. Weedon Scott, Matt'ın arkadan dolanıp ön kapıya gelmesini bekledi. İçerden ağlamaklı iniltiler, iç çekmeler, koklama sesleri geliyordu. Yamaçtan aşağı inerlerken Scott tembihte bulundu, "Ona iyi bak emi Matt. Bana mektup yazdığında hayvanın durumunu bildirmeyi unutma sakın... " Kızak sürücüsü:</p>

  <p>"Siz hiç merak etmeyin," dedi. "Ama siz şuna kulak verin hele" İkisi de kulak kabarttı. Beyaz Diş tıpkı efendisi ölmüş bir köpek gibi acı acı uluyordu.Yürek parçalayıcı bir ağlamaydı bu; Mızıltıları önce acıklı bir tonda tizleşiyor, sonra dokunaklı bir havayla titreye titreye eriyor, derken yine daha acı bir çığlık biçiminde başlıyordu.</p>

  <p>O yıl dışarı sefer yapan ilk vapur Aurora idi. Geminin güvertesi serüven avcısı parababaları ve umduklarını bulamamış altın arayıcıları ile tıklım tıklım doluydu. Kimisinin talihi yaver gitmiş, kimisi düş kırıklığına uğramıştı. Ama hepsi de eskiden bu ülkeye gelmek için nasıl can atmışlarsa, şimdi buradan bir an önce çekip gitmek için o derece çılgınca bir istek duyuyorlardı. Weedon Scott iskelenin yanında durmuş, kıyıya dönmeye hazırlanan Matt'ın elini sıkıyordu. Ne var ki Matt'ın eli bir an için havada asılı kaldı, gözleri Scott' un arkasındaki belirli bir noktaya dikildi. Bunun üzerine Scott geri dönüp baktı. Hemen azıcık arkalarında, güvertede Beyaz Diş oturmuş, dikkatli gözlerle kendilerini süzüyordu.</p>

  <p>Kızak sürücüsü afallamıştı, sövüp sayıyordu. Scott' un ağzı şaşkınlıktan bir karış açık kalmış, aval aval bakıyordu.</p>

  <p>Matt:</p>

  <p>"Ön kapıyı kilitlemiş miydiniz?" diye sordu. Beriki başını salladı ve o da sordu: "Peki sen arka kapıyı?" Matt bir an bile duraksamadan: "Kapatmaz olur muyum hiç!" dedi öfkeyle.</p>

  <p>Beyaz Diş onların gönlünü kazanmak ister gibilerden yaltaklanmasına kulaklarını arkaya yatırdı, gelgelelim yerinden hiç kalkmaksızın oracıkta öyle durmaya devam etti. Matt:</p>

  <p>"Tutup dışarı çıkarayım keratayı," dedi</p>

  <p>Bir iki adım atıp hayvana yaklaşınca' Beyaz Diş hemen geri kaçtı. Kızak sürücüsü onu kovalarken Beyaz Diş güvertedeki adamların bacakları arasında dört dönüyor, kıvrılıyor, bükülüyor, şaşırtmacalar vererek kendisini yakalamaya çalışan adamın tüm çabalarını boşa çıkarıyordu. Bir ara sevgili efendisinin kendisine seslendiğini işitti, işte o zaman çabucak koştu ve efendisinin yanına geldi. Kızak sürücüsü bunun üzerine alıngan bir havayla: "Vay nankör kerata vay!" diye yakındı. "Kendisini aylardır besleyen adama geliyor mu bak! Başlangıçtaki o ilk alıştırma günlerinden bu yana siz onu hiç mi hiç beslemediniz oysa... Acaba nasıl oluyor da sizin patron olduğunuzu anlıyor, akıl erdiren beri gelsin!"</p>

  <p>Weedon Scott Beyaz Diş'i okşarken birden eğildi ve hayvanın burnundaki taze yara iziyle gözlerinin arasındaki yırtığı gösterdi. Matt da eğildi ve Beyaz Diş'in karnını yokladı.</p>

  <p>"Pencereyi hiç akıl edemedik," dedi. "Camı çerçeveyi aşağıya indirip fırlamış olmalı. Karnı yara bere içinde baksanıza. Pes valla, olur şey değil doğrusu!" Scott öylesine dalmış gitmişti ki onu dinlemiyordu artık. Aurora'nın düdüğü avara etmek üzere olduğunu bildiriyordu, bu yüzden kararını hemen vermesi gerekiyordu. Yolcuları uğurlayan adamlar iskele üzerinden çabuk çabuk kıyıya iniyorlardı. Matt boynundaki eşarbı çözdü, Beyaz Diş'in boynuna bağlamaya hazırlandı. Gelgelelim Scott Matt'ın elini tutup:</p>

  <p>"Hadi hoşça kal, Matt," dedi. "Artık Beyaz Diş konusunda bana mektup yazmana gerek kalmıyor. Gördüğün gibi onu da yanımda... " Kızak sürücüsü şaşkınlıkla bağırdı:</p>

  <p>"Nee! Yani siz şimdi onu da mı... "</p>

  <p>"Evet, onu da götürüyorum... Al şu eşarbını... Eh, mektup yazınca durumu konusunda ben sana bilgi veririm. "</p>

  <p>Matt iskelenin orta yerinde durup bağıra bağıra: "Bu tüylerle sıcak iklime dayanamaz, kırptırmayı unutmayın," dedi.</p>

  <p>İskele alındı, Aurora kıyıdan açıldı. Weedon Scott kıyıya doğru son kez elini salladıktan sonra döndü ve dizleri dibinde durmakta olan Beyaz Diş'in üzerine eğildi. Başını okşayıp kulağını kaşırken: "Hadi bakalım bol bol hırla şimdi..." dedi.</p>

  <p>&nbsp;</p>
</body>
</html>
