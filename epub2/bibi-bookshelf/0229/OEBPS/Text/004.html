<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.7" name="Generator" />
  <link href="../Styles/style.css" rel="stylesheet" type="text/css" />

  <title>İKİNCİ BÖLÜM</title>
</head>

<body>
  <p class="p4"><span class="t5"><b>İ</b></span><span class="t5"><b>K</b></span><span class="t5"><b>İ</b></span><span class="t5"><b>NC</b></span><span class="t5"><b>İ</b></span> <span class="t5"><b>BÖLÜM</b></span></p>

  <p class="p7"><span class="t6"><i>D</i></span><span class="t6"><i>İ</i></span><span class="t6"><i>Ş</i></span><span class="t6"><i>İ</i></span> <span class="t6"><i>KURT</i></span></p>

  <p>&nbsp;</p>

  <p>Kahvaltılarını ettikten ve birkaç parça öteberilerini kızağa yükledikten sonra yanmakta olan ateşi arkalarında bırakarak karanlıklara daldılar. Dört bir yönden soğuğu ve karanlığı yırtarak sanki birbirlerine yanıt verirmişçesine kopup gelen acılı, korkunç kurt ulumaları yeniden yükseldi. Saat dokuz olunca ortalık ağardı. Öğleyin güney yönünde gökyüzü bir parça kızarır gibi oldu, ama çok geçmeden yeniden solgunlaştı. Derken boz bulanık bir renge büründü, saat üçten sonra bu gri ışık da silindi gitti. Bu ıssız ve sessiz dünya, kutup gecesinin o karanlık, koyu kefeniyle sarıp sarmalandı.</p>

  <p>Karanlık bastırınca dört bir yandan kurt ulumaları yükselmeye başladı. Bu ulumalar kimi zaman öylesine yakından geliyordu ki, bitkin düşen köpekler paniğe kapılarak karışıklık yaratıyor, koşum takımları birbirine dolaşıyordu. Koşumları düzeltmek için verdikleri kısa mola sırasında Bill: "Kendilerine başka yerde bir av bulsalar da yakamızı bıraksalar artık," dedi. Henry de kaygıyla:</p>

  <p>"Gerçekten de insanın sinirine dokunuyor ardımız sıra gelişleri," diye karşılık verdi.</p>

  <p>Taa ki gece olup da konaklayıncaya dek ikisi de ağızlarım açıp tek laf etmedi. Henry ateşin başına eğilmiş, kaynamakta olan fasulye tenceresinin içine küçük buz parçaları atıyordu. Birden, bir sopa darbesinin şaklayışıyla irkildi; aynı anda Bill'in öfkeyle bağırdığını, köpeklerden birinin keskin çığlıklar atarak acı acı mızıldandığını işitti. Yerinden doğrulup baktı, koyu bir karartının karların üzerinde seke seke kayarak karanlığa daldığım gördü. Sonra Bill'e ilişti gözü. Bir elinde sopa, öbür elinde ise kuyruğundan baş aşağı tuttuğu kurutulmuş bir balık vardı, üzüntü ve sevinç karışımı bir yorgunlukla köpeklerin arasında öylece duruyordu.</p>

  <p>"Vay namussuz vay," dedi. "Kaşla göz arasında balığın yarısını kapıp kaçmayı becerdi. Ama ben de sopayı iyi yapıştırdım kerataya doğrusu... Ne biçim bağırdı, işittin ya?"</p>

  <p>"Nasıl bir şeydi?"</p>

  <p>"Doğru dürüst göremedim pek. Ama dört ayaklı, kocaman ağızlı, kıllı mı kıllı, köpeğe benzer bir şeydi." "Evcilleştirilmiş bir kurt olmalı." "Evcil olmaz olur mu hiç! Baksana tam yemek zamanı geliyor, köpeklerin tayınından pay almasını biliyor!" Yemeklerini yedikten sonra tabutun üzerine oturup pipolarım tüttürürlerken kor gözlerden oluşan halka da yeniden daraldı.</p>

  <p>Bill:</p>

  <p>"Bir geyik sürüşü ya da buna benzer bir şey bulsalar da peşimizi bıraksalar," dedi.</p>

  <p>Henry laf ola beri gele gibilerden can sıkıntısıyla homurdandı. On beş dakika kadar sessiz sedasız oturdular. Henry gözlerini ateşe dikmişti, Bill ise ateşin üzerinden doğru karanlıkta yanıp sönen halkaya bakıyordu. Bill sızlamaklı bir havayla yeniden başladı:</p>

  <p>"Şimdi şöyle yolu bir tuttursak, ver elini Mc Gurry..." Henry dayanamadı: "Keş artık yahu!" dedi öfkeyle. "Vır vır vır! Dedim sana, miden bozulmuş senin, bir avuç karbonat yut da kendine gel, ikide birde kafa ütüleyip durma öyle." Ertesi sabah Henry uyandığında, Bill'in öfkeyle sövüp saydığını işitti. Dirseklerine abanarak doğrulup baktı. Arkadaşı, gürül gürül yanmakta olan ateşin başında, köpeklerin arasında durmuş, elini kolunu öfkeyle sallayarak küfür ediyordu. Suratı allak bullak olmuştu.</p>

  <p>"Yine ne oldu?"</p>

  <p>"Daha ne olsun, Kurbağa da kaçmış... "</p>

  <p>"Deme yahu!"</p>

  <p>"Dedim bile, istersen gel de bak."</p>

  <p>Henry bir sıçrayışta yataktan fırlayıp kalktı, köpeklerin yanına koştu. Hepsini tek tek dikkatle saydıktan sonra bir köpeklerini daha ellerinden çekip koparan bu vahşet ülkesine o da lanetler savurmaya başladı. Bill, sonunda:</p>

  <p>"Al işte," dedi, "Kurbağa için sözde en güçlü köpeğimiz diyorduk." Henry: "Üstelik aptal maptal da değildi öyle," diye ekledi. İki gün içinde verilen bu ikinci kurbanın ardından konuşulanlar birincisinden pek farklı olmadı. Kahvaltılarım ederken ikisi de arpacı kumrusu gibi düşünüyordu. Kahvaltıdan sonra geri kalan dört köpeği kızağa koşup yola koyuldular. O gün de daha önceki günler gibi geçip gitti. Çevrelerini saran buzlu Kuzey topraklarında sessizce yol alıyorlardı. Ortalıktaki derin sessizliği arkaları sıra gelen görünmez izleyicilerinin ulumaları bozuyordu yalnızca. Öğle sonrasının alacakaranlığı bastırırken ulumalar daha da yakından gelmeye başladı. Köpekler büyük bir korkuya kapılıyor, dizginleri birbirine dolaştırıyor, bu da iki adamın canını büsbütün sıkıyordu.</p>

  <p>O gece Bill işini bitirdikten sonra kendinden emin bir havayla doğruldu: "Sıkıysa şimdi de alıp gidin başınızı da göreyim," diye söylendi. Henry yemeğin başından ayrılarak arkadaşının ne gibi bir önlem aldığına bakmaya gitti. Bill, Kızılderililerin yöntemiyle kayışları sıkı sıkıya bağlamış, her köpeğin boynunda bulunan daracık tasmalara birer sopa takmıştı. Bu deri tasmaları dişleriyle söküp çıkarmaları olanaksızdı. Her tasmanın ucuna uzunluğu bir metreyi bulan sopalar bağlıydı. Sopaların öbür uçları da deri kayışlarla tutturulmuştu. Böylelikle köpek tasmasına ya da öbür kayışa uzanıp diş geçiremeyeceği için kolay kolay kaçamayacaktı. Henry, bütün bunları görünce memnun memnun başını salladı: "Tekkulak'ı bağlı tutmanın biricik yolu budur," dedi. "Kayışları bıçakla kesercesine koparıp atıyor kerata! Eh artık yarın sabah hepsini yerli yerinde buluruz." Bill:</p>

  <p>"Kalıbımı basarım ki öyle olacak," dedi. "Eğer biri kaybolsun, ben de sabah kahvemi ağzıma sürersem ne olayım!" Yatarlarken Henry çevrelerini saran kor gözleri göstererek:</p>

  <p>"Kurşunumuzun kalmadığını anladılar," dedi.</p>

  <p>"Birkaç tanesini vurabilsek postun pahalı olduğunu görecekler. Böyle elimiz kolumuz bağlı durunca azıttıkça azıtıyorlar, her akşam biraz daha yaklaşıyorlar.</p>

  <p>Ateşe bakma da gözünü almasın, şuna bak şuradakine... Görüyor musun?" Ateşten saçılan ışık lekesinin ötesinde berisinde kıpır kıpır dolaşan karartıları izleyerek bir süre oyalandılar. Karanlıkta parıldayan bir çift göze dikkatle baktıkları zaman hayvanın vücut çizgileri kesinleşiyor ve arada sırada kımıldandığı görülüyordu. Tam o sırada köpekler gürültü etmeye başladı, o yana dönüp baktılar. Tekkulak birtakım iniltiler çıkararak mızıldanıyor, kayışlardan kurtularak karanlığa atılmaya çabalıyor, kudurmuşçasına sıçrayıp debeleniyor, sonra durup, boğazına bağlı sopayı dişlemeye çalışıyordu. Henry:</p>

  <p>"Şuna bak, Bill," diye fısıldadı.</p>

  <p>Köpeğe benzeyen bir hayvan usul usul ilerliyor, ateşe doğru yan yan sokuluyordu. Ürkek ama aynı zamanda atılganlıkla karışık bir dikkatle ilerliyor, adamları gözden kaçırmaksızın tüm dikkatini köpekler üzerinde topluyordu. Bu sırada Tekkulak sopanın ucundan kurtulmak için çırpınıyor, yaklaşan hayvana ulaşmak istiyor, acı acı inliyordu. Bill, usulca:</p>

  <p>"Hay aptal hay," dedi. "Hiç korkuyor mu bak!" Henry fısıltıyla karşılık verdi: "Bu gelen dişi bir kurt... Şişko ile Kurbağa neden ortadan yok oldular, şimdi anlaşılıyor. Dişi kurt, sürünün avcı hayvanı. Köpekleri baştan çıkarıp yanında götürüyor, sonra da hep birden üstüne üşüşüp mideye indiriyorlar." Ateşten bir çıtırtı çıktı, odunlardan biri gürültüyle ocaktan dışarı düştü. Bu sesi işiten hayvan gerisin geri karanlığa daldı.</p>

  <p>Bill:</p>

  <p>"Bak aklıma ne geldi biliyor musun, Henry," dedi.</p>

  <p>"Ne geldi?"</p>

  <p>"Sopayla vurduğum hayvan bu olmasın sakın?" Henry:</p>

  <p>"Ondan hiç kuşkun olmasın," dedi.</p>

  <p>Bill:</p>

  <p>"Ha sahi bak şunu da söyleyeyim," diye sürdürdü. "Bu hayvanın kamp ateşlerine böylesine alışkın olması pirelendiriyor beni. Öyle sinsi sinsi sokulması da ahlaksızca bir şey." "Ne olursa olsun, doğru dürüst bu kurttan çok daha bilgili olduğu su götürmez. Köpeklerin yemek zamanını kollayıp da geldiğine göre, epeyce görmüş geçirmiş bir hayvan olmalı." Bill, dalgın dalgın anlatmaya koyuldu: "İhtiyar Villan'ın bir zamanlar bir köpeği vardı. Kurtlarla kaçmıştı. Bugünmüş gibi aklımdadır, Küçük Çubuklar Ülkesinde geyik otlaklarından birine saldıran kurt sürüsünün arasındayken onu ben vurmuştum. İhtiyar Villan üzüntüsünden çocuklar gibi hüngür hüngür ağlamıştı. Üç yıldır gördüğü yokmuş hayvanı. Üç yıldan beri kurtlarla düşüp kalkıyormuş meğer köpek." "İşin içyüzü şimdi anlaşıldı desene. Bizim kurt sandığımız hayvan aslında köpek olmalı. Öyle ya, yoksa nerden bilsin insanın elinden balık yemeyi?" "Fırsatını bir yakalasam ah, bak o zaman nasıl delik deşik ederdim o kurt bozuntusunun postunu. Daha fazla köpek yitirecek durumumuz yok çünkü." Henry hemen karşı çıktı: "İyi ama topu topu üç kurşunumuz kaldı."</p>

  <p>"Sen merak etme, öyle bir pundunu kollayacağım ki boşa tek kurşun yakmayacağım."</p>

  <p>Sabahleyin Bill mışıl mışıl uyurken Henry ateşi dürtükleyip besledi, sonra da kahvaltıyı hazırladı. Sonunda arkadaşını da uyandırdı:</p>

  <p>"Öyle rahat uyuyordun ki uyandırmaya gönlüm razı olmadı bir türlü," dedi.</p>

  <p>Bill kalktı, uykulu uykulu yemeğin başına oturdu. Kahve fincanının boş olduğunu fark edince ibriğe doğru uzandı. Ama ibrik Henry'nin yanında, yetişemeyeceği bir uzaklıktaydı. "Baksana, Henry," dedi. "Her şeyi eksiksiz hazırladığına, hiçbir şey unutmadığına emin misin?"</p>

  <p>Henry çevresine şöyle bir göz gezdirdi, evet anlamında başını salladı. O zaman Bill boş fincanı kaldırıp ona doğru uzattı. Ama Henry:</p>

  <p>"Bu sabah sana kahve yok," dedi. Bill, kaygıyla:</p>

  <p>"Ne o, bitti mi yoksa?" diye sordu. "Ağzından yel alsın!"</p>

  <p>"Peki öyleyse, mideme dokunur diye mi vermiyorsun?" "Yoo..."</p>

  <p>Bill'in yüzü öfkeden kıpkırmızı kesildi:</p>

  <p>"Yahu, bırak eveleyip gevelemeyi de, ne diye vermiyorsun onu söyle." "Fırtına da kaçmış."</p>

  <p>Bill hiç telaşa kapılmaksızın, başa gelen çekilir gibilerden bir havayla ağır ağır kafasını çevirip oturduğu yerden köpekleri saydı, sonra serinkanlı bir tavırla:</p>

  <p>"Nasıl oldu peki?" diye sordu. Henry omuzlarım silkti:</p>

  <p>"Ne bileyim. Belki de Tekkulak'ın yardımıyla çözmüştür bağlarını. Tek başıma sökecek değil ya, mutlaka öyle olmuştur."</p>

  <p>Bill hiç istifini bozmuyordu ama aslında için için köpürüyordu. Ağırbaşlı bir havayla:</p>

  <p>"Hay namussuz hay!" diye homurdandı. "Baktı ki kendi kaçamıyor, hiç değilse Fırtına'yı çözeyim dedi, ha?"</p>

  <p>Henry yitip giden bu son köpeğin ardından da bir iki laf etmekten alamadı kendini:</p>

  <p>"Her neyse, olan olmuş artık, Fırtına'nın çilesi de böylece sona ermiş oldu.</p>

  <p>Şimdi en azından yirmi kurdun kursağında ora senin bura benim tüm ülkeyi dolaşıp duruyordur. Hadi bakalım, Bill, iç şimdi kahveni."</p>

  <p>Ama Bill olmaz gibilerden basını salladı.</p>

  <p>Henry ibriği kaldırarak üsteledi:</p>

  <p>"Hadi canım, uzun etme de iç işte."</p>

  <p>Bill fincanını bir kıyıya çekti:</p>

  <p>"Sözüm sözdür benim, köpeklerden biri daha kaybolursa ağzıma bile sürmem dedim, sürmeyeceğim de, işte o kadar."</p>

  <p>Henry hala onu baştan çıkarmaya çalışıyordu:</p>

  <p>"İmmm... kahve de kahve olmuş ama ha!"</p>

  <p>Ama Bill tükürdüğünü yalamamayı kafasına koymuştu bir kez, kahvaltısını kuru kuruya yedi. Bu arada, oynadığı oyun için Tekkulak'a verdi veriştirdi. Yine yola koyuldular.</p>

  <p>Bill:</p>

  <p>"Bu gece birbirlerine ulaşamayacakları bir uzaklıkta bağlayacağım kerataları!" diye söylendi.</p>

  <p>Yüz metre kadar ya gitmiş ya gitmemişlerdi ki, önden giden Henry'nin kar ayakkabısına bir şey takıldı, almak için eğildi. Göz gözü görmeyecek kadar yoğun olan karanlıkta aldığı şeyi doğru dürüst fark edemiyordu ama el yordamıyla şöyle bir yoklayınca bunun ne olduğunu hemen anlayıverdi. Aldığı şeyi tutup geriye doğru fırlattı, kızağa çarpan nesne fırlayıp Bill'in ayakları dibine düştü. Henry:</p>

  <p>"Al şunu, bakarsın işine yarar," diye seslendi.</p>

  <p>Bill bir şaşkınlık çığlığı kopardı. Elinde tuttuğu şey Fırtına'dan artakalan son izdi: hayvanın boğazına bağladığı sopaydı bu!</p>

  <p>"Nerdeyse sopayı bile yiyip yutacaklarmış yahu!" diye bağırdı. "Uçlarındaki kayışları bile silip süpürmüşler. Korkunç aç olmalı bu kurtlar. Bu işin uçunda yan yolda kurda kuşa yem olmak da var." Henry inatla, kıkır kıkır güldü:</p>

  <p>"Şimdiye dek kurtlar tarafından hiç böylesine izlendiğim olmadı ama, ne vartalar atlattım ki nelere benzemez! Şu lafıma mim koy oğlum, böyle bir avuç Allah'ın belası hayvana kolay kolay papuç bırakacak değiliz, tamam mı!"</p>

  <p>Bill umutsuz bir tavırla:</p>

  <p>"Umarım öyle olur," diye mırıldandı.</p>

  <p>"Olur mu olmaz mı McGurry'ye vardığımızda görürsün."</p>

  <p>Bill'un umudu kırılmıştı bir kez:</p>

  <p>"Doğrusu benim hiç aklım kesmiyor," dedi.</p>

  <p>Henry:</p>

  <p>"Miden bozuk da ondan," dedi. "Onun için diken üstündesin böyle. Kinin alman gerek. Şu McGurry'ye varır varmaz ilk işim seni kinin kürüne sokmak olacak." Bill, arkadaşının bu tanısını anlaşılmaz bir homurtuyla geçiştirdikten sonra suskunlaştı. O gün de öbürkülerden farksız geçti. Saat dokuzda ortalık ağardı, görünmeyen güneş öğle üzeri güney ufkunu pembeye boyadı, daha sonra gökyüzü donuk gri bir renge büründü, üç saat sonra da akşam karanlığı bastırdı.</p>

  <p>Ortaya çıkmak için güneşin boşu boşuna çaba harcadığı bir sırada. Bill kızaktan tüfeğini çekip çıkardı: "Hiç bozuntuya vermeden sen yoluna devam et Henry," dedi. "Görelim bakalım ben bir şeyler becerebilir miyim?"</p>

  <p>Henry:</p>

  <p>"Kızağın yanından ayrılmasan fena olmaz," diye uyardı arkadaşını. "Elinde topu topu üç kurşunun var zaten. Ne olur ne olmaz." Bill bıyık altından gülerek:</p>

  <p>"Ne o, bakıyorum da kötümserlik sana da bulaştı galiba?" Henry sesini çıkarmadı, yalnız başına ilerlemeye başladı. Ara sıra duruyor, arkadaşının daldığı gri renkli yabani görünüme kaygıyla göz gezdiriyordu. Bir saat sonra Bill, kızakla uzun dönemeçlerden geçmek zorunda kalan arkadaşına kestirme yollardan gelerek yetişti:</p>

  <p>"Geniş bir alana dağılmışlar; bir yandan bizim çevremizde dolanıyor, bir yandan da ötede beride başka avlar bulmaya çalışıyorlar. Bizi çantada keklik görüyorlar anlaşılan. Ama beklemeleri gerektiğini de biliyorlar. O zamana kadar da ne bulurlarsa tıkınmaktan geri durmuyorlar tabii." Henry arkadaşının sözünü düzeltmek gereğini duydu:</p>

  <p>"Şuna, çantada keklik olduğumuzu sanıyorlar desen daha doğru olacak, öyle değil mi?"</p>

  <p>Ama Bill arkadaşının soruşu karşısında hiç oralı olmadı: "İçlerinden birkaçını adamakıllı gördüm. Bir deri bir kemik kalmışlar. Bana kalırsa haftalardan beri bizim köpeklerden başka bir şey girmemiş kursaklarına. Görsen, öyle zayıflamışlar ki! Kaburga kemikleri birbirine geçmiş, karınları sırtlarına yapışmış. Bak dediydi dersin, açlıktan kudurup er geç saldıracaklar bize. İşte o zaman halimiz duman."</p>

  <p>Bu kez kızağın ardı sıra ilerleyen Henry'ydi. Bir iki dakika sonra hafif bir ıslık çalarak arkadaşına işaret verdi. Bill dönüp baktı ve köpekleri durdurdu. Arkalarındaki yolun son dönemecinden doğru, kızağın bıraktığı iz boyunca, kalın postlu bir kurt sürüne sürüne ilerliyordu. Koku almak istercesine burnunu yere eğmiş, usul usul, hayli garip bir biçimde, koyarcasına yaklaşıyordu. Adamlar durunca o da durdu, başını kaldırıp baktı, burnundan soluyarak koku almaya çalıştı.</p>

  <p>Bill:</p>

  <p>"Dişi kurt," dedi.</p>

  <p>Karların üzerine yatan köpeklerin önlerinden geçerek arkadaşına yaklaştı. Günlerdir kendilerini izleyerek üç köpeklerini baştan çıkarıp ölümlerine neden olan bu garip yaratığı birlikte seyre daldılar.</p>

  <p>Hayvan dikkatle çevresini kollayarak aşağı yukarı yüz metre kalana dek yaklaştı, sakına sakına birkaç adım atıyor, sonra duruyordu. Bir çam topluluğunun yanında durdu, kendisini seyreden adamlara gözlerini dikip bir süre kokularını almaya çalıştı. Adamları inceden inceye süzerken tıpkı bir köpek gibi heyecanlıydı, gelgelelim bakışlarında bir köpeğin bağlılığı değil de dişleri kadar kıyıcı, soğuk, acımasız bir açlığın amansızlığı okunuyordu. Kurda oranla çok iriydi. Sıska olmasına karşın, vücudu soydaşlarının en azmanına yaraşacak bir büyüklükteydi. Henry:</p>

  <p>"Omuz yüksekliği hemen hemen bir metreyi bulur," dedi. "Boyu da en azından bir buçuk metre var."</p>

  <p>Bill:</p>

  <p>"Bir kurda göre rengi de bir hoş," diye ekledi. "Kırmızı kurt görmemiştim hiç, tarçın rengi desem yeri... "</p>

  <p>Gerçekten de hayvanın postu tarçın rengide sayılmazdı pek. Tam kurtlara özgü o tipik boz rengiydi, ama yer yer gri, yer yer de parlak ve alacalı bulacak garip bir renkteydi.</p>

  <p>Bill:</p>

  <p>"Dev bir kızak köpeğine benziyor," dedi. "Kuyruğunu sallarsa hiç şaşmam doğrusu."</p>

  <p>Hayvana doğru bir iki adım atarak:</p>

  <p>"Hey, köpoğlu, buraya gel bakayım," diye seslendi. "Gel kuçu kuçu... adın ne senin?"</p>

  <p>Henry gülerek:</p>

  <p>"Senden korktuğu filan yok," dedi.</p>

  <p>Bill hayvanı korkutmak için elini kolunu sallayarak bağırıp çağırdı, ama hayvanda korkunun k'si bile yoktu. Yalnızca kulaklarını dikip dikkat kesilmekle yetindi. Bakışlarında kıyasıya aç ve arzulu bir hava okunuyordu. Bu adamlar et demekti onun için. Dehşetli açtı. Eğer göze alabilse ilk fırsatta üzerlerine saldırır mideye indirebilirdi onları. Bill hayvanın bakışları karşısında elinde olmaksızın sesini alçaltarak:</p>

  <p>"Dinle, Henry," dedi. "Gerçi topu topu üç kurşunumuz var ama bu uzaklıktan da onu nallamak işten bile değil. Bu namussuz üç köpeğimizin canına okudu. Ne olursa olsun buna bir dur demek gerek artık, öyle değil mi?"</p>

  <p>Henry başıyla onayladı arkadaşım. Bunun üzerine Bill kızaktan tüfeği aldı, omuzuna doğru kaldırdı. Ama daha doğru dürüst nişan almasına fırsat kalmadan dişi kurt yana sıçradı, ladin ağaçlarının arasına dalarak yitip gitti.</p>

  <p>Bill tüfeği yerine koyarken öfkeyle homurdandı;</p>

  <p>"Hay aptal kafam hay! Bendeki de amma akıl ha, köpeklerin yemine ortak olmaya gelen bir kurt tüfeğin ne demek olduğunu bilmez mi hiç! Bak dediydi dersin, başımıza bela kesilecek bu hayvan. Şimdi üç yerine ne güzel altı köpeğimiz olacaktı. Alacağı olsun ama, bak görürsün onu nasıl geberteceğim. Açık hedef olmayacak kadar kurnaz hayvan, ama pusu kurup işini bitirmezsem bana da Bill demesinler."</p>

  <p>Henry uyardı arkadaşını:</p>

  <p>"Fazla uzaklaşayım deme sakın. Hayvanlar öylesine aç ki, sürü halinde saldırırlarsa bırak o üç kurşunu harcamayı, gık bile çıkaracak zaman bulamazsın."</p>

  <p>O akşam erkenden konakladılar. Altı köpeğin işini yüklenen üç köpek, kızağı eskisi gibi hızla sürükleyemiyor, çabucak yoruluyorlardı. Bill, onları birbirlerinin kayışlarını kesemeyecek kadar aralıklı bağlayıp bağlamadığına bir kez daha baktıktan sonra erkenden yattılar.</p>

  <p>Kurtlar artık iyiden iyiye zıvanadan çıkmışlardı, burunlarının dibine kadar sokuluyorlardı. O gece birkaç kez uyandılar. Kurtların kokusunu duyarak huysuzlanan köpekler durdukları yerde duramıyor, sık sık hırıldayıp mızıldanıyorlardı. Bunun üzerine adamlar da kurtları geriletmek için kalkıp ateşi beslemek zorunda kaldılar.</p>

  <p>Bill ateşi canlandırdıktan sonra, yatağına gömülürken söylenip duruyordu: "Denizcilerden duymuştum, bazı köpekbalıkları gemilerin dümen suyundan hiç ayrılmazmış, işte bu kurtlar da karadaki köpekbalıklarını andırıyor. İşlerini iyi biliyorlar, şakası yok bu işin. Bak görürsün Henry, eninde sonunda hesabımızı görecekler... " Henry öfkeyle çıkıştı:</p>

  <p>"Böyle sızlanıp durmakla yenilgiyi şimdiden kabullenmiş oluyorsun. Yelkenleri suya indiriveriyorsun hemencecik. Bu gidişle kurtlara sen yem olmayasın da kimler olsun!"</p>

  <p>Bill:</p>

  <p>"Bizden çok daha sıkı herifler, nice babayiğitler bile kurtların pençesinden kurtulamamıştır," dedi.</p>

  <p>"Kes artık kafa şişirmeyi be! Kabak tadı verdin yahu!"</p>

  <p>&nbsp;</p>

  <p>Henry öfkeyle sırtını döndü. Doğrusu şaşırmıştı biraz, Bill'i azarlamıştı, ama o sesini bile çıkarmamıştı. Oysa bildi bileli alıngan biriydi. Uykuya dalmadan önce bu konu üzerinde uzun uzadıya kafa yordu, sonunda: "Sinirleri çok bozuk," diye düşündü. "Yarın gönlünü alsam fena olmaz."</p>

  <p>&nbsp;</p>
</body>
</html>
