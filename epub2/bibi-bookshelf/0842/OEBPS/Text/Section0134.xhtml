<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;">127</h1>

  <p>Ah bu canavarlar yaşamı zindana çeviriyorlardı Couca'ya, çabucak eczaneyi terk etsin, onları rahat bıraksın diye etmediklerini koymuyorlardı. Ancak o gittikten sonradır ki daha ciddi&nbsp;konulara geçiyor, Zephyrin Piriz sistemini, Morelli'nin düşüncelerini tartışıyorlardı aralarında. Morelli Arjantin'de henüz&nbsp;pek tanınmadığından, Oliveira onun kitaplarını verdi oradakilere, eskiden eline geçmiş olan bazı yazılarından onun el yazısıyla belgelerden söz etti. Bir de baktılar ki klinikte hastabakıcılık görevi olan Remorino, tam da <span style="font-style:italic;">mate</span> ya da <span style="font-style:italic;">cafia</span> içme saatinde&nbsp;orada bitiveriyordu. Remorino, Roberto Arlt'ın romanlarını çok&nbsp;iyi tanıyordu, hepsi de pek şaşırdılar bu işe, böylece tam bir&nbsp;hafta boyunca yalnızca Arlt'tan, halıların tercih edildiği bir ülkede onun pançosu üzerinden henüz kimselerin geçmemiş olduğundan uzunca söz edildi. Özellikle de Zephyrin'den büyük&nbsp;bir ciddiyetle söz ediyorlardı, bazen kendi kendilerine başka&nbsp;bir gözle bakmayı deniyorlardı, örneğin üçü de aynı anda gözlerini yukarı kaldırıyor, sonra her biri tek tek ötekilerin aynı anda birbirlerine baktığını fark edip, yani açıklanması zor özel bir&nbsp;biçimde, hani bazı alıkların bakışı ya da umarsızca sevdalı bir&nbsp;erkek, minik kremalı pastalar ve çayla bir yığın kadına, hatta&nbsp;ülkede her şeyin neden bu denli bozuk gittiğini açıklayan, sandalyesi üstünde kasılan emekli bir albaya nasıl katlanırsa öyle,&nbsp;sevdalı erkek herkese aynı gözle bakmaktadır, albaya, sevdiği&nbsp;kadına, o kadının teyzelerine paylaştırdığı bakışla, nazikçe bakar, çünkü gerçekte ülkenin komünist avcısı bir sürünün elleri&nbsp;arasında olması utanç vericidir, neyse nazik bakışı bir an için tepsideki soldan üçüncü kremalı pastadan ayrılır, nakışlı örtü&nbsp;üstünde havada dimdik tutulan küçük çay kaşığından kopar,&nbsp;teyzelerden, komünist meraklılarının üstünden geçer ve öte tarafta, Nil yeşili plastik şekerlikten kalkan bakışa atılıp sarmalar&nbsp;onu, artık ondan öte bir şey yoktur, her şeyde zaman dışı bir&nbsp;bütünleşme, yetkinleşme, tatlı mı tatlı bir giz olur ve eğer bugünün erkekleri gerçek erkeklerse, genç adam, gerçekten öyle&nbsp;pis uyuzlar değilseler (Ricardo rica ederim yeter! Tamam tamam Carmen, beni deli ediyor, hasta ediyor beni Arjantin'de&nbsp;olup bitenler) ve gerekli uzaklık konmuyorsa... işte birbirlerine&nbsp;hem kaçamak, hem de her şeyi bir anda kavrayan bir bakışla&nbsp;baktıklarında, uzun uzadıya baktıkları zamandakinden daha&nbsp;bir gizemli ama daha bir apaçık olurdu, ah bu canavarlar arasında az buçuk böyle olurdu bakışmalar, ama Couca'nın kocasına sözünü ettiği canavarlar için kolaydı, ne vardı bunda, her&nbsp;üçü de kahkahayı patlatırlardı, birbirlerine böyle bakmaktan&nbsp;altüst olmaz değildiler hani, işte böyle saftoriklik oyunu değildi&nbsp;oynadıkları, suçlu aşklar da yoktu. Hiç olmazsa yok!</p>

  <p style="text-align: right;"><a id="bookmark4"></a><a href="../Text/Section0062.xhtml">(-56)</a><br /></p>
</body>
</html>
