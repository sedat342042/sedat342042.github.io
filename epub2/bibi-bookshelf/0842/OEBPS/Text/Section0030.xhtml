<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;">25</h1>

  <div>
    <p>Gregorovius hiç konuşmasa, sussa ve yalnızca Adgalle'den söz etse, la Sibylle'i sigarasını içerken karanlıkta rahat bıraksa;&nbsp;odadaki tüm nesnelerin ışığında Horacio bir oda bulduğunda&nbsp;alıp götürecek biçimde hazır olması için paketlenmesi gereken&nbsp;kitap ve plaklardan uzakta, çok uzakta kalakalsa öylece, ne iyi olurdu. Ama hayır, öyle olmuyor, la Sibylle'in ağzını açıp bir şeyler söylemesini beklerken ancak kısa bir süre susabiliyor, sonra üst üste sorular yağdırıyordu; sıkıcı olduğu söylenebilirdi. La Sibylle konuşmak yerine Mon p'tit voyou şarkısını söylemeyi ya da kibrit çöpleriyle şekiller yaratmayı, o da olmazsa Sommerard Sokağı'nın pis kedilerini okşamayı ya da Rocamadour'a biberonunu vermeyi yeğlerdi.</p>
  </div>

  <p>— &nbsp;&nbsp;&nbsp;<span style="font-weight:bold;font-style:italic;">Alors, mon p'tit voyou</span> diye şarkı söylemeye başladı, <span style="font-weight:bold;font-style:italic;">la vie&nbsp;qu'est-ce qu'on s'en fout</span><span style="font-style:italic;">...<a id="footnote9"></a><sup><a href="#senol1" id="mehmet1">1</a></sup></span></p>

  <p>— &nbsp;&nbsp;&nbsp;Ben de bayılırdım akvaryumlara, dedi Gregorovius, düşünceli düşünceli, ama erkeklikle ilgili ilk girişimlerim sırasında, ilk seks deneyimimin olduğu gün balıklar artık hoşuma gitmez oldu. Dubrovnik'te, o yıllar annemin âşığı olan Danimarkalı bir denizcinin beni götürdüğü bir genelev, Odessa'daki.&nbsp;Yatağın ayakucunda nefis bir akvaryum vardı. İncecik mavi&nbsp;çizgili çarşaflı yatak. Şişman, kızıl saçlı kadın beni kulaklarımdan tavşan gibi yakalamadan önce örtüyü özenle katladı, kaldırdı. Böyle anlarda yaşanan korkuvu tahmin edemezsin Lucie. İkimiz de yan yana, sırtüstü yatıyorduk, alışkın olduğu hızlı hareketlerle beni okşuyordu, üşüyordum ben, o ise durmadan&nbsp;konuşuyordu, sonra barda kopan kavga gürültü, mart rüzgârları, fırtınalar... Balıklar gözümün önünden gelip geçip gidiyor,&nbsp;dönüp duruyorlardı camın önünde, bir tanesi koskocamandı,&nbsp;karaydı, öbürlerinden çok daha büyük. Kızıl saçlı kadının elleri nasıl bacaklarımda gidip geliyorsa aşağı yukarı; balıklar da öyle gidip geliyordu... işte o zamanlar sevişmek, gelip geçen, dönen, inatla dönüp duran kara bir balıktı, düşün. Belki de başka türlü tanım isteyen bir benzetme, daha düzgün, oldukça doğru&nbsp;bir tanım. Bitimsiz bir kaçış isteği, sonsuza kaçış, cam duvarı&nbsp;aşmak, başka bir şeyin içine girmek.</p>

  <p>— &nbsp;&nbsp;&nbsp;Kim bilir, dedi la Sibylle, sanırım balıklar akvaryumdan&nbsp;çıkmayı pek de öyle istemezler, cama dayanmazlar bile, burunlarını bile değdirmezler.</p>

  <p>Gregorovius, Chestov'u hatırladı. Chestov bir yerlerden söz etmişti, bir yerlerdeki akvaryumlardan; kaldırılan çeperleri&nbsp;varmış; bir an geliyor akvaryumun çeperini yukarı çekiyorlarmış, belli bir ortama alışmış olan balıklar serbest sulara asla&nbsp;dalmıyorlarmış. Suyun belli bir yerine dek geliyorlar, önlerinde&nbsp;artık herhangi bir engelin olmadığını bilmeksizin dönüp duru-yorlarmış, oysa birazcık daha ilerlemeleri yeterliymiş... hooop...</p>

  <p>— &nbsp;&nbsp;&nbsp;Aşk da böyle bir şey, olabilir doğrusu, dedi Gregorovius. Ne güzel, ne harika değil mi balıkları akvaryumda izlemek,&nbsp;sonra birden açık havaya çıktıklarını ve güvercinler gibi uçtuklarını görmek. Aptalca bir umut tabii. Burnumuz, hoş olmayan&nbsp;herhangi bir şeye toslasın da bak. Hepimiz geri çekiliriz biz de.&nbsp;Burnunu değdirmek, dünyanın sınırına burnunla dokunmak.</p>

  <p>Ne güzel bir tez konusu olurdu. Kedilere temiz olmak, ortalığa pislememek nasıl öğretilir bilir misiniz? O an hemen ovma tekniğiyle. Domuzlara buldukları domalanı yememeleri nasıl öğretilir bilir misiniz? Burunlarına koca bir tekme atarak. Korkunç! Sanırım Pascal burun konusunda en iyi uzman, ünlü "Eski Mısır"dan kalma düşüncelerini öne süremezdi yoksa.</p>

  <p>— &nbsp;&nbsp;&nbsp;Pascal mı, kim o, dedi la Sibylle. Hangi Mısır düşüncesi?</p>

  <p>Gregorovius derin bir iç çekti. Zaten o bir soru sordu mu</p>

  <p>hepsi bir iç geçirirdi, Horacio da, Etienne de, hatta Etienne yalnız iç çekmekle kalmaz, burnundan solur, hırlar, pofurdar; ona&nbsp;aptal biriymiş gibi davranırdı. "Cahil olmak yüz kızartıcı bir&nbsp;şey," diye düşündü la Sibylle kırgın kırgın. Sorularından bıkıp&nbsp;sinirlendikleri zaman la Sibylle kızanp morardığı duygusuna&nbsp;kapılıyor, her seferinde mor bir neyse işte bir an her yanını sarıp sarmalıyordu. Derin bir soluk alması gerekiyordu, morluk&nbsp;geçip gidiyor, balıklar gibi hani kayıp, mor kütle minik parçalara ayrılıyordu, karacalar uçarak koşuyordu Pocitos'un bilinmedik topraklarına; yazın plajlarda güneşe bakınca mor haleler&nbsp;çakardı göz önünde ve güneşin adı da Ra idi ve Güneş de tıpkı&nbsp;Pascal gibi Mısırlıydı. Öyle mi? Ona vız gelirdi Gregorovius'un&nbsp;iç geçirmeleri; Horacio'dan sonra, öbürlerinin kızgınca iç çekmeleri ırgalamazdı onu, yine de mor leke bir an durdu karşısında, olduğu yerde, ağlamak isteği, halıya sigarasını silkelerken kül düşerkenki an bir şeyler gelip geçti, varsın halıya düşsündü, ağlamak istiyordu, tahmin etmesi güç olmayan bir şeyler için, olsundu.</p>

  <p style="text-align: right;"><a href="../Text/Section0148.xhtml">(-141)</a><br /></p>

  <p><a href="#mehmet1" id="senol1">1</a>&nbsp; Haydi oradan küçük budalam, yaşamdan vazgeçilir mi?</p>
</body>
</html>
