<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;">154</h1>

  <p>Edebi olmayan bir dil bulmak söz konusuydu.</p>

  <p>Hemşire gidince, Morelli neredeyse izmariti kalmış sigarasını ağzına şeytani bir ustalıkla koyuyor ve Oliveira'ya, yaşlı adam kılığına bürünmüş yaramaz bir çocuk edasıyla bakıyordu.</p>

  <p>...ne bileyim, Ezra Pound'un ana fikirlerinden hareketle, bayağılaşmadan ve çevrel imgelerle en iyi, en eski belirtiler arasında bir karışıklık yaratmaksızın,</p>

  <p>Otuz sekiz, iki. Otuz yedi, beş. Otuz sekiz, üç. Röntgen, (anlaşılmaz birim)</p>

  <p>...şurası bilinmeli ki ender kişiler, o da birkaç kişi demektir, bu tür girişimlere yeni bir edebiyat oyunu sanısına kapılmaksızın yaklaşımda bulunabilirdi. Benissimo. Can sıkıcı olan da,&nbsp;amaçtan ne denli uzakta olunduğu ve de onun, oyunu sona erdiremeden öleceğiydi.</p>

  <p>— &nbsp;&nbsp;&nbsp;Yirmi beşinci hamlede siyahlar oyun dışı, dedi Morelli&nbsp;başını arkaya atarak. Birden daha bir yaşlanmış gibi göründü -Yazık oyun ilginçleşiyordu. Sahi gerçekten Hint satranç tahtası&nbsp;var olmuş muydu, her iki yakada da 60 taşıyla?</p>

  <p>— &nbsp;&nbsp;&nbsp;Akla uygun, dedi Oliveira. Oyun sonsuza dek sürerdi.</p>

  <p>— &nbsp;&nbsp;&nbsp;Ortayı alan kazanır. Çünkü oradan tüm olasılıklara hâkimdir insan. Rakibin istediği kadar devam desin oynasın. Ama merkez bir hane de olabilirdi yanlamasına sıralamada bir hane veya satranç tahtası dışında bir merkez.</p>

  <p>— &nbsp;&nbsp;&nbsp;Veya bir yelek cebinde.</p>

  <p>— &nbsp;&nbsp;&nbsp;Şekiller, dedi Morelli. Ne güzel şeyler, ellerinden kaçıp&nbsp;kurtulmak zor. Beynimizde beliren kadınlar değil mi? Mallarme'yi daha bir iyi anlamak isterdim. Yokluk ve sessizlik duygusu daha bir aşırılığa başvurudur, uçlarda gezer, metafizik&nbsp;çıkmazlarda. Bir gün Jerez de la Frontera'da yirmi metre ötemde top sesi duydum, sessizliğin bir başka anlamını keşfettim&nbsp;orada. Ya şu bizim duyamadığımız düdük seslerini veya ıslıkları duyan köpeklere ne demeli? Siz ressamsınız sanırım öyle&nbsp;mi?</p>

  <p>Bir yandan da elleri çalışıyordu ha bire, tek tek sayfaları toparlıyor buruşturulmuş bir sayfayı düzeltiyordu. Zaman zaman, aralarında ataçla tutturulmuş bazılarına şöyle bir göz atıyor, bir yandan da konuşuyordu. Bir-iki kez pijamasının cebinden kalemini çıkarıp bazı sayfaları numaraladı.</p>

  <p>— &nbsp;&nbsp;&nbsp;Ya siz? Kuşkusuz yazıyorsunuz siz de?</p>

  <p>— &nbsp;&nbsp;&nbsp;Hayır, dedi Oliveira. Bilirsiniz, yazmak için yaşamış olmanın kesinliği gerekli.</p>

  <p>— &nbsp;&nbsp;&nbsp;Varoluş özden önce gelir, dedi Morelli gülümseyerek.</p>

  <p>— &nbsp;&nbsp;&nbsp;Tabii siz isterseniz öyle, benim içinse değil.</p>

  <p>— &nbsp;&nbsp;&nbsp;Kendinizi yoruyorsunuz, gidelim Horacio, dedi Etienne,&nbsp;bir başlarsa nutuk atmaya... Onu tanırım bayım, korkunç biridir.</p>

  <p>— &nbsp;&nbsp;&nbsp;Bu, dairemin anahtarı, dedi Morelli. Beni sevindirmiş olursunuz gerçekten de.</p>

  <p>— &nbsp;&nbsp;&nbsp;Müthiş karıştırırız ortalığı, dedi Oliveira da.</p>

  <p>— &nbsp;&nbsp;&nbsp;Yo yo göründüğünden de kolay. Dosya kapları size yardımcı olacak, renk sistemi, numaralama sistemi, bir de harf sistemi var. Hemen anlarsınız. Bakın şu tomar örneğin mavi kaplılardan, kitaplığımın deniz adını verdiğim bölgesinden, ama&nbsp;şu marja bakın, beni daha iyi anlamak için bir oyun, 52 numara,&nbsp;yerine koyacaksınız, 51 ve 53 arasına. Arap sayı sistemi, dünyada bilinen en kolay olanı.</p>

  <p>&nbsp; — Siz daha iyi yaparsınız, birkaç güne kadar çıkarsınız, dedi Etienne.</p>

  <p>— &nbsp;&nbsp;&nbsp;Uykularım berbat. Ben de dosyamın dışına fırlamışım.&nbsp;Yardım edin bana, mademki geldiniz, buradasınız. Her şeyi&nbsp;yerli yerine koyarsınız, ben kendimi burada daha iyi ve rahat&nbsp;duyumsayacağım. Müthiş bir yer bu hastane.</p>

  <p>Etienne Oliveira'ya bakıyordu ve Oliveira da ona vesaire vesaire. Akla gelebilen türden şaşırtıcı bir onur doğrusu, kimselere nasip olmamış şimdiye değin.</p>

  <p>— &nbsp;&nbsp;&nbsp;Daha sonra her şeyi paketler, Baku'ye yollarsınız. Öncü kitapların avangard basımcısı, Arbre Sokağı.</p>

  <p>... uykusuz bir gece, suçlu yokluğu, uzaklık, iyi mi yaptı tüm yaptıklarını şu son günler, la Sibylle'in hıçkırıklarını duya dinleye, tavandaki vuruş sesleri, yüzüne çarpan buz gibi&nbsp;yağmur, Pont Marie Köprüsü'nde söken şafak, şarap, <span style="font-weight:bold;font-style:italic;">cana</span> ve&nbsp;votka kokan geğirtiler, cebinde sanki kendinin olmayan bir&nbsp;elin varlığını duyumsamak, Rocamadour'un eli, tükürük salya karışımı akıntılar arasında bir gece, bacakları sırılsıklam,&nbsp;ne geç geliveren sevinç, belki de geç değil de erken bile (bir&nbsp;teselli, belki çok erken, hak etmediği bir biçimde, peki ama o&nbsp;zaman <span style="font-weight:bold;font-style:italic;">vielîeicht, maybe, forse, talvez,</span> ah bok herif geber geber,&nbsp;varına üstat, pis herif alçak, pis, bok, boktan bir dünya bombok bokoğlu bok size meyveler sunacağızmış- bok bok bokoğlubok, kahretsin seni, geber ...tir e mi? Şu hastane, Laennec Hastanesiymiş, oskültasyon yöntemini burada bulmuş,&nbsp;belki de daha... Bir anahtar, sözle anlatılmaz bir im bir figür&nbsp;işte. Bir anahtar. Belki de hâlâ sokağa çıkıp yürüyüşünü sürdürebilir, cepteki anahtarla. Belki de hâlâ bir Morelli anahtarı bu, çevir anahtarı bir başka yere, bir başka şeye gir, belki de hâlâ olası...)</p>

  <p>— Aslında birkaç güne kadar görüşebileceğiz, dedi Etienne kahvede.</p>

  <p>— Git, dedi Oliveira. Senin böyle gitmene izin vermek hiç hoş değil, ama gitmen daha iyi. Ronald'a, Perico'ya haber ver,&nbsp;saat onda ihtiyarın orada, evinde buluşuruz.</p>

  <p>— Kötü bir saat, dedi Etienne. Kapıcı kadın sokmaz bizi içeri.</p>

  <p>Oliveria anahtarı cebinden çıkardı, gün ışığında şöyle bir çevirdi, Etienne'in eli içine kovdu, sanki ona bir kenti teslim&nbsp;ediyordu.</p>

  <p style="text-align: right;"><a id="bookmark7"></a><a href="../Text/Section0092.xhtml">(-85)</a><br /></p>

  <p><br /></p>
</body>
</html>
