<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;">26</h1>

  <p>— Aslına bakarsan, dedi Gregorovius, Paris, Paris koskoca bir metafor, göründüğü gibi değil.</p>

  <p>Piposuna vurdu bir-iki, biraz daha tütün tepti. La Sibylle bir sigara daha yakmıştı, şarkı söylüyordu ufak ufak. Öylesine&nbsp;yorgundu ki, Gregorovius'un bu tümcede ne demek istediğini&nbsp;anlamayışına hiç şaşmadı, sinirlenmedi. Hemen ardından soru&nbsp;sormak âdetiydi, sormayınca, Gregorovius kendiliğinden açıklama yapmaya karar verdi. La Sibylle karanlığın ve sigaranın&nbsp;korunağında dinliyordu, çok çok uzaklardaydı. Birbirinden ayrı, aralarında hiçbir ilişki olmayan şeyler duyuyordu, Horacio'nun adı, karmaşık yapısı, kulüp arkadaşlarının hiçbir şey&nbsp;üretmeksizin başıboş dolaştıkları koridor kulağına çarpıyordu,&nbsp;tüm bunların bir anlamı olduğuna inanmak için geçerli nedenleri varmış. Zaman zaman karanlığa çiziliveriyordu Gregorovius'un ağzından çıkan bir tümce, yeşil ya da beyaz, bazen bir&nbsp;Atlan, bazen Esteve, sonra bir ses, bir rastlantı sonucu yeniden&nbsp;tümceye dönüşüyor, belirginleşiyor, bir Manessier, bir Wilfredo Lam, bir Etienne, bir Max Ernst gibilerden tumturaklı anlamlarla yükleniyordu. Çok hoştu, Gregorovius diyordu ki: "...&nbsp;hepsi de şu abartmalı, süslü yollara bakmaktan öte ne yapıyor,&nbsp;diyebilirim ki..." filan ve la Sibylle pırıltılar içinde bir Deyrolles'in, bir Bissiere'in gözünün önünde ortaya çıkışını izliyordu,&nbsp;ama işte Gregorovius onu bırakmış, bu kez de <span style="font-weight:bold;font-style:italic;">deneysel varlık bilimin</span> yararsızlığından söz ediyor, oradan Friedlânder'e atlıyor,&nbsp;Villon'un incelikli dünyasına takılıyor, bulup çıkardıklarıyla&nbsp;odanın yarı karanlığı yer yer açılıyor, delik deşik haliyle la&nbsp;Sibylle'in yüreğini titretiyordu, <span style="font-weight: bold; font-style: italic;">deneysel varlıkbilim,</span> duman mavisi, pembeler, <span style="font-weight: bold; font-style: italic;">deneysel</span> sözü, açık sarı, sonra bir çukur var, bir delik, orada işte, soluk, beyaz yıldızlar titreşiyor.</p>

  <p>— &nbsp;&nbsp;&nbsp;Rocamadour uyudu, dedi la Sibylîe, sigarasının külünü silkelerken. Benim de biraz uyumam gerek.</p>

  <p>— &nbsp;&nbsp;&nbsp;Sanırım Horacio bu gece gelmeyecek.</p>

  <p>— &nbsp;&nbsp;&nbsp;Bilemem. Horacio kedi gibidir, belki de eşikte oturup bekliyordur, ya da Marsilya trenine binmiştir.</p>

  <p>— &nbsp;&nbsp;&nbsp;Kalabilirim, dedi Gregorovius. Siz uyuyun, Rocamadour'u beklerim ben.</p>

  <p>— &nbsp;&nbsp;&nbsp;Uykum da yok ama. Siz konuşurken, ben sürekli havada birtakım şekiller görüyorum. "Paris koskoca bir metafordur,&nbsp;değişken" dediniz ya, gözümün önünde Sugai'nin şu kırmızılarla, karalarla çiziktirdiği şekiller belirdi.</p>

  <p>— &nbsp;&nbsp;&nbsp;Ben Horacio'yu düşünüyordum, dedi Gregorovius. Ne&nbsp;garip, ilginç değil mi, çok değişti Horacio, birkaç ay oluyor tanışalı, o günden bu güne... Onun en yakınında siz vardınız, farkına varmışsınızdır sanırım, üstelik bu değişiklikten de sorumlu olan sizsiniz.</p>

  <p>— &nbsp;&nbsp;&nbsp;Paris niye koskoca bir metafor?</p>

  <p>— &nbsp;&nbsp;&nbsp;Bazıları kaçış yollarına saptığı halde o gezinip duruyor,&nbsp;Paris'te, kimi <span style="font-weight:bold;font-style:italic;">Voodoo</span><a href="#senol1" id="mehmet1"><sup>1</sup></a>&nbsp;ya da marihuanaya kaptırıyor kendini, kimi de Pierre Boulez'<a href="#senol2" id="mehmet2"><sup>2</sup></a>&nbsp;ya da Tinguely'in resim yapma makinelerine. Horacio ise Paris'in herhangi bir yerinde, herhangi bir&nbsp;günde, herhangi bir ölü, ya da bir rastlantıyla bir anahtar olduğunu önceden seziyormuşçasına, peşine düşüp deliler gibi arıyor. Dikkatinizi çekerim, deliler gibi diyorum. Aslında, gerçekte ne böyle bir anahtar var, ne de neyi aradığının bilincinde.&nbsp;Yalnızca onların görüntülerini ya da aldıkları değişik biçimleri&nbsp;bulup anlıyor, bu nedenledir ki metafor diyorum ben.</p>

  <p>— &nbsp;&nbsp;&nbsp;Neden Horacio değişmiş olsun, niye böyle söylüyorsunuz?</p>

  <p>—Yerinde bir soru, Lucie. İlk tanıştığımızda Horacio'yu amatör aydınlardan biri diye sınıflandırdım, yani kesin tavrı olmayan, belirsizlik içinde biri gibi. Siz de biraz öylesiniz değil mi, o alanda, Matto Grosso<a href="#senol3" id="mehmet3"><sup>3</sup></a>&nbsp;denince ve öteki entel ortamlarda da?</p>

  <p>— &nbsp;&nbsp;&nbsp;Matto Grosso Brezilya'da.</p>

  <p>— &nbsp;&nbsp;&nbsp;O halde Parana'da<a href="#senol4" id="mehmet4"><sup>4</sup></a>&nbsp;diyelim. Çok zekidirler ve çok uyanık, her şeyin fazlaca içinde. Bizden de fazla. İtalyan edebiyatı&nbsp;örneğin, İngiliz edebiyatını ve İspanyol Altın Çağı'nın tümünü,&nbsp;Fransız edebiyatını ezbere bilirler doğal olarak. Horacio biraz&nbsp;fazla bu türdendi işte, oldukça yani; çok fark edilen bir şeydi&nbsp;onda. Bu kadar kısa zamanda böylesine değişmiş olması ise sevindirici bir durum bence. Gerçek bir hayvandı, akılsız biri,&nbsp;görmeliydiniz. Neyse, tam bir hayvan herif değilse de elinden&nbsp;geleni yapıyor ya bu konuda.</p>

  <p>— &nbsp;&nbsp;&nbsp;Saçmalamayın, diye homurdandı la Sibylle.</p>

  <p>— &nbsp;&nbsp;&nbsp;Anlamaya çalışın, karanlık ışığı aramakta diyorum, yani&nbsp;anahtarı ve sonunda farkına varmaya başlıyor birden ki bu tür&nbsp;şeyler kütüphanelerde bulunmaz gerçekte siz öğrettiniz ona&nbsp;anahtarı ve çekip gidiyor işte böyle, sizden öğrenmiş olmasını&nbsp;affedemiyor, hazmedemiyor bir türlü.</p>

  <p>— &nbsp;&nbsp;&nbsp;Bunun için gitmiyor.</p>

  <p>— &nbsp;&nbsp;&nbsp;Burada da bir simge var. O, kendisi bilmiyor niçin gittiğini ve siz de bilemezsiniz sizin yüzünüzden sizi bıraktığını, bilemezsiniz, ta ki bana inanmaya karar verene dek...</p>

  <p>— &nbsp;&nbsp;&nbsp;İnanmıyorum, dedi la Sibylle, koltuğunda öne doğru&nbsp;kaykılarak yere inip uzandıktan sonra. İnanmam, dedi. Dahası&nbsp;var, hiçbir şey anlamıyorum olup bitenden. Ve sonra lütfen Pola'nın adını anmayın yanımda. Pola'dan söz edilmesini istemiyorum,</p>

  <p>— &nbsp;&nbsp;&nbsp;Yarı karanlıkta gözüken şeylere bakmaya devam edin&nbsp;siz, dedi Gregorovius, sevimli bir tonda. Neyse tabii, başka şeylerden söz edebiliriz. Chirkin Kızılderilileri misyonerlerden&nbsp;makas isteye isteye öyle bir makas koleksiyonu yapmışlar ki&nbsp;dünya üzerinde hiçbir insan topluluğu onlarla kıyaslanırsa bu denli makasa sahip olmamıştır, bunu biliyor muydunuz? Alfred Metraux'nun bir yazısında okudum. Dünya olağanüstü şeylerle tıka basa dolmuş.</p>

  <p>— &nbsp;&nbsp;&nbsp;Ama neden Paris koskoca bir metafor?</p>

  <p>— &nbsp;&nbsp;&nbsp;Ben çocukken, dedi Gregorovius, dadılarımız, sütannelerimiz, Bozsok Bölgesi Garnizonu'nda bulunan Uhlanlarla sevişirlerdi. O sırada onlann rahatını bozmaya kalkışınca, Malte Laurids Brigge'in<a id="footnote13"></a><sup><a href="#senol5" id="mehmet5">5</a></sup> bayılacağı halılarla, duvar halılarıyla dolu bir&nbsp;büyük, çok büyük salona oynamam için gönderirlerdi beni. Halılardan biri Ophir kentinin Batı'ya efsanelerle gelmiş biçimiyle&nbsp;bir planını sergiliyordu. Ben de diz çöküp ya elimle ya burnumla sarı bir topu ata tuta Shan-Ten Irmağı'nın akış yönünü izler,&nbsp;mızraklı zenci askerlerin koruduğu surları geçer, nice güçlüklerle akaju masanın bacaklarına nice kabartma ve yontuk, çentik&nbsp;açtıktan sonra Saba Kraliçesi'nin odasına ulaşır ve <span style="font-weight:bold;font-style:italic;">triclinium<a id="footnote14"></a><sup><a href="#senol6" id="mehmet6">6</a></sup></span><sup>&nbsp;</sup>temsilinin üstüne tırtıl gibi kıvrılıp uyuyakalırdım. Evet, Paris&nbsp;koca bir metafor. Bakın örneğin siz de şu an halı üstünde yatıyorsunuz. Neyi gösterir bu, ne demektir? Hah, yitirilmiş çocukluk, gerçeğin bu denli yakınında. Bu odaya en az yirmi kez gelmişimdir, ama halının desenini söyleyemem doğrusu.</p>

  <p>— &nbsp;&nbsp;&nbsp;Yağ, kir içinde, öylesine pis ki pek bir şey gözükmüyor.&nbsp;Ama karşılıklı ötüşen tavuskuşlan var. Yeşil tonda renkler.</p>

  <p>İkisi de, merdiveni çıkan birinin ayak seslerini duyunca sustular.</p>

  <p style="text-align: right;"><a href="../Text/Section0116.xhtml">(-109)</a><br /></p>

  <p><br /></p>

  <p><a href="#mehmet1" id="senol1">1</a>&nbsp; &nbsp;Afrika'dan zencilerin Amerika'ya getirdiği bir kült-tören; kara biiy</p>

  <p><a href="#mehmet2" id="senol2">2</a>&nbsp; &nbsp;Pierre Boulez: Fransız besteci ve orkestra şefi.<br /></p>

  <p><a href="#mehmet3" id="senol3">3</a>&nbsp; &nbsp; Brezilya'nın batısında büyük bir yayla.</p>

  <p><a href="#mehmet4" id="senol4">4</a>&nbsp; &nbsp; Güney Amerika'da büyük bir ırmak.<br /></p>

  <p><a href="#mehmet5" id="senol5">5</a>&nbsp; &nbsp; Rilke'nin bir kahramanı.</p>

  <p><a href="#mehmet6" id="senol6">6</a>&nbsp; &nbsp;Yemek odası.<br /></p>
</body>
</html>
