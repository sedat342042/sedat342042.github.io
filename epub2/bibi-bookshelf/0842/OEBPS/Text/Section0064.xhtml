<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;">57</h1>

  <p>— &nbsp;&nbsp;&nbsp;Agdalle geliyor diye neler düşünüyorum neler. Bir gece&nbsp;onu Kulüp'e götüreyim diyorum, ne dersin? Etienne de, Ronald da bayılırlar ona, ne çılgındır bir bilsen.</p>

  <p>— &nbsp;&nbsp;&nbsp;Götür bakalım.</p>

  <p>— &nbsp;&nbsp;&nbsp;Senin de hoşuna giderdi, öyle değil mi?</p>

  <p>— &nbsp;&nbsp;&nbsp;Neden sanki ölmüşüm de ardımdan konuşuyor gibisin?</p>

  <p>— &nbsp;&nbsp;&nbsp;Bilmem, dedi Ossip. Gerçekten bilmiyorum. Ama bir&nbsp;kafana taktın mı...</p>

  <p>— &nbsp;&nbsp;&nbsp;Çok güzel düşler gördüm bu gece. Etienne'e de anlattım. Sen, cenaze ile ilgili şeyleri, duygularını anlatıp dururken&nbsp;başkaca anılar karıştı araya şu an, yalan değil, herhalde tören&nbsp;çok heyecan verici olmalıydı. Aynı anda üç yerde birden olabilmek görülmüş şey değil, ama öyle oldu işte, bugün öğleden&nbsp;sonra, sanırım Morelli'nin etkisiyle olmuş olacak. Evet, dur anlatayım sana. Aynı anda dört ayrı yerde birden, düşünüyorum&nbsp;da... Heryerdelik, hazır ve nazır, derken oradan deliliğe geçilir&nbsp;valla!... Haklısın galiba, Agdalle ile tanışmayacağım kuşkusuz,&nbsp;o gelmeden ben çöplüğü boylayacağım.</p>

  <p>— &nbsp;&nbsp;&nbsp;Zen diyor ki, heryerdelik denilen şeyin de biraz öncesi&nbsp;var, bu da senin duyumsadıklarına benzer duygular, tabii duyduysan.</p>

  <div>
    <p>— &nbsp;Gayet açık, ayan beyan canım efendim. Aynı anda dört yerden birden geliyormuşum: Bu sabahki düşüm, ah bir bilsen nasıl da gerçek, dipdiri, gözümün önünde sanki hâlâ, Pola ile kısa konuşmalar yapıyorum, lütfedip söylüyorum sana. Senin, ufaklığın toprağa verilişini anlatman; şimdi anlıyorum bir de&nbsp;Traveler'in mektubuna yanıt vermişim, Buenos Aires'ten bir arkadaş, şu dizeleri hiç mi hiç anlamazdı, dizeler benim, dinle&nbsp;bak: "Yarı uykulu yarı uyanık ben, lavabolara dalmışım..." Biraz kafa yorsan anlarsın belki de. Uyanıp bir de bakıyor ki insan, düşünde şöyle bir gördüğün cennetin kalıntıları avuçlarında, çöküvermiş üstüne, suda boğulmuş birinin saçları gibi,&nbsp;müthiş bir bulantı hissi, sıkıntı, kaygı, her şey yalan dolan gibisine bir duygu, her şey yararsız, özellikle yararsız, sanki kendi&nbsp;üstüne yıkılıveriyor duvarların, yığılıyorsun kendi üstüne, bir&nbsp;yandan da dişlerini fırçalıyorsun değil mi, lavabolara dalıp kalıyorsun, sanki lavabonun beyazlığı emiyor seni, sümük, tükürük, kepek, salya, bir de bakıyorsun bırakmışsın kendini başka&nbsp;bir şey olmaya, başka bir şeye dönüşmeye başlamışsın, uyumadan önceki durumuna, hani hâlâ dalga dalga kalır ya insanda,&nbsp;işte o duruma üstelik bizzat sen olan sana, ama yavaş yavaş seni terk etmeye başlayan durumuna... Eveeet, bir süre içine düşersin. kendi içine, ta ki uykusuzluk duvarı dediğimiz savunma hattına dayanana dek (Ah ne güzel deyim! Ah dilimiz bizim!), seni tutana dek orada.</p>
  </div>

  <p>— &nbsp;&nbsp;&nbsp;Tipik varoluşçu deneyim, dedi Gregorovius yüksekten&nbsp;atan bir edayla.</p>

  <p>— &nbsp;&nbsp;&nbsp;Pek tabii varoluşçu, ama dozunu ayarlamaya bağlı her şey. Bana bakarsan, lavabo yutar beni be, yalar yutar, bakma sen, ne sandın?</p>

  <p style="text-align: right;"><a href="../Text/Section0077.xhtml">(-70)</a><br /></p>
</body>
</html>
