<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;">9<br /></h1>

  <p>Varennes Sokağı'nı bırakıp, Vaneau Sokağı'na saptılar. Yağmur çiseliyordu, la Sibylle, Oliveira'nın koluna daha bir&nbsp;asıldı; soğuk çorba kokan yağmurluğuna sımsıkı sarındı. Etienne'le Perico, dünyanın resim ve sözle açıklanabileceğini&nbsp;tartışıyorlardı. Canı sıkılan Oliveira, kolunu la Sibylle'in beline doladı. Bu da bir açıklama biçimi olabilirdi, incecik ve sıcacık bir beli bir kol sıkıca sarıyordu; yürürken bel adalelerinin hafif türden oynayışını duyumsuyordu; tekdüze ve süre-giden bir dil gibiydi; seni seviyorum, seni se-vi-yo-rum, se-vi-yo-rum. Hayır, bir açıklama değil de eylemin ta kendisiydi&nbsp;sev-mek, sev-mek... "Eylemden sonra çiftleşmek gelir," diye&nbsp;düşündü Oliveira, dilbilgisi kurallarına uyarak, fiilden sonra&nbsp;çekim gelir. La Sibylle bir anlayabilseydi, ondaki bu birdenbire arzuya boyun eğiş nasıl da çileden çıkarıyor, öfkelendiriyordu onu, beli öylesine ılıcacık, ıslak saçları yanağına yapışmış, ona yüklenerek yürürkenki şu Toulouse Lautrec havası... Başlangıçta çiftleşmekti zorla elde etmek, açıklamak; ama&nbsp;bir şeyin karşıtı her zaman gerçeğin, doğrunun kendisi değildir. Açıklayıcı yönteme karşı çıkan, "seni se-vi-yo-rum; se-vi-yo-rum"u çarkın ekseni yapan yöntemi bulmak. Ya Zaman?&nbsp;Her şey yeniden başlıyor, mutlak diye bir şey yok. Sonra yemek yemek de gerekli, ya da yememek, her şey karmakarışık&nbsp;bunalımda, tüm saatlerde arzu etmek, hiçbir zaman biri öbüründen farklı değil, ama her seferi başka bir şey, zamanın tuzakları her seferinde başka bir yanılsama. "Ateş gibi bir aşk, her şeyi bütünü içinde ele alıp düşünmek için bitimsiz yangılara düşmek."</p>

  <p>— &nbsp;&nbsp;&nbsp;Açıklamak, açıklamak, diye homurdanıyordu Etienne.&nbsp;Nesnelere ad vermezseniz onları göremiyorsunuz demektir.&nbsp;Bu köpektir, adı köpek, bu ev, hani Durho'nun dediği gibi.&nbsp;Göstermek gerek, açıklamak değil. Resim yapıyorum, boyuyorum, öyleyse varım, tamam mı?</p>

  <p>— &nbsp;&nbsp;&nbsp;Neyi göstereceğiz, diye sordu Perico Romero.</p>

  <p>— &nbsp;&nbsp;&nbsp;Varoluşumuzu doğrulayan her şeyi.</p>

  <p>— &nbsp;&nbsp;&nbsp;Hayvan herif, ne olacak! Yalnızca görmek ve görmekle&nbsp;ilgili anlamlar var sanıyor, bundan öte bir şey yok.</p>

  <p>— &nbsp;&nbsp;&nbsp;Resim görselden öte bir üründür, dedi Etienne de.&nbsp;Tüm bedenim, varlığımla boyuyorum ben. Bu bağlamda ne&nbsp;senin Cervantes'inden ne de Tirso'ndan bir farkım yok. Benim&nbsp;tepemi attıran şu her şeyin bir açıklaması vardır, diye tutturmanız, hatta mantık eyleminiz, "logos!"</p>

  <p>— &nbsp;&nbsp;&nbsp;Vesaire, vesaire, dedi sıkkın sıkkın Oliveira. Sanki sağırlar aralarında konuşuyorlar, duyan da öyle der.</p>

  <p>La Sibylle biraz daha abandı ona. "Şimdi bizim la Sibylle bakalım ne saçmalayacak," diye düşündü Oliveira; "önce sürtünecek, buna gereksiniyor, teniyle yoklayacak, öyle karar verecek." Biraz da gücenik bir sevgi duyuyordu ona karşı, öylesine çelişkili ki, herhalde doğru denen şeyin ta kendisi bu olmalı, diyordu. "Tatlıca, yumuşacık sille atmayı, kuş kanadıyla&nbsp;vurmayı icat etmeli. Ama bu alçak dünyada, yüce sentezler&nbsp;daha keşfedilmedi. Perico haklı, koca <span style="font-weight:bold;font-style:italic;">Logos</span> gözetliyor. Yazık.&nbsp;Bize <span style="font-weight:bold;font-style:italic;">amoricide<a id="footnote13"></a><sup><a href="#senol1" id="mehmet1">1</a></sup></span> gerekli, gerçek bir kara ışık örneğin, Gregorovius'u onca düşünceye salan karşıt madde."</p>

  <p>— &nbsp;&nbsp;&nbsp;Söylesene, Gregorovius bu akşam diskoteğe geliyor&nbsp;mu, diye sordu Oliveira.</p>

  <p>Perico, "gelir" diyordu; Etienne'se Mondrian'dan söz edildiğini sanıyordu.</p>

  <p>— &nbsp;&nbsp;&nbsp;Şu Mondrian'ı ele alalım, diyordu Etienne. Klee'deki&nbsp;büyülü çizgiler yok onda. Klee rastlantıyla oyun oynar sanki,</p>

  <p>kültür ayrıcalıklarıyla da; Mondrian saf duyguyla yetinebilir, oysa Klee'ye daha başka neler gerekir, neler. Seçkinler için seçkin bir sanatçı. Bir Çinli ne yani. Mondrian mutlak olanın resmini yapar. İkisinden biri; ya görüyörsündür, ya görmüyorsun.&nbsp;Haz duymak, hoşlanmak, gıdıklanmak, imalar, korkular, dehşet ya da tatlar, hepsi, hepsi boş şeyler.</p>

  <p>— &nbsp;&nbsp;&nbsp;Söylediklerini anlıyor musun, diye sordu la Sibylle. Bana öyle geliyor ki Klee'ye haksızlık ediyor.</p>

  <p>— &nbsp;&nbsp;&nbsp;Doğru, yanlış ya da haksızlık, neyse, ilgisi yok bunun&nbsp;dedikleriyle, diye yanıtladı, Oliveira, canı sıkkın. Söylemeye&nbsp;çalıştığı şey başka. Hemen kişisel kanınla sorun çıkarma.</p>

  <p>— &nbsp;&nbsp;&nbsp;Ama niye bunca güzel şey Mondrian'ın bir işine yaramaz diyor?</p>

  <p>— &nbsp;&nbsp;&nbsp;O, aslında Klee'nin dediği gibi bir ressamın ya edebiyat ya da en azından şiir bilmesi gerektiğini söylemek istiyor,&nbsp;oysa Mondrian için Mondrian dünyasına girmek yeterli, başkaca bir şey gerekmez, diyor.</p>

  <p>— &nbsp;&nbsp;&nbsp;Hayır, tam bu değil, diyor Etienne.</p>

  <p>— &nbsp;&nbsp;&nbsp;Evet, evet doğru bu. Sana göre bir Mondrian tablosu&nbsp;kendi kendini açıklamaya yeterli, kendisi olan bir resim, senin&nbsp;denemeciden öte bir şeye bulaşmamış, illa ki temiz, masum&nbsp;halini ister. Cennetteki günahsız halden söz ediyorum, aptallıktan, bir şeyden anlamamaktan değil. Sen de zaten tablo&nbsp;önünde çırılçıplak olmaktan söz ediyorsun, bu biraz âdem öncesi dönem kokmuyor mu? Paradoksal olarak ele alırsak, Klee&nbsp;daha alçakgönüllüdür, çünkü seyircinin çokça katılımını gerekli kılar, Klee kendiyle yetinmez. Aslında Klee tarihtir,&nbsp;Mondrian ise zamansızdır. Sense "kesin ve değişmez olan"&nbsp;diye yanıp tutuşuyorsun. Anlıyor musun?</p>

  <p>— &nbsp;&nbsp;&nbsp;Anlamıyorum, öf şu pis yağmur.</p>

  <p>— &nbsp;&nbsp;&nbsp;Senin deyiminle <span style="font-weight:bold;font-style:italic;">Cono,</span> diyor Perico. Şu Ronald rezili de</p>

  <p>cehennemin bir ucunda oturuyor.</p>

  <p>— &nbsp;&nbsp;&nbsp;"Kesin ve değişmez olan" nedir, diyordu la Sibylle,&nbsp;ayağının ucuyla bir çakıl taşını su birikintisinde sektirerek,</p>

  <p>Horacio nedir bu "kesin ve değişmez" denen şey?</p>

  <p>— &nbsp;&nbsp;&nbsp;Şey, dedi Oliveira, bu, içinde bir nesnenin derinliğinin&nbsp;son sınırına varabileceği en uç noktaya, anlamının doruğuna ulaştığı ve artık herkesin bütünüyle ilgisini çeken bir varlık olmaktan çıktığı anın anlatımı diyebiliriz.</p>

  <p>— İşte Wong geliyor, dedi Perico. Bizim Çinli dost sudan çıkmış sıçana dönmüş; çorba kazanına düşmüş gibi; yosun çorbası ama.</p>

  <p>Tam o sırada Gregorovius'u gördüler. Babylone Sokağı'nın başındaydı, her zamanki gibi elinde tıka basa kitap dolu bir çanta taşıyordu. Wong'la Gregorovius bir sokak lambası altında durdular (birlikte duş altına girmiş gibi gözüküyorlardı), birbirlerini görkemli biçimde selamladılar. Ronald'ın&nbsp;oturduğu evin kapısında kısa bir şemsiye kapatma faslı sürdü, nasılsın, iyi gidiyor mu işler, kibrit çakmak gerekli, elektrik yok; hayır, düğme çalışmıyor, ne berbat gece, evet rezalet,&nbsp;sonra yukarı tırmanış, rastgele, birinci katın basamaklarında&nbsp;bir çift yumulmuş, öpüşüyorlar.</p>

  <p>— &nbsp;&nbsp;&nbsp;Haydi, haydi, kesin bakalım, burayı mı buldunuz?</p>

  <p>— &nbsp;&nbsp;&nbsp;Kapat çeneni, dedi boğuk bir ses, işinize bakın siz, çıkın, bizi de rahat bırakın, ver canım dudaklarını yine, haydi bi&nbsp;tanem.</p>

  <p>— &nbsp;&nbsp;&nbsp;Hay canın çıksın e mi? Bu Guy Monod be, çok sevdiğim bir arkadaş.</p>

  <p>Beşinci katta, Ronald'la Babs ellerinde yanmış mumlar ve ucuz votka kokusu sala sala kapıda onları bekliyorlardı. Wong bir işaret verdi, herkes olduğu yerde durdu merdivende ve Yılan Kulübü'nün marşını avazları çıktığı kadar yüksekten söylediler. Neden sonra, koşarak komşular ne olup bittiğini anlamak için kafalarını uzatmadan daha kapıdan daldılar daireye.</p>

  <p>Ronald duvara yaslandı. Kareli gömlekli, kızıl saçlı Ronald.</p>

  <p>— &nbsp;&nbsp;&nbsp;Her yerde teleskoplar, <span style="font-weight:bold;font-style:italic;">damn it.</span><a href="#senol2" id="mehmet2"><sup>2</sup></a>&nbsp;Saat daha 10'da Sessizlik Tanrısı yerleşiyor her yana köşe bucak, sessizliği bozanın vay haline! Dün bir denetçi geldi, öğüt, ders... Ne dediydi şu adam bize Babs?</p>

  <p>— &nbsp;&nbsp;&nbsp;"Yine şikâyet var hakkınızda/' dedi.</p>

  <p>— &nbsp;&nbsp;&nbsp;Eee, bu durumda n'apacağız biz de, diye sordu Ronald, kapıyı aralayıp Guy Monod'u içeri alırken.<br /></p>

  <p>— &nbsp;&nbsp;&nbsp;Böyle yapacağız, dedi Babs. Burna tekme, ağzının üstüne müthiş bir yumruk savurma hareketi yaparak.</p>

  <p>— &nbsp;&nbsp;&nbsp;Hey, yanındaki kız nerede senin?</p>

  <p>— &nbsp;&nbsp;&nbsp;Bilmem, yolda kayboldu birden, dedi Guy. Sanırım çekti gitti. Bir basamakta oturmuştuk, sonra birden. Bir üst basamakta bir baktım, yok. Bak, n'apaydım yani, İsviçreli bir kız.</p>

  <p style="text-align: right;"><a href="../Text/Section0111.xhtml">(-104)</a><br /></p>

  <p><a href="#mehmet1" id="senol1">1</a>&nbsp;- Aşk öldüren.</p>

  <p><a href="#mehmet2" id="senol2">2</a>&nbsp;- Lanet olsun.<br /></p>
</body>
</html>
