<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;">38</h1>

  <p>Talita, Traveler'in gençlik arkadaşlarından birinin dönmesine sevindiğinden emin değildi, kuşkuluydu, Horacio adlı bir arkadaşı sınır dışı ediliyor, zorla ülkesine yollanıyordu <span style="font-weight:bold;font-style:italic;">Andrea C</span> gemisiyle gerisingeri, bunu öğrendiğinde ilk olarak sirkin bilgin kedisine bir tekme savurdu, ne biçim yaşamdı, hay Allah,&nbsp;homurdanıp bastı küfrü. Yine de söz konusu kişiyi, yani Horacio'yu karşılamaya gitti, yanında Talita ve kolundaki sepette&nbsp;bilgin kedi. Oliveira gümrük dairesinden çıktı, elinde tek bir&nbsp;hafif valiz ve Traveler'e bakıp tanıyınca, yarı şaşkın, yarı canı&nbsp;sıkkın, kaşlarını kaldırdı.</p>

  <p>— &nbsp;&nbsp;&nbsp;Bak hele, n'apıyorsun sen orada?</p>

  <p>— &nbsp;&nbsp;&nbsp;Selam, dedi Traveler, coşkuyla elini sıktı.</p>

  <p>— &nbsp;&nbsp;&nbsp;Dinle, dedi Oliveira, limandaki meyhaneye gidip <span style="font-weight:bold;font-style:italic;">chorizo&nbsp;</span>yiyelim.</p>

  <p>— &nbsp;&nbsp;&nbsp;Karımı tanıştırayım sana, dedi Traveler.</p>

  <p>Oliveira, "çok sevindim," dedi, yüzüne pek bakmaksızın elini uzattı. Buna karşın kedinin neyin nesi olduğunu, limana&nbsp;niye sepette getirildiğini sordu. Talita böyle bir karşılanıştan incinmişti; yeni gelen kişiyi hiç de beğenmemişti, kaba biriydi;&nbsp;kediyle birlikte sirke döneceğini söyledi.</p>

  <p>— &nbsp;&nbsp;&nbsp;Nasıl istersen, dedi Traveler de. Tramvayda da onu cam&nbsp;kenarına koy, biliyorsun kapı tarafını sevmez.</p>

  <p>Meyhaneye girdiler. Oliveira kırmızı şarap içmeye koyuldu ve <span style="font-weight:bold;font-style:italic;">chorizo</span> ile <span style="font-weight:bold;font-style:italic;">chinchulines</span> yedi, başka bir deyimle, kokoreç. Çok konuşmadığı için Traveler anlattı da anlattı, sirki anlattı.</p>

  <p>Talita ile nasıl evlendiğini. Politik durumu kısaca özetledi, ülkede spor ne durumdaydı, buna ek olarak da boksör Pascualito Perez'in yükseliş ve düşüşü konusunda özel bilgiler eklendi. Oliveira da ona Paris'te Fangio ile karşılaştığını, biraz aptalca bulduğunu söyledi. Traveler'in karnı acıktı, o da açtı, şiş istediler. Oliveira'ya uzattığı ilk yerli sigarayı onun alışını ve&nbsp;tüttürürken tadını beğendiğini belli eden tavrı hoşuna gitti&nbsp;Traveler'in. Bir şişe daha kırmızı şarap getirtip içmeye koyuldular, Traveler işinden, daha iyi bir iş bulma umudundan, yani daha az iş, daha çok para, isteğini anlattı, Oliveira da ona&nbsp;bir şeyler söylesin beklentisi içinde, ne söylerse işte bir şeyler,&nbsp;bu kadar aradan sonra onları yeniden karşı karşıya getiren şeyden söz etsin istiyordu.</p>

  <p>— &nbsp;&nbsp;&nbsp;Eee, biraz oralardan söz etsene, dedi.</p>

  <p>— &nbsp;&nbsp;&nbsp;Havalar, dedi Oliveira, pek değişkendi, bazen de güzel&nbsp;günler oluyordu tabii. Başka bir şey daha, Paris'te gökyüzü kapansa da Louvre'a gidilir yine de, Brutus ne güzel demiş öyle,&nbsp;daha daha? Bir keresinde de Viyana'ya kadar gittim. Nefis kahvehaneler var, nenecikler kocalarını ve köpeklerini getiriyorlar,&nbsp;<span style="font-weight:bold;font-style:italic;">strudel</span> yesinler diye.</p>

  <p>— &nbsp;&nbsp;&nbsp;Tamam tamam, dedi Traveler. Anlatmak istemiyorsan&nbsp;anlatma, konuşma, kimse zorlamıyor ki seni.</p>

  <p>— &nbsp;&nbsp;&nbsp;Bir gün de kahvede masanın altına bir küp şeker düşürdüm. Paris'teyken. Viyana değil ha!</p>

  <p>— &nbsp;&nbsp;&nbsp;Eğer kahveleri görmek içindiyse okyanusu aşmaya gerek yoktu.</p>

  <p>— &nbsp;&nbsp;&nbsp;Anladığına sevindim, dedi Oliveira, kokoreçten bir parçayı özenle keserken. Bu garip şey de pek elastiki oluyor. Ha&nbsp;dostum, Işık-Kent'te değilsin orada. Birçok Arjantinli söylemiştir bunu bana. Bifteklerini yer, sonra ağlarlar, buranın şarabını&nbsp;bile özleyen bir kadın da tanıdım. Ona bakarsan sodayla karışınca Fransız şarabı berbat oluyor.</p>

  <p>— &nbsp;&nbsp;&nbsp;Şu barbarlığa bak, dedi Traveler.</p>

  <p>— &nbsp;&nbsp;&nbsp;Ama şunu da söylemek gerekir ki, Arjantin'in domates&nbsp;ve patateslerinin benzeri yok!</p>

  <p>— &nbsp;&nbsp;&nbsp;Anlıyorum, dedi Traveler, kremayı bununla itiyordun,&nbsp;dirseğinle...</p>

  <p>— &nbsp;&nbsp;&nbsp;Bazen tabii. Ama genellikle dirseklerimi çok sivri buluyorlardı, bunu senin incelikli benzetmene nazire olsun diye&nbsp;söylüyorum. Ne rutubetli hava böyle dostum!</p>

  <p>— &nbsp;&nbsp;&nbsp;Ah, evet, alışırsın, alışırsın.</p>

  <p>Bu tonda konuşmalarını yarım saatçik daha sürdürdüler.</p>

  <p style="text-align: right;"><a href="../Text/Section0045.xhtml">(-39)</a><br /></p>
</body>
</html>
