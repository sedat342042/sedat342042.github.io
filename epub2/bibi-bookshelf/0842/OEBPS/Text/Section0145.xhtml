<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;">138</h1>

  <p>Bize bazen bir şeyler olur, ikimize birden, la Sibylle'e ve bana, tutar, anılarımıza saygısızca saldırmaya başlarız. Çok bir&nbsp;şey gerekmez bunun için, bir öğleden sonranın mızıkçı havası&nbsp;yeter, birbirimizin gözlerine bakarken kapıldığımız sıkıntı...&nbsp;Sonra yavaş yavaş yırtık pırtık bir bez parçası gibi rastgele konuşmamız, bir de bakarız ki anılara dalmışız. Birbirine yabancı&nbsp;iki farklı dünya, neredeyse her zaman uzlaşmasız, sarf ettiğimiz sözlerden doğa doğa, ortak bir yan varmış gibi, alaylı bir&nbsp;söyleşi doğar. Genelde önce ben başlarım, dostlara körü körüne&nbsp;saldırma onları horlama huyumu anımsıyorum da, yanlış anlaşılan bu tür dom dom konuşmalarımın bedelini fena öderdim,&nbsp;siyasal amaçlı mitinglerde, edebi toplantılarda, ateşli aşklarda,&nbsp;alçakgönüllüce gözüken saplantılı bayrak açmalar, baş çekmeler, hepsini anımsıyorum. Ya bana ya da başkalarına mutsuzluk getiren şu kuşku götürür namusluluğumla alay ediyorum&nbsp;bugün, üstelik yalnızca bu olsa, bir yandan alçaklıklar, ihanetler, engellenemez biçimde ağlarını örmekteyken ben de bir&nbsp;önümdekinin, benden öndekilerin, işlerinde hain, namussuz,&nbsp;alçak kişiler olmasına göz yumuyor onları engellemiyordum,&nbsp;bu da iki kere suçluyum demektir. Amcalarıma da gülüp geçiyorum, gerektiği biçimde iyi insanlar oldukları halde, boğazlarına dek boka batmış bu amcaların, boktan üste kalan yerde,&nbsp;sımsıkı, kolalı yakaları parıldardı yine de. Eğer biri çıkıp da onlara sığır gübresi içinde yüzdüklerini söyleseydi yine de, örnek&nbsp;vatansever kişiler olduklarına inandıklarından olacak altüst&nbsp;olurlardı. Her şeye karşın iyi anılarım var onlara ait. Ama gelgelelim, la Sibylle ile ben, Paris'ten bıktığımız günlerde ya da birbirimize salt kötü davranmış olmak için ayaklar altında çiğnerdik bu anıları.</p>

  <p>La Sibylle, amcalarım hakkında ne diye böyle konuştuğumu sormak amacıyla gülmesine ara verdiğinde, amcalarımın orada olmalarını, aynı beşinci kattaki ihtiyar gibi, kapı ardından bizi dinlemelerini isterdim. Dikkatle neler söyleyip ne gibi&nbsp;açıklamalarda bulunacağım konusunda hazırlanırdım, çünkü&nbsp;ne abartmak, ne uçlarda gezinmek ne de haksızlık etmek isterim. La Sibylle ahlaksal konulardan hiç mi hiç anlamaz çünkü&nbsp;(Etienne de öyle ama daha az bencilce; oysa la Sibylle o anın sorumluluğuna inanır, iyi ve soylu davranmak öyle olmak gerektiği anlarda öyledir, aslında bunlar da Etienne'inkiler denli hazcı ve bencilce nedenlerdir).</p>

  <p>O zaman ben de tutup, 1915'lerde anlaşıldığı biçimde mükemmel iki Arjantinli olan amcalarım konusunda açıklamalara girişirim, yaşamlarının doruk noktasındayken, yarı bürokrat&nbsp;varı çiftçi iki insan. "Bir başka dönem" insanı olarak ele alındıklarında, yabancıların sevmeyen, Yahudi düşmanı, çiftliklerine sıkı sıkıya bağlı, on pezo aylıklı küçük hizmetçilerin hazırladıkları <span style="font-style: italic;">mate</span> lerini yudumlayan burjuvalar, vatanına ve bayrağına yurtsever duygularla bağlı, askeri ne varsa ona saygılı, bir&nbsp;de çöle yapılan seferlere, satın almanın hiç de kolay olmadığı&nbsp;düzinelerce kolalı gömleğe sahip bu amcalar bütün ailenin "çıfıt” adını taktığı, çığlıklarla karşılanan veya tehditlere maruz&nbsp;daha kabalık gösterileriyle karşılanan iğrenç yaratıklar... La&nbsp;Sibylle bu görüntüyü iyice bir kavrayınca, bu kez de ona, bu&nbsp;çerçeve içerisinde kaba hatlarıyla, alelacele amcalarımın ve aile&nbsp;efradının iyi ve değerli insanlar olduğunu kanıtlamaya kalkışırım. Özverili babalar ve oğullar, her tür toplantıda hazır ve nazır yurttaşlar, ılımlı gazeteleri okuyan, dikkat ve özen gösteren,&nbsp;meslektaşları ve şefleri tarafından sevilen memurcuklar, bir&nbsp;hastanın başında sabaha dek bekleyebilen veya güzel dayanışma örnekleri verebilen insanlar. La Sibylle karmaşık bir yüzle&nbsp;bakıyor bana, yeniden yeniden anlatmam gerek ona, niçin amcalarımı sevdiğimi açıklamam gerek, neden bazı bazı katırımla onların gölgelerine dek uzanıp geriye kalan anıları da çiğnemeye gerek duyuyorum neden? Anlatmam gerek. O zaman la&nbsp;Sibyile cesaret bulur ve yerine göre kâh sevdiği kâh nefret ettiği&nbsp;annesini anlatmaya başlar. Bazı çocukluk anılarını anlatış biçimine tutunur, yapışırım adeta dört elle, daha önceleri çok komik bir şeymiş gibi anlattıkları bu kez bakarsın acılı bir düğüm&nbsp;olur, sülüklerle dolu bir bataklık. İşte öylesi anlarda la Sibylle'in yüzü tilkininkini andırır, burun kanatları açılıp açılıp kapanır, solup sararır, kesik kesik, soluk soluğa, ellerini ovuşturarak, büküp kıvırarak, parmaklarını çıtlatarak anlatır da anlatır,&nbsp;o an annesi gözükür gibi olur yavaş yavaş belirginleşir yüzünde, annenin berbat giysileri, adı belirsiz bir yerde lazımlık gibi&nbsp;durakalan ananın oturduğu semt, kent dışında bir sokak, sefalet, sefalet içindeki anne bir el olmuş, yağlı pis bir bezle tencereleri kurulamakta. İşin can sıkıcı yanı şu ki la Sibyile sürdüremez hiç anlatmasını, hemen ağlayıp sızlamaya başlar, yüzünü&nbsp;gömer bana, altüst olur onda her şey; gidip çay yapmalı ona,&nbsp;her şeyi unutmalı, gidip gezmeli veya sevişmeli; sevişmeli, ne&nbsp;anne, ne amcalar olmaksızın oracıkta, hep de böyle olur sonunda, ama hep böyle olur.</p>

  <p style="text-align: right;"><a href="../Text/Section0134.xhtml">(-127)</a><br /></p>
</body>
</html>
