<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;">32</h1>

  <p>Rocamadour bebeğim, bebecik, benim bebeğim, Rocama dour.</p>

  <p>Biliyorum Rocamadour, aynada gibi sanki, berrak. Uyuyorsun şu an, ya da ayacıklarına bakıyorsun. Ben de burada, elimde bir ayna tutuyorum ve sen olduğunu sanıyorum, sensin&nbsp;bu, bu sensin. Ama hayır, inanmıyorum buna, sana yazıyorum.&nbsp;Çünkü okumayı bilmiyorsun. Eğer okuyabilseydin yazmazdım&nbsp;ki sana, ya da önemli şeyler yazardım. Gün gelecek, sana uslu&nbsp;olmanı ve üstünü iyice örtmeni yazmak zorunda kalacağım. Ne&nbsp;inanılması zor şey benim için, Rocamadour, bir gün... Bu kez&nbsp;aynanın üstünde yazıyorum kısacık, zaman zaman parmağımı&nbsp;kurulamam gerekiyor, çünkü gözyaşlarımla ıslanıyor. Neden,&nbsp;Rocamadour, ha neden? Ama kederli de değilim ki. Senin anneciğin aptalın biri. Horacio için yaptığım sebze çorbasını taşırdım; Horacio kim, biliyorsun Rocamadour, pazar günü sana&nbsp;kedi ve tüylü küçük tavşanı getiren ve de ana oğul ve bir de o,&nbsp;birbirimize söyleyeceğimiz ne çok şeyimiz olduğu için üzülen,&nbsp;sıkılan bey; üzülür tabii, çünkü o Paris'e dönmek istiyordu; sen&nbsp;ağlamaya başlayınca küçük tavşanın kulaklarını nasıl kıpırdattığını gösterdi; ne güzeldi o zaman; Horacio yani; bir gün anlayacaksın, Rocamadour.</p>

  <p>Rocamadour, çorba taştı diye böyle ağlayıp durmak ne aptallık. Oda şekerpancarı dolu, Rocamadour, bir görsen, küçük şekerpancarı parçaları, krema ve hepsi de yerde, iyi mi? Kızma,&nbsp;Horacio döndüğünde her şeyi tertemiz yapmış olurum, ama önce sana yazmam gerekiyordu, n'apalım böyle zırıl zırıl ağlamak çok saçma, tencereler bulanıklaşıyor karşımda, pencerede&nbsp;koca yuvarlaklar varmış gibi oluyor, alt kattaki kız gün boyu&nbsp;şarkı söyler, <span style="font-weight: bold; font-style: italic;">Les Amants du Havre'ı</span> mırıldanırdı, artık sesi duyulmuyor. Yeniden birlikte olunca sen ve ben, sana bu şarkıyı&nbsp;söyleyeceğini göreceksin. <span style="font-weight: bold; font-style: italic;">Puisque la terre est ronde, mon amour,&nbsp;t'en fais pas mon amour</span>, <span style="font-weight: bold; font-style: italic;">t'en fais</span> <i><b>pas</b></i>...<a href="#senol1" id="mehmet1"><sup>1</sup></a>&nbsp;Horacio akşamlan yazı&nbsp;yazarken veya resim çizerken bu şarkıyı ıslıkla çalar. Çok hoşuna gider senin de Rocamadour.</p>

  <p>Bu kadar güzel, bu kadar şen şakrak, bu kadar viyaklamacı olduğun için Bayan irene senden pek memnun değil, bilesin. Her şey yolunda, diyor, senin çok cici bir çocuk olduğunu söylüyor, bunu söylerken ellerini önlüğünün cebine sokuyor, hani bazı kötü, yaramaz hayvanlar gibi, bu da korkutuyor beni Rocamadour. Bunu Horacio'ya söylediğimde neler hissettiğimi bilemez, ellerini cebine saklayan kötü yürekli hayvan olmasa bile, ben bak neler duyumsuyorum şeyi, neler duyumsadığımı bilmiyorum ki, sana anlatamam ki bunu. Rocamadour, o minik gözlerinden ah bir okuyabilsem neler olup bittiğini şu son on beş&nbsp;günde, saat saat, dakika dakika. Sanırım başka bir sütanne bulacağım sana, bu Horado'yu çileden çıkarsa bile ve bana şey gibi&nbsp;davranmalı... boş ver canım, benim hakkımda ne düşündüğü, ne&nbsp;düşünebileceği seni ilgilendirmez. Daha az konuşan bir sütanne,&nbsp;beni hiç ırgalamayacak üstelik sana çirkin desin, geceleri ağlıyor&nbsp;desin, yemeğini yemiyor, umursamam eğer bunları bana söylediği zaman onun kötü biri olmadığını hissedersem, sana bir kötülük getirecek bir söz söylemezse bunu hissedersem umursamam hiç inan. Her şey çok garip Rocamadour, bana bak örneğin, adını söylemek, adını yazmak hoşuma gidiyor, her seferinde burnunun ucuna dokunuyormuşum, sen gülüyormuşsun gibi oluyor. Bayan irene, tersine seni hiç adınla çağırmıyor, her zaman, çocuk, diyor, farkında mısın, yumurcak bile demiyor, sanki konuşmak için lastik eldiven giyiyor, çocuk, diyor, kim bilir,&nbsp;belki de lastik eldiveni vardır, bu nedenle belki ellerini ceplerine&nbsp;saklıyor ve de sen çok güzel, çok uslu, çok cicisin diyor sana.</p>

  <p>Bir şey var ki Rocamadour, adına zaman diyorlar, yürüyen, durmadan yürüyen bir hayvan gibi, sana bunu anlatamam, çünkü çok küçüksün, ama birazdan Horacio'nun geleceğini söylemek istiyorum sana. Mektubumu okumasına izin vereyim mi, o da bir şeyler söylesin mi? Yoo hayır, kimse, hiç kimse bu mektubu bir başkası okusun istemiyorum, ben de senin gibi; yalnız benim için yazıldı, ikimizin arasında bir sır bu, Rocamadour. Artık ağlamıyorum, daha iyiyim, memnunca,&nbsp;ama ne zor, ne zor her şeyi anlamak, Horacio ve diğerlerinin&nbsp;hemencecik anlayıverdikleri her şeyi birazcık olsun anlamak&nbsp;için ne çok zamana gereksinim duyuyorum bilsen, ama canım,&nbsp;her şeyi çok iyi anlayan bu insanlar seni ve beni anlayamıyorlar, seni yanımda tutamayacağımı anlayamıyorlar, sana yiyecek veremeyeceğimi, altını değiştiremeyeceğimi, uyutamayacağımı, oynatamayacağımı, anlayamıyorlar, aslında önemi de&nbsp;yok onlar için, oysa benim için çok önemli bunlar, ama yine de&nbsp;seni alıkoyamayacağımı biliyorum, bunun ikimiz için de iyi olmayacağını da, Horacio ile kalmam gerektiğini de, Horacio ile&nbsp;yaşamak, ona daha ne kadar sürerse sürsün arayışı, aradığı şeyi bulmasına yardım ederek yaşamak, sen de Rocamadour, sen&nbsp;de arayacaksın onun aradığı şeyi, çünkü sen de erkek olacak,&nbsp;koca bir aptal gibi sen de arayacaksın.</p>

  <p>Böyle bu Rocamadour: Paris'te biz mantarlar gibiyiz merdiven parmaklıklarında, yağ kokulu loş odalarda sürekli sevişiyoruz, aşk! Sonra yumurta pişiriyor, Vivaldi'den plak koyuyoruz pikaba, sigara yakıyor ve konuşuyoruz, Horacio, Gregorovius da, Wong da, ben de, Rocamadour, Perico Ronald ve Babs da, hep sevişiyoruz, yumurta pişirip, sigaralarımızı tüttürüyoruz! Ah bilemezsin ne çok şey içiyoruz, neler tüttürüyoruz, ne&nbsp;çok sevişiyoruz, yatıyoruz, bazen ayakta, bazen yatarak, dizüstü, elle, ağızla, kâh ağlayarak, kâh şarkı söyleyerek dışarıda, dışarıda ne yok ki, pencereler havaya bakıyor, gökyüzüne açılıyor özgürce; ya bir serçe, ya bir çörten görüyoruz, yeniden başlıyoruz sevişmeye. Rocamadour, çok yağmur yağıyor burada,&nbsp;köydekinden daha da çok, her şey paslanıyor, borular, güvercinlerin patileri, Horacio'nun heykellerini yaparken kullandığı&nbsp;teller. Hemen hemen hiç giysimiz yok gibi, ama az buçuk bir şeyle hallediyoruz, iyi bir manto, su çekmeyen ayakkabılar, çok pisiz bir de, herkes hem çok pis, hem çok güzel burada, Rocamadour, yataklar gece kokuyor, ağır uyku kokuyor, altında,&nbsp;tozlar pamuk yapmış ve kitaplar var, Horacio uyuyunca elinden kitap düşüyor, nereye mi, sokağa, aramızda korkunç tartışmalar oluyor çünkü kitabı bulamıyoruz, Horacio, Ossip'in&nbsp;arakladığını söylüyor, sonra bir gün ortaya çıkıyor kitap, gülüyoruz bu kez, hiç yer yok, hiçbir yerde, hatta bir çift ayakkabı&nbsp;için bile yer yok, Rocamadour, örneğin yere bir küvet koymak&nbsp;için pikabı yerden kaldırmak gerekiyor, ama nereye, masanın&nbsp;üstü kitap dolu. Seni burada tutamam. Rocamadour, yanıma&nbsp;alamam, hiçbir yere tutunamazsın burada, çok küçüksün, oraya buraya çarparsın. Bunlar gelince aklıma, oturup ağlıyorum&nbsp;Horacio anlamıyor, kötü biri olduğumu sanıyor, seni yanıma&nbsp;almamakla iyi etmediğim kanısında, seni alsam bile uzun süre&nbsp;tutamayacağımı biliyorum, yine de kötü biri sanıyor beni. Burada insanların kendilerine bile uzun süre tahammülleri yok, sana bile, bana bile, mücadele ederek yaşamak gerekiyor, yasalaşmış, değerli olan tek şey de bu, bir önem taşıyan tek şey, ama bunu da beceremiyor insanlar, Rocamadour, öylesine kirli&nbsp;ve acı, sevmezsin sen, hiç hoşuna gitmez bu, sen ki orada çayırlarda küçük kuzuları seyrediyor, bazen evin tepesindeki rüzgâr&nbsp;fırıldağına konmuş kuşların ötüşünü işitiyorsun, buraları sevmezsin. Horacio çok duygusalsın diyor bana, materyalistmişim, daha neler neler diyor seni buraya getirmediğim için, getirmek istemediğim için, inkâr ettiğim için (vazgeçmek, de istersen buna sen) seni görmeye gitmek istediğim için, ama birden gidemeyeceğimi anladığım için! Oysa uzak bir semtte, tanımadığım bir yerde <span style="font-weight: bold; font-style: italic;">Potemkin Zırhlısı</span> adlı filmi görmek için bir&nbsp;saatlik yolu yürüyebilecek güçteyim; bu nedenle de kızıyor;&nbsp;dünyada hiçbir şeye değişmem bunu, asla vazgeçmem Rocamadour, çünkü dünya artık o denli önemli değil eğer değebilecek bir şey için hemen seçimini yapacak gücün yoksa, eğer bir&nbsp;konsol çekmecesi gibi düzenli yapıdaysan, eğer seni bir yana,&nbsp;pazar gününü de öte yana bırakıyorlarsa, ana sevgisi, yeni&nbsp;oyuncak, Montparnasse Garı, trenler, hız, sahip olunması gereken hız bir yandaysa. Oraya gitmek istemiyorum ben Rocamadour, böylesi daha iyi, biliyorum, sen de üzgün değilsin. Horacio haklı, seni artık hiç düşünmüyorum işte, bazen de beni anlayacak yaşa geldiğinde bana teşekkür edeceksin, inanıyorum buna, ne zaman ki değerdi diyeceksin, olduğum gibi olduğumu, neysem o olduğumu görüp anladığın zaman, iyi ki diyeceksin, değermiş. Ama Rocamadour, yine ağlıyorum ben ve sana bu mektubu yazıyorum, çünkü bilmiyorum, çünkü yanılıyorum belki de, kötü biriyim de ondan belki, hasta, aptal biri,&nbsp;ama çok aptal değil, birazcık kaçık, ama bu bile feci, azıcığı bile&nbsp;sancılar saplıyor yüreğime, başımı omuzlarım içine çekiyorum&nbsp;iyice, eğer kalkmazsam masadan, çatlayacağım ağlamaktan, seni çok seviyorum çok Rocamadour, bebeğim benim, küçüğüm,&nbsp;miniciğim, mini minnoşum, pirinç tanesi dişlim, seni çok seviyorum, fındık burunlum, balım, küçücük ağacım, tahta atım...</p>

  <p style="text-align: right;"><a href="../Text/Section0139.xhtml">(-132)</a><br /></p>

  <p><a href="#mehmet1" id="senol1">1</a>&nbsp;Madem yuvarlak dünya, sevgilim, dert etme kendine, sevgilim, dert etme kendine.<br /></p>
</body>
</html>
