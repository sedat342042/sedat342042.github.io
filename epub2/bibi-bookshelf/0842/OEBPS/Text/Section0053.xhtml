<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;">47</h1>

  <p>Ben benim, ben oyum. Biz biziz, ama öncelikle ben, kendimim, son nefesime kadar da ben olma hakkımı koruyacağım. Atalia benim. <span style="font-weight:bold;font-style:italic;">Ego</span> Ben. Arjantinli üniversite mezunu bir kadın,&nbsp;ete batmış bir tırnak, ben, bazı bazı güzel bir kadın iri siyah gölgeli gözler; bu benim. Atalia Donasi, benim ben. Ben. Ben, ben!</p>

  <p>Ne deli biri şu Manou, gidip ala ala şu aleti almış eğlence olsun diye. Bir <span style="font-weight:bold;font-style:italic;">Rewind.</span> Ne ses, sese bak sen, benim sesim değil&nbsp;ki bu. Yapay, yanlış ve zoraki çıkarılmış bir ses: "Ben, ben'im,&nbsp;ben o'yum. Bizler biziz, ama öncelikle ben, benim, son nefesime&nbsp;kadar..." STOP. Olağanüstü bir aygıt bu kasetçalar; tamam ama,&nbsp;yüksek sesle düşününce olmuyor ya da alışmak gerek önce buna. Manou bununla oteldeki kadınların konuşmalanndan oluşturacağı şu ünlü piyesi için kayıt yapacak ama boşuna. Aygıtın&nbsp;göz lambası gerçekten büyülü göz gibi, kıpırdaşıp duran yeşil&nbsp;ışıktan çizgiler, açılıp açılıp kapanıyor, şaşı kedi bana bakıyor.&nbsp;Aygıtı karton kutu içinde saklamak iyi olacak. <span style="font-weight:bold;font-style:italic;">Rewind.</span> Kısa&nbsp;kurdele, kaygan mı kaygan, dümdüz, tektip <span style="font-weight:bold;font-style:italic;">Volüme.</span> 5 m. veya&nbsp;5.5 m.: "Büyülü göz, gerçekten büyülü, göz lambası, yeşil çizgiler ki..." Ama asıl büyü ağzımdan şunların çıkmasıyla olurdu:&nbsp;"Büyülü göz saklambaç oynuyor, kırmızı çiziklerse..." Yankılı&nbsp;oldu ses. Mikrofonu daha da yaklaştırmak gerek, sesi de kısmalı. Ben benim, ben o'yum, gerçekte ben ne miyim, Faulkner'dan&nbsp;berbat bir aşırmaca. Ses iyi, sonuç iyi. Acaba o da bir teybe mi&nbsp;okuyor, yoksa viski mi teyp bandı oluyor ona? Teyp mi demeli,&nbsp;kayıt aygıtı mı? Horacio, teyp diyor, aygıtı görünce amma da şaşırdı ve "Eee, dur bakalım dostum bu ne güzel teyp böyle!" dedi. Oysa teybin kitapçığında kayıt makinesi deniyor, mağazadakiler daha iyi biliyor olmalılar. <span style="font-weight: bold; font-style: italic;">REWİND.</span> Ohooo, eğleneceğiz&nbsp;galiba. "... Faulkner. Ses iyi, tamam." STOP. Kendi sesimi yeni&nbsp;baştan dinlemek hiç de hoş değil doğrusu. Bütün bunlar zaman&nbsp;ister, zaman, zaman. Bütün bunlar zaman ister. Ses tonu doğal&nbsp;mı bakalım: "... zaman, zaman, zaman." Sanki nezleli bir cüce&nbsp;kadın konuşuyor. Ama nasıl çalıştığını biliyorum artık. Manou&nbsp;şaşıp kalacak, çünkü bir aygıtı çalıştırma konusunda hiç güvenmez bana. Ben ki bir eczacıyım. Horacio o denli kılı kırk yaran&nbsp;biri değil, insana püre makinesinden çıkan ezik püreymiş gibi&nbsp;bakıyor, haydi oturun ve yiyin bakalım.</p>

  <p><span style="font-weight:bold;font-style:italic;">Rewind</span> mı? Hayır durun, arkasından ne gelecek, ışıkları söndürelim. Üçüncü şahıs zamiriyle konuşmaya çalışalım. O&nbsp;zaman Talita Donosi ışıkları söndürür, ortalıkta yalnızca göz&nbsp;lambası vardır, büyülü gözü teybin, kırmızı çizgileriyle (belki&nbsp;de yeşiller ya da mor) bir de sigarasının yanan ucu karanlıkta.&nbsp;Sıcak, sıcak, Manou daha dönmedi San Isidro'dan; saat on bir&nbsp;buçuk oldu bile. Gekrepten orada, penceresinde, onu göremiyorum ben ama ne önemi var, orada penceresinde ve Horacio&nbsp;oturmuş zavallı masasının önüne, ya okuyor ya da sigara içmekte mum ışığında. Gekrepten'e Horacio'nun odasında bizimki gibi otel odası havası yok, neden bilmem ama yok işte.&nbsp;Aptallık canım bizimkisi, otel odası orası da, öyle bir otel odası ki, hamamböceklerinin sırtında bile oda numarası yazılı desem yerinde olur. Bir de Don Bunche var tabii yanı başlarında, veremliler, kamburlar, saralılar yirmi pezoya muayeneye&nbsp;gelir. Alt katlarında ise akortsuz seslerle söylenen tangolarıyla uygunsuz bir yer. REWİND. Geriye sarmak, yarım dakikalık bir zamanını alıyor insanın. Olmadık zamanda çalıştırıyoruz ama, Manou'nun pek seveceği bir konu bu. 5'e getiriyorum: "..derinin sırtında bile oda numarası yazılı." Yok olmadı,&nbsp;daha yüksek ses. REWİND. Şimdi dur bakalım: "Horacio zavallı masasının önüne oturmuş ya da yeşil mum ışığında sigarasını tüttürmekte..." STOP. Neden "zavallı" masa? Zavallı,&nbsp;zavallı, yoksul, zavallı masası demeye hiç gerek yok, tabii&nbsp;eğer eczacı bir kadınsan benim gibi. Zavallı, zavallı, yufka yürekli olmayalım bakalım, yeri değil. Tamam Talita, tamam,&nbsp;yeter bu kadar. REWİND. Ta ki bant bitip çat diye atana dek;&nbsp;bu aygıtta işin kötüsü milimetrik hesap yapacaksın, eğer bant&nbsp;bir çıkarsa, fırlarsa bitip, yeniden takmak için otuz saniye&nbsp;kaybedersin. STOP. Tamam! İki santim daha bu yana. Başta&nbsp;ne demiştim, anımsamıyorum şu an ama korkmuş, ürkmüş&nbsp;bir fareninki gibiydi sesim, bunu biliyorum, mikrofon korkusu, bilirsin. Ses hacmi 5 olsun, beşe getirelim bakalım daha iyi&nbsp;duymak için tabii. "Ben benim. Ben o'yum. Bizler biziz, ama&nbsp;öncelikle ben benim..." Peki ama ne diye söyledim bunları ha?&nbsp;Ben benim elbet ve buradayım, sonra ne diye masasından söz ettim, kızdım şimdi, kızdım işte. "Ben benim, ben o'yum."</p>

  <p>Talita, teybi durdurdu, kapağını kapattı, iğrenmiş gibi baktı, gidip kendine bir limonata doldurdu. Klinik konusunu düşünmek istemiyordu (Müdür akıl kliniği diyordu ki akla pek uygun değildi bu ad) ama klinik işini düşünmekten vazgeçerse&nbsp;(düşünmekten vazgeçmek gerçeklikten öte bir umuttu daha&nbsp;çok) birdenbire başka başka hiç de hoş olmayan düşünceler dizesine dalıyordu ki o da olmuyordu. Manou'yla Horacio'yu aynı anda düşünüyordu sonra Horacio ile birlikte sirkin idare binasında konuştukları sırada, hiç kırıcı olmadan birbirleri üstüne attıkları şu denge olayını düşünüyordu. Bir başkasının sende yer etmiş olması, daha bir güç kazanıyordu kafasında, özellikle klinikte geçenler korkutuyordu onu; beyaz gömlekleri&nbsp;içinde öfkeli delilerin korkunç görünümleri geliyordu gözü&nbsp;önüne, birbirlerini ellerinde ustura ile kovalayanlar, hasta tabelalarına kusanlar, düzenli biçimde mastürbasyon yapanlar. Beyaz gömleklerini giyinmiş halde Horacio ile Manoünun delileri tedavi edip bakmalarını seyretmek çok eğlenceli olacaktı&nbsp;doğrusu. "Bir yerim, bir önemim olacak herkesin gözünde," diye düşündü alçakgönüllüce, "Müdür herhalde eczaneyi bana bırakacaktır, tabii eğer eczane varsa. Belki de boktan bir sağlık&nbsp;evidir, bir dispanser. Ve tabii her zamanki gibi beni yatıştırmaya çalışacak Manou da." Talita her şeyi yeniden gözden geçirse iyi olacak, her şey çabucak unutulup gidiveriyor, yumuşacık zımpara taşıyla zaman, şu yaz mevsiminin günleriyle anlatılması olanaksız savaşım, liman, sıcaklar bozgun havasıyla tahta köprüyü yerinden indiren Horacio, kedisi ile Talita'yı başından atma kabalığı, yeni baştan tramvaya bin Talita, çünkü kavuşacağımız çok şey var. Neden sonra ancak, belirsiz bir yemiş gibi&nbsp;zaman, eğri büğrü kutularla, ayağa batabilecek tığlarla, pis su&nbsp;kaplarıyla, kalaslarla iliştirilivermiş temizlik bezleriyle her akşamki sirk, Manou ve Horacio, ona bakıp duruşları ya da birbirlerini izleyişleri, gitgide aptallaşan ya da gerçekten bir dâhi&nbsp;kedi, zincirden boşanmış gibi bağırıp çağıran, şaşkınlıklara düşen seyirciler karşısmda dört işlem yapması; eve yaya dönüşler,&nbsp;bu sırada Manou ile Horacio birer bira devirsinler diye meyhaneye girişleri, sürekli konuşmaları, konuşmaları, nelerden mi,&nbsp;hiçbir şeyden, kahrolası sıcakta konuşa söyleşe anlaşmaları,&nbsp;dumanlı hava, o yorgunluklar. <span style="font-weight: bold; font-style: italic;">Ben benim, ben oyum</span> demişti işte&nbsp;Talita, hiç düşünmeksizin, yani düşünmekten öte şöyle diyelim, sözcüklerin, tımarhanedeki deliler gibi cıldırdığı bir yerlerden çıkıp gelmeleri, sözcükler, bulanık, tehditkâr ya da saçma mı saçma, anlamsız, kendilerine özgü ayrıksı, yalnız bir yaşamı&nbsp;sürdüren sözcükler, tutup birdenbire fırlayıvermeleri ortaya,&nbsp;kimsenin engelleyemeyişi, tutamayışı: <span style="font-weight: bold; font-style: italic;">Ben benim, ben oyum</span> ama&nbsp;bu o, Manou değildi, o dediği Horacio idi, orada durup duran,&nbsp;kendi içine sızan, onu kirleten, kurnaz, geceleri odasının gölgesine sığınan, gölge sigarasının yanan ucuyla uykusuzluk belirten biçimleri ağır ağır karanlığa çiziveren Horacio.</p>

  <p>Talita korkuya kapıldığı zaman, gidip kendine nane-ıhlamur yapardı, yarı nane, yarı ıhlamur. Şimdi Manou'nun anahtarını kapıda çevirdiği anı beklerken de yaptığı buydu. Manou ona uçarı sözler söylemişti, havalı: "Horacio fazlaca ilgi duyuyor sana, ha." Biraz saldırgan sözler, ama güven duygusu veren türden. Hatta Manou demişti ki, eğer Horacio Talita'yı kendine hak görüyorsa (ama durum bu değildi, hatta usulca bile&nbsp;söylememişti bunu, ima bile etmemişti) ki&nbsp;</p>

  <blockquote style="margin: 0 0 0 40px; border: none; padding: 0px;">
    <p>bir ölçü ıhlamur&nbsp;</p>

    <p>bir ölçü nane&nbsp;</p>

    <p>su kaynar kaynamaz, stop&nbsp;</p>
  </blockquote>

  <p>&nbsp; &nbsp; &nbsp; &nbsp; bu durumda bir şey yok sayılırdı ortada, önemli bir şey yok. O halde, eee? Peki? Ama o halde, eğer Talita karşılık vermiyorduysa, ne demeye hep orada odasının karanlığına çekilip, &nbsp;ta içlerine, ya okuyor ya sigara içip duruyordu, sanki ille de Talita'nın kendisine gereksinim duyar gibi, öyle ya da böyle, ama mutlak gereksiniyor, evet tamam, durum buydu, tıpkı böyle,&nbsp;ona gereksinim duyuyordu, uzaktan asılıyordu ona, umutsuz&nbsp;bir çekiş, bekleyiş, sanki bir şeylere ulaşmak ister gibi, bir şeyleri daha iyi görmek, ya da daha iyi bir şey olmak için sanki. O&nbsp;halde "Ben ben'im, ben o'yum" demek yerine: "Ben o'yum,&nbsp;çünkü ben ben'im" demek daha doğru. Talita iç geçirdi, güzelce&nbsp;akıl yürütmüştü; nane-ıhlamur kaynamış, mis gibi kokuyordu,&nbsp;hafifçene doyum duydu, bir hoşnutluk duygusu, doyum.</p>

  <p>Ama bu da değildi yalnızca, çok basit olurdu doğrusu böyle denirse. Horacio hem onunla ilgileniyor (mantık işte burada işe karışıyor) hem de ilgilenmiyor gibi gözükemezdi. Bu ikilemden ayrıca bir üçüncü durum ortaya çıkıyordu ki o da şuydu:&nbsp;Aşkla ilgisi olmayan bir şeyler (aşkı düşünmek onunla ne aptallık, çünkü onun için aşk Manou, yalnızca Manou, sonuna dek,&nbsp;sonsuza dek Manou) vardı, daha çok avı kovalayış, araştırma,&nbsp;ardına düşüş, ya da korkunç acılı bir bekleyiş, ulaşamadığı kanaryaya bakan, bakıp duran kedininki gibi, bir tür gün ve gecenin dondurulması oracıkta, kulağı kirişte bir vahşi hayvan. Bir&nbsp;parça kopar, bir yarım daha, hafif bir köy kokusu, kırlar, Horacio lütfedip konuşana ve çekip gidene dek iş-in bu-ya-ka-sında&nbsp;ne-ler olup-bittiği-ni açıklayan birtakım sözler duymaksızın&nbsp;beklemek, tutup kafasına kurşunu sıkar bu açıklamalardan biri,&nbsp;vurur onu öldürür. Ama yoo hayır, böyle değil ki, durup orada&nbsp;ha bire <span style="font-weight:bold;font-style:italic;">mate</span> içmeler, onlara bakmalar, Manou'yu <span style="font-weight:bold;font-style:italic;">mate</span> içmeye&nbsp;çağırmalar, gözünün içine bakmalar Manou'nun, üçünün birden, bitmez tükenmez gibi görünen bir figürü yineleye yineleye&nbsp;dans edişleri. "Roman yazmalıymışım aklıma müthiş şeyler geliyor," diye düşündü Talita. Kendisini öylesine bunalmışlık, kararmışlık içinde duyumsar oldu ki, kalkıp teybi yeniden çalıştırdı ve Traveler gelene dek şarkı söyledi durdu. Talita'nın sesinin&nbsp;iyi gitmediği sonucuna vardı her ikisi de, Traveler, bir baguala nın nasıl söylenmesi gerektiğini gösterdi. Teybi Gekrepten' in taraf tutmadan hangisinin güzel güzel söylediğine karar&nbsp;vermesi için pencerenin yanına götürdüler, eğer Horacio evdeyse o ne diyecekti bakalım. Ama yoktu evde. Gekrepten, çok güzel, dedi, çok güzel, sonra da akşam yemeğini Traveler'lerin evinde birlikte yemeye karar verdiler; Talita'nın söğüşü ile, onlara gitmeden Gekrepten'in yapacağı russalatası bir araya gelince güzel bir akşam yemeği olacaktı. Her şey çok çok iyi gibiydi&nbsp;Talita'nın gözünde ama aynı zamanda bir örtü havası vardı her&nbsp;şeyde, yatak örtüsü, çaydanlık örtüsü, bir şey örtüsü; kapkacak&nbsp;örtüsü; her şey, her şey, teypte Traveler'in her şeyden hoşnut&nbsp;hali, yapılan şeyler ya da üstüne koymak için alınan kararlar,&nbsp;ama neyin üstüne karar, işte sorun, işte akıl yürütmeler, her&nbsp;şey, her şey eskisi gibi nane-ıhlamur kaynamadan önceki gibi&nbsp;süregitsin diye, yarıya kadar nane, yarım ıhlamur...</p>

  <p style="text-align: right;"><a href="../Text/Section0117.xhtml">(-110)</a><br /></p>
</body>
</html>
