<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;">18</h1>

  <div>
    <br />
  </div>

  <p>O saatte, orada ne işi olduğunu kendi kendine sorup durması bir işe yaramıyordu, daha düne kadar tanımadığı, gelecekte de unutulup gidecek olan sevgili arkadaşlarıyla, yer ve zaman içinde rastgele karşılaştığı bu insanlarla neden birlikteydi. Babs, Ronald, Ossip, Jelly Roll, Akhenaton ne fark eder?&nbsp;Bu yeşil mum ışıkları için ne fark eder birbirine benzer gölgelerden öte nedir ki? Kafayı ne biçim bulduk, votka mı, çok&nbsp;sert çok.</p>

  <p>Tüm bunların genel açılımını düşünmek, anlamak mümkün olabilseydi ne iyi olurdu. Kulüp'ü kavramak, <span style="font-weight:bold;font-style:italic;">Cold Wagon Blues</span>'u anlamak, la Sibylle'in aşkını anlamak, her nesneden&nbsp;eline dek uzanan iplik parçalarını anlamak, her kuklayı, her&nbsp;cambazı, soytarıyı, soytarılığı, örneğin yortuları anlamak gibi&nbsp;anlayabilmek; kabul edilmesi kuşku götürür başka tüm bir&nbsp;gerçeği simgeleri olarak değil başlı başına birer uyarıcı gibi&nbsp;(bu ne dil, bu ne terbiyesizlik!) şu saat başlatacağı bir koşuya&nbsp;atılmak, bir an önce kaçış yollarını anlamak, harikulade mis&nbsp;kokulu, ılık bir hava veren, insanı korkutacak kadar sıcacık&nbsp;Eskimo battaniyesinden kopabilmek, kapının önüne çıkmak,&nbsp;yürümeye koyulmak, yapayalnız yürümek sokağın köşesine&nbsp;dek, sokak da yalnızdır; Max'ın kahvesine kadar gitmek, Max&nbsp;da yalnız biri; Bellechasse Sokağı'ndaki sokak fenerine dek&nbsp;gitmek; orası da yapayalnızdır. Evet, belki de hemen şu an, şu&nbsp;andan başlayarak, hemen...</p>

  <p>Ama tüm bunlar metafizik alanda böyle. Çünkü Horacio, sözcükleri... Yani sözcükler Horacio'ya göre kolay... (Uykusuz&nbsp;geçen saatler boyunca daha önceleri de uzun uzadıya düşünüp&nbsp;taşındığı soru.) La Sibylle'in elinden tutmak, yağmura çıkmak,&nbsp;sanki içtiği sigaranın dumanıymış gibi kadın, çekip götürmek,&nbsp;kendinden bir parçaymış gibi, yağmur altına. Yeniden sevişmek onunla, ama bu kez onun için sevişmek, çok kolay bir kopuşu, gösterilen çabanın boşunalığını örten her şeyden bir anda&nbsp;vazgeçişi öğrenmek amacıyla değil. Eğer tüm bunlar, yani çatı&nbsp;katındaki odanın camlarına vuran şafak vakti, kendisine bakan&nbsp;la Sibylle'i seyretmekte olan Gregorovius ve Gregorovius'a bakan la Sibylle'in kederli yüzü, <span style="font-weight: bold; font-style: italic;">Struttin' with some barbecue,</span> sessizce Ronald'dan gizli, yeniden ağlamaya başlayan Babs, artık&nbsp;ağlamayan, ama sigara dumanlarıyla çerçevelenmiş yüzü ile&nbsp;azizleri çağrıştıran Ronald, her şeye tepeden bakan biçimli taburesine tünemiş İspanyol hayaleti Perico; evet tüm bunların&nbsp;genel ve geniş bir açıklaması olabilseydi, tüm bunlar olmasaydı&nbsp;da aslında yalnızca oracıkta&nbsp;<span style="font-style: italic;">oluverseydi,</span> biri, sivri dişlerini geçirip, orada her ne varsa ısırıp özünü anlayabilseydi, ısırıp parça&nbsp;koparsaydı bu ne olduğu bilinmedik şeylerden, ta kemiğine&nbsp;dek geçirseydi dişlerini ve (kim ne olursa bu, mademki şu an&nbsp;bunları kendisi düşünüyordu, öyleyse kendi olmalıydı özellikle, hiç olmazsa düşündüğünü kesin biçimde bilebilen ya da düşünmekte olduğunu diyelim biri, eh seni koca Descartes, ne can&nbsp;sıkıcısın!) kopardığı parçaları barış kuşuna, mayıs böceğine, sevinci bildiren cırcırböceğine atabilseydi ve bir kapıdan bir bahçeye girebilseydi, öbürlerine göre alegorik bir bahçeye -örneğin&nbsp;<span style="font-weight: bold; font-style: italic;">mandala'</span>lar<a id="footnote7"></a><sup><a href="#senol1" id="mehmet1">1</a></sup> nasıl alegorik ise başkaları için- ve bu bahçede bir&nbsp;çiçek koparabilsindi, bu çiçek de la Sibylle olsundu ya da Babs,&nbsp;ama kim ya da ne oldukları açıklığa kavuşturulmuş, her şeyi&nbsp;açıklayan, onları sarmalayan kulüp havasından sıyrılıp çıkmış,&nbsp;anlaşılmış sonra yeniden eski durumlanna dönmüş, tenleri soyulmuş, olduklan şeyin dışına çıkabilmiş kişiler, su yüzünde&nbsp;bir la Sibylle ya da Babs, ama tüm bunlar düşsel yeryüzü cennetine duyulan özlemden; ideal saflık, ama işte masumiyet yalınlığın kaçınılmaz sonucu; delinin biri havalandı yine, kaleler&nbsp;havalandı, at şaha kalkıyor, piyonlar düşüyor tek tek ve satranç tahtasının ortasında, antrasitten aslanlar gibi iriyarı şahlar bir&nbsp;yanında en doğru olan, en uç olan; en safı orduların öte yanda&nbsp;yer almış, şafak atanda, ataklar savuşturulacak, çıkış yolu bulunacak, barış anlaşması imzalanacaktır. Masumiyet! Timsahlarda çiftleşme ahların ohların masumiyeti değil! İsa, Meryem,&nbsp;kirli ayaklar; güvercinlerin dolaştığı kırmızı tuğlalı çatının masumiyeti, kadınların başına sıçan güvercinler, tabii öfkeden kuduracak olanların... Saflık; şeyin... saflığı. Horacio, Horacio yalvarırım sus lütfen.</p>

  <p>Saflık.</p>

  <p>Yeter. Defol, kalk oteline dön, bir banyo yap, <span style="font-weight:bold;font-style:italic;">Notre Dame'ın Kamburu'nu</span>&nbsp;ya da <span style="font-weight:bold;font-style:italic;">Mouchecoul' un Dişi Kurtlar'ını</span> oku, ayıl biraz.&nbsp;Bu da en azından anlamak için genel bir açılımdır.</p>

  <p>Saflık. Korkunç bir sözcük. Saflık, saf, aptal, irin suratlı, salak herif, pis herif. Görüyor musun? Su, özsu, bir ne bileyim Brisset'nin bulup çıkaracağı özsu. Niye ağlıyorsun şimdi?&nbsp;Aman kim ağlıyor, yoo ağlamıyorum ben.</p>

  <p>Yortu gibi irin sözcüğünü de işitmek. <span style="font-weight:bold;font-style:italic;">Damn the Language.</span><a href="#senol2" id="mehmet2"><sup>2</sup></a>&nbsp;işitmek. Anlamak değil, yalnızca <span style="font-weight:bold;font-style:italic;">işitmek.</span> Bulunabilir bir cenneti&nbsp;sezmek: Var olmuş olmak için burada bulunuyor olamayız değil&nbsp;mi, ne dersin Brisset? insan kurbağadan türemiştir... <span style="font-weight:bold;font-style:italic;">Blind as a&nbsp;bat</span>, <span style="font-weight:bold;font-style:italic;">drunk as a butterfly</span>,<sup><a href="#senol3" id="mehmet3">3</a>&nbsp;</sup>görkemli bir çıkışla, tutup kapının önüne koyacaksın belki de... (git otele, bir parça buz enseye, ve uyku. Bir sorun var ama; Johnny Dodds mu olsun, Albert Nicolas&nbsp;mı? Dodds, Dodds olsun kesinkes. Not: Ronald'a sormak gerek&nbsp;yine de.) Berbat dizeler uçuşuyor çatı katı penceresinde: "Yürek&nbsp;son kez gevşeyip kasılırken, boşluğa yuvarlanmadan önce."&nbsp;Yanmış, kül olmuş bir ev. <span style="font-weight:bold;font-style:italic;">Algının Kapıları.</span> Aldley Huxdo-us'dan.<a href="#senol4" id="mehmet4"><sup>4</sup></a>&nbsp;<span style="font-weight:bold;font-style:italic;">Get yourself a tiny bit of mescalina,</span><a href="#senol5" id="mehmet5"><sup>5</sup></a><span style="font-weight:bold;font-style:italic;">&nbsp;brother, the rest is bliss&nbsp;and diarrhoea</span>. Aman neyse, ciddi olalım biraz (evet Johnny&nbsp;Dodds'tu, dolaylı yollardan da olsa belliydi: baterist Zutty Singleton'dan başkası olamaz, klarnette Johnny Dodds: cazoloji bu,&nbsp;tümdengelimli bilim; sabahın saat dördünde böyle işte, öğrenmesi de çok çok kolay. Seçkin baylara, bayanlara ve papazlara&nbsp;bu işten vazgeçmelerini öğütleriz). Biraz ciddi olalım Horacio;&nbsp;ağır ağır kalkıp sokağa kapağı atmadan önce elimizi vicdanımıza, ruhumuzu parmak uçlarımıza, ya da dilimizi çabuklaştırıp&nbsp;ortasına koyarak kendi kendimize soralım (sanki biri matematik,&nbsp;biri tasvir antolojisi, re-sim-li iki cilt kitap gibi) soralım kendimize: Bu işe tepeden mi başlamak, yoksa her şeyi temelden, en alttan mı ele almalı (ama nefis bu söylediklerim, demek ki her şeyi&nbsp;açık seçik görebiliyorum, çok güzel, votka sözcükleri dilime çivilemiş sanki, kelebekler mantarlar üzerine nasıl konarsa, A, A'dır, <span style="font-weight: bold; font-style: italic;">a rose is a rose</span><a href="#senol6" id="mehmet6"><sup>6</sup></a><span style="font-weight: bold; font-style: italic;">&nbsp;April is the cruellest month,</span><a href="#senol7" id="mehmet7"><sup>7</sup></a>&nbsp;her şey yerli yerine ve her güle bir yer. Bir güldür, bir güldür, bir güldür.</p>

  <p><span style="font-weight:bold;font-style:italic;">Uf! Beware of the Jabberwocky, my son.</span><a href="#senol8" id="mehmet8"><sup>8</sup></a></p>

  <p>Horacio duvara yaslanmışken biraz daha kaykıldı ve görmek istediği ne varsa açık seçik, iyice gördü. Tüm dikkatini toplayarak ya da şu an olduğu gibi, yere yayılmış, gevşemiş,&nbsp;çatı penceresine karşı, yeşil mumlara, la Sibylle'in kederli görünen kuzu suratına, <span style="font-weight:bold;font-style:italic;">Jelly Beans Blues'u</span> söyleyen Ma Rainey'e&nbsp;karşı apaçık bakadururken, bu işe atılsın mıydı, neresinden&nbsp;başlasındı, tepeden mi, temelden mi, bir girişim miydi gerçekten bu, bilmiyordu. Böyleydi, böyle değildi, daha çok yaygındı,&nbsp;alıcıydı, gerçek gözlerle daha iyi bakıldığında her şey nasıl süngerimsi görülürse, emici görülürse, öyle. Hayır, kendi evini&nbsp;kendi elleriyle yıktığım hissedemeyecek kadar o an kendi içinde hiçbir şeyin yerli yerinde olmadığını, aynı zamanda da -gerçekti evet, nefis bir gerçeklikti- her yanda, yerde, tavanda, yatakların altında, küvetteki suda, her yerde yıldızların var olduğunu, yıldızların ve sonsuzluktan kopma parçaların, şiirlerin,&nbsp;güneşlerden ve koskoca kadın yüzlerinden, içinde türlerinin&nbsp;ateşliliği okunan kedi çehrelerinden kopmuş gibi şiirlerin dolaştığını göremeyecek kadar sarhoş değildi; sonra dilinde karıncalarla kırkayaklar gece-gündüz süren kapışmalara girişmişlerdi, öfke içinde saldırıyorlardı birbirlerine, kokuların nefis saf anlatımıyla küfür bir aradaydı dilinde, net görüntü en berbat&nbsp;argo ile birlikteydi. Düzensizlik, egemendi her yanda, evin içinde, dışında at koşturuyordu; karmakarışık, uzun, düz saçlar,&nbsp;donuk, camsı gözler, eksik oyun kartlarını tutan eller, ne başlığı&nbsp;ne de altında imzası olmayan yazılar; çorba, masada tabaklar&nbsp;içinde soğuyordu, döşemede pantolonlar atıldığı yerlerde, çürük elma ve pis lekeli pamuklarla bir arada duruyordu. Tüm&nbsp;bunlar daha da büyüyor, büyüyordu, korkunç, acayip bir müzikti, her yanı kadife kaplı, döşemeleri cilalı evlerin sessizliğinden daha garip, ana-babalann suskunluğundan daha ürkünçtü&nbsp;her şey, işte o zaman onca kargaşanın içinde tek bir gömlek&nbsp;düğmesini yerinde bulamıyordu, geçmiş ve en ufak rüzgârda&nbsp;dönmeye başlayan rüzgârgülü gibi açılan bir zamanın ortasında, herhangi bir çiçek saksısı dibine saplı bir tıraş bıçağı bile&nbsp;bulamadığı için cam kırıklarıyla tıraş oluyordu; şimdiki zaman&nbsp;geçmişin içindeydi, bir adam soluk soluğaydı ve kendisini çevreleyen kargaşayı seyrederken neredeyse deliler gibi saçmalayacak kadar yaşadığını hissediyordu ve soruyordu kendi kendine: Tüm bunların gerçekten bir anlamı var mıydı? Düzensizlik ve karmaşa vardı, doğruydu, bundan kendi kendine mi sıyrılacaktı, delilik yoluna saparak belki de yokluğu delilikten&nbsp;farklı bir akılcı yola girecekti. "Karmaşadan düzene doğru yol&nbsp;alış, diye düşündü Oliveira. Peki ama hangi düzen en korkuncu düzenlerin, düzensizliğin en berbat, en uğursuz, en uslanmazına benzemeyeni hangisi olmalı? Tanrıların düzeni ya kiklon, ya lösemi, şairinki madde dışı bir şey, sert zemin, titrek dudakların çiçeği, <span style="font-weight: bold; font-style: italic;">mama mia,</span> ne biçim kafa bulmak bu? Berbat haldeyim, gidip yatmalıyım, hem de hemen!" La Sibylle ağlıyordu, Guy ortalıkta yoktu, Etienne, Perico ile tartışıyordu, Wong'la Ronald otuz üç buçuk devirli plağın dönüşüne bakıyorlardı, ne daha fazla, otuz bir buçuk devirli ve dönerken <i><b>Oscar's Blues</b></i> çalıyordu, piyanoda Oscar'ın kendisi vardı, şu Oscar&nbsp;Peterson mu ne, şişko ve kederli bir piyanist, piyano başında biri işte, camlarda yağmur ve edebiyat biraz.</p>

  <p style="text-align: right;"><a href="../Text/Section0160.xhtml">(-153)</a><br /></p>

  <p><br /></p>

  <p><a href="#mehmet1" id="senol1">1</a>&nbsp;Sanskritçede daire anlamına gelen ve evreni temsil eden desenler.</p>

  <p><a href="#mehmet2" id="senol2">2</a>&nbsp; Kahrolası dil.</p>

  <p><a href="#mehmet3" id="senol3">3</a>&nbsp; Bir yarasa gibi kör, bir kelebek gibi sarhoş.<br /></p>

  <p><a href="#mehmet4" id="senol4">4</a>&nbsp; Aldous Huxley. Sarhoşluğu nedeniyle böyle algılıyor.<br /></p>

  <p><a href="#mehmet5" id="senol5">5</a>&nbsp; Git biraz meskalin al kendine kardeşim, gerisi sarhoşluk, mutluluk, neşe ve benzerleri.<br /></p>

  <p><a href="#mehmet6" id="senol6">6</a>&nbsp; &nbsp;"Bir güldür bir gül." Gertrude Steln'in bir şiirinden.</p>

  <p><a href="#mehmet7" id="senol7">7</a>&nbsp; &nbsp; "En zalim aydır Nisan". T.S. Eliot'un bir şiirinden.<br /></p>

  <p><a href="#mehmet8" id="senol8">8</a>&nbsp; &nbsp; Jabberwocky'ye dikkat et yavrum." Jabberwocky: Alice Harikalar Ülkesinde nin fantastik yaratıklarından biri.<br /></p>

  <p><br /></p>
</body>
</html>
