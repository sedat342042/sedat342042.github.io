<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;">142</h1>

  <p>1. &nbsp;&nbsp;&nbsp;- Ne olup olmadığım bilemem onun. Hiçbir zaman da&nbsp;bilemeyeceğiz. La Sibylle denince yalnızca onun başkaları üzerindeki etki ve sonuçlarını bilebiliyoruz. Hepimiz birazcık&nbsp;onun aynalarıydık derim, ya da o bizim aynamızdı. Bunu açıklamak olanaksız.</p>

  <p>2. &nbsp;&nbsp;&nbsp;- Kafasızdı, dedi Etienne; ne mutlu sakin kafalara, vs.&nbsp;vs. Yemin ederim doğru söylüyorum bak, ciddiyim. Kafasızlığı sinirime dokunuyordu, Horacio kültür noksanlığı diyordu,&nbsp;ama yanılıyor o. Cahille aptal arasında fark var, herkes bilir&nbsp;bunu, o ise kabul etmek istemiyor, neyse ki yalnız o. La Sibylle&nbsp;sanıyor ki okuya okuya olur, okumak akıl katar aklına. Bilmekle anlamayı birbirine karıştırıyor hanımefendi. Ve zavallıcık bizim bilmediğimiz nice şey biliyordu, bileyim diye diye&nbsp;öğrenmiş hepsini.</p>

  <p>3. &nbsp;&nbsp;&nbsp;- Boş lafı bırak, dedi Ronald. Tüm bu çatışmalar ve sapmalar, kutuplaşmalar karmaşasına son ver. Bana sorarsan kafasızlığı öylesine ot, öylesine kabuklu, yani bitki ve hayvan, öylesine gizemli ne varsa o şeylere yakın olmanın bedeliydi. Dinle&nbsp;bak, örnek mi istersin: adlara inanmazdı, olanaksızdı onun için,&nbsp;gidip o şeyin üstüne parmağını koyup adını söylemek gerekirdi, işte o zaman haa, derdi kabullenirdi. Bu hızla nereye varır&nbsp;dersin? Batıya sırtını dönmek demektir bu, bütün ekollere. Bir&nbsp;kentte yaşamak için, yaşamını sağlamak için, berbat tabii. Onu&nbsp;yıpratıyordu bu durum.</p>

  <p>4. &nbsp;&nbsp;&nbsp;- Evet kuşkusuz, ama tersi de söylenebilir, sonsuz mutluluk vardı onda bir de, sınırsız, bazılarına tanık oldum da kıskandım doğrusu. Örneğin, bir vazonun biçimi. Resim deyince daha&nbsp;ne düşünürüm ki ben, ha söylesene? Kendimi öldüre geberte, sonunda iki zeytin ve bir çatala ulaşmak için olmadık yollara, zorla&nbsp;gide gele. Hem tuz, hem dünyanın orta noktası burada, masa örtüsünün üstünde olmalı benim için. La Sibylle gelir ve bunu duyumsardı. Bir akşam atölyeme çıkmış, onu sabah bitirdiğim tablonun önünde buldum. Ağlıyordu, nasıl da becerir ağlamayı bilirsiniz, bütün yüzü gözü yaş, korkunç ve güzel, harika! Tabloya&nbsp;bakıyor, ağlıyordu. Ona söyleyecek cesareti bulamadım kendimde, sabah da ben ağlamıştım oysa. Onu rahatlatmış olmalıydı bu,&nbsp;değil mi, bir kuşkulandığını, kendisini bizim parlak laflarımızın&nbsp;ortasında küçücük duyumsadığım bir düşünün hele.</p>

  <p>5. &nbsp;&nbsp;&nbsp;- Oho, ne çok şey var ağlanacak, dedi Ronald, bu bir şey&nbsp;kanıtlamaz.</p>

  <p>6. &nbsp;&nbsp;&nbsp;- En azından bir ilginin varlığını kanıtlar. Bu tuval önünde niceleri övücü sözler etti, çeşitli etkilenmelerden, konu çerçevesinde yorumlardan söz açtı, iki şeyin birbirine karışmasının mümkün olması için belli bir seviye tutturmak gerektiğini&nbsp;görüyorsun işte. Tam oradayım ben de, anlayan az.</p>

  <p>7. &nbsp;&nbsp;&nbsp;- Her şey var, ne duruyorsun al fırçayı eline, dedi Ronald.</p>

  <p>6. - Evet doğru, biliyorum, dedi Etienne. Evet biliyorum. Yalnız şu var, bütün yaşamımı bu yola adadım, yüreğin eliyle fırça ve tuvalinkiyle uzlaşmak, yaraştırmak. Başlangıçta Raffaello'ya bakarken Perugino'yu düşünenlerdendim ben de, Leo&nbsp;Battista Alberti'lere deli gibi atılan, benzerlikler, yakınlıklar kuran, bulan, kaynaştırmalar, Pico budur, Lorenzo Valka şu,&nbsp;Burckhardt söyler, Berenson inkâr eder, Argan inanır, şu maviler Siena mavisi, şu tünikler Masaccio'dan tamam derdim. Roma'daydım, ne zamandı tam olarak anımsamıyorum, ama Barberini Galerisinde, bir Andrea del Sarto Önünde düşünüp çözümleyip duruyordum, çözümlemenin ne olduğunu bir an geldi ki birden görüverdim. Nasıl deme bana, anlatamam. Gördüm çözümü (bütün tabloda da değil, fonda, bir detayda ufacık, ufacık bir siluet yolda, yolun üstündeydi). Gözlerime yaşlar doldu, söyleyebileceğin tek şey bu işte.</p>

  <p>5. - Bu bir şey kanıtlamaz, dedi Ronald. Ne çok şey için ağlar insan.</p>

  <p>4. - Sana yanıt bulmak yararsız olur. Olsa olsa o, la Sibylle anlardı, daha iyi anlardı bunu. Aslında bizler aynı yolu izliyoruz, ama kimimiz sağ taraftan giriyor yola, kimimiz soldan. Bazen, tam orta yerde biri görüveriyor masa örtüsünün bir köşeciğini, bardağı, çatalı, zeytinleri.</p>

  <p>3. - Figürlerle anlatıyor, dedi Ronald. Her zaman böyledir bu adam.</p>

  <p>2. - Yitirilen ve ardından üzüntü duyulan her bir şeye yakınlaşmanın başkaca yolu yoktur. O iyice yaklaşmıştı, duyumsuyordu bunu. Tek hatası şu ki onun durumunun, görüşünün&nbsp;bizlerin felsefesine eşdeğer olduğunun kanıtını istiyordu, bunu&nbsp;görmek istiyordu. Kimse bu kanıtı veremezdi ki ona, öncelikle&nbsp;denilen o şeyi kavramamız olanaksız da ondan, sonra ortak bilimimize sımsıkı bağlıyız ve doygunlukla yayılmışız da ondan.&nbsp;<span style="font-weight: bold; font-style: italic;">Littre</span> hepimizin rahat uyumasını sağlıyor, oracıkta elimizin altında, aradığımız her şeyin yanıtı var onda. Doğru ama her şeyi hiçe indirgeyecek soruları sormayı bilmiyoruz çünkü. La Sibylle bize ağaçların ne diye yazın giyinip kuşandığını sorduğunda... iyi de neye yarar dostum, neye yarar, en iyisi susmak.</p>

  <p>1 - Evet evet, bunlar açıklanmayacak şeyler, dedi Ronald.</p>

  <p style="text-align: right;"><a href="../Text/Section0039.xhtml">(-34)</a><br /></p>
</body>
</html>
