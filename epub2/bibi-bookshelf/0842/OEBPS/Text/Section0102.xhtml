<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;">95</h1>

  <p>Morelli bir iki yazısında, ne yapmak istediği konusunda ilginç biçimde aydın biri gibi göstermişti kendini. Garip bir tarihe aykırılığı kanıt olarak öne sürerek, inceleme yazılarına, örneğin Zen Budizmi gibi konulardaki incelemelere ilgi duyuyordu, o yıllarda <span style="font-weight:bold;font-style:italic;">Beat Kuşağı</span>' nın gelincikleriydi bu konular. Salt tarihe karşı çıkış yoktu bunda, ama Morelli daha radikal&nbsp;bir tavırdaydı ve Sanskritçe sözcükler ve kutu birayla kafayı&nbsp;bulmuş genç Kaliforniyalılardan daha bir genç gözüküyordu.&nbsp;Yazılarından biri, Suzuki tarzındaydı, iç söyleşi ve deneyimin doğrudan dışavuran çığlığı ya da bir haykırış gibi de ele alabileceğimiz bir dile gönderme yapıyordu. Öğretmeni ile öğrencileri arasında geçen diyalog örnekleri geliyordu ardından, akılcı bir kulak için doğrusu ya da ikilemci ve ikici'mantık için hepten usdışı şeyler, insanın kafasına baştan indirir, kafalarından aşağı bir kova su döker, evden tekme tokat kovar gibi, öğrencilerin sorularına öğretmenlerin verdiği yanıt örneği en iyi&nbsp;durumlarda bile soruyu gerisingeri yanıt diye yollayıvermekten ibaret gözüküyordu. Görünüşte saçma sapan olan bu dünyada Morelli rahatça hareket eder gibiydi, ona göre ustaların&nbsp;bu türden davranışı gerçek dersti işte, öğrencinin, çırağın gerçeği anlaması için ruhsal gözü açmanın tek <i>yolu</i> bu Morelli için&nbsp;kaçınılmaz gerçek gibiydi. Bu çarpıcı usdışılık pek <span style="font-weight: bold; font-style: italic;">doğal</span> gözüküyordu gözüne, ancak Batı'dan aktarma, Batı'ya özgü yapıları ve insanoğlunun tarih anlayışının, çevresinde dönüp durduğu ekseni, yaza çize (estetik ve giderek şiir alanına bile el atarak) düşünceyi geliştirip seçenek aygıtı haline getiren anlayışı yıkıp yok ederek.</p>

  <p>Yazıların gücü (küçük kâğıtlara tutulmuş, bellek eğitimi amacıyla ya da anlatması zor başkaca son bir istek doğrultusunda bir araya toplanmış notlar) Morelli'nin yaşarken bu denli&nbsp;zorlandığı yapıtını oluştururken, o yıllarda yayınladığı başka&nbsp;bir yapıtınınkine benzer bir serüvene atılmış olduğunu gösterir&nbsp;gibiydi. Okuyucularının başarılarına göre (kendisi de öyle düşünüyordu) söylenenlerin mantıksal eklenişlerinden vazgeçecek&nbsp;türde bir roman yazmaya kalkışmak gülünç, doğrusu saçmaydı.&nbsp;Bir karmaşık kurgu ya da bilmeceyi, bir süreçler bütününü ortaya koyuyordu sonunda (her ne kadar sonu anlatıya hiç mı hiç&nbsp;uymayan anlatılar seçmek saçma ve uyumsuz olsa da)</p>

  <blockquote style="margin: 0 0 0 40px; border: none; padding: 0px;">
    <p>* Neden olmasın? Morelli kendi kendine soruyordu bu soruyu kareli kâğıt üstünde, kâğıdın kenarındaysa sebze listesi vardı, herhalde bir kısacık <span style="font-style:italic;">memento buffandi.</span> Peygamberler, mistikler, ruhun&nbsp;karanlık gecesi: öğüt veren hikâye ya da görüntüsü olan anlatının&nbsp;sıkça kullanımı. Tabu, pek tabii ki bir roman... Ama bu skandal Batılı&nbsp;maymunun her şeyi sınıflandırma manisinden çok, içindeki gerçek&nbsp;karşıtlıklardan ileri geliyor.**</p>

    <p>** İç çekişme açık ve seçik olduğu ölçüde, Zen tarzı bir tekniği diyelim, etkili kılabilecektir. Kafaya baston yemektense, kesinlikle romanesk olmayan bir roman, yaratacağı skandal ve sonuçta şokla ve belki de bunu da en iyi biçimde bilenler için bir vahiy gibi gelecektir.***</p>

    <p>*** Bu umut içinde, bir başka küçük kâğıt Suzuki'ci bir göndermenin devamıydı, ustaların garip dilini anlamak, öğrenciysen öğrenci olarak, çıraksan çırak, kendini anlamaktır, bu dilin anlamını anlamak değildir. Avrupalı hinoğluhin filozofun yaptığına karşıt biçimde, üstat Zen'in dili düşünceyi iletir, duyguları ya da sezgileri değil. Bu nedenledir ki, dil olarak bir anlamı olmayıp, tümce seçimi usta elden çıktığı için, giz kendine özgü alanda oluşur ve öğrenen kişi de&nbsp;kendine açılır, kendini anlar ve sıradan tümce anahtar olur çıkar.****</p>

    <p>**** Bu nedenledir ki analitik olarak Morelli'nin öne sürdüklerini inceleyen Etienne (Oliveira'ya göre kesin bir başarısızlıkla son bulmak zorunda) kitabın bazı bölümlerinde <span style="font-style:italic;">ad usum homo sapiens'i</span>n devasa gelişmiş bir türü gördüğünü sanıyordu, Zen'in ortaya durup durup fırlattıklarından bir tür. Kitabın bu bölümlerine Morelli "arketipler" diyordu ya da "tip bölüm", dile aşırı zırvalar yüklemek, dilde bir karışım görülüyor, haksız da değil, Joyce yanlısı. Arketiplerin burada işi ne, bu konuya gelince, Wong ve Gregorovius için sıkıntı konusuydu bütünüyle.*****</p>

    <p>***** Etienne'in gözlemleri: Morelli'nin, Buda'nın ağacına tırmanmak gibisine bir niyeti yoktu, ne de Sina'ya, ne de vahiyler ortasında herhangi bir boşluğa, bir düzlüğe tırmanmak. Okuyucuyla karşı karşıya gelince, onları yeni otlaklara götürmek için, buyrukçu davranışlara başvurmayı düşünmüyordu. Boyun da eğmeden (ihtiyar İtalyan&nbsp;asıllıydı ve göğüs sesiyle do'ya çıkıyordu, bunu da şöyle geçerken&nbsp;söylemiş olalım) onu aydınlığa kavuşturacak olan ustayı kendisi hayal etmiş, kendisi yaratmış gibi, umutsuz, ama coşku verici bir girişimle yapıyordu ha bire. Sözü Zen'e bırakıyor, onu dinliyordu -bazen 50 sayfa boyunca, hayvan herif- bu sayfaların bir okuyucu için&nbsp;yazılmış olduğundan kuşku duymak saçma ve güvensizlik gibi olurdu doğrusu, inançsızlık gibi. Eğer Morelli bunları yayımlatsaydı,&nbsp;İtalyanca yanıyla ("Ritoma vincitor!") bölüm bölüm ancak olabilirdi,&nbsp;çünkü onları yazarken kullandığı parlak biçime bayılıyordu, büyülenmiş gibiydi.******</p>

    <p>****** Etienne, Morelli'de harika Batılıyı, sömüreni görüyordu. Budist uyuşturucu alanında az buçuk haşhaş ürünü kaldırdıktan&nbsp;sonra, haşhaş taneleriyle Quartier Latin'e dönüyordu. Yüce vahiy&nbsp;gelsin istiyordu, belki de en çok bunu istiyordu, kitabı her şeyden&nbsp;önce edebi atılımdı, kesinlikle edebiydi, kabul etmek gerekti bunu,&nbsp;çünkü edebi biçimleri yıkan bir şeydi (formülleri, kalıpları).*******</p>

    <p>******* Aynı zamanda Batılı idi, bu onu övmek için bile söylenmiş olsa, Hıristiyan dinine inanışı sonucunda da söylenmiş olsa, olası bireysel bir merhaba, bir çıkış niteliğinde değildi ve her kişinin tek tek&nbsp;yanlışları diğerleri üzerine sıçrayacaktı açıkça ve tam tersi de söylenebilirdi. Bu nedenledir ki (kuşkuluydu Oliveira) roman türünü seçiyordu başlangıç olarak, öte yandan yol boyunca yitire bula elde ettiği her şeyi yayımlayacaktı.</p>

    <p style="text-align: right;"><a href="../Text/Section0153.xhtml">(-146)</a><br /></p>
  </blockquote>
</body>
</html>
