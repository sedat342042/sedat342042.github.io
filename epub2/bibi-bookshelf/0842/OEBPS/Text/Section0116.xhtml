<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;">109</h1>

  <p>Morelli, anlatırkenki aykırılıklarını, konular arası bağlantısızlıkları savunmaya, doğrulamaya çabalıyordu bir yerde. Başkalarının yaşantısının gerçeklik adı altında bizlere gözükmesi türünden şeyler! Sinema, film filan değildir, salt fotoğraflar, yani ki bizler eylemi parça parça algılıyoruz, akışımlı kesintiler&nbsp;halinde. Yaşantısının ne olduğunu anladığımız bedenle birlikte&nbsp;geçirdiğimiz sürelerden öte ne var ki geride. Ya bize bedenden&nbsp;söz ediliyor, ya beden bize yaşamı anlatıyor, neler geldiğini&nbsp;söylüyor yaşamın başına, ya beden kendinde olup bitenlerden&nbsp;söz ediyor ya da daha neler yapmayı tasarladığından söz açıyor, öngörmelerinden... Sonuçta elde bir fotoğraf albümü kalıyor kala kala, dondurulmuş anlar, ama hiçbir zaman fotoğraflarda "olmak" denen şey gözümüzün önünde gerçekleşemiyor,&nbsp;anılar içinde unutuşun çimdiği gibi dünden bugüne geçişler.&nbsp;Bu nedenledir ki ne denli burucu biçimde olursa olsun, albümün, kişilerinden bize söz etmesinde garip bir yan yoktu doğrusunu söylemek gerekirse; bir dizi fotoğraf arasında bağlantı&nbsp;kurun da bakın nasıl sinema gibi oluyor akan fotoğraflar (cici&nbsp;okuyucu, dişi okuyucu dediği türden okuyucuların pek de hoşlanacağı gibi), bu da şunu göstermekteydi, edebiyat yapmakla,&nbsp;süslü sözler, tahminler, kanılar, varsayımlar, yeni buluşlar, uydurmacalarla fotoğraflar arasındaki kopukluk giderilmiş oluyordu. Bazen fotoğrafçı, bir sırtı, bir eli, kapı tokmağındaki eli,&nbsp;kırda yapılan bir gezinti sonunu, haykırmak için açılan ağzı, askılıktaki ayakkabıları, Champs-de-Mars alanında dolaşanları, yıpranmış bir pulu, <span style="font-weight: bold; font-style: italic;">Ma Griffe</span> marka parfümü, ya da bu türden şeyleri göstermekteydi. Morelli, bu fotoğrafların sergilediği ve&nbsp;büyük bir çabayla sergilemeye çalıştığı yaşanmış olayların,&nbsp;okuyucuyu serüvene takılma, fotoğraftaki kişilerin yargılarına&nbsp;katılma durumunda bıraktığını düşünüyordu. Fotoğraftakiler&nbsp;aracılığıyla yavaş yavaş, adım adım, imgeler gücüyle öğrendiği&nbsp;şeyler, bir anda somutlaşıp edime geçiyordu, daha önce yazılana ya da olup bitecek olana katılmak, olaya girmek kesinlikle&nbsp;yapmacık bir yönlendirişle olmuyordu, en küçük yönlendirme&nbsp;yoktu. Böylesine belirsiz, böylesine silik bu yaşantıların, bir&nbsp;anından ötekine, bir evresinden ötekine uzanan köprüde okuyucu, o olayları çözüp bulacak ya da uyduracaktı kafasında,&nbsp;saç tarama biçimlerinden tutun da, Morelli uzunca açıklamasa&nbsp;da, doğru sayılan, ya da doğru olmayan bir davranışmış gibisine, ta derinliklerine inerek derinlemesine bilmemek durumunda kalacaktı. Kitap, Geştalt'çı psikiyatrların öne sürdüğü gibi&nbsp;olmalıydı, böylece bazı çizgiler gözlemciyi, imge dünyasında&nbsp;düşünerek, yüzün kalan kısmını çizmeye götürecekti sonunda.</p>

  <p>Ama bazen de eksik bırakılan bir-iki çizgi belki de en önemlileri olarak kalacaktı, gerçekte en önce ele alınması gereken biricik çizgiler... Bu alanda Morelli'nin konuyu süsleyip püslemesinin&nbsp;de, kural tanımazlığının da sınırları yoktu doğrusu.</p>

  <p>Kitabını okurken, insan zaman zaman Morelli'nin kopuk kopuk parçalar yığınının bir anda billurlaşıp bütünlüğü olan&nbsp;bir gerçekliğe dönüşebileceği umudunu beslediği izlenimini&nbsp;ediniyordu. Köprüler kurmaksızın ya da yamalı bohçayı oluşturacak farklı parçaları bir araya getirip dikmeksizin, hop birdenbire oluşacak bir kent, bir örtü, bir yaygı, bohça; erkekler ve&nbsp;kadınlar, varolmanın mutlak perspektifi içinde çıkıvereceklerdi&nbsp;ortaya birden ve Morelli, yazar Morelli, onca bağlantıyla sımsıkı sarıldığı bu dünyadan çıkan ilk coşkulu seyirci olacaktı.</p>

  <p>Ama dikkatli olmak gerekliydi, çünkü bağlantı demek, aslında, zaman ve mekânı benimseme, özümseme, cici okuyucunun damağına uygun reçete demekti. Morelli bunu kabullenemezdi, daha çok, içinde küçük gezegen sistemine ait maddelerin gezindiği, rastgele dolandığı düzensiz yapıyı bozmaksızın, varolma nedenlerini -bu ise düzensizliğin ta kendisi, boşluk ya da karşılıksızlık, boşuboşunalık da olsa- bütün ve tam olarak&nbsp;anlamalarını sağlayan somut bir billurlaşmayı arar gibiydi. Öyle bir billurlaşma ki, hiçbir şey feda edilmemekte, ama kapalı&nbsp;olmayan bir göz, kaleydoskopa yaklaştığında, polikrom gülü,&nbsp;koskoca gülü anlayabilir, bir çehre gibi algılayabilir, <span style="font-weight: bold; font-style: italic;">imago mundi<a id="footnote1"></a><sup><a href="#senol1" id="mehmet1">1</a></sup></span> gibi kaleydoskopun dışında taşra kılıklı bir salona dönüşen&nbsp;ya da taşradan gelen yeğenlerin toplanıp Bagley bisküvileriyle&nbsp;çay içtikleri salona dönüşüveren bir dünya, bir çehre, <span style="font-weight: bold; font-style: italic;">imago&nbsp;mundi.</span></p>

  <p style="text-align: right;"><a id="bookmark11"></a><a href="../Text/Section0032.xhtml">(-27)</a><br /></p>

  <p><a href="#mehmet1" id="senol1">1</a>&nbsp;Dünya görüntüsü..</p>
</body>
</html>
