<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;">27</h1>

  <p>— &nbsp;&nbsp;&nbsp;Pola mı, onun hakkında Horacio'dan daha çok şey biliyorum.</p>

  <p>— &nbsp;&nbsp;&nbsp;Onu hiç görmediğin halde mi Lucie?</p>

  <p>— &nbsp;&nbsp;&nbsp;Yok canım, gördüm, hem de kaç kez gördüm onu, dedi&nbsp;la Sibylle, acele acele. Horacio deli oluyordu ona, saçlarında,&nbsp;pardösüsünde getiriyordu onu buraya, onunla yunmuş yıkanmış oluyordu sanki.</p>

  <p>— &nbsp;&nbsp;&nbsp;Etienne de, Wong da bu kadından söz ettiler bana, dedi&nbsp;Gregorovius. Bir gün ikisini birlikte görmüşler bir kafe terasında, Saint-Cloud'da. Artık Tanrı bilir Saint-Cloud'da ne yapıp&nbsp;ne ettiklerini, ama böyle. Galiba Horacio ona karınca yuvasına&nbsp;bakar gibi bakıyormuş, Wong bundan yararlanıp, daha sonra&nbsp;cinsel doyumlar konusunda karmaşık varsayımlar kurdu; ona&nbsp;göre sonuna dek varmak, ulaşmak koşuluyla belli bir an gelince sevgi, aşk, hani insan düşüncesini nasıl bir anda, bir noktada&nbsp;toplar dondurursa, bir tür aşk duygusu, arta katlana, arta yoğunlaşa, bir anda gerçeküstü düzeye geçiverirmiş. Buna inanıyor musunuz Lucie?</p>

  <p>— &nbsp;&nbsp;&nbsp;Bu herhalde hepimizin aradığı bir şey olmalı, ama hemen <span style="font-weight:bold;">hemen</span> her zaman elimizden kaçan, uçan bir şey, bizden&nbsp;çalman ya da kendi uçurduğumuz bir şey. Paris bir aşktır, büyük bir aşk, gözü kapalı atılır insan. Hepimiz deliler gibi âşığızdır, ama yeşilimtırak bir şey, bir tür köpük gibi, tam bilemiyorum, bir şeyler var, Montevideo'da da böyleydi, gerçek anlamda birini sevemezdin asla, hemen garip şeyler olurdu, yatak hikâyeleri, kıllar, sonra hele kadın için daha nice sorunlar, Ossip, örneğin çocuk düşürme gibi.</p>

  <p>— Aşk, cinsellik, aynı şeyden mi söz ediyoruz?</p>

  <p>— Evet, dedi la Sibylle. Eğer aşk konuşuyorsak seks de konuşuyoruz demektir. Buna karşılık tersi bence tamamen gerçek olmaktan uzaktır. Ama cinsellik seksten ayrı bir şeydir, bana öyle geliyor.</p>

  <p>—Varsayımların canı cehenneme, dedi Ossip, beklenmedik bir biçimde. Uzlaşmaz görüşleri birleştiren 'öyle de olur, böyle&nbsp;de olur'cu tavırlar... Horacio özellikle Pola'da, sizin ona veremediğiniz bir şeyleri arıyordu. Daha kolay ve kısa söyleyecek olursak bu böyle.</p>

  <p>Horacio, her zaman bir yığın şeyin peşindedir, araştırır durur, dedi la Sibylle. Ben düşünmeyi bilmediğim için benden bıktı, hepsi bu. Bana öyle geliyor ki Pola her zaman düşünen biri.</p>

  <p>Ah canım, akılla filan beslenen aşk ne zavallı bir aşktır, dedi Ossip.</p>

  <p>— Dürüst olmak gerek, dedi la Sibylle. Pola çok güzel bir kadın, Horacio'nun bana bakışından anlıyorum, bakış biçiminden, Pola'dan dönüyorsa eğer çıra gibi yanıyordur, birden saçları dikilir havaya, belki tam bir saniye sürer bu, ama nefistir,&nbsp;bir çatırtı, çok güçlü bir kükürt kokusu ve yanan çıra, ortada&nbsp;dans eden alev ve çabucak sönüşü. Pola, güzellikleriyle onu&nbsp;yüklediği zamanlarda o işte böyle oluyordu. Kendisine de söylüyordum bunu, Ossip, söylemem gerekti değil mi, doğru olan&nbsp;da buydu. Hâlâ birbirimizi sevmemize karşın, biraz biraz kopuyorduk da birbirimizden. Bu tür şeyler birdenbire olmaz öyle, kesinlikle; Pola sessizce, belli etmeden geldi, pencereden giren güneş gibi; gerçeği söylediğimi bilmem için böyle düşünmem gerek. Yavaş yavaş sızdı, gölgemi dışarı ata ata ve Horacio gemi güvertesinde uzanmış, güneşte yanıyordu, kızarıyor,&nbsp;pişiyordu, çok mutluydu.</p>

  <p>Asla inanmam. Bana öyle geliyor ki siz... Neyse, Pola da öbürleri gibi gelip geçecek. Françoise da vardı örneğin.</p>

  <p>Bununla hiçbir ilgisi yok, dedi la Sibylle, sigarasının külünü yere silkeleyerek. Ben Ladesma ya da onun gibi tiplerden nasıl söz ediyorsam öyle. Bu konuda hiçbir şey bilmediğimiz doğru. Üstelik Pola ile ilişkilerinin nasıl sona erdiğini bilmiyorsunuz.</p>

  <p>— &nbsp;&nbsp;&nbsp;Hayır, bilmiyorum.</p>

  <p>— &nbsp;&nbsp;&nbsp;Pola ölecek, dedi la Sibylle. Hayır, iğneler yüzünden değil. O iğne işin gırgırı, ciddiyetle ele almama karşın, çok çok ciddiyetle hem, inanın bana, gırgırdı. Göğüs kanserinden ölecek.</p>

  <p>— &nbsp;&nbsp;&nbsp;Ve Horacio da bu nedenle...</p>

  <p>— &nbsp;&nbsp;&nbsp;Böylesine iğrenç olmayın, Ossip; Pola'yı terk ettiğinde&nbsp;Horacio hiçbir şey bilmiyordu.</p>

  <p>— &nbsp;&nbsp;&nbsp;Rica ederim Lucie. Ben öyle demek istemedim.</p>

  <p>— &nbsp;&nbsp;&nbsp;Ossip, ne söylediğinizi çok iyi biliyorsunuz, burada ne&nbsp;işinizin olduğunu da. Dürüst davranınız, hatta ima bile etmeyiniz uzaktan yakından.</p>

  <p>— &nbsp;&nbsp;&nbsp;Neyi, lütfen, söyleyin?</p>

  <p>— &nbsp;&nbsp;&nbsp;Horacio'nun onu terk etmeden önce kanser olduğunu&nbsp;bildiğini.</p>

  <p>— &nbsp;&nbsp;&nbsp;Lütfen, diye yanıtladı Gregorovius, böyle bir şeyi...</p>

  <p>— &nbsp;&nbsp;&nbsp;Pislik yapmayın, dedi tekdüze bir sesle la Sibylle. İlle de&nbsp;Horacio'ya çamur atmak için bu ne çaba böyle, ne hırs? Sanki&nbsp;ayrıldığımızı bilmiyormuşsunuz gibi, buradan gittiğini, hem de&nbsp;bu yağmurda ha?</p>

  <p>— &nbsp;&nbsp;&nbsp;Üstü örtülü bir şeyler söylemek istemiyordum, dedi Ossip, bir tabureye yığılır gibi oturdu. Beni sürekli ters anlamakla&nbsp;geçiriyorsunuz zamanınızı. Graffin'in kaptanı önünde diz çöküp size bana inanmanız için yalvarmak mıyım ve...</p>

  <p>— &nbsp;&nbsp;&nbsp;Beni rahat bırakın, dedi la Sibylle. Önceleri Pola vardı,&nbsp;şimdi de siz. Duvardaki şu lekeler, hepsi, bitmek bilmeyen şu&nbsp;gece. Pola'yı benim öldürmekte olduğuma inanacak yapıdasınız diyebilirim.</p>

  <p>— &nbsp;&nbsp;&nbsp;Böyle bir düşünce kesinlikle gelmemiştir aklıma.</p>

  <p>— &nbsp;&nbsp;&nbsp;Yeter. Pola'ya tutkun olmasa bile artık, Horacio beni asla bağışlamayacak. Gırgır olsun diye yaptıydım, küçücük bir&nbsp;bebek, o kadar, erimiş Noel mumlarından yapmıştım, çok güzel yeşil mumlardan; anımsıyorum.</p>

  <p>— &nbsp;&nbsp;&nbsp;İnanmak zor benim için Lucie, bunu nasıl yapa...</p>

  <p>— &nbsp;&nbsp;&nbsp;Beni asla bağışlamayacak, hiç söz etmesek bile bundan, bağışlamayacak. Biliyor, çünkü bebeği gördü, üstüne saplı iğneleri gördü. Yere fırlatıp attı, çiğneyip ezdi. Ama bunun daha&nbsp;da kötüleştireceğini biliyordu, böylece tehlike daha da büyüyordu. Pola, Dauphine Sokağı'nda oturuyordu. Horacio ise hemen her gün öğleden sonra onu görmeye gidiyordu. Yeşil bebekten söz etmiş olabilir mi ona Ossip?</p>

  <p>— &nbsp;&nbsp;&nbsp;Büyük bir olasılıkla, dedi Ossip acımasız. Hepinizin kafasında bir tahtanız eksik sizin.</p>

  <p>— &nbsp;&nbsp;&nbsp;Horacio başka bir düzenden söz ediyordu, bir başka yaşamı bulma olasılığından. Yaşamdan söz ederken daima ölümden yola çıkardı, hep böyleydi bu, kaçınılmaz biçimde ve ne gülerdik. Pola'yla yattığını da söyledi ya, ne kızmama, ne de olay&nbsp;çıkarmama gerek görmediğini hemen anladım. Aslında da, Ossip, sahiden kızgın değildim, ben de sizinle yatabilirim şu an,&nbsp;eğer istersem, değil mi? Açıklaması çok zor, aldatma değildir&nbsp;bu; ya da o biçim numaralar; aldatma, ihanet sözcükleri Horacio'yu çileden çıkarırdı; şunu açıkça kabul etmeliyim ki bana kesin bağlanmamış, söz vermemişti. Heykelciği yaptım, çünkü Pola odamı işgal etmişti, bu kadarı fazlaydı, çamaşırlarımı çalabilecek yapıdaydı biliyordum, çoraplarımı; sonra rujumu kullanabilir, Rocamadour'a biberon vermeye bile kalkışabilirdi.</p>

  <p>— &nbsp;&nbsp;&nbsp;Ama onu tanımadığınızı söylüyordunuz.</p>

  <p>— &nbsp;&nbsp;&nbsp;Aptal! Horacio'nun içindeydi o, aptal, aptal Ossip. Zavallı, aptal Ossip. Montunda, yakasındaki kürkteydi, daha içeri&nbsp;girer girmez orada olduğunu bilirdim, bakış biçimindeydi; şu&nbsp;köşeye gidip soyunurken, şurada yıkanırken, Pola yavaş yavaş&nbsp;teninden çıkardı, o kadını bir medyumun bedeninden çıktığı&nbsp;söylenen uçucu madde gibi görürdüm ve gözyaşlarım akmasın&nbsp;diye tutardım kendimi, ben asla, Pola'nın evinde böylece var&nbsp;olamayacaktım, asla ve Pola beni Horacio'nun saçlarında, gözlerinde, kılları arasında hissedemeyecekti. Neden bilmiyorum,&nbsp;çünkü aslına bakarsan birbirimizi çok sevdik biz, çok. Nedenini&nbsp;bilemiyorum. Çünkü düşünmeyi bilmem ben, kuşkusuz bu&nbsp;yüzdendir ve o beni küçük görüyor bu konularda, hor görüyor.</p>

  <p style="text-align: right;"><a href="../Text/Section0033.xhtml">(-28)</a><br /></p>
</body>
</html>
