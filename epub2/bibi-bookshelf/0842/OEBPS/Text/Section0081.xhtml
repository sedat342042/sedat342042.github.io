<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;">74</h1>

  <p>Morelli'nin gözüyle konformist olmamak ne demekmiş bakın, çamaşırcı makbuzuna, topluiğneyle iliştirilıniş notunda neler diyor: <span style="font-weight:bold;font-style:italic;">"Çakıl</span> taşım da Boğa burcundan Beta yıldızım da, saf mı saf adi taştan (biri öyle) saf mı saf ölçüsüzlüğe (öteki böyle)&nbsp;varana dek kabullenmiş. Bu en alçak ve en yüksek frekanslarda&nbsp;insan, aradaki frekansları bile bile hor görerek, yani, düşünen&nbsp;insan yığınının en fazla gözüne çarpıp duran yöreyi aşağılaya&nbsp;dura gelişir gider. Olabilirlik bir türlü sonuna dek gelemediğinden, sırtını döner ona; onu saf dışı etmeye çabalayanlar gibi yapamadığından, çünkü onu tasfiye ederse bir başkasını onun yerine koymuş olacaktır, o da hazmedilir şey değildir, omuz silker ve dönüp gider umursamazca, uzaklaşır ondan. Arkadaşları içinse alaylarla, aman ne çocukça demelerle ele alınacak olaydır, bir sicim parçasının ucunda Stan Getz'ten bir parça dinlerken, acınası zavallılık belirtisidir gözlerinde; bilmezler ki öteki&nbsp;uçta da bir şey var, öteki ucun da ötesi, ellerinden kaçıveren bir&nbsp;bütüne doğru yaklaşımları, küçülür, büyür, saklanır, ama arayışın sonu yoktur, o kişinin ölmesiyle bile bitmeyecektir, çünkü&nbsp;insanın ölümü şu sözünü ettiğimiz ara bölgelerin, Siegfried'in&nbsp;cenaze marşını dinleyen kulaklarla, duyulan frekansın ölümü&nbsp;olmayacaktır ki bu."</p>

  <p>Belki de bu nottaki coşkulu tonu düzeltmek amacıyla kurşunkalemle saman kâğıdına şunlar karalanmış: "Biri yıldız, öteki çakıl taşı: saçma görüntüler. Ama elinde sıkıca tuttuğu cilalı, parlak çakıl taşı bazen bir geçit olabilir; elde zaman dışı bir titreşimle ürperir taş. Uçucu, kaçıcı... (Pek iyi okunamayan bir sözcük.) Bu da Boğa burcundan Beta yıldızı; sınırlarını ve büyüklüklerini terk ediveriyorlar, çözülüp dağılıyorlar, bilimin&nbsp;öne sürdüğü şey değiller artık. İnsan kendini salt "ne?, ne?"lerden oluşan bir alanda buluyor: saydam bir taşın -ki o da titremekte- üstüne kapanan el titriyor." (Daha altlarda mürekkeple&nbsp;şöyle yazılmış: "Panteizm söz konusu değil, nefis bir hayal, deniz kıyısında yanıp tutuşan bir göğe, yukarıya doğru düşüş.")</p>

  <p>Biraz ileride şöyle bir açıklama daha: "Alçak ve yüksek frekans, bir kez daha <span style="font-weight:bold;font-style:italic;">îdola fori'</span>den<a id="footnote11"></a><sup><a href="#senol1" id="mehmet1">1</a></sup> ve bilimsel dilden vazgeçmek demek, bu da Batı dünyasının hayali. Benim sözünü ettiğim&nbsp;konformist olmayan kişiye göre, neşe içinde bir uçurtma yapmak ve çocuk seyircilerin müthiş neşelenmesini görmek için,&nbsp;onu göklerde uçurtmak küçümsenecek bir uğraş değildir (alçak&nbsp;sözcüğünün yüksek ile kıyaslandığı anlamda), ama saf elemanlarla karşılaşıldığında, uyum oradan doğar işte, bir anlık uyum,&nbsp;geriye kalan ne varsa hepsinin üstesinden gelmeye yarayacak&nbsp;bir doygunluk. Aynı şekilde, ülkesini terk ediş süreleri, kısa kesintilerle ve hatta cenneti olabilecek mutlu delilik nöbetleri&nbsp;onun için uçurtma yapmaktan daha yüksek düzeyde bir deneyim sayılmaz; evet kendi içinde bir son, ama ne yüksek, ne de&nbsp;ayrıcalıklı - zamansal anlamda bir son, zenginleşmek için soyulmalar sürecinin oluşageldiği bir yükselmeler noktası da değil; o noktaya tuvaletteki küvete oturarak da varılır, hele hele&nbsp;kadın baldırları, kalçaları arasında, sigara dumanından bulutlar içine dalarak, ya da kültürlü burjuvalar için haftalık dergilerde pek bir taraf tutmayan yazıları okuya okuya..."</p>

  <p>"Günlük yaşamda, konformist olmayan tavrım, kabul edilmiş düşünce, edinilmiş fikir kokusu olan her şeyi ret biçimindedir, âdet, gelenek, korkunun ve sürüsel içgüdünün, karşılıklıymış gibi gözüken ama hiç de öyle olmayışın sağladığı yararlar üzerine kurulu ne varsa ret. Kısa yoldan kolayca Robinson olabilir bu konformist olmayan insan. İnsanlardan kaçan biri değildir ama; alçaklı yüksekli yapıya sahip sosyal durumun eğip bükemediği türden kadınları, erkekleri kabullenir; kendisi&nbsp;de yarı yarıya kalıba girmiştir ya, bilir bunu, ama bu biliş etkin&nbsp;bir biliştir, adım adım yürüyen birinin rıza göstermiş hali değildir. Boş kalan eliyle, zamanını kendi kendisine tokat atmakla&nbsp;geçirir ve böylesi boş zamanlarında başkalarını da tokatlar, bu&nbsp;da tefeciliğidir, fazladan kazancı. Böylece zamanını içine metreslerinin, arkadaşlarının, bankacı ve memurların da karıştığı&nbsp;çılgınlıklarla geçirir, geriye kalan ender boş zamanlarda da, özgürlüğünü herkesi şaşırtacak bir biçimde yaşar, hepsinin de sonu hafife alınacak felaketler, ona karşı alınan önlemler, gerçekleştirilebilir türden tutkularla biter; gizli, gizemli, uçucu kaçıcı&nbsp;bir başka özgürlüğü yer, işler, çalıştırır onu, ama o tek başına&nbsp;(ve ne güçlüklerle) bu oyunların farkına varabilecek güçtedir.</p>

  <p style="text-align: right;"><a href="../Text/Section0011.xhtml">(-6)</a><br /></p>

  <p><a href="#mehmet1" id="senol1">1</a>&nbsp;&nbsp;Franris Bacon'ın Novum Organum adlı yapıtında açıkladığı, insanın kesin ve doğru bilgiye ulaşmasını engelleyen ve deneyle saptanamayan soyut düşüncelerin zihinde bıraktığı etkiden kaynaklanan yanılgılar (idola).</p>
</body>
</html>
