<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;">10<br /></h1>

  <p>Quartier Latin üzerindeki kırmızı renkli yassı bulutlar, bastıran karanlık, nemli hava ve ince bir yelin, zayıf ışıkla aydınlatılmış pencereye savurduğu yağmur damlaları, kirli camlar, birinin kırık kısmı pembe bantlı. Daha yukarılarda, kurşunlu olukların altında güvercinler uyuyor olmalı; güvercinler kendinden geçmiş, kurşun gibi ağır uykuda, çörtenlere inat, o biçimde, camın koruduğu birbirine paralel, votka ve mum eriyiği&nbsp;kokan çerçeveler, ıslak giysiler, yiyecek artıkları, seramik sanatçısı Babs'la müzisyen Ronald'ın atölyesi, kulüp aynı zamanda.&nbsp;Sandalyeler, rengi solmuş şezlonglar, yerde kurşunkalem artıkları, tel parçaları, kafası yenik yenik olmuş, içi samanla doldurulmuş bir baykuş, cızırtıyla çalan bir plaktan yayılan sıradan&nbsp;bir hava, cızırtı, hırıltı, çatırtı, sürekli, sızlanan, 28'lerde, 29'lar-da kötü bir piyanoda rastgele salınan bir saxo. Ama hemen ardından, başka şeyler anlatan, belli belirsiz bir gitar geliyordu,&nbsp;birden (Ronald parmağını havaya kaldırıp 'dinleyin!' işareti ile&nbsp;uyarmıştı onları) orkestradan ayrı bir korno, tramplenden sıçrar gibi aynı temaya dayanıp, ilk notaları döktürdü. Bix fırladı,&nbsp;tüm gücüyle, yürekten söylemeye başladı, yükselen sesi indi&nbsp;yeniden, sessiz, açıkça yazgı çizildi sanki tırnak atar gibi. İki&nbsp;ölü, kardeş kardeş kavga ediyorlardı, bir sarmaş dolaş oluyor,&nbsp;bir kaybediyorlardı birbirlerini; neredeydiler bilmiyorlardı. Bix&nbsp;ve Eddie Lang (adı Salvatore Massaro'ydu) <i>I'm&nbsp;Coming Virginia</i>'yı çalıyorlardı, bir o alıyordu, bir öteki. Bix nereye gömülmüştü, diye düşündü o an Oliveira, ya Eddie Lang? Birbirinden kilometrelerce uzakta bulunan bu iki hiçlik -yoklardı ar tık- işte bir Paris gecesinde burada, birinin silahı gitarı, birininki korno, bir diğerininki şanssızlık, ötekinin cin, savaşıyorlardı;&nbsp;caz'dı bu.</p>

  <p>— &nbsp;&nbsp;&nbsp;Burası çok güzel, sıcak ve loş!</p>

  <p>— &nbsp;&nbsp;&nbsp;Ne çılgın, ne deli şu Bix! Haydi dostum şu <i>Jazz me Blues</i><span style="font-weight:bold;font-style:italic;">'</span>u<span style="font-weight:bold;font-style:italic;">&nbsp;</span>koy da dinleyelim.</p>

  <p>— &nbsp;&nbsp;&nbsp;Tekniğin sanata etkisi, dedi Ronald plak kutusunu karıştırıp plakların adlarına bakarken. Mikro çizgiler bulunmadan&nbsp;önceki tiplerde plak dolduranların önünde yalnızca üç dakika&nbsp;vardı çalmak için. Şimdi Stan Getz gibi bir genç tam 25 dakika&nbsp;mikrofon önünde kalabiliyor, yapabileceğinin en iyisini vermek&nbsp;için ta işin özüne iniyor. Zavallı Bix, o ise bir turda işi bitirmeli,&nbsp;teşekkür edecek zamanı da bulmalı; daha şarkıya ısınmadan,&nbsp;tak bitiyor. Sanırım kayıt sırasında canları çıkıyordu.</p>

  <p>— &nbsp;&nbsp;&nbsp;Belki de çıkmıyordu, dedi Perico. Küçük lirik şiirler yerine soneler yapmak zorunda kalmak gibi, sonra ben şu makinelerden, aygıtlardan hiç anlamıyorum. Odamda oturup Julian&nbsp;Marias'ın denemelerini okumaktan bıktığım için buraya geldim, bitmek bilmiyordu.</p>

  <p style="text-align: right;"><a href="../Text/Section0072.xhtml">(-65)</a><br /></p>
</body>
</html>
