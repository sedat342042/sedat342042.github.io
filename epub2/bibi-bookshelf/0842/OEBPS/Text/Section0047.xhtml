<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;">41</h1>

  <p>Öğleden sonra, saat ikilerden beri güneş Oliveira'nın tepesindeydi. Aman ne sıcak ne sıcak; döşemede çekiçle çiviyi doğrultabilmek için hiç de uygun bir hava değildi (çekiçle vura vura çiviyi doğrultmak ne tehlikelidir bilirsiniz, öyle bir an gelir ki çivi doğrulmuş gibidir, nerdeyse dümdüz bir vuruş daha,&nbsp;hop, ama çivi kıvrılıverir, dönüp parmakları feci biçimde kıstırır, basarsınız küfrü, korkunç) döşemede inatla çakarken üst&nbsp;üste vura vura (ne tehlikelidir bilirsiniz), döşemede çakarken üst üste vura vura (ne biçimdir bilirsiniz).</p>

  <p>Tek bir tane bile düz çivi yok," diye düşündü Oliveira, yere saçılmış çivilere bakarak. "Nalbur kapalıydı bu saatte, gidip açtırsam, üç çivi için herifler beni tekme tokat kapıya atar.&nbsp;Yok başka çivi de, eee öyleyse eğrileri doğrultmak gerek.</p>

  <p>Bir tanesini birazcık düzeltmeyi başarabildiğinde başını açık pencereden yana çeviriyor ve Traveler'i çağırmak için ıslık&nbsp;çalıyordu. Olduğu yerden onların odasının bir bölümünü görüyordu ve içinden bir şeyler Traveler'in orada olduğunu, hem&nbsp;de büyük bir olasılıkla Talita'yla birlikte yatakta olduğunu söylüyordu. Traveler'ler gündüzleri çok uyurlardı, sirkin verdiği&nbsp;yorgunluktan değil, üşengeçlik, tembellik, bir tür alışkanlıktan;&nbsp;Oliveira saygı duyuyordu buna. Öğleden sonranın saat iki buçuğunda Traveler'i uyandırmak yüreğini burkuyordu, ama iki&nbsp;parmağı gitmişti çoktan, kan toplamıştı; iyi pişirilmemiş sosisler gibi, iğrenç bir görünümdeydiler. Parmaklarına her baktıkça&nbsp;daha bir, Traveler'i uyandırma gereği duyuyordu. Sonra canı&nbsp;<span style="font-weight: bold; font-style: italic;">mate</span> çekiyordu, ama "ot" kalmamıştı, bu da ayrı, ya da ancak yarım fincan çay dense daha doğru olur, Traveler'in, o değilse&nbsp;Talita'nın birazcık bir kâğıda koyup ağırlık olsun diye içine birkaç çivi katıp havadan fırlatarak yollamaları gerekiyordu. Hem&nbsp;de tam cama isabetle. Düzgün çiviler, bir de <span style="font-weight: bold; font-style: italic;">mate</span> ve sonra siesta ne hoş olurdu.</p>

  <p>"İnanamıyorum, ne güzel ıslık çalıyorum, ne hızlı," diye geçirdi içinden Oliveira hayran hayran. Zemin kattaki yerde üç&nbsp;kadın ve alışveriş işlerine bakan küçük bir kız kalmaktaydı, birisi onu taklit ederek berbat bir ıslık attı, biraz fokurtulu, köpürtülü, biraz astımlı gibi hırıltılı. Islığının hem kıskançlık, hem&nbsp;de hayranlık uyandırmasına çok sevinmişti, bu yeteneğini boşa&nbsp;harcamış da olmuyordu, daha iyi olanaklar için saklı tutuyordu. Okuma saatleri sırasında -ki saat birden sabahın beşi arasına düşerdi, ama her gece değil tabii- ıslığın edebiyatta pek sıkça kullanılan bir tema olmadığı tatsız sonucuna varmıştı. Çok&nbsp;az yazar, kahramanlarına ıslık çaldırıyordu doğrusu. Pratikte&nbsp;belki hiçbiri, hiçbiri. Oldukça tekdüze bir repertuvara mahkûmdu kahramanlar, (söylemek, yanıtlamak, karşılık vermek,&nbsp;şarkı söylemek, kekelemek, mırıldanmak, gevelemek, bağırıp&nbsp;çağırmak, fısıldamak, haykırmak, yüksek sesle okumak) ama&nbsp;hiçbir kahraman, ne kadını, ne erkeği, yarattıkları destanın herhangi bir önemli anını, kulak zarını delip geçen bir ıslıkla taçlandırmıyordu, garip. Soylu olmayanlar av köpeklerini çağırmak için ıslık çalıyorlardı tamam ve Dickens'in bazı kişileri&nbsp;uzaktan araba çağırırken ıslıklıyorlardı, ama hepsi bu kadar.&nbsp;Arjantin edebiyatına gelince, gerçekten tam bir utanç konusu,&nbsp;hiç mi hiç ıslık çalan yoktu. Belki bundan dolayıdır ki Oliveira,&nbsp;Eugenio Cambaceres'in yapıtını okumadan daha usta biri olduğunu kabul ediyordu, ama yalnızca kitabın adına inanarak tabii: <span style="font-weight:bold;font-style:italic;">Bir Miskinin Islıkları;</span> bazen kafasından kitabın içindekileri&nbsp;geçirip hayaller kuruyor, ıslık sesi yavaş yavaş görünen ve görünmeyen yanlarıyla tüm Arjantin'i kaplıyordu, pırıltılı ipleriyle sarmalıyor onu ve dünyanın şaşkın gözleri önünde, büyükelçiliklerin ve gazetelerin edebiyat eklerinin ya da düşünen her&nbsp;işinin yaptığı akademik açıklamalarla uzaktan uzağa çok az ilgisi olan bu iplerle bağlı kızarmış budu atıveriyordu. "Allah belanı versin e mi piç kurusu (çiviye tabii), bırakmıyor ki rahat<i>&nbsp;</i>bir düşüneyim." Ama aslına bakılırsa; bu hayallerden nefret&nbsp;ediyordu, çünkü kolaycana düşünebiliyorlardı; olsun, aslında&nbsp;Arjantin'i utançla birlikte ele almak ve araştırmak gerektiğine&nbsp;inanıyordu, her tür şeyin ardında yüzyıllık bir zorbalığın gizli&nbsp;utanç kızarıklığını araştırmak... ne güzel anlatmış Arjantin'in&nbsp;deneme yazarları onu; bunun için de en iyisi demek ki, Arjantin'in, kendi istediği biçimde ciddiye alınamayacağını bizzat&nbsp;kendisine göstermekti. Bunca olağanüstülüğü kanıtlayacak&nbsp;soytarı kim olacaktı peki, bunca içi boş güzelliği tanıtlayacak?&nbsp;Peki ona gülen kim olacaktı, utanç içinde yüzü kızaran ülkeye,&nbsp;tabii buna kim gülüş derse. Haydi haydi dostum, gününü berbat edecek ne mallar var sende, ne haller. Bak bakalım önce şu&nbsp;küçük çivi öbürlerinden daha da güzelce doğrulacak mı, pek&nbsp;de yumuşak başlı bir görünüşü var.</p>

  <p>"Buz gibi hava," dedi kendi kendine, telkine inanıyordu. Sıcaktan ter basmıştı saçlarını, damlalar gözlerine akıyordu,&nbsp;eğik çivileri dik tutmak olanaksızdı, daha çekiç iner inmez (soğuktan) ıslak parmakları arasından kayıp gidiyordu, pink! Bir&nbsp;kez daha sımsıkı tutuyordu, ama bu kez de başka bir parmak&nbsp;morarmış oluyordu (soğuktan). Şimdi güneş iyice bastırmıştı&nbsp;tüm odaya (karla kaplı bozkır üstünde ay vardı, Oliveira kızağını çeken atlan coşturmak amacıyla ıslık çalıyordu, saat üçte&nbsp;kar her yanı kaplamış olurdu, ağır ağır donacaktı, Rus romanlarında betimlenen o uyku hali, yoksa bile bastıracak eni sonu,&nbsp;her yanını kaplayacak uyuşukluk ve bedeni evrenin insan yiyen uçuk çiçeklerinin beyazlığına gömülecekti. Hiç de kötü olmadı, evrenin uçuk çiçekleri ha). Bunun üstüne başparmağına&nbsp;öyle bir indirdi ki çekici, donmanın verdiği katılığa karşı koyabilmek için yere atmak zorunda kaldı kendini, çünkü sertti bedeni, katı. Sonunda acıyan elini dört bir yöne sallaya savura yere oturduğunda tepeden tırnağa sırılsıklamdı, büyük bir olasılıkla, erimiş karlardan ıslanmıştı ya da evrenin uçuk beyaz çiçekleriyle tozutup duran ve de kurtların tüylü derilerine serinlik salan hafif çiseden sırılsıklamdı.</p>

  <p>Traveler, açık penceresinin önünde pantolonunu ilikliyordu ve olduğu yerden Oliveira'nın bozkıra ve karlara karşı verdiği savaşımı çok iyi izleyebiliyordu. Hatta dönüp Talita'ya, onun yerlerde elini sallaya savura yuvarlanışını anlatacaktı ki,&nbsp;durumun biraz önemlice olduğunu kavradı, biraz sertçe, biraz&nbsp;da duymazlıktan gelmiş gibi olayın tanıklığını yapmayı daha uygun buldu.</p>

  <p>— &nbsp;&nbsp;&nbsp;Hah, sonunda geldin işte, dedi Oliveira, ne mutlu, ne&nbsp;mutlu, yarım saattir ıslık çalıyorum. Baksana bir elim mahvoldu.</p>

  <p>— &nbsp;&nbsp;&nbsp;Her zaman kupon kumaşları sata sata mahvolmaz ya el&nbsp;dediğin.</p>

  <p>— &nbsp;&nbsp;&nbsp;Çivi düzelteyim derken oldu, hain! Düzgün birkaç çiviyle biraz da <i><b>m</b></i><span style="font-weight:bold;font-style:italic;">ate</span> gerek bana.</p>

  <p>— &nbsp;&nbsp;&nbsp;Kolay, dedi Traveler, bekle.</p>

  <p>— &nbsp;&nbsp;&nbsp;Küçük bir paket yap da at bana.</p>

  <p>— &nbsp;&nbsp;&nbsp;Tamam, dedi Traveler. Ama, ama sanırım mutfağa gitmem uygun olmaz.</p>

  <p>— &nbsp;&nbsp;&nbsp;Neden, dedi Oliveira da, çok uzak değil ki.</p>

  <p>— &nbsp;&nbsp;&nbsp;Yoo, ama gerilmiş bir ip var ve üstünde kuruması için&nbsp;asılmış çamaşır, vesaire, vesaire.</p>

  <p>— &nbsp;&nbsp;&nbsp;Altından geç efendim, diye çıkıştı Oliveira. Ya da ipi&nbsp;kes. Yere düşerken ıslak bir gömlek kolunun ıslak tokat gibi&nbsp;şaklaması kulağına küpe olur. Eğer istersen çakımı da vereyim&nbsp;sana. Bahse girelim mi bir atışta pencere pervazına saplarım çakımı. Ufak bir çocukken on metreden saplardım, nereye olursa&nbsp;olsun, on metre uzaklıktan.</p>

  <p>— &nbsp;&nbsp;&nbsp;Can sıkıcı, dedi Traveler, dönüp dolaşıp her şeyi çocukluğa dayandırıyorsun Sana yüz kez söyledim belki, biraz Jung&nbsp;oku. Şu çakı manisine gelince, gezegenler arası bir silah değil&nbsp;midir, öyle diyebilir miyiz? Sen, çakımı çıkarayım mı demeden&nbsp;tek söz edilmiyor doğrusu, hemen çakına sarılıyorsun. Bırak da&nbsp;çivilerle, <span style="font-weight:bold;font-style:italic;">mate'</span>yle ne yapacaksın, onu söyle.</p>

  <p>Oliveira'nın onuru kırılmış gibiydi:</p>

  <p>— &nbsp;&nbsp;&nbsp;Düşüncemi iyi izlemedin, dedi, iyi dinle, önce elimin yaralanmasından söz ettim sana, sonra çiviye geçtim. Bunun üstüne sen de önüne mutfakta urgan çıkıyormuş, yolunu kapıyormuş, bunlardan söz ettin, eee bunun çakımı düşündürtmesi&nbsp;oldukça mantıklı gözükmüyor mu? Tersine, sen biraz Edgar Poe okusan ya. Evet, ipe sapa karşın sözün ucunu kolayca kaybediyorsun, izin verirsen ne diyeceğim bak.</p>

  <p>Traveler, pencere kenarına abandı, sokağı seyre koyuldu.</p>

  <p>Çok azdı yere düşen gölge ve daha birinci katın oradan başlıyordu güneş denilen sarı sıcak sağanak, Oliveira'nın yüzüne dökülüyordu, ezercesine.</p>

  <p>— &nbsp;&nbsp;&nbsp;Söyle bakalım, güneşle aran nasıl, oldukça sıkılmışsın&nbsp;öğleden sonrası ha, dedi Traveler.</p>

  <p>— &nbsp;&nbsp;&nbsp;Güneş değil ki o, dedi Oliveira. Herhalde sen de farkındasındır, ay o, ay ve ne korkunç soğuk var değil mi? Gördüğün&nbsp;el ise beyim, soğuktan morardı böyle, kangren olacak yakın zamanda birkaç haftaya kalmaz, mezarıma glayöller getirirsin.</p>

  <p>— &nbsp;&nbsp;&nbsp;Ay mı, dedi Traveler, başını kaldırıp. Düşkünler evinde&nbsp;ol, daha iyi, ıslak bez getirmem gerekecek sana evet evet.</p>

  <p>— &nbsp;&nbsp;&nbsp;Orada değerli olan bez değil, sigaradır oğlum. Densizlik&nbsp;edip ortaya çıkmasan iyi olur Manou.</p>

  <p>— &nbsp;&nbsp;&nbsp;Kaç kez söyledim sana, Manou deme bana.</p>

  <p>— &nbsp;&nbsp;&nbsp;Talita 'Manou' diye çağırıyor seni ama, dedi Oliveira,&nbsp;kendi kolundan kurtulmak ister gibi ha bire elini sallıyordu.</p>

  <p>— &nbsp;&nbsp;&nbsp;Talita ile senin aranızdaki fark kesin belli, değil mi? Ne&nbsp;diye onun kullandığı sözcükleri alıyorsun sen ağzına. Yengeçlerden de, likenlerden de, öteki asalaklardan da, her ne kılıkta&nbsp;olursa olsun, bütün ortak yaşam türlerinden de nefret ediyorum.</p>

  <p>— &nbsp;&nbsp;&nbsp;Çok naziksin, dedi Oliveira. İnsan utanıyor.</p>

  <p>— &nbsp;&nbsp;&nbsp;Sağ ol, sağ ol. Evet, çivi ve <span style="font-weight:bold;font-style:italic;">mate</span> diyorduk. Neden çivi istiyorsun benden?</p>

  <p>— &nbsp;&nbsp;&nbsp;Bilmiyorum, dedi Oliveira kararsız, karmaşık. Çivi kutusunu alayım dedim, bir de baktım hepsi eğri büğrü. Düzeltmek gereğini duydum, hem de bu soğukta, sonucu ise görüyorsun... Ne bileyim, doğru çivi bulursam o zaman niye gereksindiğimi anlayacağım.</p>

  <p>— &nbsp;&nbsp;&nbsp;Çok ilginç çok, dedi gözünü gözüne dikip Traveler. Sana geliyorlar bazı bazı. Önce çivilerdi, çivilerin sonunu ise görüyorsun. Biri ötekilerden örnek alsaydı bari.</p>

  <p>— &nbsp;&nbsp;&nbsp;Beni her zaman anlamışsındır, dedi Oliveira da. <span style="font-weight:bold;font-style:italic;">Mate</span> ye&nbsp;gelince, kendime bir "tavşan kanı" yapayım dedim, düşünsene.</p>

  <p>Tamam, dedi Traveler. Bekle, çok gecikirsem ıslık çalabilirsin, Talita'nın hoşuna gidiyor.</p>

  <p>Oliveira elini silkeleye silkeleye tuvalete yöneldi, yüzüne su çarptı, saçlarını ıslattı. Gömleği iyice ıslanana dek sürdürdü,&nbsp;sonra güneşe ıslak gömlekle çıkmanın güçlü bir serinlik duygusu vereceği varsayımını doğrulamak için pencerenin yanına&nbsp;gitti. "Düşünmesi bile kötü, gazetelerin ilk sayfasında manşet:&nbsp;PİZA KULESİ YIKILDI! Görene dek öleceğim Üzünçlü, tam anlamıyla kötü."</p>

  <p>Değişik olaylara ad dizmeye koyuldu, zaman geçsin, diye yapardı bazen. KADIN ÇIKRIĞIN BAŞINDA YÜN YIĞININA&nbsp;SAPLANIP KALDI, BOĞULARAK CAN VERDİ. İki yüz kadar&nbsp;olay geçti kafasından, ama aklına beğendiği biçimde tek ad gelmedi.</p>

  <p>— &nbsp;&nbsp;&nbsp;Ev değiştirmem gerekecek, diye mırıldandı. Bu oda çok&nbsp;çok küçük. Aslında Manou'nun sirkine girmem gerekir, onlarla&nbsp;oturmam. Oh, <span style="font-weight:bold;font-style:italic;">mate,</span> nerdesin!</p>

  <p>Kimse yanıt vermedi sesine.</p>

  <p>— &nbsp;&nbsp;&nbsp;<span style="font-weight:bold;font-style:italic;">Mate,</span> dedi yavaşça yeniden, <span style="font-weight:bold;font-style:italic;">mate</span>, soylu kan. Bakma sen&nbsp;Manou, dikkat etme sen. Düşün bir: sen, ben ve Talita pencereden pencereye konuşabileceğiz, belki de Bayan Gutusso ve çarşı işlerine bakan küçük kız da bize katılırlar, mezarlık oyunu&nbsp;oynarız, başka oyunlar da.</p>

  <p>"Neyse, mezarlık," diye düşündü, "tek başına da oynayabilirim bu oyunu."</p>

  <p>Gidip Ispanyol Akademisinin sözlüğünü buldu, kapağındaki Kraliyet sözcüğü jiletle biçimsizce kazınmıştı, rastgele açtı ve Manou için şu oyunu hazırladı:</p>

  <p>Klimatolojik bir ortam, klinik belirtiler, klik bir adam, kriminolojik terimler, kliniğin kapısı ve klik klak. Krizantemler kristal vazoda, krome karyolada kleptomanili kadın karşısında krik kraklar. Fena olmadı, dedi Oliveira, yaptığı işi beğenip, fena da sözcük başlangıcı olabilirdi, ama baktı ki bu sözcük mezarlığa uymuyor. Ama olsun... fena, fenafillah, falan, felan, feşmekân, derken bir fikre takıp kafayı fıss, fiş filan ararken fesuphanallah.</p>

  <p>"Pöh!" diye düşündü, "öldürür bu delilik adamı. Sözlük denen bu rezil şeyin cildi nasıl oluyor da dayanıyor."<br /></p>

  <p>Başka bir oyun düşündü, ama aklıma bir tane bile gelmiyordu. Tipik söyleşilere taktı, metroda, kahvelerde, istasyonlarda dinleyip not aldığı defterini aradı. İspanyollar arasındaki tipik söyleşiyi hemen hemen tümüyle bitirmişti; gömleğinin üstüne bir testi su devirdikten sonradır ki yeniden süsleyip püslemeye girişti söyleşileri.</p>

  <h3 class="sigil_not_in_toc"><a id="bookmark6"></a><span style="font-style:italic;">İspanyollar Arasındaki Tipik Konuşma</span></h3>

  <p>Löpez — Madrid'de tam bir yıl yaşadım. Aşağı yukarı, durun bakayım, 1925 ya da...</p>

  <p>Perez — Madrid'de mi? Dün doktor Garcia'ya diyordum ki...&nbsp;</p>

  <p>Löpez — 1925'ten 1926'ya dek üniversitede öğretim üyesiydim.</p>

  <p>Perez — Kim ki Madrid'de yaşamıştır, <span style="font-weight:bold;font-style:italic;">hombre'</span>dir,<a id="footnote6"></a><sup><a href="#senol1" id="mehmet1">1</a></sup> bunun ne demek olduğunu bilir, diyordum ona.</p>

  <p>Löpez — Özellikle benim için kurulmuş kürsü, edebiyat derslerimi verebileyim diye.</p>

  <p>Perez — Çok doğru, çok doğru. Daha dün, doktor Garcia'ya dedim ki, şey, Garda benim çok iyi bir arkadaşımdır... Löpez — Orda bir yıl kalınca anlıyor insan, eğitim düzeyi çok düşük.</p>

  <p>Perez — Paco Garcia'nın bir oğlu Ticaret Bakanı oldu, boğa yetiştirmişti bir zamanlar.</p>

  <p>Löpez — Utanç, inanın bana, gerçek bir utanç duyuyor insan.</p>

  <p>Perez — İnanıyorum size, inanıyorum, <span style="font-weight:bold;font-style:italic;">hombre.</span> Evet, ne diyordum, bu doktor Garcia var ya...</p>

  <p>Oliveira'nın bu söyleşiden canı sıkılınca defteri kapattı. Shiva düştü aklına birden, ''Shiva, göksel dansçı, sonsuz&nbsp;bronz, bu güneşin altında sen ne güzel parlardın. Neden Shiva'yı düşünüyorum şu an? Buenos Aires burası. Yaşıyoruz bizde. Hem ne biçim. Koskoca bir ansiklopedin oluyor sonunda, Shiva maddesi de içinde tabii. Yazın ne yaptın ey bülbül? Tabii&nbsp;çekirgelerin davranış biçimlerini incelemek için beş yılını harcamak daha berbat bir şey olurdu. Hayır, ama şu listeye bir göz gezdir bakalım!"</p>

  <p>Küçük, sarı bir kâğıt parçasıydı bu. Unesco ya da bir Birmanya Konseyi üyelerinin adlarını sıralayan biçimde uluslararası harf ve yapıda oluşturulmuş bir belgeden kesip çıkarılmıştı. Oliveira bir süre oyalandı bununla, dayanamayıp kaleme sarıldı ve ne mantık, ne uyak, şu şiiri yazdı:</p>

  <blockquote style="margin: 0 0 0 40px; border: none; padding: 0px;">
    <p><b><i>U Nu,</i></b></p>

    <p><b><i>U Tin,</i></b></p>

    <p><b><i>Mya Bu,</i></b></p>

    <p><b><i>Thado Thiri Thudama U E Maung,</i></b></p>

    <p><b><i>Sithu U Cho,</i></b></p>

    <p><b><i>Wunna Kyaw Htin U Khin Zaw,</i></b></p>

    <p><b><i>Wunm Kyaw Htin U Thein Han,</i></b></p>

    <p><b><i>Wunna Kyaw Htin U Myo Min,</i></b></p>

    <p><b><i>Thiri Pyanchi U Thant,</i></b></p>

    <p><b><i>Thado Maha Thray Sithu U Chan Htoon.</i></b></p>
  </blockquote>

  <p><br /></p>

  <p>"Üç kez Wunna Kyaw Htin denmesi biraz tekdüzelik getirmiş dizelerin oluşumunda. Bu herhalde 'Pek Sayın Majesteleri' gibisinden bir şeyler demek olmalı. Buna karşın Thiri Pyanchi&nbsp;U Thant hiç de fena değil, kulağa daha bir hoş geliyor. Ama&nbsp;kahrolasıca Htoon'u nasıl telaffuz etmeli acaba?"</p>

  <p>— &nbsp;&nbsp;&nbsp;Selam, dedi Traveler.</p>

  <p>— &nbsp;&nbsp;&nbsp;Selam. Hava ne soğuk değil mi?</p>

  <p>— &nbsp;&nbsp;&nbsp;Beklettiysem özür dilerim, çivileri, bilirsin.</p>

  <p>— &nbsp;&nbsp;&nbsp;Pek tabii, pek tabii, dedi Oliveira. Çivi çividir, hele eğer&nbsp;doğru düzgünse. Paketledin mi?</p>

  <p>— &nbsp;&nbsp;&nbsp;Hayır, dedi Traveler, göğsünü kaşıyordu. Doğruya doğru, fırın gibi, yakıyor!</p>

  <p>— &nbsp;&nbsp;&nbsp;Söylesene, dedi Oliveira, tümüyle kurumuş olan gömleğine dokunarak, dalgıç gibisin, <span style="font-weight:bold;font-style:italic;">değişken ısıların</span> dünyasında yaşıyorsun, söyle <span style="font-weight:bold;font-style:italic;">mate</span> getirdin mi?</p>

  <p>— &nbsp;&nbsp;&nbsp;Yoo, dedi Traveler, <span style="font-weight:bold;font-style:italic;">mate&nbsp;</span>yi unutmuşum. Birkaç çivi getirdim yalnızca.</p>

  <p>— &nbsp;&nbsp;&nbsp;Oldu, ama git <span style="font-weight:bold;font-style:italic;">mate</span> ara, bir kâğıda sar fırlat bana.</p>

  <p>Traveler evinin penceresine baktı önce, sonra sokağa, bir de Oliveira'nın penceresine.</p>

  <p>— &nbsp;&nbsp;&nbsp;Yumuşak olacak, uçacak nerdeyse dedi. Bilirsin, iki metrelik uzaklıktan bile nişan alamam ben. Sirkte de bu yüzden&nbsp;bozuluyorlar.</p>

  <p>— &nbsp;&nbsp;&nbsp;Ama canım, sanki elden vereceksin, elini uzat yeter, dedi Oliveira.</p>

  <p>— &nbsp;&nbsp;&nbsp;Ne diyorsun sen, çiviler aşağıya birinin başına düşerse&nbsp;görürsün, sen gider konuşursun o zaman.</p>

  <p>— &nbsp;&nbsp;&nbsp;At bana paketi, sonra da mezarlık oynayalım, dedi Oliveira.</p>

  <p>— &nbsp;&nbsp;&nbsp;Gelip alsan daha iyi olmaz mı?</p>

  <p>— &nbsp;&nbsp;&nbsp;Hayır, deli mi ne, üç kat aşağı in, karlar arasından kendine yol aç; yeniden üç kat yukarı; olmaz, Tom Amca'nın Kulübesi'ne bile olsa olmaz.</p>

  <p>— &nbsp;&nbsp;&nbsp;Herhalde bu inişli çıkışlı dağcılığı akşam akşam benim&nbsp;yapmamı beklemiyorsun.</p>

  <p>— &nbsp;&nbsp;&nbsp;Aklımdan bile geçmiyor, diye yanıtladı Oliveira, erdemli biri gibi davranarak.</p>

  <p>— &nbsp;&nbsp;&nbsp;Ne de gidip sandık odasından uzun bir tahta bulurum.</p>

  <p>Senin oraya köprü kurmamı bekleme!</p>

  <p>— &nbsp;&nbsp;&nbsp;Hiç de fena fikir değil, üstelik her ikimiz iki yandan çivilerimizi de kullanmış olurduk.</p>

  <p>— &nbsp;&nbsp;&nbsp;Peki, bekle öyleyse, deyip gözden kayboldu Traveler.</p>

  <p>Oliveira, ilk fırsatta Traveler'e sayacağı oturaklı bir küfür aramaya koyuldu kafasında. Gidip 'mezarlığa' bir göz attıktan ve bir testi suyu daha üstüne boca ettikten sonra, pencerenin&nbsp;önünde, güneşe karşı yerini aldı. İşte o zaman elinde Traveler'le birlikte taşıdıkları tahta ile Talita'yı gördü. Islıkla selamladı onu. Talita'nın üstünde banyo bornozu vardı. Önü iyice kapanmadığından, altında çıplak olduğu anlaşılıyordu.</p>

  <p>— &nbsp;&nbsp;&nbsp;Ne biçim adamsın, çekilmez biri, diye soludu Traveler.</p>

  <p>Bizi ne durumlara düşürdün, görüyor musun?</p>

  <p>Oliveira fırsatı kaçırır mı hiç:</p>

  <p><b><i>—&nbsp;</i></b>Sus ulan, on-on iki santimlik boyun, bedenini bölük bölük bölen yirmi bir halkanın her birinden fırlamış bir çift ayağın, dört gözün, çengelli ve boynuzsu maddeden alt çene çıkıntılarının saldığı o etkin zehrinle, sussana pis çıyan seni, dedi bir çırpıda.</p>

  <p>— &nbsp;&nbsp;&nbsp;Alt çenecikler desene diye tamamladı Traveler, yo, yo!&nbsp;Bak sen, şuna bak bir. Söyle bakalım, tahtayı buradan uzata&nbsp;uzata öyle bir noktaya geleceğiz ki, o an işin ciddiyeti bizi cehenneme yollayacak, tahtayı ve beni.</p>

  <p>— &nbsp;&nbsp;&nbsp;Anlıyorum, dedi Oliveira, ama n'apayım, tahtanın ucu çok uzağımda, yakalayamam.</p>

  <p>— &nbsp;&nbsp;&nbsp;Çene kemiklerini uzat sen de, esnet biraz, olmuyor, olmuyor, <span style="font-weight:bold;font-style:italic;">horror vacuii'&nbsp;</span>m<a href="#senol2" id="mehmet2"><sup>2</sup></a><span style="font-size: 14px;"><sup>&nbsp;</sup></span>var biliyorsun. Düşünen bir kamışım&nbsp;ben, iyi cins kamış hem.</p>

  <p>— &nbsp;&nbsp;&nbsp;Sende bildiğim tek kamış, flütünün kamışı, dedi Traveler kızgın kızgın. Gerçekten ne yapacağımızı bilemiyorum, tahta gitgide ağırlık yapıyor, ağırlığın da görece bir şey olduğunu&nbsp;bilirsin değil mi, ilk getirdiğimizde böyle ağır değildi bu tahta,&nbsp;ama şurası bir gerçek ki, şu anki gibi güneş bu denli çökmemişti üstüne.</p>

  <p>— &nbsp;&nbsp;&nbsp;Haydi, tamam, geri çek öyleyse, dedi Oliveira iç geçirerek. Bak, sanırım şöyle yapsak daha iyi. Bende bir başka tahta&nbsp;var, daha uzun değil sizinkinden, ama daha geniş. Bir ip geçiririz, kayabilen düğüm atarız, her iki tahtayı tam ortadan bağlarız. Bendeki ucunu tahtanın, karyolama bağlayacağım, sen de o&nbsp;yakada nasıl iyi olursa öyle yap.</p>

  <p>— &nbsp;&nbsp;&nbsp;İpin bizdeki ucunu konsolun çekmecesine sokup çekmeceyi kapatmak daha uygun olacak, dedi Talita. Sen kendi tarafını yapana dek biz ayarlarız.</p>

  <p>"Ne karmaşık insanlar!" diye düşündü döşemede odasının kapısıyla, bir Türk üfürükçünün kapısı arasında duran tahtayı&nbsp;çıkarmaya koyuldu. Sedir ağacından tahtaydı, çok iyi perdahlanmıştı, ama iki-üç yerinde budak deliği vardı. Oliveira deliğin birinden parmağını geçirdi, öte ucundan çıkışına baktı, urganın bu deliklerden geçirilip geçirilemeyeceğini düşündü.</p>

  <p>Tahta Kapkaraydı (Odanın güneşli ortamından koridorun loşluğuna çıkınca böyle gözüküyor olabilirdi). Üfürükçü Türkün kapısı önünde bir sandalye vardı, karalar giymiş bir kadın sandalyeye sığamaz irilikte yayılmıştı. Oliveira elinde tahtasını, kocaman (ama etkisiz) bir kalkan gibi dimdik tutuyordu, kadını selamladı.</p>

  <p>— &nbsp;&nbsp;&nbsp;Merhaba bayım, dedi karalı kadın. Ne sıcak, ne sıcak!</p>

  <p>— &nbsp;&nbsp;&nbsp;Müthiş soğuk demek istiyorsun, dedi Oliveira da.</p>

  <p>Böyle şaka yapmayın bayım, dedi kadın. Hastalara karşı biraz daha saygılı olun.</p>

  <p>— &nbsp;&nbsp;&nbsp;Ama hiçbir şeyiniz yok sizin.</p>

  <p>— &nbsp;&nbsp;&nbsp;Hiçbir şeyim yok mu? Ne cesaretle?</p>

  <p>"işte bu gerçeklik," diye düşündü, karalar giymiş kadına baka baka, tahtasına yaslanarak. "Her an gerçeklikmiş gibi kabullendiğim şu şey, ama olanaksız, olanaksız."</p>

  <p>— &nbsp;&nbsp;&nbsp;Olamaz, dedi Oliveira.</p>

  <p>— &nbsp;&nbsp;&nbsp;Geri çekilin kaba adam, dedi kadın. Bu saatte gecelikle&nbsp;çıkmaya utanmalısınız.</p>

  <p>— &nbsp;&nbsp;&nbsp;Rasurel'den bu gömlek, hanımefendi, dedi Oliveira.</p>

  <p>— &nbsp;&nbsp;&nbsp;İğreniyorum sizden, dedi kadın.</p>

  <p>"Gerçekliğin ta kendisi olduğuma inanıyorum," diye düşündü, bir yandan da elindeki tahtaya yaslanmış, okşuyordu. "Şu süslü Raziye'ye bak, kırk-elli yüzyıllık eller, imgeler, düşler, suçlar, anlaşmalar, gizli kaçamaklarla ışıl ışıl."</p>

  <p>— &nbsp;&nbsp;&nbsp;İnanası gelmiyor insanın, saçlarınıza ak düşmüş, diyordu karalı kadın.</p>

  <p>"Merkezsin, orta nokta tut ki," dedi Oliveria, "tahtasına uygun biçimde abanmış, ama bu ölçüye sığmaz bir aptallık.&nbsp;Her yerde her an var olmayı Öne sürmek denli yanıltıcı. Merkez&nbsp;diye bir şey yok, sürekli akıp duran kollar var, maddenin kıvrım dönüm bükümleriyle bir tür akıntılar, akıntıların birbirine&nbsp;karışması. Bütün gece boyu kıpırtısız bir beden oluyorum, öte&nbsp;yakasında kentin bir top kâğıt yarınki gazeteye dönüşüyor, saat sekiz kırkta evden çıkacağım, sekiz yirmide, gazete satıcıya&nbsp;gelmiş olacak, kulübeye varıp sekiz kırk beşte elimle birleşecek&nbsp;gazete ve yerden bir metre yükseklikte otobüsün duracağı yöne&nbsp;elimle birlikte sallanacak gazete..."</p>

  <p>—E<span style="font-size: 14px;">ee,</span>&nbsp;ama Bunche'nin işi bitmedi mi daha o hastayla, dedi karalı kadın.</p>

  <p>Oliveira tahtayı yüklendi ve odasına götürdü. Traveler karşıdan, acele etmesi için işaret ediyordu, onu yatıştırmak için&nbsp;Oliveira iki keskin ıslık çaldı. İp dolabın üstündeydi, bir sandalye çekip üstüne çıkmak gerekiyordu.</p>

  <p>— &nbsp;&nbsp;&nbsp;Acele etsene be, dedi Traveler.</p>

  <p>— &nbsp;&nbsp;&nbsp;Geliyor, geliyor, dedi pencereden eğilip Oliveira. Heey, sizin tahtayı iyice tespit ettiniz mi?</p>

  <p>— &nbsp;&nbsp;&nbsp;Çekmecelerden birine sıkıştırdık ipi, Talita konsolun üstüne Quillet'nin altı cildini birden koydu.</p>

  <p>— &nbsp;&nbsp;&nbsp;Fena değil, dedi Oliveira. Hiç fena değil. Ben de benim&nbsp;tarafa <span style="font-weight:bold;font-style:italic;">Statens Psykologisk-Pedagogiska Institut'</span>nün yıllığını koyacağım, Gekrepten'e yollamışlar, nedendir Allah bilir.</p>

  <p>— &nbsp;&nbsp;&nbsp;İşin garibi, nasıl birleştireceğiz bu tahtaları, dedi Traveler, kendi tahtasını pencereden çıkarabilmek için konsolu&nbsp;ite kaka.</p>

  <p>Talita atılıp:</p>

  <p>— &nbsp;&nbsp;&nbsp;Surları delmek için koçbaşlı kütüklerini ayarlamaya çalışan Asurlu iki şef gibisiniz, dedi; boşuna Ansiklopedi sahibi&nbsp;değildi. Sözünü ettiğin kitap Almanca mı, diye sordu.</p>

  <p>— &nbsp;&nbsp;&nbsp;İsveççe, acemi öküz, dedi Oliveria da. <span style="font-weight: bold; font-style: italic;">Mentalhygieniska&nbsp;synpunkter i förskoleundervisning</span> gibi konuları ele alıyor. Ne güzel, pırıltılı sözcükler, şu Arjantin Edebiyatı'nın sözünü ettiği&nbsp;Snorri Sturlusson'a yaraşır sözcükler... üstünde şahin figürü basılmış gerçek bronz madalyalar gibi, göğüslere yaraşır tılsımlı şahin imgesi.</p>

  <p>— &nbsp;&nbsp;&nbsp;Norveç'in şiddetli hortumları, dedi Traveler de.&nbsp;Gerçekten kültürlü biri misin, yoksa öyle görünmeye mi çalışıyorsun, diye sordu, Gongora'ya başvuruyla bu göndermeden biraz şaşırmış olan Oliveira.</p>

  <p>Sirk işlerinden zaman buluyorum da öyle, desem yalan olur, diye yanıtladı Traveler de, ama kafaya bir yıldız daha iğneleyecek zamanı her zaman bulabilir insan. Ne zaman sirkten söz etsem bu yıldız sözü gelir aklıma, basit yoldan bulaşma işte. Nereden çıktı şimdi bu, ha? Talita bir fikrin var mı? Ne düşünüyorsun?</p>

  <p>— &nbsp;&nbsp;&nbsp;Yok, dedi Talita, eliyle tahtanın sağlamlığını yoklayarak.&nbsp;Porto Riko romanlarından birinden hiç kuşkusuz.</p>

  <div>
    <div>
      — &nbsp;&nbsp;&nbsp;Beni en çok sinirlendiren de bu, nereden okumuş olduğumu aslında biliyorum.<br />
    </div>
  </div>

  <p>— &nbsp;&nbsp;&nbsp;Belki bir klasikten ha? diye atıldı Oliveira.</p>

  <p>— &nbsp;&nbsp;&nbsp;Yo, anımsamıyorum şimdi, ama unutulması zor bir kitaptı, eminim.</p>

  <p>— &nbsp;&nbsp;&nbsp;Anlaşılıyor, anlaşılıyor, dedi Oliveira.</p>

  <p>— &nbsp;&nbsp;&nbsp;Yeriniz mükemmel, dedi Talita. Şeninkini nasıl tutturacaksın.</p>

  <p>Oliveira ipi çözdü, ikiye böldü ve bir yarısıyla tahtasını karyolasının ayağına bağladı. Sonra öteki ucunu tahtanın pencere kenarına dayadı, yatağı itmeye başladı, yavaş yavaş uzandı boşlukta tahta, gidip Traveler'in tahtası üstüne ilişti, yatağın&nbsp;ayakları daha yarım metre ya oynamış ya oynamamıştı öne&nbsp;doğru. "Biri tahta köprüden geçse, yukarı çıkmaya devam&nbsp;ederler, fena," diye düşündü Oliveira, canı sıkkın. Asma tahtaya yaklaştı, yatak yönünde itmeye başladı.</p>

  <p>— Ağırlık yetmiyor mu, diye sordu Talita, penceresinin kenarına oturmuş, Oliveira'nın çalışmasını izliyordu.</p>

  <p>— Önlem için daha da sağlamlaştırmalıyız, üzücü bir durum, bir kaza olamasın diye.</p>

  <p>Asılı tahta yatağın kenarına dek gelince, ağır ağır tartaladı Oliveira. Talita, Traveler'in kurnazlığına, inceliğine buluşlarına&nbsp;olduğu kadar Oliveira'nın da gücüne hayrandı. "Gerçek birer&nbsp;<span style="font-weight:bold;font-style:italic;">glyptodon<a id="footnote8"></a><sup><a href="#senol3" id="mehmet3">3</a></sup></span> ikisi de, ikisi de," diye düşündü sevgiyle. Çok çok&nbsp;eski dönemler ona bilgelik sığınağı gibi gözükmüştü hep.</p>

  <p>Dolap birden hızla indi ve yatağm üstüne düştü. Bütün kat sallandı. Alt kattan çığlıklar yükseldi. Oliveira, yandaki&nbsp;Türk'ün olağanüstü şaman gücünü bir noktaya toplayıp bastırmış olduğunu düşündü. Asılı tahtayı yatağın üstüne yerleştirdi&nbsp;elinden geldiğince ve üstüne at gibi bindi, tabii odada kalan&nbsp;kısmın üstüne.</p>

  <p>— Şimdi tamam, geçilebilir artık, dedi, karşıya. Trajedi yok olmadığı için de alt kattaki kızlar her ne kadar bizi sevseler de üzülecekler. Kızlara göre, aşağı biri düşüp ölmedikçe bu tahtanın pek önemi yok, yaşam diyorlar buna, onlara göre böyle.</p>

  <div>
    <p>— İki tahtayı iple bağlamayacak mısın, diye sordu Traveler.<br /></p>
  </div>

  <p>— Dinle bak, dedi Oliveira. Yükseklik korkusu toplumsal sınıflar arasında yukarılara çıkmamı engellemiştir. Everest'in adını ansalar yanımda, sanki biri hayalarımı çimdikliyor gibi&nbsp;olurum. Çok kişiden de nefret ederim, inan bana ama Tensing&nbsp;denen adamdan nefret ettiğim gibi kimseye kin duymamışımdır.</p>

  <p>— &nbsp;&nbsp;&nbsp;Bununla gidip tahtaları bizim bağlamamız gerektiğini&nbsp;mi söylemek istiyorsun?</p>

  <p>— &nbsp;&nbsp;&nbsp;Ne derseniz deyin artık, dedi Oliveira, sigarasını yakarken.</p>

  <p>Farkında mısın, dedi Traveler, Talita ya. Senin, köprünün ortasına dek sürünerek gidip ipi düğümleyebileceğini öne sürüyor.</p>

  <p>— &nbsp;&nbsp;&nbsp;Ben mi, dedi Talita.</p>

  <p>— &nbsp;&nbsp;&nbsp;Ne yapmamı istiyorsun, duydun işte.</p>

  <p>— &nbsp;&nbsp;&nbsp;Ama Oliveira benim gitmemi söylemedi ki.</p>

  <p>— &nbsp;&nbsp;&nbsp;Demedi ama anıştırdı. Sonra mate'yi götürüp ona senin&nbsp;vermen daha bir yakışık alır.</p>

  <p>— &nbsp;&nbsp;&nbsp;Kesinlikle düğüm atamam bu ipe ben. Oliveira da sen&nbsp;de düğüm atmayı biliyorsunuz, benim attığım düğümler hemen çözülür.</p>

  <p>— &nbsp;&nbsp;&nbsp;Biz sana gerekli bilgileri veririz, dedi Traveler, koruyucu bir hava takınıp.</p>

  <p>— &nbsp;&nbsp;&nbsp;Talita, bornozunun önünü iyice kapattı. Parmağına yapışmış bir ipliği alıp attı. Derin bir soluk alıp içine çekmeye gereksiniyordu ama iç çekişlerine Traveler<span style="font-size: 14px;">'&nbsp;</span>in kızdığını da biliyordu.</p>

  <p>— &nbsp;&nbsp;&nbsp;<span style="font-weight:bold;font-style:italic;">Mate'yi</span> Oliveira'ya gerçekten benim mi vermemi istiyorsun, diye sordu alçak sesle.</p>

  <p>— &nbsp;&nbsp;&nbsp;Ne konuşup duruyorsunuz orada, dedi Oliveira, yarı beline dek pencereden sarkıp iki elini tahtanın üstüne koydu. Alışveriş işlerine bakan küçük kız kaldırıma bir sandalye çıkarmıştı,&nbsp;seyrediyordu. Oliveira eliyle selamladı. "Zaman ve uzamın çifte&nbsp;kırılımı' diye düşündü. Zavallı kız, bizim deh olduğumuzdan emin ve baş döndürücü bir hızla gerçekliğe dönüp hazırlanıyor. Eğer yukarıdan biri düşerse kan sıçrayacak üstüne, kesin bu.&nbsp;Ama kız bilmiyor kanın üstüne sıçrayacağını, sandalyesini kan&nbsp;sıçrasın diye oraya yerleştirdiğini de bilmiyor, on dakika önce&nbsp;mutfaktayken bir <span style="font-weight: bold; font-style: italic;">tedium vitae<a id="footnote9"></a><sup><a href="#senol4" id="mehmet4">9</a></sup></span> krizi geçirdiğini, bunun sonucu&nbsp;sandalyesini kaldırıma çıkardığını bilmiyor. Saat iki yirmi beşte&nbsp;içtiği suyun ılık ve iğrenç olduğunu, ikindiye doğru midesinin&nbsp;şu <span style="font-weight: bold; font-style: italic;">tedium vitae</span> saldırısına uğradığını, üç tane magnezyum pastilinin bunu sağaltacağını nereden bilsin, bazı şeyleri örneğin rahatlatıcı ya da sıkıcı nedir, bilemezdi ki şu dipsiz sözcükler yığını içinde; yıldızlar düzeyinde bilinir ancak yeni bunlar.</p>

  <p>— &nbsp;&nbsp;&nbsp;Bir şey konuşmuyoruz, diye yanıtladı Traveler. İpi hazırla.</p>

  <p>— &nbsp;&nbsp;&nbsp;Tamam, yıldırım gibi ip. Haydi Tahta, sana ileteceğim.</p>

  <p>Talita tahtaya bindi, ellerinin desteğiyle ve eteklerini kaldırıp biraz daha öteye atarak beş santim kadar ilerledi.</p>

  <p>— &nbsp;&nbsp;&nbsp;Bu bornoz ayağıma dolanıyor, dedi, pantolonlarından&nbsp;birini giysem iyi olacak.</p>

  <p>— &nbsp;&nbsp;&nbsp;Hiç gereği yok canım, dedi Traveler. Ya düşersen, pantolonum mahvolur.</p>

  <p>— &nbsp;&nbsp;&nbsp;Acele etme, dedi Oliveira. Birkaç santim daha ilerle, sana ipi fırlatabilirim.</p>

  <p>Aşağıya baktı Talita:</p>

  <p>— &nbsp;&nbsp;&nbsp;Sokak ne geniş, dedi. Pencereden göründüğünden daha&nbsp;geniş.</p>

  <p>— &nbsp;&nbsp;&nbsp;Pencereler sokakların gözüdür ve gördükleri şeylerin biçimini bozarlar. Şu an sen saflık noktasındasın, oradan belki de&nbsp;her şeyi güvercin gibi ya da gözleri olduğunun farkında olmayan at gibi görüyorsun.</p>

  <p>— &nbsp;&nbsp;&nbsp;Düşüncelerini <span style="font-weight:bold;font-style:italic;">N.R.F.</span> dergisine sakla, şimdi şu tahtayı daha sıkı tut da sen, diye salık verdi Oliveira.</p>

  <p>— &nbsp;&nbsp;&nbsp;Elbette tutuyorum. Senin söylemek istediğin şeyi birinin&nbsp;çıkıp senden önce söylemesine dayanamıyorsun değil mi? Hem&nbsp;düşünerek, hem konuşarak tahtayı sımsıkı tutabilirim ben.</p>

  <p>— &nbsp;&nbsp;&nbsp;Ortaya yaklaşmış olmalıyım, dedi Talita.</p>

  <p>— Ortaya yaklaştın mı? Yok canım buradan yeni ayrıldın pencereden. En az iki metren var daha ortaya.</p>

  <p>— &nbsp;&nbsp;&nbsp;Birazcık daha az, dedi Oliveira, cesaret vermek için. Az kaldı, ipi göndereceğim şimdi.</p>

  <p>— &nbsp;&nbsp;&nbsp;Sanırım tahta eğiliyor, dedi Talita.</p>

  <p>— &nbsp;&nbsp;&nbsp;Kesinlikle hayır, dedi Traveler, odadan tarafta olan kısmın&nbsp;üstüne at gibi binmişti o da. Belki birazcık titreşiyordur, o kadar.</p>

  <p>— &nbsp;&nbsp;&nbsp;Üstelik bir ucu da benim tahtanın üstüne konmuş rahat&nbsp;rahat. Her iki tahtanın aynı anda düşüvermesi çok garip olurdu doğrusu, diye tamamladı Oliveira.</p>

  <p>— &nbsp;&nbsp;&nbsp;Evet ama ben 56 kiloyum, dedi Talita, tam ortaya gelince en azından iki yüz kilo olurum. Tahtanın gitgide indiğini&nbsp;hissediyorum.</p>

  <p>— &nbsp;&nbsp;&nbsp;înseydi, dedi Traveler de, ayaklarım yerden kesilirdi benim, oysa sıkı sıkıya yere basıyorum. Tek tehlike şu, o da tahtanın kırılması, ama olmaz bu da, şaşardım olsa da.</p>

  <p>— &nbsp;&nbsp;&nbsp;Odun lifleri uzunlamasına çok dirençlidir, diye ekledi&nbsp;Oliveira. Kendir demeti örneği. Umarım çivilerle <span style="font-weight:bold;font-style:italic;">mate</span>'yi aldın&nbsp;yanına.</p>

  <p>— &nbsp;&nbsp;&nbsp;Cebimde, dedi Talita. İpi gönder bana. Titreşim bütün&nbsp;sistemlerimi etkilemeye başladı.</p>

  <p>— &nbsp;&nbsp;&nbsp;Soğuktandır, dedi ipi sığırtmaçlar gibi çevirip döndürürken Oliveira. Dikkat, dengeni kaybetmemeye çalış. Sana kement atmalıyım. Böylece ipi kaçırmamış olursun sen de.</p>

  <p>"ilginç," diye düşündü ipi başının üstünden çevirirken, "her şey ne güzel gelişiyor halka halka, yeter ki insan gerçekten&nbsp;istesin. Tek yanlış şey burada, çözümleme."<br /></p>

  <p>— &nbsp;&nbsp;&nbsp;Neredeyse vardın Talita, dedi Traveler. Yine de birbirinden biraz ayrıkça duran iki tahtayı bir araya getirecek biçimde&nbsp;yerleş oraya.</p>

  <p>Bak, Talita'yı ne biçim yakaladım, dedi Oliveira. Söyle bakalım, sizinle sirkte çalışamam mı yani Manou'cuğum?</p>

  <p>Yanağımı acıttı kemendin, dedi sızlanan bir tonda Talita. insanın canını yakan bir ip bu, batıyor.</p>

  <p>Kovboy şapkamı takıyorum, ıslık çalarak piste çıkıp herkesi kementle yakalıyorum, hey be! Kalabalık candan alkışlıyor, sirklerde az görülmüş bir başarı.</p>

  <p>— &nbsp;&nbsp;&nbsp;Başına güneş geçmiş senin, dedi Traveler, sigara yakarak. Sana kaçıncı kez söylüyorum, bana Manou deme diye.</p>

  <p>— &nbsp;&nbsp;&nbsp;Gücün kalmadı, dedi Talita. İp çok sert asılıyor.</p>

  <p>— &nbsp;&nbsp;&nbsp;İpteki karşıtlar birliği, dedi Oliveira. Doğal işlevi gizemli bir nötrleştirme eğilimiyle alıkonuyor. Sanırım buna entropi&nbsp;deniyor, içbükey devinim.</p>

  <p>— &nbsp;&nbsp;&nbsp;Şurası tamam, iyice sağlam oldu, dedi Talita. Bir kere&nbsp;daha dolandırmam gerekir mi ipi? İp var daha.</p>

  <p>— &nbsp;&nbsp;&nbsp;Evet, dedi Traveler, ipin hepsini dola sonuna dek, fazlalıklardan, sarkan iplerden nefret ederim, delilik ama böyle.</p>

  <p>— &nbsp;&nbsp;&nbsp;Pürist seni, dedi Oliveira. Şimdi benim tahtama geç Talita, köprünün sağlamlığını denemek için, haydi.</p>

  <p>— &nbsp;&nbsp;&nbsp;Korkuyorum, dedi Talita, senin tahta bizimki kadar sağlam gözükmüyor.</p>

  <p>— &nbsp;&nbsp;&nbsp;Nasıl, dedi Oliveira incinmiş gibi. Görmüyor musun, sedir kerestesi. Sizin pis çam tahtanızla kıyaslayamazsm. Rahatça&nbsp;geç benim tarafa, uzatma.</p>

  <p>— &nbsp;&nbsp;&nbsp;Ne dersin Manou? diye sordu geriye dönüp Talita.</p>

  <p>Traveler, karşılık verecekti ki, hiç de iyi bağlanmamış olan iki tahtanın birleşim yerine baktı. Tahtasının üstüne ata biner gibi tünemiş, bacaklarının arasında tahtayı hem biraz hoş, hem&nbsp;biraz hoş olmayan titreşimlerle hissediyordu. Şimdi bir el uzatması yeterliydi Oliveira'nın bölgesine girmesi için. Köprü dayanırdı kesinkes, çok iyi yapılmıştı.</p>

  <p>— &nbsp;&nbsp;&nbsp;Dinle, biraz bekle, dedi Traveler tereddütle, paketi olduğun yerden uzatamaz mısın?</p>

  <p>— &nbsp;&nbsp;&nbsp;Elbette ki hayır, dedi şaşkın şaşkın Oliveira. N'oluyor&nbsp;sana? Her şeyi bozuyorsun.</p>

  <p>— &nbsp;&nbsp;&nbsp;Buradan paketi iletmek, hayır, yapamayacağımı biliyorsun, dedi Talita. Ama buradan fırlatarak iletebilirim, kolaycana&nbsp;hem de.</p>

  <p>— &nbsp;&nbsp;&nbsp;Fırlatmak mı, dedi kırgınlıkla. Bu kadar zahmet çektikten sonra, şimdi de durmuş bana paketi uzaktan fırlatmaktan&nbsp;söz ediyorlar.</p>

  <p>— &nbsp;&nbsp;&nbsp;Kolunu uzatsan, en fazla kırk santim kadar uzatsan eline dokunursun. Talita'nın sonuna dek gitmesine gerek yok. Paketi atar sana, haydi eyvallah!</p>

  <p>— Bütün kadınlar gibi golü kaçıracak, dedi. <span style="font-weight:bold;font-style:italic;">Mate</span> de yerlere, kaldırıma saçılacak, ya çiviler!</p>

  <p>— Sakin ol, tam eline isabet ettiremesem bile, pencereden içeri sokabilirim, kuşkun olmasın.</p>

  <p>— &nbsp;&nbsp;&nbsp;Evet ama bu kez de yere düşüp dağılacak, döşeme ne kadar pis, ne kadar iğrenç, tozlu mate içmiş olacağım ben de, dedi Oliveira.</p>

  <p>— &nbsp;&nbsp;&nbsp;Kulak asma ona Talita, dedi Traveler, paketi at, dön geri.&nbsp;Talita dönüp baktı ona, gerçekten doğru mu söylüyordu?</p>

  <p>Traveler ona çok iyi bildiği bir bakışıyla bakıyordu, okşanıyormuş duygusuna kapıldı. Paketi sımsıkı tuttu ve fırlatacağı uzaklığı ölçtü.</p>

  <p>Oliveira'nın kolları aşağı düşmüştü, Talita yapabilir mi, yapmaz mı, kaygılanmaz gözüküyordu. Talita'dan öte, Traveler'e dikmişti gözünü. Traveler de onun gözlerine bakıyordu&nbsp;dimdik. "İkisi de aralarında bir başka köprü kurdular," diye&nbsp;düşündü Talita. "Sokağa düşsem, farkında bile olmayacaklar."&nbsp;Aşağıya, taşlara baktı, kendisini ağzı bir karış açık izleyen küçük kızı gördü, sokağın ta öte ucundan bir kadın geliyordu.&nbsp;Gekrepten olmalıydı. Talita duraksadı, paketi iyice bastırdı tahtanın üstüne.</p>

  <p>— &nbsp;&nbsp;&nbsp;İşte, dedi Oliveira, bir bu eksikti, hiç değişmeyeceksin&nbsp;sen. Bir şeylerin kıyısına dek geliyorsun, sonunda anladığını&nbsp;sanıyor insanlar, ama hayır, boşuna, o noktanın çevresinde&nbsp;dönmeye başlıyorsun, etiketleri filan okuyorsun. Prospektüslerden ileri gidemiyorsun dostum.</p>

  <p>— &nbsp;&nbsp;&nbsp;Haydi oradan, ne diye senin oyununa gelecekmişim, ha, söyle lütfen?</p>

  <p>— &nbsp;&nbsp;&nbsp;Oyun yalnız oynanır, sen çomak sokuyorsun tekerleğe.<br /></p>

  <p>— &nbsp;&nbsp;&nbsp;Senin kurduğun tekere, eğer oradan geçersek tabii.&nbsp;Sanmam, dedi Oliveira. Ben koşulları yarattım, ortamı, hani öyle derler, açık seçik oynanmalıydı oyunum.</p>

  <p>— &nbsp;&nbsp;&nbsp;Kaybeden tarafın sözleri bunlar, küçük dostum.</p>

  <p>Tabii karşındaki hile yaparsa kaybetmek kolaydır.</p>

  <p>Talita ikisinin de belli bir biçimde kendisinden söz ettiklerini biliyordu, aşağıda sandalyesinde oturan ağzı açık küçük kıza bakıyordu. "Konuşmalarını artık duymamak için neler vermeye razıyım," diye düşündü Talita. "Boşu boşuna konuşuyorlar, aslında hep benim hakkımda konuşuyorlar, tamı tamına böyle olmasa da, aşağı yukarı böyle." Bir an, elindeki paketi&nbsp;yukarıdan küçük kızın ağzına düşürmenin ne biçim çılgınlık&nbsp;olacağını düşündü, ama hiç de eğlenceli bulmuyordu bunu, o,&nbsp;başının üstündeki öteki köprüyü, gidip gelen sözcükleri, gülüşleri, sıcak susuşları hissediyordu.</p>

  <p>"Yargı gibi," diye düşündü, "tören gibi."</p>

  <div>
    <p>Sokakta gitgide yaklaşmakta olan Gekrepten'i tanıdı, yukarı bakıyordu. "Kim seni yargılıyor?" diyordu Oliveira. Ama canım, yargılanan Traveler değildi ki, kendisiydi kendisi. Bir duygu, ensesinde, bacaklarında, yapış yapış bir şey. Güneş&nbsp;çarpmasıydı galiba, belki de özlü sözle söylense şu denebilirdi:&nbsp;"Düşünüyorum da, beni yargılama hakkın yok senin" demişti Manou. Ama yargılanan Manou mu? Yok hayır, kendisi. Şu salak Gekrepten de ne diye sol kolunu sallayıp duruyordu öyle, sanki o, yani Talita canım, öne atılacak ve sokağa düşecekti,&nbsp;açıkça yüzünden okunmasa bile, mahkûm edilmiş gibi.</p>
  </div>

  <p>— Ne diye sallanıyorsun böyle, dedi Traveler, iki eliyle yapıştı tahtaya. Tahta titreşiyor, hepimiz düşüp gebereceğiz.</p>

  <p>—&nbsp;Kıpırdamıyorum ben, dedi Talita, zavallı bir ses tonuyla. Yalnızca paketi atıp eve dönmek istiyorum.</p>

  <p>— Güneş tam tepende zavallı yavrum, dedi Traveler. Ne zalimce bir oyun bu.</p>

  <p>— Hata senin, dedi Oliveira, öfkeden burnundan soluyordu. Koca Arjantin'de her yanı geneleve çeviren bir kimse daha görmedim.</p>

  <p>— &nbsp;&nbsp;&nbsp;Bana karşı çıktın, dedi Traveler, çabuk ol Talita, nasıl istersen, paketi savur da sussun, tepemizi attırmaya bir son versin.</p>

  <p>— &nbsp;&nbsp;&nbsp;Birazcık geç artık, dedi Talita. İyi nişan alabildiğimden&nbsp;de kuşkuluyum.</p>

  <p>— &nbsp;&nbsp;&nbsp;Demiştim sana, diye mırıldandı Oliveira, bir aşırılık&nbsp;yaptığı zamanlar dışında genelde hiç mi hiç mırıldanmazdı.&nbsp;Gekrepten'i görüyorum, eli kolu paket dolu, çorbada yüzen saç&nbsp;gibi çıkmış, geliyor.</p>

  <p>— &nbsp;&nbsp;&nbsp;At şuna <span style="font-weight:bold;font-style:italic;">mate'yi,</span> kaçırsan bile at, dedi sabırsızlıkla Traveler.</p>

  <p>Talita başını eğdi, saçları yüzüne aktı, ta ağzına dek iniyordu. Durmaksızın gözünü kırpıştırması gerekiyordu, çünkü ter kaçıyordu gözlerine. Dili tuz içinde kalmıştı ve kıvılcım çıtırtısı&nbsp;gibi bir şeyler, diş etleri ve damağı arasında uçuşan minik minik yıldızlar diline damağına çarpıyorlardı.</p>

  <p>— &nbsp;&nbsp;&nbsp;Bekle, dedi Traveler.</p>

  <p>— &nbsp;&nbsp;&nbsp;Bana mı söylüyorsun, diye sordu Oliveira.</p>

  <p>— &nbsp;&nbsp;&nbsp;Hayır, bekle Talita. Sıkı dur, gidip bir şapka bulayım sana.</p>

  <p>— &nbsp;&nbsp;&nbsp;Tahtayı bırakma, kalkma üstünden, aşağı uçarım yoksa.</p>

  <p>— &nbsp;&nbsp;&nbsp;Konsol ve üstündeki ansiklopedi ciltleri sımsıkı tutuyor kıpırdama, hemen geliyorum.</p>

  <p>Tahtalar biraz eğildi, Talita umutsuzca yapışıp kaldı köprüye. Oliveira sanki Traveler'i tutmak istermişçesine güçlü bir ıslık çaldı, ama çoktan gitmişti, pencerenin önünde kimse yoktu.</p>

  <p>— &nbsp;&nbsp;&nbsp;Ne acımasız. Kıpırdama, soluğunu da tut. Ölüm kalım&nbsp;sorunu, inan bana.</p>

  <p>— &nbsp;&nbsp;&nbsp;Sana inanıyorum, dedi Talita, incecik bir sesle. Bu her&nbsp;zaman böyleydi.</p>

  <p>— &nbsp;&nbsp;&nbsp;Üstüne üstlük Gekrepten'in merdiveni çıktığını duyuyorum. Ne iş tanrım! Kıpırdama.</p>

  <p>— &nbsp;&nbsp;&nbsp;Kıpırdamıyorum ki. Ama sanırım...</p>

  <p>— &nbsp;&nbsp;&nbsp;Evet ama, yok yok, değil, dedi Oliveira, kımıldama, yapılacak tek şey, kıpırdamamak.</p>

  <p>"Çoktan karar verdiler hakkımda," diye düşündü Talita. "Bana aşağı uçmak kalıyor kala kala, sonra onlar yaşamlarını&nbsp;sürdürecekler, sirki de tabii."</p>

  <p>— &nbsp;&nbsp;&nbsp;Niye ağlıyorsun, diye sordu Oliveira yakın bir ilgiyle.</p>

  <p>— &nbsp;&nbsp;&nbsp;Ağlamıyorum, dedi Talita, sadece terliyorum.</p>

  <p>— &nbsp;&nbsp;&nbsp;Dinle, dedi Oliveira kızgın kızgın ben tepeden tırnağa&nbsp;salak biriyim, anladık ama gözyaşıyla teri asla birbirine karıştırmam. İkisi çok farklı şeyler.</p>

  <p>Ağlamıyorum, dedi Talita. Hiç ağlamam ben, yemin ederim, hemen hemen hiç. Ölürken bile ötüp duran kuğu gibiyimdir. Bir tangoda böyle diyor Gardel.</p>

  <p>Oliveira bir sigara yaktı. Tahtalar başlangıçtaki halini almıştı. Zevk duya duya içine çekti dumanını.</p>

  <p>— &nbsp;&nbsp;&nbsp;Dinle bak, şu salak Manou şapkayla gelene dek soru-yanıt oyunu oynayabiliriz.</p>

  <div>
    <div>
      — &nbsp;&nbsp;&nbsp;Haydi, dedi Talita. Ben de dün birkaç soru hazırlamıştım, bilmek ister misin?<br />
    </div>
  </div>

  <p>— Mükemmel. Biliyorum, sırası gelen söyleyecek. Elektrik akımı yardımıyla sağlam bir madde üstüne elektrik akımı yoluyla çözeltilmiş metal yastık koymakla yapılan işlem, antik dönem gemilerine binmek gibi değil midir? Roma'da yelken&nbsp;bezleri ve yüzlerce fırçasıyla?</p>

  <p>Elbette öyle, dedi Talita saçlarını geriye atarak. Oradan gitmek buradan gelmek, dolaşıp durmak, bir silahın namlusunu çevirmek öte yana, misk kokuları sürünmek ve taze meyve&nbsp;narhını belirlemek, bu da şarap gibi, zeytinyağı gibi besinlere&nbsp;özgü bitkisel su değil midir, vesaire vesaire?</p>

  <p>Çok iyi, çok iyi, dedi Oliveira. Şarap gibi, zeytinyağı gibi bitkisel kökenli sıvılar ha... Şarabı hiç de bitkisel kökenli meyve&nbsp;suyu gibi düşünmemiştim. Harika. Ama bak dinle benimkini: Yeşertmek yeşillendirmek, yeşermek, farklı suyu, beyaz et suyuyla&nbsp;zehirlemek, balıklan şaşırtmak ve sonra da avlamak, dramatik bir&nbsp;şiirde düğümün çözülmesi değil mi, hele de acı veren türdense?</p>

  <p>Oh, harika, nefes, dedi, bayılmıştı Talita. Çok güzel Horacio. Sen gerçekten sözcüklerden bal süzüyorsun, biliyorsun bu işi.</p>

  <p>— &nbsp;&nbsp;&nbsp;Bitkisel öz, bitki suyu, dedi Oliveira.</p>

  <p>Odanın kapısı açıldı. Gekrepten gürültülü biçimde soluk soluğa girdi içeri. Gekrepten sarışındı ama saçlarının rengini&nbsp;açmış bir sarışın, kolayca konuşan ve yatağın üstüne dolap&nbsp;devrilmiş, bir adam bir tahtaya ata biner gibi binmiş, tüm bunlara hiç mi hiç şaşmayan biri.</p>

  <p>— &nbsp;&nbsp;&nbsp;Ne sıcak, dedi paketleri sandalyenin üstüne fırlatırken.&nbsp;Alışverişe çıkmak için en kötü zaman, inanın bana. N'apıyorsun orada Talita? Neden hep siesta saatinde çıkarım dışarı, bilmiyorum.</p>

  <p>— &nbsp;&nbsp;&nbsp;Tamam, tamam, dedi ona bakmadan Oliveira. Haydi Talita sıra sende.</p>

  <p>— &nbsp;&nbsp;&nbsp;Başka gelmiyor aklıma.</p>

  <p>— &nbsp;&nbsp;&nbsp;Düşün biraz, anımsarsın mutlak.</p>

  <p>— A gerçekten de, dişçinin yüzünden, evet onun, dedi</p>

  <p>Gekrepten. En uygunsuz saatlerde randevu veriyor. Bugün dişçiye gideceğimi söylemiş miydim sana?</p>

  <p>— &nbsp;&nbsp;&nbsp;Tamam, aklıma bir tane geldi şu an, dedi Talita.</p>

  <p>— &nbsp;&nbsp;&nbsp;Başıma geleni dinleyin, dedi Gekrepten. Wames Sokağındaki dişçime gidiyorum, zili çalıyorum, yardımcı kadın kapıyı açıp "günaydın, giriniz rica ederim," diyor. Giriyorum,&nbsp;bekleme salonuna alıyor beni.</p>

  <p>— &nbsp;&nbsp;&nbsp;İşte, dinle benimkini, diyor Talita. Şişko yanaklı kişi ya&nbsp;da fıçı gibi kız sazlık yere bir sazmışçasına gidiyor, acil gereksinim araçları satan mağaza, bazı müşteriler daha ekonomik alışveriş yapsınlar diye dükkânlarında ve çoban deyişlerine değin&nbsp;ne varsa orada alsınlar diye, bütün bunlar bir ölü ya da diri&nbsp;hayvanı galvanize etmekle aynı değil mi?</p>

  <p>— &nbsp;&nbsp;&nbsp;Ne harika, dedi şaşkınca Oliveira, coşku verici, coşku.</p>

  <p>— &nbsp;&nbsp;&nbsp;Bana ne dese beğenirsiniz: "Bir süre oturun rica ederim." Oturdum ben de, bekliyorum.</p>

  <p>— &nbsp;&nbsp;&nbsp;Bir tane daha var ama, dur, aklıma getiremiyorum, iki&nbsp;bayan vardı, bir de çocuklu bir adam. Bana öyle geldi ki zaman&nbsp;geçmiyordu. <span style="font-weight: bold; font-style: italic;">Idylle</span> adlı derginin üç sayısını da baştan aşağı&nbsp;okudum desem inanır mısınız? Çocuk ağlıyordu, zavallı çocuk,&nbsp;baba öf, tam bir sinir küpü... Yalan söylemeyeyim, sıram gelene&nbsp;dek tam iki saat geçti: "İçeri geçin Bayan," diyor hekim, geçiyorum, konuşuyor: "Geçen kez taktığım çok rahatsız ediyor mu?"&nbsp;"Hayır doktor," diyorum, "kesinlikle etmiyor, tabii tek tarafla&nbsp;çiğnediğim sürece." "Çok iyi, çok iyi, diyor, öyle de yapmak&nbsp;gerekir. Oturunuz bayan." Oturuyorum. "Ağzınızı açın lütfen,"&nbsp;diyor. Çok kibar bir dişçi.<br /></p>

  <p>Tamam, dedi Oliveira. Dinle, iyi dinle Talita, ama niye arkana bakıyorsun?</p>

  <p>— &nbsp;&nbsp;&nbsp;Manou geliyor mu görmek için.</p>

  <p>Gelecek mi dersin? Dinle bak: Eylem ve başka bir şeye geçişin sonucu, ya da turnuvalarda ya da ciritte, atını düşman&nbsp;atıyla karşı karşıya getirmek yüz yüze, <span style="font-weight:bold;font-style:italic;">acme'ye<a id="footnote10"></a><sup><a href="#senol5" id="mehmet5">5</a></sup></span> benzemez mi,&nbsp;ateşin en yüksek noktasına?</p>

  <p>— &nbsp;&nbsp;&nbsp;Garip, dedi düşünceli düşünceli Talita. Böyle mi söylenir?&nbsp;</p>

  <p>— &nbsp;&nbsp;&nbsp;Ne böyle mi söylenir?</p>

  <p>— &nbsp;&nbsp;&nbsp;Atını yüz yüze getirmek, bir şeyi uç uca?</p>

  <p>— &nbsp;&nbsp;&nbsp;Turnuvalarda evet, dedi Oliveira da. Elimden ne gelir,&nbsp;böyle derler sözcük mezarlığında. Böyle bu iş.</p>

  <p>— &nbsp;&nbsp;&nbsp;<span style="font-weight:bold;font-style:italic;">Acme,</span> çok güzel bir sözcük. Yazık böyle bir şeyi anlatmış olması.</p>

  <p>— &nbsp;&nbsp;&nbsp;N'apalım, örneğin <span style="font-weight:bold;font-style:italic;">mortadella<a id="footnote11"></a><sup><a href="#senol6" id="mehmet6">6</a></sup></span> sözcüğü de böyle, başkaları da var. Rahip Bremont bu soruna da önceleri eğildi, ama ne&nbsp;yapsın. Sözcükler de bizler gibidir, belli bir yüzle doğarlar, sonra yapılacak bir şey yoktur, yüzü değişmez. Düşünsene bir&nbsp;Kant'ın kafasını, yüzünü.</p>

  <p>— &nbsp;&nbsp;&nbsp;Plastik dolgu yaptı, dedi Gekrepten.</p>

  <p>— &nbsp;&nbsp;&nbsp;Korkunç bir sıcak var, dedi Talita. Manou gidip de şapka getirecekti.</p>

  <p>— &nbsp;&nbsp;&nbsp;Gitti mi dersin, dedi Oliveira.</p>

  <p>— &nbsp;&nbsp;&nbsp;Sanırım paketi sana fırlatıp evime döneceğim, ne dersin,&nbsp;diye sordu.</p>

  <p>Oliveira köprüye baktı, pencereyi ölçtü kulaçla, dalgındı, başını salladı.</p>

  <p>— &nbsp;&nbsp;&nbsp;Başarabileceğini sanmam, şaşarım öyle olursa. Evet seni&nbsp;orada öylece, soğukta bırakmak, buz gibi havada dokunuyor&nbsp;bana. Saçlarında ve burun deliklerinde oluşan sarkıtları hissetmiyor musun?</p>

  <p>— &nbsp;&nbsp;&nbsp;Yoo, dedi Talita. Sarkıtlar mı, bu da <span style="font-weight:bold;font-style:italic;">acme</span> gibi, doruk&nbsp;noktası gibi bir şey mi?</p>

  <p>— &nbsp;&nbsp;&nbsp;Bir anlamda evet, dedi Oliveira. İki ayrı şeydir, tamam,&nbsp;ama aralarındaki ayrım daha bir bir araya getirmektedir onları,&nbsp;hani Manou ile ben gibi diyebilirsin. Manou ile aramızdaki can sıkıcı yan ise, fazlaca bir araya gelişimiz.</p>

  <p>— &nbsp;&nbsp;&nbsp;Evet, dedi Talita, hatta bazen oldukça da rahatsızlık verici bir durum.</p>

  <p>— &nbsp;&nbsp;&nbsp;Tereyağı erimiş, dedi Gekrepten, kepek ekmek dilimine sürerken. Bu sıcakta tereyağı sorun tabii, derde bak.</p>

  <p>— &nbsp;&nbsp;&nbsp;Onunla benim aramdaki belli başlı ayrılık şu, dedi Oliveira: her ikimizin de kara saçları var, eğlence düşkünü iki yerli kafası var bizde ve aynı şeyleri aşağı yukarı aynı biçimde horlayan iki kafa ve tabii sen de varsın üstüne üstlük.</p>

  <p>— &nbsp;&nbsp;&nbsp;Ben mi, dedi Talita.</p>

  <p>— &nbsp;&nbsp;&nbsp;Kafanı kuma gömmeye gerek yok, çıkar başını kanadının altından da bak, sen de aramızdaki bu benzerliği ve ayrımı&nbsp;daha da artıracak biçimde katılmışsın bize.</p>

  <p>— &nbsp;&nbsp;&nbsp;Size katılmak diye bir şey yok, dedi Talita.</p>

  <p>— Ne biliyorsun, ne kadarını? Ve ne kadarını bilebilirsin sen? Odandasın, yaşıyorsun, kâh yemek yaparak, kâh ansiklopedilere dalıp bilgini artırarak, akşamları ise sirke gidiyorsun, bu sayede, hep olduğun yerdesin sanıyorsun kendini. Kapı tokmaklarına, metal düğmelere, cam parçalarına hiç dikkat ettin mi şimdiye dek?</p>

  <p>— &nbsp;&nbsp;&nbsp;Evet, bazen, dedi Talita.</p>

  <p>— &nbsp;&nbsp;&nbsp;İyice dikkatle bakarsan, her yanda, hatta en az sanıldığı&nbsp;yerde bile tüm devinimlerimizi taklit eden yansımalar vardır.&nbsp;Bu tür saçmalıklara bayılırız bilirsin.</p>

  <p>— &nbsp;&nbsp;&nbsp;Gel sütünü iç, dedi Gekrepten, yoksa benim mi getirmem gerek? Neden böyle saçmalıyorsunuz siz?</p>

  <p>— &nbsp;&nbsp;&nbsp;Bana çok önem veriyorsun, dedi Talita.</p>

  <p>— &nbsp;&nbsp;&nbsp;Tek başına her şey için karar veremez insan. Bizim dışımızda olup o konuda bir karara varamayacağımız bir sürü şey&nbsp;vardır, nesneler düzeni, en önemlileri olmasa bile, en az huzursuzluk veren bir yığın şey var. Böyle konuşuyorum, çünkü büyük ödünleme, avuntu da ondan. Örneğin ben bir <span style="font-weight: bold; font-style: italic;">mate</span> içeyim diyordum. Ama bak o gelmiş sütlü kahve hazırlıyor, üstelik isteyen de olmadı. Sonuç: eğer içmezsem sütü, ekşiyecek. Pek önemli değil gibi görünüyor ama biraz can sıkıcı. Anlıyor musun ne demek istediğimi?</p>

  <p>Evet, evet, dedi Talita gözlerinin ta içine bakarak. Manou ya benzediğin doğru. Her ikiniz de sütlü kahveden ve <span style="font-weight:bold;font-style:italic;">mate</span> den söz etmeyi çok iyi beceriyorsunuz ve sonuçta insan&nbsp;anlıyor sütlü kahve de <span style="font-weight:bold;font-style:italic;">mate</span> de gerçekte birer...</p>

  <p>— Tastamam, dedi Oliveira. Gerçekte. Daha önce söylediğim şeye gelelim. Manou ile aramızdaki ayrım şu: hemen hemen aynıyız biz, benzer şeyleriz. Bu noktada fark, yaklaşan tufan gibi bir şey. Dost muyuz ikimiz? Evet, hiç kuşkusuz, ama hiç şaşmam, eğer... Birbirimizi tanıdığımız günden beri, evet hiç kuşkusuz, ama hiç şaşmam, eğer... Birbirimizi tanıdığımız günden beri birbirimizi yaralamaktan, kırmaktan öte bir şey yapmıyoruz. Manou benim ben olmamdan hoşlanmıyor, ne zaman bir çivi çakmaya kalksam, dik tutup, işte görüyorsun, eğeliyor hemen, bunu yaparken de seni de önüne&nbsp;katıyor, sürüklüyor. Olduğum gibi olmamı istemiyorsa eğer,&nbsp;düşündüğüm nice şeyi ve yaptığım onca işi gözümün önünde&nbsp;şaşırtmacayla elinden kapıyormuşum gibi bir şey var. O tutup&nbsp;daha düşünene kadar, tak tak, hooop görüyorum pan, bitti. O&nbsp;pencereden eğiliyordur, ben de çivileri doğrultmaya çalışıyorumdur o an.</p>

  <p>Talita geriye dönünce, konsolla pencere arasına gizlenmiş, onları dinleyen Traveler'in gölgesini gördü.</p>

  <p>Tamam, oldu, ama abartmamak gerek her şeyi. Senin aklına bile gelmeyecek ne düşünceler vardır Manou'nun kafasında, tamam mı?</p>

  <p>Örneğin hangisi?</p>

  <p>— Sütün soğuyor, dedi Gekrepten sızlanan tonda. Biraz ısıtayım ister misin sevgilim?</p>

  <p>İyisi mi git yarına turta yap o sütle sen, dedi Oliveira.</p>

  <p>Evet Talita devam et.</p>

  <p>— Hayır, dedi Talita içini çekerek. Neye yarar ki? Çok sıcak yandım ben, sanırım başım da dönüyor.</p>

  <p>Traveler atlayıp yeniden oturunca tahtanın ucuna, altında, köprünün titreşimlerle sarsıldığını hissetti. Traveler diz üstü oturup, pencerenin pervazını açmaksızın, hasır şapkayı tahta&nbsp;köprü üstüne koydu, sonra toz süpürgesinin başıyla milim milim itelemeye başladı.</p>

  <p>— &nbsp;&nbsp;&nbsp;Bir parça sapsa bir yana, dedi Traveler, kesinlikle düşer</p>

  <p>şapka, ohoo git aşağılarda ara getir, bir sürü iş.</p>

  <p>— &nbsp;&nbsp;&nbsp;En iyisi eve döneyim, dedi Tahta Traveler'e bakarken&nbsp;zar zor. Dur ama önce Oliveira'ya <span style="font-weight:bold;font-style:italic;">mate</span>'yi vermem gerek.</p>

  <p>— &nbsp;&nbsp;&nbsp;Artık istemez canım, gerek yok, dedi Oliveira. Ya da paketi oradan fırlatırsın yeter, ikisi de bir benim için.</p>

  <p>Talita bir ona, bir ötekine baktı, kıpırdamadı yerinden.</p>

  <p><span style="font-variant: small-caps;">—</span> Seni anlamak çok kolay doğrusu, dedi Traveler. Bunca zahmete katlan, sonunda <span style="font-weight:bold;font-style:italic;">mate</span> olmuş, olmamış fark etmesin ha.</p>

  <p>— &nbsp;&nbsp;&nbsp;Yelkovan kadranda döndü bir kez oğlum, dedi Olivera.&nbsp;Sen sümüklüböcek ağırlığı ile yol alıyorsun her şeyin süregidişi&nbsp;içinde. Şu rezil pirinç sapından hasır şapkayı almaya gidişinden beri ne olup bittiğini bir düşün. <span style="font-weight:bold;font-style:italic;">Mate</span> konusu daha içip bitirmeden tükendi, kapanıp gitti, bu arada her zaman her yerde&nbsp;sadık Gekrepten önemli bir giriş yaptı sahneye, elinde mutfak&nbsp;araç gereçleri, haydi bakalım. Sütlü kahve dönemine girdik şuan, elden ne gelir ki.</p>

  <p>— &nbsp;&nbsp;&nbsp;Al işte nedenler, nedenler, dedi Traveler.</p>

  <p>— &nbsp;&nbsp;&nbsp;Nedenler değil, pek nesnel gerçeklikler. Fizikçilerin dediği gibi aynı, sen süreklilik içinde devinimde olma eğilimindesin, bense varoluşun baş döndürücü kesintili haline, kopuşlarına müthiş duyarlı biri. Bu anda işte sütlü kahve kopuntuyu&nbsp;yapmış oluyor, yerleşiyor olay olarak, hükmediyor her şeye,&nbsp;yayılıyor ve binlerce yuvada yanı şey yinelenip duruyor. <span style="font-weight:bold;font-style:italic;">Mate&nbsp;</span>kapları yıkanmış, durulanmış, kaldırılmış, yok edilmiş. Tüm&nbsp;Amerika kıtası sektörünü kaplıyor sütlü kahvenin anlık alanı.&nbsp;Bu durumun yaratacağı şeyleri ve arkasından daha neler gelebileceğini bir düşün. Sütlü besinler yemenin erdemleri üstüne&nbsp;yavrularına ders veren, öğretiler yumurtlayan özenli anneler;&nbsp;mutfak masası çevresini saran çocuklar, ki orada her şey güzel,&nbsp;her şey gülüştür, üste gelen kısmında tabii, altında ise masanın, tekmeler, çimdikler. Bu saatte sütlü kahve sözü etmek başkalaşmak demektir, günün bitim noktasına doğru sevimli bir&nbsp;yönelim, iyi-kötü seçimi edimlerin, neler yaptım-yapmadımlar;&nbsp;başkasına yaptırdıklarımız, dökümü bunların, geçici durumlar,&nbsp;belirsiz söylevler, saatin altısında, korkunç bir süredir bu saat,&nbsp;anahtarların kapılara, insanların otobüslere yönelişidir belki&nbsp;kabaca, ama tamı tamına somutlaştırır bu anı. Bu saatte hemen&nbsp;hemen hiç kimse sevişmez, ya daha öncedir bu saatten, ya daha sonra gelir. Bu saatte duşa girmeyi düşünmez insanlar; akşam için değişik olasılıklar kurmaya başlarlar, acaba Paulina&nbsp;Singerman'ın son oyununu mu görmeye gitsinler, yoksa Toca&nbsp;Taranto'lanınkini mi? Oysa <span style="font-weight:bold;font-style:italic;">mate</span> içme saatinin tüm bunlarla ne&nbsp;ilgisi vardır? Yok! Yersiz, zamansız içilen <span style="font-weight:bold;font-style:italic;">mate'de</span>n söz etmiyorum ben, sütlü kahvenin üstüne olmaz, ben yöresel ve otantik 41 biçimde içilenden söz ediyorum, öyle severim ben, günün en&nbsp;soğuk anında. Ve tüm bunları, bana öyle geliyor ki, anlayamazsın sen ha?</p>

  <p>— &nbsp;&nbsp;&nbsp;Terzilerin hepsi hırsız, dedi Gekrepten. Hiç terziye elbise verdin mi Talita?</p>

  <p>— &nbsp;&nbsp;&nbsp;Hayır, dedi Talita. Birazcık dikiş kursuna gittim ben.</p>

  <p>— &nbsp;&nbsp;&nbsp;İyi yapmışsın kızım. Bugün öğleden sonra dişçiden çıkınca terzime uğradım, oraya çok yakın oturur. Bir etekliğe gereksinim duyuyordum, sekiz günde verecekti. "Ah, hanımcığım, annem hastaydı, iğneye iplik takacak zamanım bile olmadı desem," demez mi bana. Ben de dedim ki ona: "Ama canım&nbsp;bu etek gerekli bana." Ne dese beğenirsiniz: "Çok üzgünüm,&nbsp;inanın çok üzgünüm, sizin gibi bir müşteri, ah gerçekten beni&nbsp;bağışlamanız gerek." Ben de: "Hanımefendi, özür dilemek hiçbir şey düzeltmez, verdiğiniz sözde dursanız daha iyi olmaz&nbsp;mı? Hepimiz kazançlı çıkardık," dedim. "Ya, madem böyle düşünüyorsunuz, neden bir başka terziye gitmiyorsunuz?" demesin mi. O zaman atıldım: "İstemiyor da değilim, ama bir kez&nbsp;sizle başladık, alıştım, biraz sabırlı olmak düşüyor bana."</p>

  <p>— &nbsp;&nbsp;&nbsp;Sahi aynen bunlar oldu mu, dedi Oliveira.</p>

  <p>— &nbsp;&nbsp;&nbsp;Elbette, dedi Gekrepten, Talita'ya anlatıp duruyorum, duymuyor musun?</p>

  <p>— &nbsp;&nbsp;&nbsp;Evet ama bu başka.</p>

  <p>— &nbsp;&nbsp;&nbsp;Allah aşkına yine başlama.</p>

  <p>— &nbsp;&nbsp;&nbsp;Bak, bak işte, dedi Oliveira kendisine çatık kaşla bakıp&nbsp;duran Traveler'e. İşte her şey böyle. Herkes tutmuş bir de başkalarıyla paylaştıkları bir şeyler varmış sanıyor.</p>

  <p>— &nbsp;&nbsp;&nbsp;Boş ver, önemi yok bunun, dedi Traveler. Yeni bir şey var mı? Neden söz ediyorsun sen?</p>

  <p>— &nbsp;&nbsp;&nbsp;Ne dersin, ne dersin, yinele yinele dur aynı şeyleri.</p>

  <p>— &nbsp;&nbsp;&nbsp;Bir başka kişiye karşın, onaylamanın gerektirdiği ne varsa yineleyip duruyorsun.</p>

  <p>— &nbsp;&nbsp;&nbsp;Tanrı beni kentinize atmış bir kez.</p>

  <p>— &nbsp;&nbsp;&nbsp;Eğer yargıladığın ben değilsem tutup karıma çatıyorsun&nbsp;bu kez de.</p>

  <p>— &nbsp;&nbsp;&nbsp;Sizi iğnelemek ve uyanık tutmak için, dedi Oliveira.</p>

  <p>— Çeşit çeşit manyaklık. Sina'lı mısın nesin?</p>

  <p>— Her şeyin olabildiğince açık seçik olmasından hoşlanırım. Sana vız geliyor, Gekrepten konuşmasının bir yerinde tutup tümden düşsel bir olay atmış ortaya ya da ne bileyim nasıl bir eteklikse eteği; bunları dinlemiyorsun bile. Hiçbir anlam taşımıyor senin için. Farkında değilmiş gibi gözüküyorsun.&nbsp;Özürler dileyip konuşmanın arasına girmeler güzelce de olsa&nbsp;akla pek gelmedik türde de, hepsi de belli bir düzeni bozup&nbsp;tümceyi böldüğünden berbat, iğrenç oluyor, öyle değil mi, anlatabildim mi acaba?</p>

  <p>— &nbsp;&nbsp;&nbsp;Hocaio böyledir hep. Sözüne kulak asmayın siz Traveler, dedi Gekrepten.</p>

  <p>— &nbsp;&nbsp;&nbsp;Gevşeyiveriyoruz, dayanılır gibi değil, Manou. Gerçeklik, musluktaki su gibi akıversin elimize istiyoruz, olurmuş gibi. İşte öylece yakınımızdaydı, orada ve tam gerçek, tıpkı&nbsp;ebemkuşağı gibi başparmağımızdan çıkıp serçeparmağımıza&nbsp;atılan bir gökkuşağı. Gerçekliği ele geçirmek için gereken anlaşmayı düşün bir, hem tam gerektiği anda ve zorunlu değerlilikte, bu konuda fıssst! Boş ver, radyo General Pisotelli'nin bildirilerini sunuyor, al işte her şey berbat: "işte sonunda ciddi bir&nbsp;iş' diye düşünüyordur aşağıdaki kız, ya da öbürü de öyledir,&nbsp;belki de sen bile. Ben bile, evet ben bile sanma ki dosdoğru bir&nbsp;adamım, tam ve bütün ve yanılmaz biri, yalnızca bir parmaktan ötekine yengeç gibi atılan ebemkuşağını seviyordum ben.&nbsp;Sonra bugünün öğleden sonrası... Dinle, soğuğa karşın bir şeyler yapmaya başlayacağız. Bak Talita örneğin, sokağa pat diye&nbsp;düşmeksizin şu çarkı çevirdi işte, sonra sen orada ben de burada... Allah kahretsin, bazı şeylere karşı duyarlıyız işte, ne yani?</p>

  <p>— &nbsp;&nbsp;&nbsp;Yeterince oyun oynadın, haydi, gel de yatağın üstünden&nbsp;giysi dolabını kaldır bakalım, dedi Gekrepten.</p>

  <p>— &nbsp; &nbsp;Bak Traveler, görüyor musun, dedi Oliveira.</p>

  <p>— &nbsp;&nbsp;&nbsp;Evet, evet dedi Gekrepten, görüyor.</p>

  <p>— İşin kötüsü de şu ki gerçekte henüz başlamamıştık bile, işe bak sen.</p>

  <p>— Nasıl, başlamadınız mı, dedi saçlarını geriye savurarak, bir yandan da Traveler şapkayı iyice itelemiş mi diye bakıyordu.</p>

  <p>— &nbsp;&nbsp;&nbsp;Sakın sinirlenme, diye salık verdi Traveler, ağır ağır dön geriye, şu kolunu çek, hah, şöyle. Bekle, biraz daha iteliyorum&nbsp;şimdi... Biraz daha, tamam oldu.</p>

  <p>Talita şapkayı kaptı ve bir çırpıda geçirdi kafasına. Aşağıda bir kadın ve iki çocuk daha gelmişti alışveriş işlerine bakan kızın yanına, hep birlikte başlarının üstündeki köprüye bakıyorlardı.</p>

  <p>— &nbsp;&nbsp;&nbsp;Şimdi de paketi Oliveira'ya fırlatıp döneceğim, dedi Talita, başındaki şapkasıyla daha bir güvende hissediyordu kendini.&nbsp;Tahtayı her iki yandan sıkı tutun, bir de düşürsem, sırası mı...</p>

  <p>— &nbsp;&nbsp;&nbsp;Ne yani, paketi atacak mısın, diye sordu Oliveira. Kaçıracaksın golü, atamayacaksın, kesinkes atamayacaksın.</p>

  <p>— &nbsp;&nbsp;&nbsp;Bırak denesin, dedi Traveler. Eğer aşağı düşerse paket,&nbsp;sokağa yani, turşusu çıkmış Gutusso'nun, şu moruk karının kafasına düşer.</p>

  <p>— &nbsp;&nbsp;&nbsp;Ah sen de mi sevmiyorsun onu, dedi Oliveira. Ben de&nbsp;sevmem, çekemem onu doğrusu, ya sen Talita?</p>

  <p>— &nbsp;&nbsp;&nbsp;Ben mi, ben şu paketi fırlatmayı yeğlerdim doğrusu.</p>

  <p>— &nbsp;&nbsp;&nbsp;Tamam, tamam, anladık, ama acelen var gibi geldi bana.</p>

  <p>— &nbsp;&nbsp;&nbsp;Oliveira haklı, dedi Traveler, dikkat et de son anda her&nbsp;şeyi bozma, bu kadar dayandıktan sonra...</p>

  <p>— &nbsp;&nbsp;&nbsp;Ama feci sıcakladım, dedi Talita. Manou, evimize dönmek istiyorum ben.</p>

  <p>— &nbsp;&nbsp;&nbsp;Allah kahretsin, böyle sızlanıp duracak ne var, o kadar&nbsp;uzak değilsin ki. Seni gören de Matot Grosso'dan yazdığını sanacak bana.</p>

  <p>Gekrepten yatağın üstündeki dolaba bakıyordu. Oliveira ona:</p>

  <p>—<i style="font-weight: bold;">&nbsp;</i><span style="font-weight:bold;font-style:italic;">Mate</span>'yle ilgili orası, öyle ya ürün bol orada, dedi, sanki bunu söylemese olmazdı.</p>

  <p>— Daha uzun sürecek mi oyununuz, dye sordu Gekrepten.</p>

  <p>—Yo, yo canım, dedi Oliveira.<br /></p>

  <p>— Ah işte oldu, dedi Gekrepten. Şükürler olsun.</p>

  <p>Talita paketi cebinden çıkarmış, bir öne bir arkaya doğru sallayıp duruyordu. Köprü titreşimlerle sallanmaya başladı,&nbsp;Traveler de Oliveira da iki uçtan tüm güçleriyle yüklendiler.<span style="font-weight:bold;">&nbsp;</span>Paketi sallayıp savurmaktan yorulunca bu kez de Talita kolunu evire çevire döndürmeye başladı, bir eliyle de tahtaya tutunuyordu.</p>

  <p>— &nbsp;&nbsp;&nbsp;Aptallaşma, dedi Oliveira. Yavaş ol, duyuyor musun beni? Daha yavaş olsana!</p>

  <p>— &nbsp;&nbsp;&nbsp;Dikkaat! Geliyor, diye bağırdı Talita.</p>

  <p>— &nbsp;&nbsp;&nbsp;Daha yavaş be düşeceksin!</p>

  <p>— &nbsp;&nbsp;&nbsp;Umurumda bile değil, diye haykırdı Talita. Fırlattı paketi; havayı yarıp yatağın üstündeki dolap kapağına konuverdi.</p>

  <p>— &nbsp;&nbsp;&nbsp;Harika, dedi Traveler, sanki bir bakışıyla Talita'yı tahta&nbsp;köprü üstünde olduğu yerde tutmak ister gibi. Olağanüstü,&nbsp;sevgilim, çok iyi. Bundan güzeli olamazdı, işte bu, tam bir kanıtlama.</p>

  <p>Köprü ağır ağır yeniden yerine oturdu. Talita iki eliyle tutundu ve başını öne eğdi. Oliveira sadece şapkasını ve omuzlarına yayılmış saçlarını görüyordu. Gözlerini kaldırdı yeniden, Traveler'e baktı.</p>

  <p>— &nbsp;&nbsp;&nbsp;Bana göre de öyle, sanırım bundan daha açık kanıt olamaz, dedi.</p>

  <p>"Eh sonunda oldu," diye düşündü Talita, aşağıya yola baktı, kaldırımlara. Ne yapsındı orada daha fazla kalıp da, öylece iki pencere arasında.</p>

  <p>— &nbsp;&nbsp;&nbsp;iki şey yapabilirsin, iki, dedi Traveler. ister devam eder&nbsp;gidersin ileriye, ki bu yol daha kolay, gider Oliveira'nın penceresinden dalarsın içeri ya da geri çekilirsin, tabii bu daha güç,&nbsp;merdivenlerden gelip seni kurtarabilirim, yolu geçmekten de.<br /></p>

  <p>— &nbsp;&nbsp;&nbsp;Buradan geçsin zavallı kız, dedi Gekrepten. Terden sırılsıklam yüzü.</p>

  <p>— &nbsp;&nbsp;&nbsp;Bırak dinleneyim birazcık, dedi Talita, başım fena dönüyor gibi.</p>

  <p>Oliveira bir çırpıda diz üstü duruma geçti tahta köprü üstünde, ona doğru uzattı elini. Talita'nın yarım metre kadar ilerlemesi yeterliydi uzanan elini yakalaması için.</p>

  <p>Ne iyi, ne kibar çocuk, dedi Traveler. Görgü kurallarını iyi bellediği hemen anlaşılıyor. Ne beyefendi, ne beyefendi. Talita, canım bunu kaçırma bak.</p>

  <p>Ağırlık çökmüş olmalı, dedi Oliveira. Dinlensen biraz <span style="font-size: 14px;">&nbsp;</span>Talita, sonra, bak gelsene bu tarafa. Bakma sen onun söylediklerine, insan donmadan önce çaresiz bir uykuya dalar karlar&nbsp;içinde bilirsin.</p>

  <p>Ama öyle olmadı ağır ağır dikildi Talita dimdik duruyordu iki eline dayanmış, kalçasını yirmi santim kadar geriye atmıştı.</p>

  <p>Bir kez daha büzülüp biraz daha geriye. Oliveira'nın eli havada, ona doğru uzanmış hâlâ, rıhtımdan ağır ağır uzaklaşan bir geminin yolcusu gibi.</p>

  <p>Traveler kolunu uzattı ileri, Talita'nın koltuk altına geçirdi ellerini. Talita'nın kılı kıpırdamaz durumdaydı, sonra ani bir&nbsp;hareketle başını geriye devirdi, şapka çıktı başından, uçarak&nbsp;döne döne indi kaldırımın üstüne.</p>

  <p>— &nbsp;&nbsp;&nbsp;Korrida'lardaki gibi, dedi Oliveira. İhtiyar Gutusso parça parça edecek onu.</p>

  <p>Talita gözlerini kapamıştı, bakışlarının eline bırakmıştı kendini, biri tahtadan çekip uzaklaştırıyordu onu. Sonra Traveler'in dudaklarını duyumsadı ensesinde, sıcak ve hızlı soluğunu...</p>

  <p>— &nbsp;&nbsp;&nbsp;Geri döndün, geri döndün diye mırıldandı Traveler. Geri döndün. Geri döndün.</p>

  <p>— &nbsp;&nbsp;&nbsp;Pek tabii, dedi yatağa yaklaşırken Talita. Nasıl dönmezdim ki? Kahrolası paketi fırlattım ya ona, geri döndüm işte, attım paketi, geri...</p>

  <p>Traveler yatağın kenarına oturdu. Parmaklar arası ebem kuşağını düşünüyordu, Oliveira'nın şu acayip düşünceleri takılıyordu aklına. Tahta yığılır gibi bıraktı kendini onun yanına, sessizce ağlamaya koyuldu. "Sinirsel, sinirsel," diye geçirdi aklından Traveler, "çok kötü, berbat saatler geçirdi." Gidip ona&nbsp;koca bir bardak limonata getirmeliydi, bir aspirin vermeliydi,&nbsp;yüzünü bir dergiyle yelpazelemek, uyuması için ikna etmeliydi&nbsp;onu. Ama, daha önce ansiklopedileri düzeltmek, yerine koymak gerekirdi yeniden, konsolu yerine itmek ve tahta köprüyü&nbsp;içeri çekmek. "Bu oda berbat, karmakarışık..." diye düşündü&nbsp;Talita'yı öperken... Ağlamayı keser kesmez, odayı düzenlemesinde kendisine yardım etmesini isteyecekti.</p>

  <p>— &nbsp;&nbsp;&nbsp;Sonunda, en sonunda, dedi Oliveira.</p>

  <p>Pencereden ayrıldı o da, yatağın kenarına çöktü, dolaptan arta kalan yere tabii. Gekrepten hazırladığı <span style="font-weight:bold;font-style:italic;">matenin</span> yapraklarını topluyordu küçük bir kaşıkla çayın üstünden, işi biliyordu, az kaldıydı.</p>

  <p>— &nbsp;&nbsp;&nbsp;Çivi dolu be, dedi. Ne garip şey, ne garip!</p>

  <p>— &nbsp;&nbsp;&nbsp;Çok garip gerçekten de, dedi Oliveira.</p>

  <p>— &nbsp;&nbsp;&nbsp;Gidip Talita'nın şapkasını arayayım, dedi Gekrepten.</p>

  <p>Çoluk çocuk ne yapar bilinmez.</p>

  <p>— &nbsp;&nbsp;&nbsp;Müthiş, nefis bir düşünce, dedi Oliveira, çayında bulduğu bir çiviyi daha çıkarırken, parmakları arasında evire çevire baktı.</p>

  <p>Gekrepten sokağa indi. Çocuklar şapkayı ele geçirmiş, alış-verişçi kızlar ve Gutusso Ana ile tartışıyorlardı çekiştire çekiştire.</p>

  <p>— &nbsp;&nbsp;&nbsp;Verin bakayım onu bana, dedi Gekrepten, kibirli gülüşler saçarak. Karşıdaki hanımın o, çok iyi tanıdığım biri.</p>

  <p>— &nbsp;&nbsp;&nbsp;Herkes tanıyor onu yavrucuğum, dedi Bayan Gutusso.&nbsp;Alın işte, öğlenin bu saatinde şu sahneye bakın, çocukların gözleri önünde.</p>

  <p>— &nbsp;&nbsp;&nbsp;Fena bir şey yapmıyordu ki, dedi Gekrepten, pek kesin&nbsp;bir kanısı yoktu.</p>

  <p>— &nbsp;&nbsp;&nbsp;Çıplak bacaklar, açık saçık, tahtadan bir köprüde, tam&nbsp;da çocuklara göre seyir. Hiçbirinizin aklına gelmedi belki, ama&nbsp;buradan her şey görülüyordu, her şey.</p>

  <p>Çocukların en ufağı atılıp:</p>

  <p>— &nbsp;&nbsp;&nbsp;Çok kıllıydı, dedi.</p>

  <p>— &nbsp;&nbsp;&nbsp;Bakın, görüyorsunuz işte, dedi Bayan Gutusso. Çocuklar gördüklerini olduğu gibi söylerler, zavallı masum yavrucaklar. Ve söyler misiniz lütfen o kadm tahta ata biner gibi binmiş ne yapıyordu? Hem de herkesin ya öğlen uykusunda ya da&nbsp;işlerinin başında olduğu bu saatte ha? Siz hanımefendi, size sorabilir miyim lütfen, siz olsanız çıkar mıydınız o tahtaya?</p>

  <p>Tabii ki hayır. Ama aynı kişi değiliz, o sirkte çalışıyor, sanatçı onların hepsi de, tamam mı?</p>

  <p>Gösteri mi yapıyorlar sirkte, diye sordu yavrucaklardan biri. Hangi sirkte çalışıyor o kadın? Yaptığı numara ne?</p>

  <p>Hayır, numara yapmıyordu, dedi Gekrepten de. Kocama birazcık <span style="font-weight:bold;font-style:italic;">mate</span> vermek istiyordu, sonra işte...</p>

  <p>Bayan Gutusso alışveriş işlerine bakan kıza döndü, kız bir parmağını yanağına bastırmış, döndürüp pöfürdüyordu. Gekrepten şapkayı kaptığı gibi çabucak otelin koridorunu geçti, o&nbsp;sırada çocuklar el ele vermiş, bildik tango havasıyla şarkı söyleyerek dönmeye başlamışlardı:</p>

  <blockquote style="margin: 0 0 0 40px; border: none; padding: 0px;">
    <p><span style="font-weight:bold;font-style:italic;">Meraklı biri değilim ben&nbsp;</span></p>

    <p><span style="font-weight:bold;font-style:italic;">Ama bilmek isterim&nbsp;</span></p>

    <p><span style="font-weight:bold;font-style:italic;">Bilmek</span></p>

    <p><span style="font-weight:bold;font-style:italic;">niçin sarışın kadınlar&nbsp;</span></p>

    <p><span style="font-weight:bold;font-style:italic;">niçin..,</span></p>
  </blockquote>

  <p style="text-align: right;"><a href="../Text/Section0155.xhtml">(-148)</a><br /></p>

  <p><a href="#mehmet1" id="senol1">1</a>&nbsp; Erkek.</p>

  <p><a href="#mehmet2" id="senol2">2</a>&nbsp; Boşluk korkusu.</p>

  <p><a href="#mehmet3" id="senol3">3</a>&nbsp; &nbsp;Üçüncü dönemin sonu ile dördüncü dönem başlarında yaşamış, fosillerine Amerika kıtasında rastlanan boyu 4 metreyi bulan bir memeli.</p>

  <p><a href="#mehmet4" id="senol4">4</a>&nbsp; &nbsp;Yaşam bıkkınlığı.</p>

  <p><a href="#mehmet5" id="senol5">5</a>&nbsp; &nbsp;En Yüksek nokta, doruk.</p>

  <p><a href="#mehmet6" id="senol6">6</a>&nbsp; &nbsp;Bir tür İtalyan salamı.</p>
</body>
</html>
