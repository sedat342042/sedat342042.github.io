<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;">90</h1>

  <p>O günlerde kafası çok meşguldü ve her şeyi eveleyip gevelemek gibisine kötü bir alışkanlığı olmasına üzülüyor ama elinden bir şey gelmiyordu. La Sibylle ve Rocamadour yüzünden yaşamak zorunda kaldığı berbat yeri, Büyük Sorunu kafasında&nbsp;eviriyor çeviriyordu, her şeyi, içinde bulunduğu durum nedeniyle, fazlasıyla büyütüşünü çözümleyip anlamaya çabalıyordu. Böyle durumlarda, bir kâğıt parçası alıp kafasını kurcalayan ne ise kaba saba sözcüklerle yazıyordu, örneğin şöyle: "Büyük Sorun" ya da "Kavşak". Bu da onu güldürmeye yetiyor,&nbsp;ona daha bir istekle mate hazırlama olanağı sağlıyordu. "Birlik&nbsp;mirlik" mazıyordu Moliveira. "Bencillik mencillik ve mötesi filan milan." M harflerini, penisilini her önüne gelen nasıl kullanıyorsa öylece kullanıyordu. Neden sonra dönebiliyordu asıl&nbsp;işine, asıl işine, kendini daha bir iyi, rahat duyumsuyordu öylesi anlarda. "Mönemli olan her birşeyi m' elememek," diyordu&nbsp;kendi kendine. O andan sonra da sözcüklerin, kendisini fena&nbsp;bir oyuna getirmesine meydan vermeksizin rahatça düşünebileceğini duyumsuyordu. Azıcık yöntemsel yaklaşsa, atılsa doğrusunu söylemek gerekirse, çünkü iş büyük, Büyük Sorun olduğu gibi duruyordu yerli yerinde. "Kim derdi babalık, günün&nbsp;birinde vara vara metafiziğe varacaksın sonunda?" diyordu hecelerin üstüne basa basa. "Ama bir hata, bir gaf yap bakalım,&nbsp;görkemli duvar saatleri yerine küçük bir konsol ve her zamanki uykusuzluğunla yetinmek durumunda kalırsın." Ronald gelmiş, bütün gece belirsiz siyasal etkinlikler konusunda konuşmak istemiş (la Sibylle, Rocamadour'u henüz köyden getirmemişti) Arjuna ve Arabacı örneği etkinlik ve eli kolu bağlı sessiz&nbsp;kalış, edilgen karakter daha geniş bir özgürlük ve daha kullanılabilirlik demektir, ilke ve kanıların yokluğu ve verdiği tembellik edilgen yapıyı yaşam ekseninde daha bir duyarlı kılar (tamı&nbsp;tamına fırıldak deriz böylelerine), tembelce herhangi bir şeyi&nbsp;geri çevirebilirler, ama kalan boşluğu dolduracak güçleri de vardır, seçimi ya bilinç ya da daha belirgin, daha papazca bir itki yaptırır.</p>

  <p>"Daha bir papazca," diye belirgin biçimde dikkatle yineledi Oliveira.</p>

  <p>Öte yandan, eylemin gerçek sonucu, bize vereceği neydi ki? Sendikacılarınkine benzer bir toplumsal eylem evet hemen&nbsp;tarihsel planda yerini alıyor. Ne mutlu tarih içinde yaşayanlara ve uyuyanlara. Dinsel amaçlıymış gibi hemen hemen her&nbsp;zaman büyük bir özveri gösteriliyor. Ne mutlu geleceklerini&nbsp;de kendileri kadar sevenlere, kendilerini gelecek gibi görenlere ne mutlu. Her neyse, Oliveira kendinden hareketle bir başkasının evine gönül rızasıyla atılmayı kabullenemiyordu, son&nbsp;yakarışta onu fırlatanı daha bir zenginleştirecek, daha bir insan kılacak, daha bir onurlandıracak, bumerang gibi aynı. Bir&nbsp;başkası için çabalayan insan daima onurludur, kutsaldır tabii,&nbsp;vs. vs. Bunu kendinde amaçlamıyordu, neden yoktu buna,&nbsp;evet ama kişisel davranış biçiminden ayrı tutuyordu aşağılayarak. Sokaktaki afişlere ve etkinliklere bir kaptırırsa, kendine&nbsp;ihanet etmiş olacağını duyumsuyordu; yeterli bir işle, günlük&nbsp;sevinçlere, sakin bir kafaya ve görevini yerine getirme gibisine şeylere bürünmüş bir ihanet. Bazı Buenos Airesli ve Parisli&nbsp;komünistleri çok iyi tanıyordu, her pisliği yapabilen, ama&nbsp;"mücadele" ile, herhangi bir görevi yerine getirmek amacıyla&nbsp;ya da toplantı nedeniyle yemeğin orta yerinde kalkıp gitmek&nbsp;zorunda kalan kişilerdi. Bu insanlara göre toplumsal eylem&nbsp;bir oyalamacaya benziyordu, çocuklar nasıl anaları için bir&nbsp;oyalamaca ise onun gibi, onların yaşamları boyu bir şey yapmalarını engelleyen anaların avuntusu gibi, sokağın köşesindeki hapishanede, orada olmamaları gereken insanlar kesilir&nbsp;dururken bunu görmemeyi sağlayan at gözlükleri gibi, bir yanıltmaca yalnızca. Yanlış eylemde her zaman sözde kalıyor, saygıyı, zaferi ve at üstünde dimdik yontulan doğuracak olan&nbsp;eylemler pratiğe geçemiyordu. Bir çift terliği ayağına geçirmek kadar kolaydı, üstelik övgüye değer de olabilirdi ("yine&nbsp;de Cezayirlilerin sonunda bağımsızlıklarına kavuşması ve&nbsp;bizlerin de birazcık yardım etmesi iyi olurdu ama' diyordu&nbsp;Oliveira içinden); ihanet başka şey, bambaşka bir düzen, sanki&nbsp;merkezden her an vazgeçmek ama çemberde yerini alıp aynı&nbsp;eylemi yüklenen başka başka insanlarla kardeş olmanın sevincini yaşamak. Herhangi bir insanın, bir tipin diyelim, kahraman oluverdiği yerde, noktada işte, Oliveira gülünç mü gülünç durumlara mahkûm olduğunun bilincindeydi, komedi&nbsp;gerçekten de kahraman olmak. O zaman, yok olup da yanılgıya düşeceğine geçici görevlerle işe dal da yanıl, daha iyi değil&nbsp;miydi böylesi? Oyuncu olmak demek, oturulacak yerlerde olmamak değil midir? Vazgeçmeli seyirci yerinden, ona bakılırsa seyirci doğduğunu sanıyor, öyle gibi, seyirci, ilk sıralarda&nbsp;hem. "İşin sıkıcı yanı şu ki, etkin bir seyirci olduğumu iddia&nbsp;ediyorum, işin hoş ve moş yanı burada!"</p>

  <p>Etkin metkin bir seyirci. Olayı daha bir yakından, sakin kafayla ele almak, çözümlemek filan gerekirdi. Şimdilik, bazı&nbsp;tablolar, bazı kadınlar; bazı şiirler öyle bir yere ulaşma umudu veriyordu ona, öyle bir yer ki orada kendini daha az iğrenen ve daha az hor gören biri gibi kabullenebilecekti. En berbat hataları eninde sonunda ona bir yol sağlamıyorlardı ki,&nbsp;görmezden gelinemeyecek, iyi yönlerdi bunlar da. "Gücüm&nbsp;zayıfladığında, işte o zaman ben kendi kendimim," diye düşündü Oliveira. "Hep kaçamak bir ifadeyle yüzümde, önemli&nbsp;kararlar almışımdır." Giriştiği ne varsa büyük bir bölümü (girişim mirişim) sonunda <span style="font-weight:bold;font-style:italic;">not with a bang but a whimper<a id="footnote2"></a><sup><a href="#senol1" id="mehmet1">1</a></sup></span> gibi biter, büyük kırgınlıklar, dönüşsüz patlamalar, kapana kısılmış&nbsp;fare saldırıları gibiydi, işte o kadar. Geri kalanı görkemli biçimde kısır döngü içinde dönüp duruyor zaman veya mekân&nbsp;içre, veya gürültüsüz patırtısız bir davranışla, yorgunluk örneğin -duygusal serüvenlerinin sonunda olduğu gibi- veya ağır bir içekapanış, geri çekilme gibi çözümlere varıyordu, bir&nbsp;dostu daha az görmek, bir şairi daha az okumak, kahveye daha bir az gitmek gibi, yara almamak için unutuşun dozunu&nbsp;hassasça ayarlamak...</p>

  <p>"Aslına bakılırsa, başıma ne gelecek ki benim, bir şey olmaz bana", diye düşündü Oliveira. "Kafasına çiçek saksısı yiyecek olan ben değilim." Sıkılıp durmak niye öyleyse, niye bu dertlenmeler, eğer hepsi de bir işe yaramazların sık sık başvurduğu atraksiyon ya da eğilim mi ya da eyleme özlem? Sıkıntının çözümlenişi arasında hep yer değişimi, Oliveira'nın&nbsp;pek belirgince kavrayamadığı bir tür düzene aykırı tutum çıkıyordu ortaya. Gösterinin kıyıcığında seyirci gibiydi, öyle biliyordu kendini, yani tiyatroda gözleri bağlı gibi bir şey. Bazen onu sıkan bir sözcüğün ikinci anlamını kavrıyor, bir sözcüğün, bir müziğin verdiği kaygıyla yapıyordu bunu, çünkü&nbsp;birinci anlamında orada aynı yerde olduğunu kavrayacak yetenekteydi. Böylesi anlarda, merkez noktasının daha yakınında buluyordu kendini, oysa çoğu kişi tekerleğin ekseni olarak&nbsp;kabullenirlerdi kendilerini, ama odağa bu denli yakın oluşu&nbsp;yararsız bir yaklaşımdı, tantalik bir an, eziyetin niteliğine varamayan türden. Bir keresinde aşkın insanı zenginleştirdiğine,&nbsp;çoğalttığına inanacak olmuştu, düşündürten türden güçler&nbsp;kaynağı, kendinden geçiş ve coşku... Ama bir gün fark etti ki&nbsp;aşkları saf aşk değil çünkü önceden bir umut varsayıyorlardı,&nbsp;önce gerçek sevdalı, karşısındakinden sevgiden öte bir şey&nbsp;ummaksızın sever, körü körüne gökyüzünün daha mavi, gecenin daha tatlı ve tramvayların pek de rahat olmadığını kabullenir. "Çorbaya varana dek her şeyde diyalektiği işletiveriyorum," diye düşündü Oliveira. Tutmuş metreslerini, yaşadığı serüvenin özel görünümü içinde suçortakları, dostları gibi&nbsp;ele almış gerçek arkadaşları yapmıştı onları sonunda, tapıyorlardı ona kadınlar (ah kesinkes bitiyorlardı ona) sonunda hayran kalıyorlardı (sınırı mnırı olmayan bir hayranlık), sonra&nbsp;bir şey onlara boşluğu duyumsatıyordu adeta, geriye sıçrıyor,&nbsp;duraklıyorlardı öylece ve Oliveira da kaçışlarını kolaylaştırıyor, daha uzak bir yerlerde sürdürsünler oyunlarını diye kapıyı açıveriyordu onlara. İki kez yalnız, acıma duygusuna kapılıyordu az daha ve iki kadın da kendisini çok çok iyi anladıkları izlenimini bırakıyordu ki içinde bir şeyler ona bu acıma duygusunun doğru olmadığını söylüyordu daha çok bencilliği, kolaycana başvuruşu yine bencilliğine, tembelliğine dönüş, alışkanlıklarına, "Düşkünler yurdunda bitecek eninde&nbsp;sonunda," diyordu kendi kendine ve bırakıyordu kadınları,&nbsp;gidiyorlardı onlar da, çabucak unutuyordu Oliveira.</p>

  <p style="text-align: right;"><a href="../Text/Section0025.xhtml">(-20)</a><br /></p>

  <p style="text-align: left;"><a href="#mehmet1" id="senol1">1</a>&nbsp;&nbsp;<span style="text-align: right;">Patlama gibi değil de inilti gibi.</span></p>
</body>
</html>
