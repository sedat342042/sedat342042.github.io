<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;">125</h1>

  <p>&nbsp; &nbsp; &nbsp; &nbsp; &nbsp; &nbsp; &nbsp;İnsanlar arasında bir köpek olmanın, bir köpek gibi davranmanın izlenimi: kara kara düşünmenin ana konusu, iki yarımlığı dikleyiverme ve banliyölerde bir tur atma süresi; alfa, sadece alfa&nbsp;omega'yı getirir peşinden, kuşkunun gitgide artışı, bir ara sürecin -epsilon, lambda gibi- olduğunu sanma saplantısından kuşku duyuş, tek ayak üstünde dönüp dönüp durmak gibi hepsi de.&nbsp;Ok elden çıkar, hedefe varır, amaçladığı noktaya yani, bir ara yer&nbsp;yoktur bu menzilde. 10. ve 30. yüzyıllar arasında bir 20. yüzyıl&nbsp;yoktur, insan, türün göbeğinde, türünden ayrılmayı, yalnız kalmayı bilmelidir, özüne doğru yapacağı yürüyüşte köpeği ya da&nbsp;balığı çıkış noktası kabul edebilir. Edebiyat doktoru olan biri için&nbsp;geçit diye bir şey yoktur. Türünün içinde yerine çakılıp kalanlar,&nbsp;olmak istedikleri şeyi olacaklar ya da hiçbir şey olamayacaklardır. Birçok değerle yüklüdür ama bu ya epsilon, ya lambda, ya pi&nbsp;sayısı, ama asla alfa ya da omega değil. Sözü edilen insan, eğreti-gerçekliği kabullenmez, batı dünyasının çürümüş maskesini&nbsp;takamaz. Saint Martin Caddesindeki köprüye dek başıboş dolaşarak gelen biri, bir tip, sokağın köşesinde sigarasını tüttürür, bir&nbsp;yandan da çorabını düzelten kadına bakar ve gerçeklik dediği&nbsp;şey konusunda pek ussal olmayan bir fikir edinir, halinden şikâyetçi değildir, çünkü bir şeyler ona, usa aykırı olanda maya vardır, tohum odur der, köpeğin havlaması omega'ya, Tirso de Molina'daki bağ-fiiller üzerine yazılmış tez yazısından daha yalandır. Ne aptalca metaforlar bunlar. Ama yaşam köpeğinde inat&nbsp;ediyor, açıkça söylemek gerek bunu. Peki ne arıyor? Kendisini mi? Eğer şimdiye dek kendini bulamamışsa aramaya ne gerek (ama canım bu usa aykırı değil ki, <span style="font-weight: bold; font-style: italic;">ergo,</span> pek güvenmemeli buna&nbsp;da. Kayışını biraz gevşetiyorsunuz, hop, akıl özel bir sayı çıkarıyor size, bir derginin özel sayısı gibi, sizi ilkin o demirliyor bir tasım içine, sizi hiçbir yere götürmeyecek olan -belki bir diploma,&nbsp;Kaliforniya'da küçük bir ev, küçük çocuklar oynuyor halının üzerinde, anacığın keyfi yerinde...- bir zincire halka yapıyor, tasım&nbsp;zincirine). Haydi, biraz yavaş ol bakalım, şu tipe bak, ne arıyor&nbsp;ki? Kendini mi? Kendini birey olarak mı aramakta yoksa? Birey&nbsp;olarak sözde kalıcı mı, yoksa tarihsel gibi mi olmuş oluyor? Yok&nbsp;eğer tarihsel biçimindeyse, zaman kaybetmekte. Eğer tersi ise, her&nbsp;tür olağanlığın dışında bir yerde kendini arıyor, belki de köpek&nbsp;demek o kadar kötü değil. Ama, ama dur bakalım, yavaş olalım&nbsp;biraz (böyle konuşmaya bayılıyor, baba-oğul gibi, sonunda bütün&nbsp;o oğulların babalarına yaptığı gibi, ne zevk, baba işine bir tekme!) haydi piyano, sonra pianissimo neymiş? Bir açıklığa kavuşturalım, şu araştırma... Peki peki araştırma yok diyelim canım. Kurnazlık mı, hayır mı? Ohooo mademki kendini bulmuş, araştırma yok öyleyse. Evet ama rastlantı pek "yolunda" değil. Evet et var, patates var, pırasa var, ama güveç yok. Yani ki artık başkalarıyla bir arada değiliz, yurttaş olmayı bir yana bıraktık (N'olmuş yani her yerde kapıya konuyorsak, örneğin Lutece'de...). Ama köpeğin içindeyiz, daha dışında değiliz, dışına çıkmadık ki, adı olmayana varmak için yaşam köpeğinden sıyrılabildik mi? Tut ki uzlaştık, tut ki yeniden uzlaştık diyelim, n'olacak?</p>

  <p>&nbsp; &nbsp; &nbsp; &nbsp; &nbsp;Bir çemberde, merkezi her yerde olan, ama çemberi hiçbir yerde olmayan bir dairede skolastik biçimde konuşmuş olmak&nbsp;için dolanıp durmak ne korkunç bir çabalayış. Ne arıyoruz biz?&nbsp;Ne aranmakta? Tam beş bin kez yinelemeli bunu, çekiçle duvara&nbsp;vurur gibi. Ne arıyoruz biz? Nedir bu uzlaşma ki onsuz yaşam&nbsp;uğursuz bir şakadan öte ne? Bu bir azizin yaşamla uzlaşması değil, çünkü köpek olmaya dek indirgenen bilgide, ya köpek, ya&nbsp;balık, ya çamur ya da "değerli" karşıtı ne varsa, yoksulluğun&nbsp;içinden başlamaktadır; her zaman kutsallığa özlem duyulur, daha çok, dinsel olmayan (anlamsız burada başlar) kutsallık için&nbsp;dövünürler, öyle gibi, azizler olmaksızın (çünkü aziz nasıl olsa&nbsp;öyle ya da böyle azizdir ve aziz olmayanlarsa işte şu çorabım jartiyerine iliştiren kadının bacağına bakan zavallı kişinin şu aptal tipin kafasını iyiden iyiye karıştırır), yani uzlaşma varsa, kutsallıktan öte bir şey olmalı, altın için kurşundan, cam için selofandan, en az şey için en fazla orandan vazgeçmeksizin, ta başından&nbsp;"<span style="font-weight: bold; font-style: italic;">onu yerinden atıcı</span>" bir tavır takınmalı, durum almalı. Tam tersine, anlamsız, ısrarla şöyle olsun ister: kurşun altınla aynı değerde olsun, en fazla en azın içinde yer alsın. Simya mı, Öklid'çi olmayan bir geometri mi, akıl işlemleri ve sonuçları için <span style="font-weight: bold; font-style: italic;">to date'e&nbsp;</span><a href="#senol1" id="mehmet1"><sup>1</sup></a><span style="font-weight: bold; font-style: italic;"><sup>&nbsp;</sup></span>kadar her şeyin karmakarışık edilişi mi? <span style="font-weight: bold; font-style: italic;">Yüceltmek</span>, söz konusu&nbsp;değil, tarih tarafından değer yitimine uğratılmış eski put, ruhu,&nbsp;artık eskisi gibi aldatamayan bayat ekmek. Yetkinliğe kavuşmak,&nbsp;daha iyiye daha güzele varmak, arındırmak, bedel ödemek, seçmek, her şeyi elinde tutmak, alfadan omegaya gitmek söz konusu değildir artık o durumda. <span style="font-weight: bold; font-style: italic;">Anlaşıldı</span>. Herkes bir iyi anladı. Mermi tabancada her şey orada; ama tetiğe basmak gerek, parmağımız bunu yapacağına, tutup, otobüse dur diyor örneğin, durun!</p>

  <p>&nbsp; &nbsp; &nbsp; &nbsp; &nbsp; Ne çok konuşuyor şu baca gibi tüten banliyölerde dolaşan serseri. Kadın indirdiği çorabını yeniden çekiyor, bundan söz&nbsp;etmeyelim artık. Bak görüyor musun? Uzlaşma biçimleri bunlar. <span style="font-weight:bold;font-style:italic;">II mio supplizio...</span><a href="#senol2" id="mehmet2"><sup>2</sup></a>&nbsp;Belki de tamam, her şey bu kadar yalın, basit, ilmekleri biraz daha sıkıştırıyorsun, tükürükle ıslattığın parmağı kaygan ip üzerinden, akıp gidenin üstünden bir geçiriyorsun. Belki de tutup kulağını çekmesi daha bir yeterli olacaktı,&nbsp;yok yok, bu da olmaz. O halde? Olmaz mı diyorsun? Evet bu da&nbsp;olmaz, bu gibi de değil. Sorumluyu kendi dışında aramaktan&nbsp;kolay ne var, sanki içerisi ve dışarısı, evi ayakta tutan iki ana direk. Her şey birbirine berbat biçimde bağlı, tarih bunun kanıtı&nbsp;değil de ne? Hatta yaşayacağına tutup sana kanıtlamaya kalkıyor, her şey kötü diyor, işler berbat, büyük bir uyumsuzluğun&nbsp;içerisindeyiz diyor, ne kadar çabalasan da, çabalamaların toplumsal kurumlarla örtüyor her şeyi, tarihin kendisiyle, iyon biçemiyle, ne bileyim, Rönesans dönemi sevinciyle, romantizmin&nbsp;teninde çiçek açan hüznüyle, örtüyor böyle böyle, gidiyoruz yolumuza biz de, köpekleri, köpekleri salsınlar peşimizden.&nbsp;</p>

  <p style="text-align: right;"><a href="../Text/Section0050.xhtml">(-44)</a><br /></p>

  <p><a href="#mehmet1" id="senol1">1</a>&nbsp; &nbsp;Bu tarihe kadar, bugüne kadar.</p>

  <p><a href="#mehmet2" id="senol2">2</a>&nbsp; &nbsp; Benim işkencem.</p>
</body>
</html>
