<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;">132</h1>

  <p>Bir kimse bir şeyi her zamanki gibi uzun uzadıya açıklamaya girişti miydi, ben, neden bilmem, kahvedeyimdir, tüm kahvelerdeyimdir, Elephant&amp;Castle'da, Dupont Barbes'de, Sacher'de,&nbsp;Pedrocci'de, Gijon'da, Greco'da, La Paix Kahvesi'nde, Mozart&nbsp;Kahvesi'nde, Florian'da, Capolade'da, Les Deux-Magots'da, iskemleleri Colleone alanına taşan barda, Dante Kahvesi'nde Mısırlı Azize Marie'nin gözyaşlarından yanmış gibi görünen bir&nbsp;mezarın, Scalieri'nin mezarının elli metre ötesinde, özenle hazırlanmış ve hiçbir zaman bitmeyecek olan bir çayı, acınacak bir&nbsp;haldeki elçi müsveddeleriyle birlikte içen, artık harabe olmuş&nbsp;yaşlı markizleriyle La Guidecca'nın önündeki kahvede, Jandilla'da, Floccos'da, Clund'de, Richmond'da, Suipacha Sokağı, El&nbsp;Olmo Kahvesi'nde, La Closerie des Lilas'ta, Stephane'da (Mallarme Sokağı), Tokyo'da (Chivilcoy'da), Au Chien qui Füme Kahvesi'nde, Opera Kahvesi'nde, Döme'da, Deux-Garçons'da, Vieux-Port Kahvesi'nde, buradaki ya da başka yerlerdeki kahvelerde,&nbsp;ya da:</p>

  <blockquote style="margin: 0 0 0 40px; border: none; padding: 0px;">
    <p><span style="font-weight:bold;font-style:italic;">We make our meek adjustements,</span></p>

    <p><span style="font-weight:bold;font-style:italic;">Contented with such random consolations</span></p>

    <p><b><i>As</i></b> <span style="font-weight:bold;font-style:italic;">the wind deposits&nbsp;</span></p>

    <p><span style="font-weight:bold;font-style:italic;">In slithered and too ample pockets.</span></p>
  </blockquote>

  <p>Hart Crane <span style="font-weight:bold;font-style:italic;">dixit&nbsp;</span><a href="#senol1" id="mehmet1"><sup>1</sup></a>&nbsp;Ama daha fazlası var onlarda, eksiği&nbsp;yok, onlar ruhlarından sürgün edilmişler için yansız ülkedirler, tekerleğin devinimsiz merkez noktası, çemberde döne dolaşa,&nbsp;koşa vara, kendisini bulur insan, bir manyak gibi girip çıktığını&nbsp;görür o yörüngeye, kadınlarla çevrilidir, cephesi kâğıt paralar,&nbsp;makbuzlar, bilgi kuramı tezlerle tıka basa doludur, teker merkezinden çıkıp, elinde, kahvesini fincanda döndüre çalkalaya,&nbsp;fincan ağızdan ağza günlerin akışıyla dolanırken, bir noktada&nbsp;durmak isteyiş veya bir saat önce içeri giren benle ondan bir saat sonra oradan çıkacak olan ben arasında eşit uzaklık bırakmak her şeyin bir bilançosunu yapma sayıp dökerek. Kendi&nbsp;yargıcın, kendi tanığın, kendi yapın olmak, iki sigara arası otobiyografini yazıvermek.</p>

  <p>Kahvelerde, gördüğüm düşlerden anımsıyorum, bir <span style="font-style:italic;">no man's land</span> bir başkasını uyarıp ortaya çıkarır, ben de şu an o&nbsp;düşlerden birini anımsıyorum da, yok yok, yalnızca herhalde&nbsp;çok güzel bir düş gördüğümü anımsıyorum, düşün sonunda&nbsp;kendimi dışlanmış, düşten atılmış gibi duyumsuyordum (veya&nbsp;gitmek üzere olan biri, ama bir karşı çıkışı etkisiyle, kavga sonucu) düşten çıkıyordum, düş ardımda kalıyordu, umarsızca&nbsp;geride. Ardımdan bir kapı kapandı mı bilmiyorum, sanırım&nbsp;evet, evet kapandı; gerçekte, düşümde gördüklerimle, şu an&nbsp;arasında, düşle (harika, küresel, bitmiş bütünlükte) gerçek arasında bir ayrılık oluşmaktaydı, bir kopuş. Ama ben uyumayı&nbsp;sürdürüyordum, uyku halini, dışa atılım, sonra ve kapanan kapı, bunları da görmüştüm. Bu dönüşüm, bu geçişim anında düş dahilinde müthiş ve tek bir kesinlik, netlik vardı: Biliyordum ki&nbsp;bu dışlanma, geçmişteki nefis anların tümden unutumu biçimindeydi, umarsızca unutuş. Kapı kapandı ardımdan duygusuna gelince, sanırım buydu, öyle tahmin ediyorum: yazgısal&nbsp;unutuş ve birden değil, kesik kesik, an be an. Beni en çok sarsan da bir önce gördüğüm düşü unuttuğumu anımsıyor olmam&nbsp;ki bu düş yazgısal biçimde unutulmak zorundaydı (ben de o&nbsp;güzelim dünyasından dışarı atılmıştım).</p>

  <p>Bütün bunlar olmuş olmalı, cenneti, asıl cenneti düşlüyorum da. Belki de Yeryüzü Cenneti bazılarının düşündüğü gibi bilinmezlik içinde süregiden nefis dölütsel anların mitsel-şiirsel&nbsp;yansımasıdır. Birden daha iyi bir anlıyorum Massaccio'nun Âdem' ini ürküten devinimi. Kendi görüntüsünden, kendisinin olan şeyden saklanmak, kaçmak için yüzünü elleriyle örtmektedir; o elleriyle kapadığında küçük karanlık andan cennetinin yüce anısını saklıyordur yalnız. Ve ağlamaktadır (çünkü yüzünü kapatır devinim; gözyaşlarını saklayan birinin devinim biçimidir aynı zamanda) bunun yararsız olduğunu anladığında&nbsp;asıl mahkûmiyetinin henüz başlamakta olduğunun farkına vardığında ağlamaktadır; Yeryüzü cennetini unutmak, yani koyun sürüsüne katılmak, tek tip kılıkta, çalışıyor olmanın, bir işi olmanın ucuz &nbsp;sevinci, pis mi pis, alında ter damlacıkları ve bir de ücretli izin.</p>

  <p style="text-align: right;"><a href="../Text/Section0068.xhtml">(-61)</a><br /></p>

  <p><a href="#mehmet1" id="senol1">1</a><b>&nbsp;Böyle dedi Hart Crane.</b><br /></p>

  <p><br /></p>
</body>
</html>
