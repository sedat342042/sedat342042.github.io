<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;">56</h1>

  <p>Şu renkli iplik ve tel parçaları toplamak, cebinde hep sicimler bulundurmak alışkanlığını da nereden edinmişti? Sonra bunları kitap sayfalarının arasına koymak, bu sicimlerden yapıştırarak şekiller çıkarmak da neyin nesiydi? Siyah sicimi kapı&nbsp;tokmağına sararken bir yandan da kendi kendine ipliklerin, tellerin, sicimlerin kırılabilirliğinin sapıkça bir doyum verip vermediğini sorup duruyordu, belki de, <span style="font-weight:bold;font-style:italic;">m</span><span style="font-weight: bold; font-style: italic;">aybe, quizâs</span>. Her neyse&nbsp;kesin olan şuydu ki, ipler de teller de hoşuna gidiyor, zaman&nbsp;geçirtiyordu, ona; örneğin koskocaman saydam bir on iki yüzeyli yapmaktan daha öğretici ne olabilirdi ki, evet müthiş sonsuz karmaşıklıkta bir iş, güçlü bir soluk ister, sonra bu on iki&nbsp;yüzeyliye bir kibriti yaklaştırıvermek, minicik bir alevin ne iş&nbsp;becerdiğini, o sırada Gekrepten'in böylesine güzel bir şeyi yakmanın gerçekten utanç verici olduğunu söyleyerek ellerini o-vuş-tur-ma-sı-nı görmek. Ama ona anlatmak zor; kullanılan&nbsp;şeylerin inceliği ne denli kırılabilirlik ve yok olabilirlik derecesinde zayıfsa, onu bozmak, yapmak, yine bozmak özgürlüğü&nbsp;de o denli büyük. Oliveira, buluşları, yaratıcı gücü için tel ve&nbsp;iplerin kullanılabilir tek madde olduğu kanısındaydı, böylece&nbsp;uzaktan uzağa gene de bir ilerleme var demekti, eğer sokakta,&nbsp;kullanabileceği bir tel parçası ya da bir fıçı çemberi bulursa, özgürce, boş cilanı kullanarak, büyükçe bir şeyler yapmayı seviyordu, büyük mekân parçaları kullanıyordu, içi boş, öyle ki hava bir yanından girip öte yanından çıkabilmek, daha çok, bu&nbsp;türden şeyler: bazen kitaplarla da böyle oluyordu, kadınlarla, toplum içindeki işlevlerinde; ama yaptıklarını Gekrepten ya da&nbsp;daha büyükler anlasın diye de beklemiyordu hiç.</p>

  <p>Kapı tokmağına sicim sarması iki saat kadar önce oluyordu, bu arada Oliveira gerek odasında, gerek dışarıda, daha başka işlerle uğraşmıştı. Leğen olayı eskiden beri bilinen türdendi, yaptığından gurur payı çıkarmıyordu, neyse, karanlıkta, yere&nbsp;içi su dolu bir leğen koymak, oldukça incelildi bir düze savunulacak değerler getirir, şaşkınlık önce, belki biraz korku, ama&nbsp;mutlak körü körüne ayağını "Bally" ya da "Andre" marka&nbsp;ayakkabısını suyla doldurmuş olmaktan duyulan müthiş öfke,&nbsp;yalnız ayakkabı olsa neyse, üstüne üstlük ıslanan çoraplar da&nbsp;var, bir yandan da ayak sırılsıklam çorabın içinde suda boğulmamak için çırpınan fare gibi ya da kıskanç padişahların çuvala koydurup ağzını diktirdikten sonra (sicimle pek tabii) Boğaz<span style="font-size: 14px;">'</span>&nbsp;ın serin sularına attırdığı zavallılar gibi çırpınıp durur; her&nbsp;şey sonunda birbirine varıyordu, su dolu leğenle sicim, sonunda mantıklı bir yol bulmuş oluyordu, başlangıçta böyle bir akıl&nbsp;yürütme yolu yok gibiydi, ama Horacio sonunda buna inanıyordu: a) düşünce düzeyinde düzenleme sırasında fiziksel zamanı izlemek zorunda değildi, ne öncesinde, ne sonrasında, bu&nbsp;da: b) belki de su dolu leğen kavramı ile sicim kavramı arasında bağıntı kurmada düşünce düzenlemesi bilinçsizce yapılıyordu. Uzun sözün kısası, tüm bunları az çok incelediğinde, nesneler arasında kesin ve değişmez bağların bulunduğunu görüyordu; en iyisi motif ya da tercihler konusunu kafaya takmadan, kendine barikat çizmeye devam. Peki, ilk planda gelen ne?&nbsp;Sicim mi, leğen mi? Evet, önce leğen konmuştu yere, ama sicim&nbsp;işi daha önce düşünülmüştü. Her ne ise, kafa patlattığına değmez, zaten yaşamın kendisi oyun biçiminde değil mi?</p>

  <p>Leğen bulmak çok zor ve önemliydi; ilk yarım saat ikinci kata inip özene bezene aramakla geçti, zemin kattan bulup getirdi, orta boy beş leğen, odalarda kullanılan oturaklardan üç&nbsp;tane, boş bir reçel kutusu, hepsi genel "leğen" adı altında toplandı. 18 numara uyanmış, ona yardıma koyulmuş, Oliveira sonunda kabul etmişti yardımı, işler karışacak olursa onu dışarı&nbsp;çıkaracaktı. İyi yetişti imdadına 18 numara, çünkü bu aşamada&nbsp;neler gerektiği daha söylenir söylenmez acayip güzellikteki yeşil gözlerini kısıp dedi ki: 6 numaranın çekmeceleri renkli tellerle doluymuş. Tek sıkıntısı, 6 numara zemin katta kalmaktaymış, Remorino'nun kaldığı kanatta ve eğer Remorino uyanırsaymış, patırtı koparırmış. Ayrıca 18 numara 6 numaranın kafasından kuşkuluymuş, 6 numara deli bir kadınmış, odasında&nbsp;gezinmek zor olurmuş bu durumda. İnsanı şaşırtan acayip güzellikteki yeşil gözlerini kapatıp, Oliveira'ya nöbetçiyi koridora&nbsp;çıkartmasını önerdi, o sırada kendisi yalınayak gidip bakacak,&nbsp;eğer telleri bulursaydı tabii, ama Oliveira bunu yaparlarsa sınırları aşmış olacaklarını düşündü, bu sorumluluğu kendisi&nbsp;üstlenip, gecenin o saatinde 6 numaranın odasına sızma yolunu&nbsp;seçti. Sorumluluktan da her tür tehlikeye açık sere serpe, arka&nbsp;üstü yatmış uykudaki bir genç kızın odasına girmekten de söz&nbsp;etmek saçmaydı, oldukça saçma, hem de çılgınca; ceplerini, ellerini, yumak halindeki tellerle, iplerle dolduran Oliveira, uyuyan kıza baktı bir süre sonra sorumluluk duygusundan kurtulmak istercesine omuz silkti, omuzlarına tünemiş bu maymun&nbsp;ağırlık yapıyordu, 18 numara yatağın üzerine yığılan leğen, kutu ve oturaklara bakarak onu bekliyordu, çok almamışsın, dedi&nbsp;bunlar az, insanı şaşırtacak kadar acayip güzel yeşil gözlerini&nbsp;kısarak savunma hazırlıklarım etkili biçimde tamamlamak için&nbsp;kesinkes misketlere, bir de <span style="font-weight: bold; font-style: italic;">heftpistol'&nbsp;</span>a<a href="#senol1" id="mehmet1"><sup>1</sup></a>&nbsp;gerek vardı. Rulmanlar&nbsp;hiç de fena gelmedi Oliveira'ya, ama nedir ne değildir, en ufak&nbsp;düşüncesi yoktu, ama heftpistol denen şeyi kesinkes reddetti,&nbsp;istemezdi. İnsanı şaşırtacak kadar acayip güzellikteki yeşil gözlerini koskocaman açtı 18 numara; heftpistol'ün kesinlikle doktorun sandığı şey olmadığını ("doktor" sözcüğünü, öyle bir&nbsp;tonda söylüyordu ki, adama içinden küfrü bastığı gözle görülüyordu neredeyse), ama doktor istemezse, gidip yalnızca rulman bulmakla uğraşacağını söyledi. Oliveira belki geri gelmez&nbsp;umuduyla gitmesine göz yumdu, yalnız kalmak istiyordu çünkü. Remorino saat ikide kalkıp nöbeti devralacaktı. Bir şeyleri&nbsp;hazır etmek gerekirdi. Remorino onu koridorda bulmazsa, gelip odasında arardı ki, o da bunu gereksiz buluyordu, savunusuna zarar gelmesin istiyordu, ilk savunma denemesine. Bu düşünceyi uzaklaştırdı kafasından, çünkü savunmalar, belli bir&nbsp;saldırıya karşı önlem olarak düzenlenirdi. Remorino içeri girecekti evet, ama tümüyle başka niyetlerle, saldırı için değil. Gitgide korkusu artıyordu (ve korku benliğini dalga dalga sardığında, saatine bakardı hemen ve saatler arttıkça korku da artardı); o da savunması için gerekli olasılıkları incelerken bir yandan da sigarasını tüttürmeye koyuldu, saat ikiye on kala Remorino'yu uyandırmaya kendisi gitti. Dört dörtlük bir nöbet raporu düzdü ona, hastaların ısı derecelerinin yazıldığı kâğıtları titizce hazırlayıp, sakinleştiricilerin saatlerini, birinci kattakilerin&nbsp;sindirimsel ve sendromatik göstergelerini öyle bir belirtti ki,&nbsp;Remorino bir an boş kalmasındı, ikinci kattaki hastalar yine bu&nbsp;rapora göre sakince uyuyorlardı ve hiçbir şeye gerek duymuyorlardı, gidip onları boşuna rahatsız etmemeliydi. Bunların&nbsp;Doktor Ovejero'nun emirleri olup olmadığını sordu Remorino,&nbsp;kimileriyle çok yakından, kimileriyle uzaktan uzağa ve az ilgilenilmiş olmuyor muydu, buna ikiyüzlülükle yanıt verdi, tek&nbsp;heceli bir zarfla ve olumlayarak, he! Neden sonra ayrıldılar&nbsp;dostça, Remorino esneye esneye üst kata çıktı, Oliveira bir kat&nbsp;daha çıktı titreye titreye. Hayır, heftpistorün yardımını da kabul etmeyecekti, neyse, rulmanlara razı olmuştu ya olsundu.</p>

  <p>Bir süre daha sessiz geçti, 18 numara geri dönmedi, Oliveira leğenleri, oturakları suyla doldurdu ve savunma çizgisi dediği yerin önüne sıraladı, tellerden oluşan ilk barikatın biraz önüne (kuramsal düzeyde tabii ama iyicene anlamış, kavramıştı aklıyla bunu); neden sonra tüm olasılıkları önceden düşünmeye, tasarlamaya koyuldu, ilk dönüşte, ilk çizginin yıkılışında, İkinciyi daha da sağlamlaştırmalıydı. İki leğeni yan yana&nbsp;koydu, bu sırada lavaboyu soğuk suyla doldurup, kafasını içine daldırdı; yüzü, elleri, saçları, boynu ıslandı iyice. Sigara üstüne sigara yakıyordu, sigara yarıya dek yanıp bitince, gidip&nbsp;pencereden fırlatıyordu. İzmaritler avludaki seksek çizgisine&nbsp;düşüyordu, dikkatle nişan alıyordu Oliveira, öyle atıyordu ki,&nbsp;her izmarit sönmeden önce farklı hanelerde bir süre yanık kalmış oluyordu, her hanede bir gözün böylesine parlayışı hoşuna&nbsp;gidiyordu. Kendine yabancı olan düşünceler geçiriyordu kafasında, <span style="font-weight:bold;font-style:italic;">dona nobis paçem</span>,<a id="footnote4"></a><sup><a href="#senol2" id="mehmet2">2</a></sup> tango sözleri, sağlık fişinize bakınca görüyoruz ki ve sonra ansızın zihinsel maddeden parçalar da düşüyordu, düşünce ile duygu arasında bir şey, örneğin kendini barikatların arkasına gizlemek sezgisinin beceriksizliklerin&nbsp;en büyüğü olduğu, akıldışı, hatta olası, belki de en etkilisi olan&nbsp;tek şeyin kendini savunmaya geçmek yerine saldırmak, olduğu&nbsp;yeri kuşatmak, titreye titreye, sigarasını tüttüre tüttüre, 18 numaranın misketlere çıkıp gelmesini bekleye bekleye; ama az&nbsp;sürdü bu durum, sigara da, elleri de titriyordu, bir bu eksikti&nbsp;diyordu, bir bu eksik, ona kala kala bir bu mu kaldıydı, aniden&nbsp;geriye, anılara, bir başka anıya, umuda yapışır gibi dönmek, birinin sesi ona, uyanık geçen saatlerle düş saatleri aynı anda birlikte eriyip gitmez diyordu, ardından da gülümsüyordu, o ise&nbsp;kendi gülüşü değilmişçesine dinliyordu sesini, sonra yüzünü&nbsp;buruyordu; bu büzüştürmeden, dünden ve düşlerinden oluşan&nbsp;bütünün çok çok uzaklarda kaldığını ve hiçbir düşün uyanıkken (ve tam tersini de düşünüyordu) bir işe yaramayacağı anlamını çıkarıyordu. Traveler'e karşı saldırıya geçmekle en güzel&nbsp;savunmayı yapmış olabilirdi ama bu da, gitgide kara bir gölge&nbsp;gibi gördüğü bölgeyi ele geçirmek, kuşatmak demekti; o bölgenin, o ülkenin insanları uykudaydılar ve birilerinin saldırısını&nbsp;hele gecenin bu saatinde, gerçekte varolmayan nedenler için,&nbsp;kara kütle sözleriyle anlatma saldırısını, hiç mi hiç beklemiyorlardı. Bu ülke tam kapısının dışında başlıyordu ve oraya saldırmak fikri, bu saldırı pek akla yatkın olmadığından, olamayacağından (ne ülke için, ne de sırf o görüyor bunları diye) pek salık verilecek bir şey değildi. Buna karşın, odasında kalıp kendine barikat mı kursun ve Traveler saldırıya geçsin diye beklesin&nbsp;miydi? Traveler'in onun yapıp ettiklerinden habersiz olduğunu&nbsp;kimse söyleyemezdi, aynca, saldırılan kişi, ne gibi risklerle karşı karşıya olduğunu çok iyi biliyordu ve Önlemlerini alıyordu,&nbsp;önlemleri de, rulmanları da; ne bileyim neyse bu son söyledikleri, yani rulmanlar, misketler.</p>

  <p>Böylece beklerken, pencerede durabilir, sigarasını tüttürebilir ve su dolu leğenlerin, tel örgülerin ülkesi olan odayla el ele verip, orası için kurduğu ağın durumunu inceleyebilirdi, bazı<sup>&nbsp;</sup>bazı Oliveira şu merkez diye adlandırdığı bütünlük neydi, ne değildi, bu bütünlüğün dışında, çevresinde, ne var ne yok, kesinlik kazanamayışından olacak, bir türlü bilemiyordu, en ufak&nbsp;fikri yoktu ve bu merkez bazen kapkara bir çığlık görüntüsüne,&nbsp;bazen arzunun kibutz'una (bu şafak vaktiyle kırmızı şaraptan&nbsp;oluşan kibutz ne denli uzaktaydı şimdi) ya da bu ada yaraşır&nbsp;bir yaşantı görünümüne bürünüyordu (bunu yanık sigarasını&nbsp;beş numaralı haneye fırlattığı anda anladı), Özene bezene sonuna dek yılmadan sürdürülmüş çeşitli bayağılıkların bitiminde, o sınırda işte, yamaya değer bir varlığın yaşamını olası sanmakla ne büyük aptallık etmişti. Bunların hiçbiri düşünülemezdi, ama hiç olmazsa mide kasılmaları biçiminde hissedilebilirdi, o bölge, derin kesik kesik soluk alma, avuç içi terlemesi, yanık sigaralar, iç sızlamaları, yargılar, ağız kuruluğu, susuzluk, boğazında kara kütleler gibi sıkışıp patlayan sessiz çığlıklar biçiminde gösterir, bunu duyumsatır insana (bu sözcük oyununda hep kara kütle sözü var), daha daha, uyku isteği, uyumak, uykudan korkmak, sıkıntı, bir zamanlar beyaz olan bir güvercin&nbsp;görüntüsü, hayali, yerde renkli pis bezler, geçit olabilecek bir yerde. Bir çadırın tepe noktasından görülen sirius bulutları, ohoo, yeter be yeter, yetmez mi ha söyle! Ama sınırsız bir zaman süresince orada hiçbir şey düşünmeden, öylece oturup kalmak kendini orada duyumsamak, yalnızca <span style="font-weight: bold; font-style: italic;">şu şey</span> olmak, karnına bir kerpetenle yapışmışlar gibi. Karnına, midesine, şu ülkesi olan yere; düş karşısında uyanıklık. Ama düşler karşısında uyanık kalmak demek diyalektiği tersyüz etmek demek, bir kez daha bütünlüğünün, bütüne varma umudunun hepten yittiğini doğruca kabullenmek demek. Bu nedenle 18 numaranın yeninden gözükmesi, onun da saat tamı tamına üçü yirmi geçe savunma hazırlıklarına yeniden başlaması harika bir bahane.</p>

  <p>18 numara, insanı bayıltacak kadar güzel yemyeşil gözlerini açarak, düğümlenmiş çıkınını açtı, içine rulmanları doldurmuştu. Gidip Remorino'yu ekeceğini söyledi, hem Remorino nun 31, 7 ve 45 numarayla çok işi vardı, ikinci kata çıkmak aklının ucundan bile geçmezdi. Hastalar yüzlerini buruşturarak ters çevireceklerdi, bu yeni tedavi yöntemleri kapsül ve iğne&nbsp;dağıtımı bir süre sürecekti böylece. Ama Oliveira daha fazla zaman kaybetmemek kararındaydı. 18 numaraya misketleri nasıl serpeceğini anlattıktan sonra su dolu leğenlerin etkisini görmek&nbsp;için istemeye istemeye odasından dışarı çıktı, kapı üstlerinin&nbsp;mor ışığında gözüktü yüzü, sonra yeniden içeri girdi, gözleri&nbsp;kapalıydı, kendini Traveler'in yerine koyuyordu, ayakları sanki&nbsp;kendinin değilmiş gibi attı adımlarını. Daha ikinci adımda sol&nbsp;ayağı su dolu leğene girdi (leğenin nerede olduğunu bilmesine&nbsp;karşın), oturağın birine çarptı, fırladı çanak, ne rastlantı, yatağın üstüne düştü de en ufak gürültü çıkarmaksızın bir-iki döndü yerinde. Yazı masasının altına misket serpiştirmekte olan 18&nbsp;numara birden dikildi, insanı bayıltacak kadar güzel yeşil gözlerini yarı kısarak, birinci ve ikinci leğen hattı arasına fazlaca&nbsp;misket dökmeyi salık verdi, suya dalan adamın şaşkınlığı, müthiş bir kayma ile tamamlanmış olacaktı. Oliveira yanıt vermedi,&nbsp;ama yapmasına da ses çıkarmadı, oturağı yerine koyduktan&nbsp;sonra kara sicimi kapının tokmağına bağlamadı. Sicimi yazı&nbsp;masasına kadar uzattı, sandalyenin sırtına bağladı; sandalyeyi&nbsp;arka iki ayağı üstüne dikti, kapıyı açar açmaz biri hemen düşecekti böylece. 18 numara denemek için koridora çıktı, Oliveira&nbsp;gürültü çıkmasın diye sandalyeyi sıkıca kavradı. 18 numaranın,&nbsp;arkadaş gibi de olsa yanında olması canını sıkmaya başlıyordu. 18 numara zaman zaman acayip güzel yeşil gözlerini kapatıyor ve kliniğe ne zaman nasıl geldiğini anlatmak istiyordu. Ama&nbsp;susması için parmağını ağzma götürüp sus işareti yapmak yetiyordu, böylece beş dakika boyu duvara yaslı duruyordu, Oliveira ona yine de dayanamayıp bir paket sigara verdi, gidip&nbsp;Remorino'ya gözükmesi, sonra da uyumasını söyledi.</p>

  <p>— &nbsp;&nbsp;&nbsp;Sizinle kalıyorum doktor, dedi 18 numara.</p>

  <p>— &nbsp;&nbsp;&nbsp;Hayır, git. Ben kendimi çok iyi savunabilirim.</p>

  <p>— &nbsp;&nbsp;&nbsp;<span style="font-weight:bold;font-style:italic;">Heftpistol'&nbsp;</span>ünüz eksik, size demiştim. İstediğin yere tel&nbsp;zımba basıyor, sicimleri, telleri bağlamak için iyi olurdu.</p>

  <p>— &nbsp;&nbsp;&nbsp;Canını sıkma dostum, işimi bilirim ben, dedi Oliveira.</p>

  <p>Git uyu, her şey için teşekkürler, tamam mı?</p>

  <p>— &nbsp;&nbsp;&nbsp;Peki, doktor, oldu, bol şans!</p>

  <p>— &nbsp;&nbsp;&nbsp;Güle güle, iyi uykular.</p>

  <p>— &nbsp;&nbsp;&nbsp;Misketlere dikkat, oldukları yerde dursunlar, göreceksiniz n'olacak.</p>

  <p>— Tamam.</p>

  <p>— Eğer bir heftpistol'e gerek duyarsanız bana bir işaret, tamam. 16 numarada bir tane var.</p>

  <p>— Sağ ol, sağ ol, iyi geceler.</p>

  <p>Saat üç buçukta, Oliveira telleri kurma işini bitirdi. 18 numara giderken sesini, sözünü ve hiç değilse dönüp dönüp bakmalarını, uzatılan sigara paketlerini de birlikte götürdü. Yarı karanlıkta (çünkü masa lambasını yeşil bir kazakla örtmüştü, kazak kırmızımsı bir renk almaya başlamıştı bile) tellerden, iplerden oluşan örümcek ağı garipti, bir yerden ötekine iplere tutunup git, ya da tellere, yataktan kapıya, lavabodan dolaba, beş-altı kez dolamıştı ipi, misketlere basmamaya özen göstere&nbsp;göstere. Böyle dolanırken birazdan pencereyle masa (masa duvarın dibinde, sağdaydı) ve karyola arasında (o da sol duvara&nbsp;bitişikti) hapsolmuş olacaktı. Kapıyla, son sınır savunma hattı&nbsp;arasında birinin dokunduğunu bildirecek olan sicimler gerilmişti (birincisi kapı tokmağından eğik sandalye sırtına, yine kapı tokmağından dolabın kağıt ve kitapla dolu çekmecelerinden birine bağlanan üçüncü ip) gelişi güzel iki sıra halinde dizilen küçük leğenler vardı -ama sol duvardan sağ duvara doğru, başka bir deyişle, ilk hat, dolaptan lavaboya, İkincisi karyolanın ayağından masa ayaklarına varıyordu- bir metre kadar uzaklık kalıyordu son leğenle duvar arasında, leğenlerin üstüne ise&nbsp;karmakarışık sicim ağları gerilmişti, duvardaki pencereyse avluya bakan pencereydi (avlu ise iki kat aşağıda). Oliveira, masanın kıyısına oturdu, bir başka sigara yaktı, pencereden bakmaya koyuldu; bir zaman sonra, gömleğini çıkardı koltuğun altına tepti. Susuzluk duysa da su içemezdi şu an. Böylece, sırtında bir külotla uzun süre sigara içerek avluya bakmakla geçirdi&nbsp;zamanını, ama dikkati kapıdaydı sürekli olarak; sigara izmaritlerini seksek hanelerine fırlatırken değil tabii. Neyse, masanın&nbsp;sert kenarına ilişmek ve yanık süveter kokusunun midesini bulandırması pek de fena sayılmazdı. Sonunda lambayı söndürdü, gözü karanlığa alışınca kapı altından sızan eflatun ışığı gördü, bu durumda Traveler geldiğinde ayakkabıları bu eflatun&nbsp;ışık çizgisini iki noktada kesmiş olacaktı, istemeden alarma&nbsp;geçmesini sağlayan işaret olacaktı. Traveler kapıyı açınca, bir yığın şey gelecekti başına, daha akla gelmeyen niceleri, niceleri. İlk başına gelecekler, mekanik olarak başlayacak ve kaçınılmaz&nbsp;biçimde sürecek, aptal aptal başına gelene karşı koyamayacak;&nbsp;sonucun nedene boyun eğişi bu, sandalyeden sicimlere, kapı&nbsp;tokmağından ele, elden istence, istençten şeye... Ve oradan da&nbsp;olacak olan ya da olmayan her şeye geçiş, sandalyenin yere düşüşü, pat; zincirleme olarak beş-altı sigara tablasının yere çarpıp patlayarak altı-yedi parçaya ayrılışı, dolap çekmecesinin&nbsp;yerinden fırlayıp düşmesi, hem de Traveler'e çarpacak, onu&nbsp;düşürecek biçimde, belki de Oliveira'yı da, asıl sorulması gereken soru aslında buydu, kendisine sorması gereken soru; o mu yoksa kendisi mi düşecekti acaba. Biten sigarasıyla yenisini&nbsp;yaktıktan sonra izmariti dokuzuncu haneye fırlatıyordu ama&nbsp;geberesice, namussuz izmarit sekizinci haneye düşüyor, sonra&nbsp;yuvarlana yuvarlana yedinciye dek geriliyordu, Allahın belası,&nbsp;belki de kapı açılır açılmaz, ne yapacağını kendi kendine sormanın tam zamanıydı, odada ne varsa yarısı havalara fırlayacak, her şey uçuşacak, Traveler'in boğuk sesi çın çın ötecek, tabii şaşkınlık belirten bir çığlık atarsa ve bu ses boğuk bir sesse.&nbsp;Aslında aptallık etmişti heftpistol'ü geri çevirmekle, çünkü pek&nbsp;bir ağırlık yapmayan küllükler ve sandalye dışında, pencere&nbsp;köşesine sığındığı yerde başkaca bir savunma silahı yoktu; eğer&nbsp;Traveler ilk iki su dolu leğenden oluşan savunma hattını yaracak, misketler sayesinde yuvarlanıp çenesini kırmaz da ona&nbsp;ulaşacak olursa, Oliveira daha uzağa gidemezdi ki. Ama Traveler oraya dek varamazdı canım, strateji iyi kurulmuştu; savunma silahları saldırı silahlarıyla aynı olmayabilirdi. Örneğin bir&nbsp;insanın yüzünü örümcek ağına değdirdiği anda kollarını ve bacaklarını gitgide artan bir güçle hareket ettirerek karşı konulmaz geri çekilme ve antipati duygusu hissetmesi gibi Traveler&nbsp;de karanlıkta ilerlerken gitgide karmaşık bir hal alan sicimlere&nbsp;daldığında dehşete düşecekti. Bir-iki sıçrayışta sicimleri aştığını&nbsp;varsaysak bile, ayaklarını leğene daldırmasa, misketlere bakıp&nbsp;yerlere yuvarlanmasa bile, gele gele sonunda pencere önüne&nbsp;kadar gelecek ve karanlığa karşın, masanın kıyıcığma ilişmiş,&nbsp;kıpırtısız silueti görecekti. Oraya kadar varması pek olası değildi ya, ya geiirseydi, ya varırsaydı, evet <span style="font-weight: bold; font-style: italic;">heftpistol</span> Oliveira nın ne işine yarayacaktı ki, 18 numaranın sözünü ettiği kadar ne gibi bir etkisi vardı ki zımbaların; sonra Traveler onunla karşılaşmayı kafasından bile geçirmiyor olabilirdi; tümüyle farklı davranabilirdi; Oliveira'nın şu an aklına gelmiyordu, ama mutlak&nbsp;onu orada görseydi, yaşadıklarını yaşasaydı, yapardı yapacağını; dışarıdan gelen kara bir kütlenin neresi olduğunu bilmeden&nbsp;basıp kayışı ve Traveler adlı kara kütleyle, orada masaya ilişmiş, sigarasını tüttüren kütle arasındaki önceden hesap kitap&nbsp;edilemez karşılaşma... Düşler karşısında uyanıklık gibi, Oliveira'ya karşı Traveler. Düşün uyanıklığa çarpması gibi bir şey&nbsp;(düş saatleri ile uykusuz geçen saatler, uyanıklık yani, demişti&nbsp;biri bir gün, birlikte eriyip birlikte akıp gitmemişlerdir hiç),&nbsp;ama düşe karşı uyanıklık, bu ikisinin asla bir araya gelememesi&nbsp;demektir, hiç umut olmadığını kabul etmek. Buna karşın Traveler'in gelişi bir uç çıkış noktası olabilir, o noktadan bir kez&nbsp;daha bir yerden ötekine, bir insandan öbürüne, aynı anda öbüründen berikine atlanabilir, ama bu sıçrayış şokun tam tersi&nbsp;olacaktır, Oliveira, Traveler ülkesinin ona kadar uzanamayacağından, uzanırsa bile kendi üzerine düşeceğinden emindi, eğer&nbsp;ona çarparsaydı, gömleğini yırtarsaydı, yüzüne gözüne ve ağzına tükürüp kollarını arkasına çevirerek kıskıvrak yakalarsaydı ve tutup da pencereden aşağı atarsaydı? Madem karşıdakine&nbsp;hiçbir etkisi yok heftpistol'ün, 18 numara öyle dememiş miydi,&nbsp;şey gibi bir şeymiş, tel zımba atan, çengel fırlatan tabanca gibi&nbsp;bir şey ya da ona benzer, o türden bir aygıt; acaba Traveler&nbsp;marka bir hançerin ya da yumruğun değeri ne kadardı, ne olabilirdi, zavallı gariban heftpistol' ler, göğüs göğüse çarpışan iki&nbsp;kişi arasına aşılmaz bir uzaklık koyamaz ki, kaldı ki bu iki kişiden biri öbürünü yadsımaya başlayacak eninde sonunda. Diyelim ki sonunda Traveler onu öldürdü (işte bunu düşününce ağzının kuruduğunu, ellerinde güç kalmadığını duyumsuyordu)&nbsp;yalnızca öldüren için geçerli olan bu yolun var olabileceği düşüncesini yadsıyordu nereden baksa. Ama öldüren kişi gerçek&nbsp;bir katil değildi, hatta o kişinin ülkesi, toprağı, bir ülke bile değildi, bu ülkeyi aza indirgemek, önemsiz gibi göstermek, değerini azaltmak, azmış gibi görmek, aşağılamak olayı, böyle duyumsamak daha bir iyi gibiydi, çünkü sonunda tüm bu gülünç şeyler bitsin, yere düşecek küllükler düşsün, bütün o gürültü patırtı patlasın. Eğer korkuya karşı koymak bütünüyle bu ülkenin şeyleriyle ilgili ne varsa ondan kopabilirse, bu durumda,&nbsp;savunma, saldırıların en iyisi olur çıkardı, en kötü darbe hançer, bıçak filan değil, yumruktan gelecekti. Ama metaforlarla&nbsp;ne kazanır insan gecenin bu saatinde, şu an yapılması gereken&nbsp;en uygun iş gözünü kapının altından sızan eflatun ışığa (o ülkenin termometre çizgisine sanki) dikip beklemek.</p>

  <p>Saat dörde on kala, Oliveira gerindi, omuzlarını silkeleye hoplata, gevşemiş bedenini dikleştirdi, gidip açık pencere pervazına oturdu. Eğer bu gece şans eseri delirseydi, Traveler ülkesinin mutlak bozgunu gerçekleşirdi, diye düşünmek bayağı&nbsp;eğlendirdi onu bir süre. Bu çözüm yoluna ne gururu yüzünden, ne de işten ayrılmanın her türlüsüne karşı koymak niyetiyle varmıştı. Her durumda, Ferraguto'nun onun adını hasta&nbsp;kayıt defterine yazdığını bir düşünsenize, kapısına da bir numara, geceleri gözetlensin diye bir de gözetleme deliği... Tahta ise ona eczanede ilaç hazırlardı, avluyu geçerken de yerdeki seksek çizgilerine basmamaya özen gösterirdi, bir daha hiç&nbsp;ama hiç yürümezdi seksek daireleri üstünde. Manou mu? Zavallı yapayalnız, beceriksizliğinin kurbanı, kederli Manou ve&nbsp;saçma sapan girişimi, anlamsızca... Sırtı avluya dönük halde,&nbsp;Oliveira pencere pervazına oturmuş, tehlikeli bir biçimde öne&nbsp;arkaya sallanıyordu, yavaş yavaş korkunun kendisini terk ettiğini duyumsadı, korkmuyordu artık, iyiye yönelik bir belirti&nbsp;değildi bu. Kapının altından sızan ışık çizgisine dikmişti gözünü, her soluk alıp verişte, tek söz etmediği halde, öfkesiyle&nbsp;herhangi bir alıp veremediği olmadığı halde, mutluca bir doygunluk hali, bir tür sevinç duyuyordu, sevinç buydu, bu olmalıydı, kendi ülkenin seni yavaş yavaş, adım adım terk etmesini duyumsamak. Ne zamana dek sürerdi, ne önemi vardı&nbsp;ki bunun. Yaşamı boyu ender zamanlarda bir-iki kez olduğu&nbsp;gibi, dış dünyanın sıcak havası kendi içiyle uzlaşıyordu her&nbsp;solukta. Sigara içmesine bile gerek yoktu, birkaç dakikalığına&nbsp;barış yapmıştı kendisiyle, bu da bir ülkeyi tepeleyip geçmek&nbsp;demekti, savaşmadan yenmek, uyanıkken uyku istemek, uyanıklıkla düşler dünyası sularının birbirine karıştığı dik yamaçlı kıyı, o noktada düş gerçeği, gerçek düşü kabullenirdi işte; ama ne berbattı tüm bunlar hiç kuşku yok, pek berbat ve pek tabii tümü de, kapıya sürtünen birinin varlığı ile eflatun&nbsp;ışık çizgisi üzerinde görülecek karaltı, iki ayağın belirmesiyle&nbsp;yok olup gidecekti. "Sen öyle olsun istiyorsun," diye düşündü&nbsp;Oliveira, bir yandan da yazı masasına doğru kaydı. Ama şurası gerçekti ki, birazcık daha sürseydi bu halin, baş aşağı alttaki seksek çizgilerine düşmüş olacaktın, önce başın çarpardı&nbsp;kuşkusuz, haydi rahat rahat gir içeri Manou, eninde sonunda&nbsp;ya sen ya ben, ikimizden biri yok, ama buna inandığımız için&nbsp;ikimiz de ne aptalız, birbirimizi öldüreceğiz dostum, bu kez&nbsp;tamam, yarım bırakmak yok.</p>

  <p>— Haydi gir içeri, diye yineledi yüksek sesle, ama kapı açılmadı. Kapıya sürtünmeyi sürdürüyordu biri, belki de rastlantı, bir askıntı mıydı aşağıda birinin çeşmenin kenarına oturmuş suyun akışını seyrediyor olması; gecenin bu saatinde, Talita da olabilirdi bu, la Sibylle de, belki de hasta kadınlardan biri,&nbsp;delilerden biri ya da Pola belki. Sırtı dönük kadına bakması için&nbsp;onu tutan yoktu ki, eğer Traveler içeri dalmaya karar verirse,&nbsp;savunma sistemi otomatik olarak işlemeye başlardı, gözlerini&nbsp;avludan bu yana yeniden kapıya çevirecek zamanı olurdu bu&nbsp;arada. Ama Traveler'in ha bire kapıyı tırmalamayı sürdürmesi&nbsp;garipti, acaba uykuda olup olmadığını mı anlamak istiyordu?&nbsp;(Pola olamazdı bahçedeki, Pola'nın boynu daha uzun, kalçaları&nbsp;daha bir belirgindi.) Yeter ki Traveler tutup da bir saldırı sistemi geliştirmiş olmasındı (hayır bu Pola olamazdı, ya la Sibylle'di ya da Talita, ikisi de birbirine ne çok benziyordu, hele hele&nbsp;gece karanlığında ve ikinci kattan bakınca), evet onu ye-rin-den-yur-dun-dan atacak bir saldırı sistemi (en azından birinci&nbsp;seksek hanesinden sekizinciye kadar, çünkü sekizinci haneyi&nbsp;asla geçememişti, hiçbir zaman gökyüzüne ulaşamayacaktı,&nbsp;evet ama kibutz'una girebilecekti, kendi kibutz'una). "Ne bekliyorsun Manou? Ha?" diye düşündü Oliveira. "Neye yarar tüm&nbsp;bunlar?" Evet aşağıdaki Talita idi, ta kendisi, şu an işte başını&nbsp;kaldırıyordu yukarı doğru, Oliveira çıplak kolunu pencereden aşağı sarkıtıp da ona merhaba demek amacıyla ağır ağır salladığı sırada dondu kaldı kadın.</p>

  <p>— &nbsp;&nbsp;&nbsp;Yaklaş biraz Sibylle, dedi Oliveira. Buradan bakınca ona ne kadar benziyorsun bilsen, adını değiştirebilirsin.</p>

  <p>— &nbsp;&nbsp;&nbsp;Kapat o pencereyi Horacio, dedi Talita.</p>

  <p>— &nbsp;&nbsp;&nbsp;İmkânsız, öyle sıcak ki baksana, bir yandan da kocan&nbsp;kapımı tırmalıyor, insan nasıl rahat eder. İşte belalardan bela beğen. Ama bozma kafanı, yeni bir taş al, kaydırmayı dene seksekte... kim bilir bu kez...</p>

  <p>Çekmece de, küllük de, sandalye de, hepsi birden aynı anda yere çakıldı. Oliveira öne doğru eğilip baktı, aptallaşmıştı, kapının dikdörtgeni eflatun ışıklıydı ve ışığın orta yerinde kara&nbsp;bir leke kıpırdıyordu. Traveler'in küfrü bastığını duydu, gürültü klinikte kim varsa en azından yarısını uyandırmış olmalıydı</p>

  <p>— &nbsp;&nbsp;&nbsp;Keçileri kaçırdın mı ne iyice sen, dedi Traveler, kapıda&nbsp;yerine çakılı gibi duruyordu. Patron hepimizi birden kapıya mı&nbsp;koysun istiyorsun sen?</p>

  <p>Oliveira bahçedeki Talita'ya dönüp:</p>

  <p>— &nbsp;&nbsp;&nbsp;Bana uzun uzun öğüt veriyor, dedi, benim için bir baba&nbsp;olmuştur hep.</p>

  <p>— &nbsp;&nbsp;&nbsp;Pencereyi kapat lütfen, yalvarırım kapat.</p>

  <p>— &nbsp;&nbsp;&nbsp;Şu an, açık bir pencere kadar gerekli hiçbir şey olamaz,&nbsp;dedi Oliveira. Dinle bak, kocanın bir ayağı suya daldı bile. İpler, sicimler ayağına dolanmıştır, ne yapacağını da bilemiyor.</p>

  <p>— &nbsp;&nbsp;&nbsp;Sefil yaratık, geberesice domuz, diyordu Traveler, karanlıkta tek tek basıyordu küfrü, yüzü, elleri iplere dolanmıştı. Işığı yak ulan bari, köpoğlusu.</p>

  <p>Daha yere yuvarlanmadı, diye düşündü Oliveira, hayret, bilyeler bana ihanet ediyor, görevini yapmadı hiçbiri.</p>

  <p>— &nbsp;&nbsp;&nbsp;Öyle eğilme, diye bağırdı Talita, kollarını havaya kaldırarak. Sırtı pencereye dönüktü Oliveira'nın; Talita'ya bakmak,&nbsp;onunla konuşmak istiyordu ama gitgide geriye kaykılıyor, eğildikçe eğiliyordu dışarıya doğru. Couca koşa koşa geldi, o zaman&nbsp;ancak, Oliveira artık gece olmadığını, Couca'nın sabahlığı ile avludaki çakıl taşlarının ve eczanenin duvarının aynı renkte olduğunu fark etti. Bakışlarını yarı karanlıktaki yöne çevirince, cephenin, asıl cephenin o yakada olduğunu gördü, savaş vardı, ne denli savunma engelleri kurulsa da savaş, Traveler kapıyı kapatmayı&nbsp;yeğledi. İki küfür arasında kapının kilit sesini duydu Oliveira.</p>

  <p>— İşte, dedi, bak bu çok hoş; iki yürekli erkek gibi ring deyiz.</p>

  <p>— &nbsp;&nbsp;&nbsp;Kafamın tasım attırıyorsun ha, dedi Traveler, kızgın kızgın. Pabuçlarım ıslak, hayatta en nefret ettiğim şeydir bu. En&nbsp;azından ışığı yak be, hiçbir şey görünmüyor ki.</p>

  <p>— &nbsp;&nbsp;&nbsp;Hayır, asla yakmam. İçinde bulunduğum durumun bana sağladığı avantajı kullanacağım, anlarsın. Sana yanıt veriyorsam şükret buna, vermeyebilirdim de. Ben de dostum, ben&nbsp;de ateş etmeyi, tetiğe basmayı okullarda öğrendim.</p>

  <p>Traveler'in keskin soluklarla soluduğunu duydu. Dışarıda kapılar çarpılıyor, Ferraguto'nun soru ve yanıt yağmuru içindeki sesini tanıyordu. Traveler'in silueti gitgide daha bir belirginleşiyordu, gün aydınlandıkça her şey yerli yerini alıyor, hatta niceliklere bürünüyordu, beş leğen, üç oturak, düzinelerle&nbsp;bilye. O deli herifin elindeki güvercin rengindeki gün ışığında birbirlerini az buçuk görebiliyorlardı.</p>

  <p>— &nbsp;&nbsp;&nbsp;Sonunda, dedi Traveler, yere yuvarlanan sandalyeyi&nbsp;kaldırırken, üzüntü içinde bir yerlere ilişti. Bu ne biçim kerhane&nbsp;bir anlatsana bana.</p>

  <p>— &nbsp;&nbsp;&nbsp;Zor anlatması. Konuşmak deyince bilirsin ben...</p>

  <p>— &nbsp;&nbsp;&nbsp;Evet, konuşmak için gerçekten uygunsuz, pis zamanları seçersin, dedi Traveler öfkeden kudurmuş halde. Gölgede sıcaklık 45° iken, bir tahta köprü üstünde değilsek eğer, mutlaka&nbsp;ayağım sular içinde, yüzüm gözüm iplik sicimle bağlı kalakalmalıyım, değil mi böyle?</p>

  <p>— &nbsp;&nbsp;&nbsp;Ama dikkat et, hep birbirinin aynı durumlarda, dedi&nbsp;Oliveira. İkizler gibi, tahterevallide ikizler ya da aynaya bakan&nbsp;biri gibi. Çakmadın mı daha: <span style="font-weight:bold;font-style:italic;">doppelganger</span>?</p>

  <p>Yanıt vermedi Traveler, pijamasının cebinden sigarasını çıkardı, yaktı, bu sırada Oliveira da sigarasını çıkarıyordu, hem de hemen hemen aynı anda. Birbirlerine baktılar ve patlattılar kahkahayı.</p>

  <p>— Kaçıksın oğlum, zırdelisin, dedi Traveler. Bu kez besbelli aklını yitirdin. Ama yine de söyle de düşünelim, düşleyelim daha doğrusu.</p>

  <p>— Bırak düş sözcüğünü, rahatını bozma onun, dedi Oliveira. Sadece bil ve gör işte ben önlemlerimi aldım, sen de geldin karşıma. Başka biri değil yoo sen geldin. Sen. Hem de sabahın &nbsp;dördünde.</p>

  <p>— &nbsp;&nbsp;&nbsp;Talita bana dedi ki, yani bana öyle geldi ki... Ama sahi,&nbsp;gerçekten inandın mı ha?..</p>

  <p>— &nbsp;&nbsp;&nbsp;Belki de böyle gerekiyordu Manou. Beni uyandırıp sakinleştirmek için mi buraya geldiğini sanıyorsun. Eğer uyumuş&nbsp;olsaydım, hiçbir zorlukla karşılaşmadan girerdin içeri, aynaya&nbsp;yaklaşır ya insan, hiçbir engelle karşılaşmaksızın içine giriverir,&nbsp;elinde tıraş fırçasıyla, işte öyle, tıraş fırçasının yerine bu kez elinde şey var, pijamanın içindeki şey işte...</p>

  <p>— &nbsp;&nbsp;&nbsp;O her zamanki yerinde, dedi tepeden bakarak Traveler.&nbsp;Burasını çocuk bahçesi mi sanıyorsun sen? Eğer elinde kendini savunacak silahın yoksa demek ki bilincin yerinde değil.</p>

  <p>— &nbsp;&nbsp;&nbsp;N'apalım, dedi Oliveira, pencerenin pervazında oturduğu yerden Talita ve Couca'ya el salladı. Bütün bu olup bitenler&nbsp;için ne mi düşünüyorum, her şeyin olması gerektiği gibi olması&nbsp;gerek diyebilmek, istesek de, istemesek de bunların ne önemi&nbsp;var? Nice zamandır ikimiz de aynı köpeğiz, dönüp duruyor,&nbsp;kuyruğumuzu yakalamaya çalışıyoruz. Nefret ettiğimiz şev,&nbsp;tersine, bu değil. Oynamamız gereken piyonlar var, beyaz piyonlar, kara piyonlar örneğin. Şöyle diyelim, biri ötekini yıkmaya çalışan iki farklı şey... biri ötekinin içine yıkılmak istiyor.</p>

  <p>— &nbsp;&nbsp;&nbsp;Ben senden nefret etmiyorum, dedi Traveler. Sadece, beni sınırlarımın sonuna dek getirdin, artık ne yapacağımı bilmiyorum.</p>

  <p>— &nbsp;&nbsp;&nbsp;<span style="font-weight:bold;font-style:italic;">Mutatis mutandis<a id="footnote5"></a><sup><a href="#senol3" id="mehmet3">3</a></sup></span> beni karşılamaya limana giderken bir&nbsp;tür ateşkesle, elinde beyaz bayrakla gittin, her şeyi unutalım&nbsp;demenin âlâsı. Hayır canım, ben senden nefret etmiyorum,&nbsp;dostum, ama seni ele veriyorum, senin deyiminle duvar dibine dikiyorum seni.</p>

  <p>— &nbsp;&nbsp;&nbsp;Ben yaşıyorum oğlum, dedi Traveler, gözlerinin içine bakarak. Canlıyım. Canlı olmak demek, her zaman, her zaman bir&nbsp;şeylerin bedeli olmak demektir. Sense hiçbir şey ödemek istemiyorsun. Hiç istemedin ki zaten. Tam bir varoluşçu süreci. Ya Sezar olacaksın ya hiç, köktenci laf kalabalığı bunlar. Sana hayran<i>&nbsp;</i>olmadığımı mı sanıyorsun. Kendi biçimimde hayranım. Asıl&nbsp;<span style="font-weight: bold; font-style: italic;">doppelganger</span> sensin, çünkü etin kemiğin yok senin sanki, rüzgâr fırıldağı biçiminde tepelerde dönüp duran bir istenç var sende.&nbsp;Yok şunu isterim, yok bunu isterim, kuzey olsun, yok güneye&nbsp;dönsün hem de, la Sibylle'i istiyorum, Talita'yı istiyorum, üstelik beyimiz bir de morga ziyaret yapıyor, oracıkta en iyi arkadaşının karısını öpüyor. Bütün bunları yapabilir beyimiz, çünkü&nbsp;gerçek olanlarla anılar hiç de Öklitçi olmayan bir biçimde karışıveriyorlar. Hangisi gerçeklik, kimler anılarda kaldı?</p>

  <p>Oliveira omuz silkti, Traveler'e baktı, ona tepeden bakmadığını belli eden biçimde, alçakgönüllüce baktığını anlasın istiyordu, bu öpücüğün, Talita'ya kondurduğu öpücüğün la Sibylle'e ya da Pola'ya yani, ne önemi vardı, şu aynalar oyunundaki gibi, şu, başını çevirip pencereden aşağı bakmak, seksek çizgisinin kenarında duran la Sibvlle'e bakmak gibi bir başka oyun, o&nbsp;sırada Couca, Remorino ve Ferraguto yan yana sımsıkı durmuşlar, Traveler pencereye çıkıp, her şey yolunda desin, diye&nbsp;bekliyorlardı, ya da sadece bir-iki gardenal hapı ya da beyefendinin aklı başına gelene kadar birkaç saatliğine deli gömleği istesin diye bakıyorlardı. Herkes anlayışlı davranıyor, kimse gidip kapıya vurmuyordu. Ah bir anlayabilseydi Manou pencerenin orada olup bitenlerin bir anlamı olmadığını, asıl bilyeler&nbsp;ve leğenlerin olduğu taraftaydı kavga nedeni, hatta biri çıkıp&nbsp;kapıya iki yumruk ataydı, bir dakikacık duraydı orada, belki...&nbsp;Ama aşağıda, seksek çizgisinin kıyıcığında duran la Sibylle'e&nbsp;-ne de güzeldi öyle- bakmaktan, onun taşı ayağıyla kaydırıp&nbsp;öteki haneye, Yeryüzü'nden Gökyüzüne doğru yollamasını istemekten öte ne yapabilirdi ki?</p>

  <p>— &nbsp;&nbsp;&nbsp;... kesin yok canım, Oklitçilikle hiç de ilgisi yok.<br /></p>

  <p>— &nbsp;&nbsp;&nbsp;Bütün bu süre içinde hep seni bekledim, dedi yorgun&nbsp;bir halde Oliveira. Şimdi de tek bir hareket yapmadan kendimi&nbsp;sizlere yaka paça verecek değilim, bunu anlamalısın. Herkesin&nbsp;yapacağı iş kendine değil mi Manou, hepimiz biliyoruz bunu&nbsp;da. Alt katta olup bitenler hakkında bilgi istiyorsan eğer... hiç&nbsp;ilgisi yok düşündüğünle, biliyorsun ki sadece... biliyorsun <span style="font-weight:bold;font-style:italic;">doppelganger</span> biliyorsun. Sana vız gelir onu öpmüş olmam, onun da&nbsp;umurunda değil zaten. İşi aranızda çözümleyin ikiniz.</p>

  <p>— &nbsp;&nbsp;&nbsp;Açın! Çabuk, açın, hemen!</p>

  <p>— &nbsp;&nbsp;&nbsp;Of, işler kızışıyor, dedi ayağa kalkarken Traveler. Açıyor muyuz? Herhalde Ovejero bu!<br /></p>

  <p>— &nbsp;&nbsp;&nbsp;Bana ne yaparlar dersin?</p>

  <p>— &nbsp; &nbsp;İğne yapmak isteyecekler, galiba Talita ortalığı ayağa&nbsp;kaldırmış, evet.<br /></p>

  <p>— &nbsp;&nbsp;&nbsp;Kadınlar ölüm demektir, dedi Oliveira. Bir de seksek&nbsp;çizgilerinin orada uslu uslu duruşuna baksan... Açma kapıyı&nbsp;daha iyi, ne iyiyiz böyle.</p>

  <p>Traveler kapıya gitti, anahtar deliğine ağzını yapıştırdı; ahlaksız, edepsiz herifler, korku filmlerindeymiş gibi ne diye öyle bağırıp çağırıp duruyorlardı. İnsanın yüreğini ağzına getirmekten bıkıp usanmamışlardı. Oliveira da, kendisi de çok iyilerdi&nbsp;tamam mı, canlan istediği zaman da kapıyı açacaklardı. Gidip&nbsp;herkese kahve hazırlasalar daha iyi yapmış olmazlar mıydı, ah&nbsp;bu klinik yaşanılacak yer değildi doğrusu.</p>

  <p>Ferraguto pek inanmış gözükmüyordu, öyle anlaşılıyordu sesinden, ama Ovejero'nun sesi bilgece bir tonda homurtular&nbsp;halinde onun sesini örttü, sonunda kapının önünden çekilip&nbsp;onları rahat bıraktılar. Şimdilik canlarını sıkan tek şey, avludaki insanlar ve üçüncü katta durmadan yanıp sönen ışıklar; 43&nbsp;numaranın her zamanki eğlencesi bu. Birkaç dakika sonra Ovejero ve Ferraguto avluda gözüktüler ve oradan, pencereye oturmuş, üstünde sadece don olduğu için onlardan özür dileyerek&nbsp;herkese tek tek selam veren Oliveira'ya baktılar. 18 numara&nbsp;Ovejero'ya yaklaşmıştı ve Oliveira'nın kendisine tabancalı zımba makinesinden söz ettiğini anlatıyordu, Ovejero ilgilenmiş&nbsp;gibi gözüküyordu, bir yandan da mesleğine özgü bir dikkatle&nbsp;Oliveira'yı izlemeye başladı, sanki Oliveira onun pokerde en&nbsp;iyi oyun arkadaşı değilmiş gibi, baktı durdu, bu durum Oliveira'ya gülünç geldi. Birinci katın hemen hemen bütün pencereleri açılmıştı, gerçekte pek bir şey görülmese de olup bitenlere&nbsp;şaşkınlık içinde bağıra çağıra katılıyorlardı. La Sibylle, Oliveira'nın dikkatini o yana çekmek için kolunu havaya kaldırmış,&nbsp;Traveler'i pencereye çağırmasını istiyordu. Oliveira elinden&nbsp;geldiğince ona açıklamaya çalıştı, Traeveler oraya kadar gelemezdi. Çünkü efendim pencere bölgesi savunma alanıydı, ama<i>&nbsp;</i>belki de oradan bir işaretle çağırabilirdi. Ote yandan kolunu kaldırıp Traveler'i el işaretiyle çağırmasının, eski sanatçıları,&nbsp;özellikle Emmy Destynn, Melba, Marjorie Lawrence, Muzio,&nbsp;Bori ve Theda Bara ve Nita Naldi gibi opera şantözlerini çağrıştırdığını söyledi, Talita'yı isim bombardımanına tutuyordu büyük bir zevkle. Talita kolunu aşağıya indiriyor, sonra yol verir&nbsp;gibi bir tavırla yeniden kaldırıyordu, tabii canım, Eleonora Dilse, sonra Vilma Banky, tükürür gibi Garbo deyişi ardından. Tabii efendim, dahası var, kendisi minicik bir çocukken defterine&nbsp;yapıştırdığı Saralı Bernhardt'ın fotoğrafı da var, dahası. Karsavina, bir de la Boronova, kadınlar... deyince yapılan şu el hareketleri. Yazgıya bak, yineleniyor şu an için, bu güzel isteği doyurmak her ne kadar olanaksızsa da.</p>

  <p>Ferraguto ve Couca, bağıra çağıra tam karşıtını söyleseler de, Ovejero, uykulu gözleriyle nedense dinliyordu, sonunda&nbsp;Talita'ya sus işareti yaptı, Oliveira'yla anlaşma yoluna gidilebilirdi. Ama sonuçsuz girişim. Oliveira, la Sibylle'in isteğini belki&nbsp;yedinci kez dinledikten sonra sırtını onlara döndü. Herkes&nbsp;onun, pencerede görünmeyen Traveler' le (ne konuştuklarını&nbsp;kimse duymuyordu ya) konuştuğunu gördü.</p>

  <p>— &nbsp;&nbsp;&nbsp;Pencereye gelmeni istiyorlar. anlıyor musun, tamam mı?</p>

  <p>— &nbsp;&nbsp;&nbsp;Dinle beni, izin ver de bir saniyecik oraya geleyim, sicimlerin altından geçebilirim ben.<br /></p>

  <p>— &nbsp;&nbsp;&nbsp;Sorun çıkarma, dedi Oliveira, bu son savunma hattı;&nbsp;eğer bir aşarsan orayı, göğüs göğüse dövüşürüz bak.</p>

  <p>— &nbsp;&nbsp;&nbsp;Tamam, dedi Traveler yeniden yerine oturarak. Konuş&nbsp;dur bakalım sen, bir yığın yararsız söz.</p>

  <p>— &nbsp;&nbsp;&nbsp;Hiç de yararsız değil, dedi Oliveira. Buraya gelmek istiyorsan benden izin almana gerek yok sanırım, her şey açıkça&nbsp;ortada.</p>

  <p>— &nbsp;&nbsp;&nbsp;Peki, pencereden kendini atmayacağına yemin eder misin?</p>

  <p>Oliveira gözlerini açıp ona iyice baktı. Traveler sanki dev bir pandaydı.</p>

  <p>— İşte sonunda, dedi Oliveira, söyleyeceğinizi söylediniz. Eminim la Sibyllede aynı şeyi düşünüyor. Ben de sanıyordum&nbsp;ki, beni birazcık olsun tanıyorsunuz. Ama nerede!<br /></p>

  <p>— &nbsp;&nbsp;&nbsp;O, la Sibylle değil. La Sibylle olmadığını pekâlâ biliyorsun.</p>

  <p>— &nbsp;&nbsp;&nbsp;Tabii la Sibylle değil, dedi Oliveira. O olmadığını pekâlâ&nbsp;biliyorum. Ya sen beyefendi, sen de sancaktarsın sanki. Eve dönüşün, düzene dönüşün, ayrıcalıklı bir yaşama dönüşün şakşakçısı. Canımı sıkmaya başladın dostum, beni üzüyorsun.</p>

  <p>— &nbsp;&nbsp;&nbsp;Beni düşünme sen, dedi Traveler. Tek istediğim aptalca&nbsp;bir şeyler yapmamaya için söz vermen.</p>

  <p>— &nbsp;&nbsp;&nbsp;Farkında mısın, dedi Oliveira, kendimi aşağıya atarsam&nbsp;tam da Gökyüzü'ne düşeceğim.</p>

  <p>— &nbsp;&nbsp;&nbsp;Bu yana gel Horacio, bırak da Ovejero ile konuşayım.</p>

  <p>Her şeyi ayarlayacağım. Yarın kimse bir şey hatırlamayacak.</p>

  <p>— &nbsp;&nbsp;&nbsp;Bütün bunları psikiyatri kitaplarından mı öğrendin, dedi Oliveira, iyi ezberlemişsin doğrusu, harika bir öğrencisin.</p>

  <p>— &nbsp;&nbsp;&nbsp;Bak Oliveira, pencereye gitmeme izin vermezsen ben de&nbsp;kapıyı açmak zorunda kalacağım, daha kötü olacak.</p>

  <p>— &nbsp;&nbsp;&nbsp;Vız gelir bana, dedi Oliveira, isteyen girsin, kendi bilir;&nbsp;ama pencereye gelirlerse bak, işler değişir.</p>

  <p>— &nbsp;&nbsp;&nbsp;Yani sana dokunmaya kalkarlarsa, kendini pencereden&nbsp;mi atacaksın?</p>

  <p>— &nbsp;&nbsp;&nbsp;Nasıl yorumlarsan.</p>

  <p>— &nbsp;&nbsp;&nbsp;Rica ediyorum, dedi Traveler, öne doğru bir adım atarak, yalvarıyorum görmüyor musun, kâbus bu, onlar da gerçekten deli olduğunu sanacaklar, gerçekten seni öldürmek istediğimi sanacaklar.</p>

  <p>Oliveira biraz daha arkaya doğru eğildi; Traveler su dolu leğenlerden oluşan ikinci hattın önünde durdu. Üstüne bastığı&nbsp;iki bilyenin yuvarlanıp gitmesine karşın, daha ileriye gidemedi.&nbsp;Oliveira ağır ağır yerinden kalktı, aşağıdaki, Talita ve Couca'nın haykırışları arasında doğruldu, onlara, sakin olun, bir&nbsp;şey yok, gibilerden bir hareket yaptı. Yenik düşen Traveler yeniden sandalyesine oturdu. Kapıya vuruyorlardı durmadan, ama öncekinden daha hafif vuruşlarla.</p>

  <p>— &nbsp;&nbsp;&nbsp;Dur, kafanı kıracaksın, yeter, dedi Oliveira, ne demeye&nbsp;açıklama istiyorsun dostum, al sana açıklama: Seninle benim&nbsp;aramda ne fark var? Bak, şu anda ben tekim, yalnızım. İşte bu&nbsp;nedenle senin ailenin yanına gitmen daha iyi olur diyorum.</p>

  <p>&nbsp;Ben burada kalırım. Pencereden, iyi iki arkadaş gibi konuşuruz. Saat sekize doğru tasımı tarağımı toplamayı düşünüyorum, Gekrepten, pufbörekleri ve mate' siyle beni bekleyeceğini söylemişti.</p>

  <p>— &nbsp;&nbsp;&nbsp;Yalnız değilsin Horacio. İş olsun diye yalnızım diyorsun, yalnız kalasın istiyorsun, yerinden yurdundan uzakta minik bir Maldoror olasın ha? <span style="font-weight:bold;font-style:italic;">Doppelganger</span> mi diyordun ne? Görüyorsun ki ardından seni izleyen biri de var. Bu biri tıpkı senin gibi, her ne kadar sicimlerin, iplerin bu yakasındaysa da,&nbsp;durumu seninkiyle aynı.</p>

  <p>— &nbsp;&nbsp;&nbsp;Yazık, dedi Oliveira, demek övünmek denince böyle&nbsp;boktan şeyler geliyor aklına. İşin asıl önemli yanı sadece bu,&nbsp;her ne pahasına olursa olsun, olup bitenlerden çıkaracağın ders&nbsp;bu mu? Bir an için olsun göremiyor musun gerçeği? Her şey&nbsp;böyle olmayabilirdi?</p>

  <p>— &nbsp;&nbsp;&nbsp;Tut ki görebiliyorum. Sonu vara vara senin durduğun&nbsp;yere varıyor, pencere pervazına, ha düştü ha düşecek sallanıp&nbsp;duruyorsun orada.</p>

  <p>— &nbsp;&nbsp;&nbsp;Ah, işlerin hiç de böyle olmayabileceğine bir inansaydın gerçekten, gerçekten işin can alıcı noktasına gelebilseydin... İşte&nbsp;gördüklerin, ama ah, ah parmağını birazcık, bir parçacık kıpırdatabilseydin, elini uzatabilseydin bana.</p>

  <p>— &nbsp;&nbsp;&nbsp;Sanki çok kolay da, dedi Traveler, şu saçma sapan ipleri&nbsp;gerekecek ne vardı... Sen de bana uzatmadın elini, parmağını&nbsp;bile kıpırdatmadın demiyorum, ama bak işte sonu ortada.</p>

  <p>— &nbsp;&nbsp;&nbsp;Nesi varmış vardığım sonuçların? Neresi kötü ha? Açık&nbsp;bir pencerenin yanındayız, şu kahrolası sabahı solukluyoruz,&nbsp;bu saatte ancak varolabilen serinliği duyumsuyoruz. Ve aşağıda millet avluda gezintide, olağanüstü jimnastik yapmış oluyorlar, sabah yürüyüşü, farkında değiller ama. Couca'ya bak,&nbsp;baksana, ya da patrona bir bak, pis göbek. Ya karın, o da tembelin teki. Sen peki, sen hiç bu kadar uyanık biri olduğunu bilmezdin değil mi, öğreneceksin oğlum. Uyanık derken ne demek istediğimi anlıyorsun değil mi?</p>

  <p>— &nbsp;&nbsp;&nbsp;Tam tersi olduğumu sanıyorum dostum.</p>

  <p>— Ohoo, kolay kaçışlar, çözümler, antolojilere yaraşır hayali masallar. Ah bir de her şeyi ters yönden ele alabilip öteyanından bakabilseydin, belki de yerinden kıpırdamak bile istemezdin, kalırdın burada. Sınırlarından bir çıkabilseydin, diyelim ki birinci haneden ikinci haneye bir geçebilseydin seksek çizgisinde... <span style="font-weight: bold; font-style: italic;">Doppelganger</span> zor oğlum, zor, bütün geceyi&nbsp;burada geçirdim ben, seksek çizgilerine izmaritler ata ata,&nbsp;ama bir türlü sekizinci haneyi tutturamadım. Binlerce yıllık&nbsp;bir krallık isterdik hepimiz de, belki de orada buradakinden&nbsp;daha mutsuz bir Arkadiah olurduk, çünkü mutluluk söz konusu değil ki, <span style="font-weight: bold; font-style: italic;">doppelganger</span>, ama orada bizleri 50-60 yıl boyunca uğraştırıp duran, birini bir başkasının yerine koymak gibi&nbsp;dünyada eşi görülmemiş bir oyun olmayacaktı ki, ve ha babam korktuğumuzu bildiren hareketler, acaba karşımdakinin&nbsp;elinde bıçak var mı ki diye düşünüp durmalar olmadan, birbirimize uslu uslu elimizi uzatırdık. Birini bir başkasının yerine&nbsp;koymak dedim de, senle ben, ikimiz bir tek kişiyiz desem yalan olmaz, tek insan; hem de herkes kendisi ha? Bana övüngen biri diyorsun da Manou, evet uygun tarafta olmayı yeğlediğim düşünülebilir, ama kim bilebilir ki Manou? Bildiğim&nbsp;tek şey, senin olduğun tarafta kalamam artık, her şey ellerimin arasında kırılıp ufalanıyor, gaf üstüne gaf yapıyorum, delirmek işten değil, çok kolay sanıyoruz tabii delirmeyi de.&nbsp;Ama sen kendi ülkende kendinle uyum içindesin ve bu gelgitleri anlamak istemiyorsun, ben biraz ileri gitsem hemen başıma bir şeyler geliyor, hoop beş bin yıl geriye Allahın cezası ve&nbsp;gerisingeri yıkılıyor, düşüyorum ülkeme, bir-iki hafta bocalıyorum, iki yıl, on beş yıl... Bir gün, yeniden parmağımı alışılagelmişe daldırıyorum, düzene yani, inanmazsın, parmağın&nbsp;gömülüveriyor, öte ucundan çıkıyor düzenin, sonunda seksekin son hanesine giriyorum gibi; öyle sanıyorum ama yok, ansızın bir kadının boğulacağı tutuyor nehirde, ya da nasıl istersen, atılıyorum, eniklerime acır gibi acıyorum, çünkü acıma&nbsp;duygusu bende... Sana bir insanı başka birinde görmek, onun&nbsp;yerine koymaktan söz ediyordum değil mi? Ne salaklık Manou. Birini birinde görmek konusunda Dostoyevski'ye başvurun. Neyse, ne diyordum ben, beş bin yıl geriye çekiliyorum&nbsp;yeniden, yıllar çekiyor beni yıllar, haydi bakalım yeniden başla. İşte bu yüzden seni benim <span style="font-weight: bold; font-style: italic;">doppelganger</span>'im gibi görüyorum, duyumsuyorum, öylesin, çünkü senin ülke benim ülke gidip gidip geliyorum ha bire. Her ne kadar kendi yetki alanıma,&nbsp;kendi ülkeme asla varamayacak olsam da, böyle ve bu yürekler acısı geçişler sırasında geride bıraktığım, bana acıyarak bakan şekil sensin, benim kılığım ve şeklimdesin, 1.60 boyunda&nbsp;üst üste yığılmış beş bin insan, beş bin yıl sensin, şu sıkıştığı&nbsp;hanesinden çıkmaya çalışan soytarıya şaşkın bakan sensin.</p>

  <p>— &nbsp;&nbsp;&nbsp;Bizi rahat bırakın, diye bağırdı Traveler kapı dışına yığışanlara. Bu kulübede insanlar sessiz sakin konuşamayacaklar mı ne?</p>

  <p>— &nbsp;&nbsp;&nbsp;Kardeşimsin sen, dostum, dedi Oliveira; pek dokunmuştu bu sözler ona.</p>

  <p>— &nbsp;&nbsp;&nbsp;Neyse, dedi Traveler de sandalyesini biraz daha öne iteleyerek, bu seferlik fazla ileri gittiğini kabul et bakalım. İnsanın&nbsp;insanda başka insanı görmesiymiş, falanmış filanmış, boş ver,&nbsp;karmaşık ama iyi, çok iyi, ama canım senin şu küçük şakan her&nbsp;üçümüzü de yerinden işinden edecek, üzgünüm, özellikle de&nbsp;Talita'yı... Boşuna, la Sibylle deyip durman ona, o benim karım,&nbsp;ona bakan, besleyen benim, doyuran...</p>

  <p>— &nbsp;&nbsp;&nbsp;Çok haklısın, dedi Oliveira. Burada sadece görevli olduğumuzu unuttuk galiba, sorumluyuz, falan filan. Ferraguto'yla konuşmamı istiyor musun? Çeşmenin yanında duruyor, orada. Özür dilerim Manou, bağışla beni, seni de, la Sibylle'i de yerinizden şey etmek istemezdim...</p>

  <p>— &nbsp;&nbsp;&nbsp;Bak şu an bile bile la Sibylle diyorsun ona, özellikle, evet&nbsp;inadına. Yalan söylemesene Horado.</p>

  <p>— &nbsp;&nbsp;&nbsp;Biliyorum, o Talita ama, biraz önce, la Sibylle'di. Bizim&nbsp;gibi tıpkı, onlar da aynı anda iki kişiler.</p>

  <p>— &nbsp;&nbsp;&nbsp;Ama bu delilik yahu, dedi Traveler, delisin sen.</p>

  <p>— &nbsp;&nbsp;&nbsp;Her şeyin kendine göre bir adı var. Sen ad seçiyorsun yalnızca, haydi seç bakalım. Ne dersen de, dışarıdakilerin öfkesi burnunda.</p>

  <p>— &nbsp;&nbsp;&nbsp;Gidiyorum, dedi Traveler, ayağa kalkıp.</p>

  <p>— Gitmen iyi olur, dedi Oliveira da. Gitmen çok daha iyi, ben, buradan seninle de, aşağıdakilerle de konuşacağım. Öyle&nbsp;dizlerin büzülüp de bacakların titremesin, mademki biraz sonra ne yapacağımı açıkça söylüyorum git, sen ki bayılırsın açıklamalara, beş bin yıllık çoluk çocuğun bir sıçra, bir atıl üstüme, kafanda neyse teşhisin biliyorum, arkadaşça atılıp bir sarılmaya kalkış bana, ben de gider bu tarafa, öteye atarım kendimi&nbsp;bak; Anchrone sokaklarında koca delikanlılarla nasıl judo yapardım anımsar mısın bilmem; sonuç ne mi olur, peşimden fırlar, pencereyi aşar, gidip sekseğin dört no'lu hanesinde dişlerini kırarsın, daha daha, eğer birazcık şansın yaver giderse, dişlerini kırmakla kalırsın; büyük bir olasılıkla sen, sen ikinci haneyi&nbsp;bile aşamazsın ya.&nbsp;</p>

  <p>Traveler, Oliveira'ya bakıyordu, gözlerine yaşlar doldu. Uzaktan uzağa onun saçlarını okşuyormuş gibi eliyle havayı sıvazladı.</p>

  <p>Bir saniye daha bekledi Traveler, sonra kapıya gitti, açtı. Remorino peşindeki iki hastabakıcıyla girmeye kalkıştığında,&nbsp;omuzlanndan yakalayıp dışarı iteledi.</p>

  <p>— &nbsp;&nbsp;&nbsp;Onu rahat bırakın, diye bağırdı emir verircesine. Birazdan&nbsp;açılır. Yalnız bırakmak gerek, n'apıyorsunuz orada salak sürüsü.</p>

  <p>Bir ara tetralog kesilmişti, Oliveira konuşmayı dinlerken gözlerini kapattı ve her şeyin böylece sona ermesinin iyi olduğunu, Traveler'in gerçekten bir kardeş gibi davrandığını, gerçekten kardeşi olduğunu düşündü. Gerisingeri kapanan kapının çarpmasını ve gitgide uzaklaşan ayak seslerini dinledi.&nbsp;Gözkapaklarını şöyle bir açıp kapamaya kalmadı ki, odanın kapısı da bir açılıp bir kapandı:</p>

  <p>— &nbsp;&nbsp;&nbsp;Kilitle, dedi Traveler. Onlara güvenim yok benim.</p>

  <p>— &nbsp;&nbsp;&nbsp;Sağ ol, dedi Oliveira. Avluya çık sen, Talita'yı çok üzdüm.</p>

  <p>Sağlam kalan sicim ağının altından geçti, kapının sürgüsünü sürdü. Pencereye dönmeden önce başını lavabodaki suya daldırdı, uzun uzun içti hayvanlar gibi, yalaya yuta, höpürdete höpürdete. Aşağıda, Remorino hastaları odalarına yolluyordu gerisingeri. Pencerede yeniden gözüktüğünde,&nbsp;Traveler'in Talita'nın yanı başında olduğunu, kolunu onun&nbsp;beline doladığını gördü. Traveler'in bu davranışından sonra&nbsp;her şey düzelmiş, yoluna girmiş gibiydi, bu uyumun içine&nbsp;edilemezdi, aralarında varlığı henüz duyumsanmamış ama&nbsp;capcanlı bir uyum vardı ki, artık yokmuş gibi davranılamazdı. Traveler, aslında, biraz daha az bir imgelem gücü olsa, Allahın cezası imgelem gücü, Oliveira'nın olmak zorunda olduğu şey durumundaydı; ülkesi beden olan bir insan, kendi, bedeninin insanıydı Oliveira, yoldan çıkmış, yolunu şaşırmış türün, iflah olmaz yanlışı; ama nice güzellikler var bu yanlışta; bu beş bin yıllık yalan dolan nice güzel; şu yaşlar dolu gözlerde, "kilitle kapıyı, onlara güvenmiyorum," diyen seste nice&nbsp;güzellik vardı, ne sevgi vardı öyle bir kadının beline dolanan&nbsp;kolda. "Belki de," diye düşündü, Ovejero ve Ferraguto'nun&nbsp;merhabasına karşılık verirken (daha bir azdı dostluk ifadesi&nbsp;bu merhabanın), "belki de beden ülkesinden kaçabilmenin tek&nbsp;yolu, iyicene dalmaktır o ülkeye, o toprağa boynuna dek dalmak." Az kalsın bir keresinde böylece dalacaktı (bir kez daha&nbsp;bak hele) biliyordu, yaşlı bir kadının koluna girmiş, onu bir&nbsp;yerlere götüren bir adamın görüntüsü gelecekte gözleri önüne, yağmur indiriyordu ha bire, buz gibiydi hava. "Sor bakalım," dedi kendi kendine, "öğren bakalım, tam kıyıcığında&nbsp;durmadım mı, belki de bir geçit, bir çıkış vardı. Manou bulabilirdi bak onu, böyle bir çıkış yolunu kesinlikle bulurdu, ama&nbsp;ne maval okuyorum ben böyle, Manou hiç arar mı böylesi bir&nbsp;geçidi, hiç aramaz, hiç, tam tersi, ben, ben evet..."</p>

  <p>— &nbsp;&nbsp;&nbsp;Heey, Oliveira, bizimle kahve içmeye niye gelmiyorsunuz ikiniz, dedi Ferraguto, Ovejero'nun hoşnutsuzluğunu yüzünden okuduğu halde. Tamam, işte bahsi kazandınız, öyle değil mi? Couca'ya baksanıza, nasıl merak içinde, üzgün...</p>

  <p>— &nbsp;&nbsp;&nbsp;Üzülmeyin Hanımefendi, diyordu Oliveira, sirkten deneyimlisiniz, bu tür aptalca işler için korkmayınız.</p>

  <p>— &nbsp;&nbsp;&nbsp;Ah Oliveira, ne biçim adamlarsınız siz; sen ve Traveler.&nbsp;Neden kocamın dediği gibi bizimle gelmiyorsunuz? Birlikte bir&nbsp;kahve içerdik diyorum.</p>

  <p>— Evet, haydi bakalım, dedi Ovejero, laf olsun diye de size Fransızca kitaplar konusunda bir-iki şey danışacaktım.</p>

  <p>Buradan çok iyi duyuyorum sizleri.</p>

  <p>Tamam, dostum, tamam, dedi Ovejero. Ne zaman isterseniz o zaman inin, biz bir şeyler yemeye gidiyoruz.</p>

  <p>Sıcacık ayçörekleri, dedi Couca. Kahveyi hazırladınız mı</p>

  <p>Talita?</p>

  <p>— &nbsp;&nbsp;&nbsp;Saçmalamayın, dedi Talita, olağanüstü sessiz geçen bir kaç dakikalık süre sonunda, Traveler'e baktı; sonra, Oliveira'nın bakışları Traveler'inkiyle karşılaştı, uçarken birbirine&nbsp;çarpan kuşlar gibi, çarpıp da birbirine, tüyleri karman çorman&nbsp;aşağı, dokuz numaralı haneye düşer gibi -en azından bakışları&nbsp;karşılaşan iki kişi bunu duyumsadılar- Couca ile Ferraguto'nun önce solukları kesilir gibi oldu, sonra bir şeyler gevelemek için ağzını açtı Couca: "Bu küstahlık da ne demek oluvor, ne cüret!" Bu sırada Ferraguto başını öne eğmiş, sırtını kamburlaştırmış, Traveler'in bakışını ölçüp biçiyordu, ona göre, Traveler'inki karısına hayranlıkla karışık onama biçimindeydi. Sonunda Ovejero, duruma bilimsel bir ad takarak işin içinden sıyırdı milleti, kuru bir ses tonuyla: <span style="font-weight: bold; font-style: italic;">"Histeria matinensis yugulata,</span> haydi gelin de size bir-iki hap vereyim, için," diyene dek sürdü&nbsp;bakışların kesişmesi, aynı anda 18 numara, Remorino'nun&nbsp;emirlerini dinlemeyerek dışarı çıkmış, 31 numaranın kalbinin&nbsp;tuttuğunu, telefondan Mar de Plata'dan arandığını bildirdi. Remorino aceleyle atılıp kovdu onu, Ovejero da ilgililere zaman&nbsp;kaybetmeden ortalığı boşaltmalarını söylemek olanağı bulmuş&nbsp;oldu. Yoksa hastalar karşısında prestij kaybına uğrayacaklardı&nbsp;hepsi de.</p>

  <p>— &nbsp;&nbsp;&nbsp;Yazık, yazık ki ne yazık, dedi Oliveira pencerede öne arkaya sallana sallana, ben de eczacı kızları bir şey sanırdım, terbiyeli, cici kızlar.</p>

  <p>— &nbsp;&nbsp;&nbsp;Farkında mısın, dedi Traveler, Talita bayağı olay konusu oldu. Manşetlerde!</p>

  <p>— &nbsp;&nbsp;&nbsp;Benim için kendini feda etti zavallı Talita, kocası asla affetmeyecek onu, ölüm döşeğinde bile!</p>

  <p>— &nbsp;&nbsp;&nbsp;Ne dersin, umurumda mı değil mi acaba. "Sıcak ay çörekleriyle" ha? Desene farkında mısın, bak hele!</p>

  <p>Evet, işte uyumluluk akıl almaz biçimde süregidiyordu, inanılır gibi miydi, aşağıdaki şu iki kişinin ne iyi insanlar olduğunu anlatacak sözcük bulamaz insan, seksek çizgisinin&nbsp;tam orta yerinde durmuş, ona bakıp duran ve aralarında konuşan iki insan, Talita gerçekten de farkında olmadan tam 3&nbsp;numaralı hanede durmuştu, Traveler ise bir ayağıyla altıncı&nbsp;haneye basmıştı, Oliveira sadece sağ elini öne doğru kıpırdatıp çekingen bir sallayışla onları selamlayıp, la Sibylle'e, Manou'ya bakabilir, onlara eninde sonunda yine de bir rastlaşmanın olabileceğini söyleyebilirdi, başka ne yapabilirdi ki, her ne kadar bu kısacık an, bu müthiş tatlı sıcacık an boyunca sürerse de bu rastlaşma, bu an içinde gelişlerin bu kesişmesi&nbsp;anında en iyisi, hiç kuşku yok, hiç, dışarı doğru birazcık daha,&nbsp;birazcık daha eğilmek, eğilmek ve sonra bırakmak ardından&nbsp;kendini, hooop! Bitti.</p>

  <p style="text-align: right;"><a href="../Text/Section0142.xhtml">(-135)</a><br /></p>

  <h2 class="sigil_not_in_toc" style="text-align: center;">* * *</h2>

  <p><a id="bookmark1"></a><a href="#mehmet1" id="senol1">1</a>&nbsp;Döşemecilikte kullanılan telzımba atan tabanca.<br /></p>

  <p><a id="bookmark2"></a><a href="#mehmet2" id="senol2">2</a>&nbsp;Bize huzur ver.<br /></p>

  <p><a href="#mehmet3" id="senol3">3</a>&nbsp; Gerekli değişiklikler yapılarak.</p>
</body>
</html>
