<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;">1</h1>

  <p>La Sibylle ile karşılaşacak mıydım? Nehrin üstünden yükselen kül renkli sisin içindeki ışıklar, şekilleri seçmeme olanak sağlar sağlamaz, daha uzakta, Pont-des-Arts Köprüsü'nde gidip gelen, arada bir durup demir parmaklıklara abanarak suya&nbsp;eğilen siluetini görmek için Conti Rıhtımı'na bakan tonozların&nbsp;altından çıkıvermek yeterliydi. Gerisi öylesine doğaldı ki; sokağı geçmek, köprünün merdivenlerini tırmanmak, elini kemerinden içeri sokup, hiç şaşırmamış gibisine gülümseyen ve bu&nbsp;tür beklenmedik karşılaşmaların yaşamlarımızda en çok umulan şeyler olduğunu, birbirine kesin saat vererek buluşanları ise&nbsp;çizgili kâğıda yazı yazan ve de diş macunu tüpünü dibinden&nbsp;yukarı sıkan kişiler olarak kabul eden la Sibylle'e sokulmak...</p>

  <p>Ama bugün şu anda köprüde bulamazdım onu. İncecik, saydam tenli yüzü, Marais Gettosu'ndaki büyük kapılardan birinin altında, öne doğru eğilmiş seyrediyor ya da ne bileyim&nbsp;belki de Sebastopol Bulvarı'nda sıcacık bir sosis yiyemediyse,&nbsp;kızartma yapan satıcı kadınla tartışıyor olabilirdi. Yine de köprüye dek tırmandım, la Sibylle yoktu tabii orada. Şimdi artık&nbsp;yolumun üstünde değildi, birbirimizin kaldığı yerleri, Paris'te&nbsp;öğrenci gibi yaşayan ikimiz de odalarımızın her köşesini tek&nbsp;tek cırtlak renkli duvar kâğıtlarında göz açmış gibi duran kartpostalları, ucuz süs eşyalarını, Braque, Ghirlandaio ya da Max&nbsp;Ernst'vari küçük pencereyi çok iyi bilmemize karşın, gidip birbirimizi evimizden arayamazdık kesinlikle. Köprüde, bir kahvede, bir sinema kulübünde ya da Quartier Latin'deki herhangi bir avluda, bir kediye eğilmiş bakarken karşılaşmayı yeğlerdik.&nbsp;Birbirimizi aramak amacıyla değil, ama birbirimizi birden görüvereceğimizi bile bile gezinirdik. Ah, la Sibylle, sana benzeyen her kadının üstüne, ağır bir sessizlik gibi çökerdi bilenmiş,&nbsp;sert duruşun, ama sonunda ıslak bir şemsiyenin kapanışı gibi,&nbsp;hüzünle, düşercesine kapanan! Şemsiye demişken, la Sibylle,&nbsp;Montsouris Parkı'nda buz gibi bir mart akşamında su hendeğine attığımız eski şeyi anımsıyor musun? Hani Concorde Meydanında bulmuştuk onu, her yanı yırtık pırtıktı ve oldukça&nbsp;kullanmıştın, özellikle otobüste, metroda, onun bunun yanına&nbsp;yöresine, cebine sokuştururdun, her zaman dalgın ve beceriksizdin, ne bileyim, arabanın arka koltuğunda otururken tavana&nbsp;konmuş iki sineğin oluşturduğu şekle ağzı açık, aptal aptal bakan sen! O gün öğleden sonra feci yağmur yağmıştı, sen şemsiyeni açmak istedin güven ve gurur içinde; parka henüz girmiştik; elinin bir devinimiyle donuk şimşekleri ve kara bulutlarıyla&nbsp;bir tufandı başlattığın, yırtılan kumaş parçaları ve kopan şemsiye telleri... Deliler gibi gülüyorduk, sırılsıklamken ikimiz de, ve&nbsp;bir meydanda bulunmuş bir şemsiyenin ölümü kendine uygun&nbsp;biçimde olmalı diye düşündük ikimiz de, ırmağın kirli sularına&nbsp;ve çöp kutularının iğrenç dünyasına katılamazdı; işte o zaman&nbsp;elinden geldiğince kurtarmaya çalıştın onu, parkın yukarı kısımlarına, tren yolunun üstündeki köprüye dek götürdük, sonra ıslak hendeğin dibine fırlattım bütün gücümle, o sırada sen&nbsp;bir <span style="font-weight: bold; font-style: italic;">valkyrie</span><a href="#se1" id="m1"><sup>1&nbsp;</sup></a>gibi lanetler savuruyordun. Şemsiye, yeşil ve korkunç dalgalı sulara dalan bir gemi gibi hendeğin dibine gömülüp gitti. Joiville'e ve bu parka tutkun biz, <span style="font-weight: bold; font-style: italic;">Bir deniz ki suları kışın olduğundan daha çok yazın öfkeli ve hain ve kalleş dalgalı</span>, dizelerini uzun uzun ezberden okuduk, ıslak ağaçlara ya da berbat&nbsp;bir Macar filminin oyuncularına benzeyen biz iki sevdalı...&nbsp;Şemsiye oracıkta otların arasında ezilmiş böcek gibi devinimsiz&nbsp;duruyordu, küçücük, kapkara. Hiç kıpırdamıyordu. Gitti. Gitti&nbsp;her şey. Ah, Sybille! Ama yine de hoşnut değildik!</p>

  <p>Ne yapacaktım ben o gün Pont-des-Arts'da? Sanırım aralık ayının bu perşembe gününde nehrin sağ yakasına geçip, Lombards Sokağı'ndaki küçük bir kafede bir tek atmaya karar vermiştim; orada Bayan Leonie, el çizgilerime bakarak, yapacağım yolculuklardan söz etti; yaşamımdaki sürprizlerden. Eline bakıp da geleceğini okusun diye seni Bayan Leonie'ye hiç götürmedim, korktum, çünkü elindeki çizgilerde benimle ilgili bazı&nbsp;gerçekleri görür diye, sen her zaman müthiş bir ayna oldun&nbsp;çünkü; her şeyi sürekli yineleyen bir korkunç makine, belki de&nbsp;elinde şöyle bir görüntü vardı: Ben senin önünde ayaktayım,elimde sarı bir çiçek. Zaman yüzümüze savuruyor ağır ağır, terk edip gidişleri, yola çıkışları, metro biletlerini, bir yağmur&nbsp;gibi, ağır bir yağmur. Her neyse, Sibylle, seni Bayan Lenoi'ye&nbsp;asla götürmedim. Demiştin bana, çünkü biliyordun, elinde bir&nbsp;fişle, <span style="font-weight: bold; font-style: italic;">historiographie</span> konusunda ne varsa bilen, kamburu çıkmış,&nbsp;yaşlı bir adamın yaşadığı Verneuil Sokağı'ndaki kitapçıya girdiğini görmemi istemezdin, hoşlanmazdın bu durumdan, evet.&nbsp;Orada bir kedi vardı, kediyle oynamaya giderdin, oradaki yaşlı&nbsp;adam da, sana tek söz etmeden, eğer bazı bazı çok yüksek raflardan ona kitap indiriyorsan, kendini şanslı ve mutlu biri saydığından olacak, seni içeri alırdı. Kapkara boruları olan sobada&nbsp;ısınırdın, senin bu sobanın başında olduğunu bilmemden de&nbsp;hoşlanmazdın. Ama, yeri gelmişken söylemek gerek bütün&nbsp;bunları (kuşkusuz bir şeyin anını kesin olarak belirlemek zordur), ben şu an köprü parmaklığına yaslanmış, alttan şarap tortusu renginde bir mavnanın temizlikten ışıl ışıl parlayan güzel&nbsp;bir ördek gibi kayışına ve içinde önünde önlüğü ile bir kadının burun kısmına gerili bir ipe çamaşır asışını seyreder, Hansel ile Gretel desenleriyle süslü perdeleriyle yeşile boyanmış küçük&nbsp;pencerelere bakarken, la Sibylle, Lombard Sokağı'na gitmek&nbsp;için tutup da bu yöne sapmamın bir anlamı var mıydı, diye soruyorum kendi kendime. Saint-Michel Köprüsü'nden geçseydim daha doğru yapmış olurdum. Ama daha önceleri binlerce kez olduğu gibi, yine orada olmuş olsaydın, Sibylle, başka yöne&nbsp;sapmanın işe yaradığını, bir anlamı olduğunu bilirdim, oysa&nbsp;başarısızlığımı, bozgun halimi 'sapmak' deyimiyle bayağılaştırıyordum. O halde ceketimin yakasını kaldırıp, ta Châtelet'ye&nbsp;dek uzanan dükkânların bulunduğu rıhtım boyunca gitmek, sonra Saint-Jacques Kulesi'nin mor gölgesinden geçip kendi sokağımı tırmanmak, çıkarken de seninle karşılaşmadığımı düşünmek. Ve ne de Bayan Leonie'yle.</p>

  <p>Bir gün Paris'e geldiğimi ve orada herkesin yaptığını yaparak, herkesin gördüğünü görerek, başkasından ödünç alınmış bir zaman süresini yaşadığımı biliyorum. Cherche-Midi Sokağı'nda bir kafeden çıktığımı ve aramızda konuşmaya daldığımızı biliyorum. O gün öğleden sonra her şey berbattı, Arjantinli yanım, davranışlarım, alışkanlıklarım karşı kaldırıma geçip, belli belirsiz bir yığın şeyi berbat biçimde aydınlatılmış vitrinlerde seyretmemi yasaklıyordu bana. İstemeye istemeye geliyordun peşimden, seni yüzsüz ve terbiyesiz biri gibi görüyordum, ama sonunda yorulmak nedir bilmemekten yorgun, düşkün ve <span style="font-weight: bold; font-style: italic;">Boul'Mich'</span><a href="#se2" id="m2"><sup>2&nbsp;</sup></a>kafelerinden birine attık kendimizi, orada, iki ayçöreği yiyiş arasında bana yaşamının büyük bir bölümünü anlattın.</p>

  <p>Nereden bilecektim ki, böylesi yalan gözüken şeyin gerçek olduğunu, günbatımı morlarından, soluk yüzlerden, köşe bucaklarda darbe üstüne darbe yiyişlerden sonra; sonradan her&nbsp;şey apaçık çıktı ortaya; Bayan Leonie örneğin; elime baktı, senin göğüslerinin üstünde uyuyakalmış ellerimin içine ve bana&nbsp;ne dediysen tek tek okudu elimden: "Kentin bir yerlerinde, bir&nbsp;kadın, acı çekiyor. Hep acı çekmiş zaten. Çok neşeli biri bu; sarı&nbsp;renge bayılan bir kadın, en çok sevdiği kuş, ardıçkuşu; sevdiği&nbsp;saat, gece; sevdiği köprü Pont-des-Arts!' dedi. (Şarap tortusu&nbsp;renginde bir mavna ha, Sibylle, ah neden daha zaman varken&nbsp;çekip gitmedim seninle, neden yanında değilim şimdi?)</p>

  <p>Unutma ama, dikkat et; birbirimizi pek iyi tanımıyorduk daha ve yaşam bizi ayırmayı aklına koymuş gibi ne gerekiyorsa&nbsp;inceden inceye dokuyordu. Saklı-gizli tutamadığımdan hiçbir&nbsp;şeyi, hemen anladım, seni istediğim gibi görmem için, önce&nbsp;gözlerimi kapatmam gerekiyordu, o zaman sarı yıldızlar çıkıyor ortaya, sora yaradılışının kızıl renkteki sıçrayışları, saatlerin atılımı, senin dünyanın ağır yaklaşımı, anlaşmazlıklar ve beceriksizlikler, ama bir o kadar da karmaşık bir dünya, altında örümcek Klee'nin imzası, Mirö'nun sirk dünyası, Vieira da Silva küllerinden doğan ve sende yansıyanlar, bir dünya ki sen&nbsp;atının üstünde bozgundan bozguna, kule gibi bir dünyada deliler gibi koşuşturup durmuşsun.</p>

  <p>O günlerde işte sinema kulübüne sessiz film izlemeye giderdik, çünkü kültürüm artsın diye değil mi ve sen, zavallı çocuk, bu sarı renkli, cızırtılı sesli çırpıntılı devinimleriyle daha&nbsp;sen doğmadan önce çevrilmiş filmlerden, ölülerin bile kalkıp&nbsp;koştuğu cızırtılı çekimlerden hiç anlamazdın; ama bazen Harold Lloyd olurdu film; uykunu bozar, sıçrayarak uyanıp, evet&nbsp;hemen her şeye güzel, iyi derdin, Pabst da iyi, Fritz Lang da.&nbsp;Her şeye hemen mükemmel demen beni çok sinirlendirirdi, altı&nbsp;delik ayakkabıların da, olabilecek, kabul edilebilecek her şeye&nbsp;hayır demen de. Odeon Kavşağı'nda bir hamburger yer, bisikletle Montparnasse'daki otellerden birine gider, rastgele yataklardan birine atardık kendimizi. Bir başka kez de, Orleans Kapısı'na dek yürüyerek Jourdan Bulvarından ötelere uzanan&nbsp;bölgeyi iyice bir tanımaya çalışırdık, bazı bazı orada gece yarısına doğru Serpent Kulübü üyeleri toplanır, paradokslar yumurtlayan bir bakarkörü dinlerlerdi. Bisikletlerimizi sokağa bırakıp, bu boş arsaya girerdik; bazen durup gökyüzünü seyre&nbsp;dalardık; burası Paris'te gökyüzünün bu denli güzel, yeryüzünden daha da güzel olduğu ender köşelerden biri olurdu.&nbsp;Molozların üstüne oturur, sigaralarımızı tüttürürken, saçlarımı&nbsp;okşardın ya da şarkılar mırıldanırdın, uydurmazdın da şaşmaz&nbsp;bir tek düzende kesik kesik şarkılardı bunlar, yer yer anlamlarını serpiştirir, ya da iç çekişlerle keserdin şarkıyı. Böyle anları,&nbsp;yararı olmayan, gereksiz şeyleri düşünmekle geçirirdim, bu&nbsp;yöntemi birkaç yıl önce bir hastanede yatarken geliştirmiştim,&nbsp;gittikçe daha yararlı, verimli ve gerekli buluyordum. Büyük çaba göstererek, zorlaya zorlaya bir yığın yardımcı görüntüyü bir&nbsp;araya getirdikten, yüzleri, kokuları düşündükten, çağrıştırdıktan sonra, boşluktan bulup çıkarıyorum işte, 1940'ta Olavarria'ya getirdiğim bir çift kahverengi pabuç! Üst derisi çok inceydi, yağmur yağdığı zamanlar iliklerime kadar ıslanırdım, su&nbsp;çekerdi. Evet, anıların elinde tuttuğu şu bir çift ayakkabıyla birlikte gerisi kendiliğinden belirirdi, Dona Manuela'nın yüzü örneğin, şair Ernesto Morroni'ninki. Ama hemen kovalardım o&nbsp;yüzleri, çünkü asıl oyun tüm bu belirgin, tanıdık yüzler arasından en belirsiz olanı bulup çıkarmaktı. Anımsayamamaktan,&nbsp;çağrıştıramamaktan korkarak, tir tir titreyerek hatta, takılıp duraksamak, konu üstünde düşünüp kalmak gibi bir kurdun kemirmesiyle derinde gömülü olanı su yüzüne çıkarmak, zamanı&nbsp;öpe okşaya kurcalamaktan serseme dönmüş bir halde sonunda&nbsp;kahverengi pabuçların yanı başında, Buenos Aires'teyken anamın bana vermiş olduğu Sol marka çay kutusunu görmeyi başarırdım. Sonra çay kaşığı; bu sözcüğün çağrıştırdığı, fare kapanı kaşığı; tastaki suda canlı canlı haşlanıp ölen küçük kara fareler, cik cik çığlıklar atarak hava kabarcıkları çıkarışları. Anıların&nbsp;yalnızca Albertine'leri ya da kırık kalpleri ya da belden aşağı&nbsp;şeyleri bağrında saklamadığı inancına sımsıkı sarılıp, Floresa'daki çalışma masamın üstünde bulunan her şeyi yeniden&nbsp;yerli yerine koymak gibi bir işe inatla girişirdim. 'Gekrepten'&nbsp;adlı, yüzünü pek anımsamadığım bir genç kız; beşinci sınıftaki&nbsp;kalem kutum; içindeki divitlerin sayısı; evet sonunda umutsuzluğa düşerdim, yine tir tir titrer, korkardım (çünkü, yuvarlak&nbsp;divit kutusu sayısını kesinlikle anımsayamazdım, biliyorum&nbsp;oradalar, kalem kutusunun özel bölmesinde, ama kaç taneydi,&nbsp;bilemiyorum, şu an anımsayamıyorum), ta ki la Sibylle beni&nbsp;öpene, sigarasının dumanını yüzüme savurana dek, o zaman&nbsp;sıcak soluğu beni kendime getirirdi, gülmeye başlardık ve çöp&nbsp;yığınları arasında yürümeye koyulurduk yeniden; Bizim Kulüpten birilerini aramaya çıkardık. Daha o zamanlar, arayış denen sözcüğün benim simgem, geceleri hiçbir amacı olmaksızın&nbsp;dışarı çıkanların amblemi, pusulayı şaşıranların belgesi olduğunu bilirdim. La Sibylle, yorulana dek, <span style="font-weight: bold; font-style: italic;">patafizik'</span>ten<a id="footnote1"></a><sup><a href="#se3" id="m3">3</a></sup> söz ederdik, çünkü onun da sık sık çizgi dışına düştüğü, kendisini, başka larınınkine benzemeyen hücrelere tıkılmış gördüğü (bu işte&nbsp;kesiştiğimiz nokta ve fosfor örneği, anlaşılması güç, daha karanlık nice başka şeyler) olurdu, ama kendimizi pek, tam yeri&nbsp;gelmişken söyleyeyim bir Maldoror<a id="footnote2"></a><sup><a href="#se4" id="m4">4</a></sup> ya da başıboş gezen Melmoth'lardan sanmazdık. Ateşböceklerinin şu yeryüzü denilen &nbsp;sirk dünyasının en şaşırtıcı olağanüstülüklerinden biri olduğuna kuşku duymadığımızdan, özel bir doyum sağladığını düşünmüyorum, ama bununla birlikte küçücük karnı ışıdığı zaman bir ayrıcalıkla okşandığını duyumsamış olmalı, bunu anlamak için bir an bilinçli olduğunu varsaymak yeter. Aynı la&nbsp;Sibylle de böyle gerçekdışı durumlar karşısında büyülenirdi&nbsp;sanki; yaşamı yöneten doğal yasaların güçsüzlüğü sonucu sürekli bir şeylere kapılırdı. Üstünden bir kez geçmekle köprüleri&nbsp;yıkanlardandı, yalnızca ve yalnızca geçmesi yeterliydi, ya da&nbsp;onda birlik piyango biletine beş milyon vurduğunu bir biletçi&nbsp;gişesinde görüverdiğini sıcacık gözyaşlarıyla ağlaya ağlaya&nbsp;anımsayanlardandı. Çoktan alışmıştım artık ben de bana olağandışı gibi gözüken şeylere, plak albümünü almak için karanlık odaya girdiğimde oracığa uyumaya gelmiş kocaman bir kırkayağı görmeyi, elimin altında kıpırdamasını duyumsamayı o&nbsp;denli ürkütücü bulmuyorum artık. Bu ya da benzeri, örneğin&nbsp;sigara paketinden gri, bazen yeşil, kocaman tüyler çıkması, daha daha, tam Beethoven'dan bir senfoni dinlerken tren düdüğünün tam istenilen anda ve gereken tonda, seslere katılışını&nbsp;duymak, ne bileyim, Medicis Sokağı'nda bir tuvalete girince pisuarlardan birinde özene bezene işerken, bölmesinden geriye&nbsp;çekilip bana göstermek amacıyla, sanki kutsal ve değerli bir eşya tutuyormuş gibi, akıl almaz büyüklükte ve renkteki cinsel&nbsp;organını elinde düzlemesine yatırmış bir adamla karşılaşmak, o&nbsp;anda bu adamın tıpatıp birine (ama bu o adam değil tabii), dün&nbsp;akşam geç saatlerde, Coğrafya Salonu'nda totemler, tabularla&nbsp;ilgili uzun söyleşilere girişen ve avuç içine dümdüzgün yerleştirerek fildişi çubuklar, kuş tüyleri, eski paralar, hayranlık&nbsp;uyandıran fosiller, denizyıldızları, kurutulmuş balıklar, krallara ait düğün fotoğrafları, avcı sungurları, orada bulunan hanımları hem ürküten, hem de zevkten titreten, güzel kokulu&nbsp;koca koca domuzlan böceklerini bizlere gösteren adama benzediğini fark edişim gibi.</p>

  <p>Sözün kısası; la Sibylle'den söz etmek kolay iş değil, şu anda bile, Belleville ya da Pantin taraflarından birinde, sokak başında gözükmüş olmalı, gözlerini yere dikmiş, küçük, kırmızı bir bez parçasını arıyordur. Eğer bulamazsa, bütün gece dolaşacak, aramasını sürdürecektir, çöp kutularını bile karıştıracaktır harıl harıl, kaybettiği şeyi, yani rehin bedelini bulamazsa eğer, başına bir şeyler geleceği sanısı saplantı halindedir. Bunun ne demek olduğunu bilirim, çünkü ben de bu tür belirtiler&nbsp;karşısında boyun eğerim, bazen de benimdir, yolda kırmızı bez&nbsp;parçası arayan. Çocukluğumdan beri, elimden düşürdüğüm&nbsp;her şeyi mutlak o anda yerden alma alışkanlığım vardır, kesinlikle ne düşürürsem düşüreyim, almalıyım, yoksa, mutlak bir&nbsp;felaket gelecektir başıma, belki benim başıma değil de sevdiklerimden birinin, adı düşürdüğüm şeyin adının ilk harfiyle başlayan birinin başına... İşin sıkıcı yanı şu ki, böyle durumlarda kimse beni durduramaz, hiçbir şey! Ve düşürdüğüm şeyi de benden başkasına aldırtmam, çünkü başkası bulsa da felaket yaşanacaktır. Birçok kez bana deli denilmiştir bu manyaklığım yüzünden, gerçekte de deli gibiyimdir başıma bu tür işler geldiğinde, bir kâğıt parçasını, elimden pat diye düşen bir kalemi geri almak için fırlar atılırım üstüne, aynı Scribe Sokağı'ndaki şu lokantada bir tek küp şekerin üstüne atılışım gibi; onca işadamının, gümüşle süslü tilki kürkleriyle fahişelerin tabii aklı başında çiftlerin de geldiği yerde. Ronald ve Etienne'le birlikteydim, şeker&nbsp;<a href="#se5" id="m5"><sup>5</sup></a>&nbsp;elimden kayıp düştü, bizimkinden çok uzakta bulunan bir masanın altına yuvarlandı, iyi tutmamışım demek ki, dikkatimi ilk çeken şey, şeker parçasının bu biçimde kayıp gitmesi, çünkü köşeli düzgün yapısı nedeniyle zorunlu olarak düştüğü yerde kalakalır genellikle, değil mi, ama bu, naftalin toplarından bir tanesiymiş gibi yuvarlanıp gitti, bu korkularımı daha da artırdı, elimden zorla çekip aldılar sandım, zorla. Beni iyi tanıyan Ronald, büzüldüğü köşesinden bana bakıp bir kahkaha attı. Öfkelendim, daha çok korktum. Garsonlardan biri yanaştı, değerli bir şey, bir Parker dolmakalem ya da takma dişimi düşürdüm sandı, ama kafam başka yerde benim, atıldım diz üstü yere, dört ayak üstü sürünerek, garsona tek söz etmeden, herhalde önemli olmalı diye düşünen (haksız da değildiler) insanların ayakları arasında şeker parçasını aramaya koyuldum. Masada kızıl saçlı, şişko bir kadın vardı, yanındaki biraz daha zayıftı, ama her ikisi de orospuydu; iki işadamı ya da&nbsp;buna benzer birileriyle gelmişlerdi. Şekerin bu masanın altında&nbsp;olmadığını anladım hemen, ama o yöne doğru yuvarlanışını&nbsp;gözlerimle görmüştüm, şimdi tavuklar gibi çırpınıp duran bu&nbsp;ayakkabılar altına. Daha da kötüsü, üstüne üstlük, yerde kalın&nbsp;bir halı vardı, iğrenç pis hah; şeker halının tüyleri arasına gizlenmiş olmalıydı, yapılacak bir şey yoktu. Garson da bu arada&nbsp;dört ayak üstü çöktü, biz ikimiz de tavuk pabuçlar arasında&nbsp;-çünkü üstümüzde deliler gibi viyak viyak gıdaklıyorlardı-dört ayaklı yaratıklardık. Garson hâlâ Parker'ımı ya da paramı,&nbsp;değerli bir şeyimi düşürdüm sanıyordu; masa altının yarı karanlığında konuşmaya daldık iyice ve içtenlikle; o bana sordu&nbsp;niye diye, ne oldu diye, ben de yanıt verdim, işte o zaman öyle&nbsp;bir kafa tuttu ki, sinirden buharlaştı neredeyse, ama gülecek&nbsp;halde değildim, gülmek de istemiyordum, korkudan mideme&nbsp;kramplar girdi sonunda, hatta iyice umutsuzdum diyebilirim&nbsp;(garson müthiş kızgındı, ayağa kalktı), ben de kadınların pabuçlarını elime aldım, içlerine girmiş olabilir miydi şeker, tavuklar çılgınlar gibi gıdaklamayı sürdürüyor, erkekler horoz;&nbsp;işadamları ise sırtımı gagalayarak beni kalbura çevirmeye çalışıyorlardı; Ronald'la Etienne'in kahkahalarla güldüklerini duyuyordum, bu sırada ben, masadan masaya geçerek, sonunda&nbsp;kaybolan şeker parçasımı İkinci Krallık Dönemi sandalyelerinden birinin ayakları ardında yakaladım. Herkes müthiş öfkeliydi, terleyen elimde iğrenç biçimde erimeye başlayan, sanki bir&nbsp;tür zehirleyen öç alışla, sanki her gün karşılaşılabilen sıradan&nbsp;olaymışçasına terime karışan şeker parçasıyla öfkeli ve kızgındım elbet ben de.</p>

  <p style="text-align: right;"><a href="../Text/Section0007.xhtml">(-2)</a><br /></p>

  <p><br /></p>

  <p><a href="#m1" id="se1">1</a>-İskandinav mitolojisinde Tanrı Odin'e hizmet etmekle görevli genç kızlar. Savakta desteklemedikleri savaşçıları Öldürebilecek güce sahiptirler.<br /></p>

  <p><a href="#m2" id="se2">2</a>&nbsp;'Boutevard Michel'in kısaltılmışı.<br /></p>

  <p><a href="#m3" id="se3">3</a>&nbsp;- &nbsp;Alfred Jarry nin hayali çözümler bilimi olarak tanımladığı bilim.</p>

  <p><a href="#m4" id="se4">4</a>&nbsp;- Leautreamont'un mensur şiirindeki bohem kahraman.<br /></p>

  <p><a href="#m5" id="se5">5</a>&nbsp;- Şeker (sucre). La Sibylle'in adı da V harfiyle başlamaktadır.</p>
</body>
</html>
