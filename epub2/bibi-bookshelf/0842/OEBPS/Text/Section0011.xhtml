<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;">6</h1>

  <p>İşin hoş yanı, belli bir semtte, belli bir saatte, belirsiz bir randevu vermekten ibaretti. Birbirlerini bulamayacakları riskini göze almak, kafenin dip tarafında ya da bir meydanda&nbsp;bankta oturup, kızgın ve öfkeli, bütün günü bir-kitap-daha-okuyarak geçirmekten hoşlanıyorlardı. "Bir-kitap-daha" düşüncesi, Oliveira'dan çıkmıştı; la Sibylle de etkilenip hemen&nbsp;kabul etmişti. Gerçekte la Sibylle için "bir-kitap-daha-az" olsaydı daha iyiydi, korkunç bir susuzluk, açlık duymak kitaba&nbsp;ve sonsuz bir zaman boyunca (beş-altı yıl arasında değişiyordu kafasında) Goethe'nin, Homeros'un, Dylan Thomas'ın,&nbsp;Mauriac'ın, Faulkner'ın, Baudelaire'in, Roberto Arlt'ın ve Saint&nbsp;Augustin'in ve ötekilerin tüm yapıtlarını okumak isterdi (kulüpteki tartışmalarda bu 'ötekilerin' bitmeyen adları onu bıktırırdı). Tüm bunlara bir omuz silkmesiyle yanıt veriyordu, Oliveira ve Arjantin'deki deformasyondan, zamanı bol bir okuyucu kuşağından, gün yüzüne ve aşka ihanet edip yüz çevirmiş&nbsp;mavi çoraplıları yiyip yutan kitaplıklardan, basımevi kokusunun sarmaşık kokusunu bastırdığı evlerden söz ediyordu. O&nbsp;dönemde az okurdu Oliveira, çünkü ağaçlara bakmaya kaptırmıştı kendini, yerde bulduğu tel parçalarına, Sinematek'in sararmış filmlerine ve Quartier Latin kadınlarına kaptırmıştı&nbsp;kendini. Belirsiz, kararsız, aydın yani yararsız düşüncelere dalıp gitmekte karar kılmıştı ve la Sibylle ona yardım etmesini&nbsp;söylediğinde, herhangi bir yardım, bir tarih ya da bir açıklama&nbsp;istediğinde, isteksiz gönülsüz yapıyordu, veriyordu istediği yanıtları, yardım ediyordu, yararsız bir şey yapar gibi. "Kuşkusuz, sen bunları bilirsin, ta ne zamandan" derdi la Sibylle biraz da kırgın kırgın. O zaman Oliveira bilmek ve tanımak&nbsp;arasındaki farkı anlatmaya "lütfen" girişir ve ona bu işi iyice&nbsp;kavraması için bazı alıştırmalar yapmasını salık verir, o da hiç&nbsp;yapamazdı tabii ve sonunda umudunu yitirirdi.</p>

  <div>
    <div>
      <br />
    </div>
  </div>

  <p>Bu noktada artık anlaşmışlardı, birbirlerinin dediği gibi asla olmayacaklardı, birbirlerine nerede olursa olsun belirsiz&nbsp;randevu veriyor, ama hemen hemen her seferinde de birbirlerini buluyorlardı. Karşılaşmaları bazen öylesine inanılmaz&nbsp;biçimde oluyordu ki; Oliveira bir kez daha olayı yeniden, yeni baştan her yönüyle kafasında evirip çevirerek bir şey gözden kaçmış mı ki diye irdeliyor, tüm olasılıkları yeniden ele alıyor, sorular sorup duruyordu içinden. Kendisi birkaç yüz&nbsp;metre ötesinde Buci Sokağı'na sapacakken vazgeçip, görünürde hiçbir neden yokken Mösyö Prens Sokağı'na döndüğü&nbsp;sırada la Sibylle'in de Vaugirard Sokağı'nın köşesinden sapmaya karar vermiş olması elbet inanılası değildi, Oliveira,&nbsp;Mösyö Prens Sokağı'na saptığında, amaçsız dolaşırken, birden la Sibylle'i vitrinlerin birinin önünde içi saman doldurulmuş maymunları seyre dalmış halde bulurdu. Sonra bir kafede oturup geldikleri yolları en ince ayrıntısına dek anlatır&nbsp;çizerler, ani yol değiştirmeleri, dönüşleri, telepatiyle açıklamaya çalışır, ama her seferinde de beceremezlerdi, buna karşın şu kesindi ki, bu sokaklardan oluşma labirentlerde, hemen her seferinde birbirlerini mutlaka bulur ve o zaman da&nbsp;deliler gibi gülerlerdi; onları daha da zenginleştiren, gelişmiş&nbsp;kılan bir gücün varlığından kuşkuları yoktu hiç. La Sibylle'in&nbsp;açık ve net bir halde, en basit hesabı kitabı hiçe sayması,&nbsp;önemsemeyişi karşısında şaşıp kalıyordu. Onun için olasılık&nbsp;hesapları, analizleri olan şey (parasal kaynak oluşturma girişimlerine güvenmek ya da seçim yapmak gibisine) la Sibylle&nbsp;için 'yazgı'nın ta kendisi oluyordu. "Ya benimle karşılaşmasaydın?" diye sorduğunda Oliveira, "Bilmem, ama yanımdasın işte burada..." olurdu yanıtı. Soruyu açıklanamaz biçimde&nbsp;sakatlayan yanıt, mantığın çivilerini ortaya çıkarıyordu, yaylarını, çarklarını. Aradan biraz geçince kitaplıklarla ilgili önyargılarına karşı çıkmak amacıyla, kendini daha bir güçlü, silahlı bulur ve la Sibylle de ikilemci ele alış biçimiyle onun&nbsp;okul eğitimine, bilgilerini küçümseyişine karşı çıkar, kafa tutardı. Sonra söyleşi Punch ve Judy'yle sürer, ya birbirlerine&nbsp;yaklaşarak, ya uzaklaşarak aşk üstüne konuşurlardı; renkli&nbsp;taş basmaya ya da bir sözsüz romans'a mı dönüşsün aşk?&nbsp;Aşk! Aşk denilen sözcüğe gelince...</p>

  <p style="text-align: right;"><a href="../Text/Section0012.xhtml">(-7)</a><br /></p>
</body>
</html>
