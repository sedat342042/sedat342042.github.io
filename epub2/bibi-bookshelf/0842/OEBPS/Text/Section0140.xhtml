<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;"><span style="font-style:italic;">133</span></h1>

  <p>Kaçınılmazdı evet, Traveler o an öyle düşündü, önemli olan evet sonuçlardı, sonuçlar. Bununla birlikte peki ne demeye böylesi bir pragmatizm? Zephyrin'e karşı da pek adil davranmıyordu öyle, mademki jeopolitik sistemi, nice çılgın fikirler gibi denenmemişti daha. (Üstelik bu, vaatlerle de yüklü&nbsp;doğruyu söylemek gerekirse öyle.) Zephyrin yalnızca varsayım&nbsp;düzeyinde kalakalıyordu, doğrusu buydu ve bakın hemen başka bir müthiş kanıtlamalarla yüklü haberler:</p>

  <blockquote style="margin: 0 0 0 40px; border: none; padding: 0px;">
    <p><span style="font-style:italic;">Dünyada işçi ücretleri:</span></p>
  </blockquote>

  <blockquote style="margin: 0 0 0 40px; border: none; padding: 0px;">
    <p><i>Uluslararası Toplulukla uyum içinde, örneğin bir Fransız işçi, bir tesviyeciyi örnek alalım, asgari 8,00 dolar üzerinden&nbsp;hesaplanan bir ücret alıyorsa, bir italyan tesviyecinin de o kadar alması gerekir veya gerekecektir; yani iş günü için 8,00 dolardan 10,00 dolara dek yükselen bir ücret; ama eğer bir İtalyan&nbsp;tesviyeci günde 8,00-10,00 dolar kazanıyorsa bir İspanyol da&nbsp;8.00- 10,00 dolar kazanmalı; ama bir İspanyol tesviyeci 8,00-10,oo dolar kazanamıyorsa bir işgününde, o zaman bir Rus da&nbsp;8.00- 10,00 dolar kazanmalıdır; bir Rus 8,00-10,00 dolar kazanıyorsa o zaman bir Amerikalı da 8,00-10,00 dolar kazanmak&nbsp;durumunda kalacaktır; vs</i><span style="font-style: italic;">.</span></p>
  </blockquote>

  <p>— Neden bu kadar "vs." dedi kendi kendine Traveler, ne demeye bir yerde sözü kesip Zephyrin işi şu "ve benzerlerine bırakıyor, çok mu zor çözümü? Belki sadece yineleme yorgunluğundan, çünkü besbelli ki rahatlatıyor bu onu, tekdüzelik duygusu vermiyor (biçemi bulaşıcıydı!). Şu kesin bu "vs.", Zephyrin'i birazcık nostaljik yapmıyor değildi, onu, kozmologu, ne&nbsp;bileyim sinir bozucu Reader's Digest'ı küçümsemeye zorlayarak yapıyordu bunu. Zavallı tesviyeci işçiler listesine şunları&nbsp;ekleyerek telafi ediyordu:</p>

  <blockquote style="margin: 0 0 0 40px; border: none; padding: 0px;">
    <p><span style="font-style:italic;">(En azından izlenebilirdi kalanı, çünkü bu tez hiç kuşkusuz ardı ardına birbiriyle ilintili olarak bütün ülkeleri kapsamakta&nbsp;veya kapsayacaktı, ya da her ülkenin tesviyecilerini.)</span></p>
  </blockquote>

  <p>"Garip, diye düşündü kendine bir bardak <span style="font-style:italic;">cana</span> daha doldururken, garip, Talita gelmedi." N'oluyor gidip bir bakmalı. Zephyrin dünyasını terk etmek istemiyordu, örgütler arasında kalmıştı tam da örnek bir ülkenin bulundurmak zorunda olduğu 45 Ulusal Loncayı sayıp dökmeye başlıyordu yazıda:</p>

  <blockquote style="margin: 0 0 0 40px; border: none; padding: 0px;">
    <p><span style="font-style:italic;">1. İÇÎŞLERI BAKANLIĞI ULUSAL LONCASI (İçişleri</span> <span style="font-style: italic;">Ba</span><span style="font-style:italic;">kanlığının tüm memur ve elemanları, görevliler). (Verilecek hizmetlerden her birinin başında bir yönetim, vs.);</span> 2. <span style="font-style:italic;">MALİYE</span> <span style="font-style: italic;">BA</span><span style="font-style:italic;">KANLIĞI ULUSAL LONCASI (Maliye Bakanlığı<span style="font-size: 14px;">'&nbsp;</span>nın tüm memur ve elemanları) (Her tür malın -her tür mülk- ulusal sınırlar içerisinde yönetimi, vs.);</span> 3.</p>

    <p><span style="font-style:italic;">Ve böylece sürüp gidiyor</span> 45 <span style="font-style:italic;">kadar örgüt adı, aralarında özellikleri nedeniyle göze çarpanlar</span> 5,<span style="font-style:italic;">10,11 ve 12 numaralılar.</span></p>

    <p><i>5. SİVİL HALKI GÖZETİM BAKANLIĞI ULUSAL LONCASI&nbsp;</i><i>(sözü edilen bakanlığın tüm memur ve elemanları). (Sorgulama,</i><i>performans, gelecek sevgisi, kontrol, kayıt -fişleme-, sağlık, cinsel&nbsp;</i><i>eğitim, vs...). (Yönetim veya kontrol ve kayıt -bakanlık subayları-&nbsp;</i><i>olacak "sorgu yargıçları" "sivil mahkemeler" "madenciler&nbsp;</i><i>için mahkemeler", "çocuk suçlulara yargıç" eksikliği giderilecek,&nbsp;</i><i>"Sivil Devlet Kayıtları" tutulacak; "nüfus kütükleri', doğum,</i><i>ölüm, vb.) (Birey için ortaya konmuş Medeni Kanun çarkını işletmek&nbsp;</i><i>zorunda olan yönetim:&nbsp;EVLİLİK, NİKÂH, BABAOĞUL,</i><i>KOMŞU, EV, BlREY, İYİ VE KÖTÜ ÂDETLERİ&nbsp;</i><span style="font-style: italic;">OLAN BİREYLER, KAYDA DEĞER</span>, AHLAKSIZLIKLAR,&nbsp;<span style="font-style: italic;">UTANÇ VERİCİ HASTALIĞI OLANLAR, YUVA -AÎLE ve İSTENMEYEN KİŞİ, AİLE ŞEFİ, ÇOCUK. MADENCİ, NİŞANLI, NİKÂHSIZ ÇİFTLER, vs.)</span></p>

    <h4 class="sigil_not_in_toc"><span style="font-style: italic;">. . . . . . . . . . . . . . . . . . . . .</span></h4>

    <p><span style="font-style:italic;">10. KIRSAL KESİMDEKİ MÜLKLER ve ULUSAL LONCALAR (söz konusu kurumlar ve memurlarının hepsiyle, Büyükbaş Hayvan Yetiştiren Kurumların tümü). (Hayvancılık veya Büyükbaş hayvan yetiştirme; öküz, at, devekuşu, fil, deve, zürafa,&nbsp;</span><span style="font-style: italic;">balina, vs.);</span></p>

    <p><span style="font-style:italic;">11. ÇİFTLİK SAHİPLERİ ULUSAL LONCASI (her tür tarımsal işletmeler, büyük çiftlikler ve bu kurumlarda çalışanlar), (ilgili bitkilerin ekimi, dikimi, sebze ve meyve ağaçları dışında);</span></p>

    <p>12. <span style="font-style:italic;">HAYVANCILIK LONCASI (küçükbaş hayvanların yetiştirildiği kurumlar ve buralarda çalışanların tümü). (Küçükbaş hayvancılık veya küçük boy hayvanların yetiştirilmesi: domuzlar, koyunlar, keçiler, köpekler, karacalar, kaplanlar, aslanlar</span>, <span style="font-style:italic;">kediler, tavuklar, ördek, balıklar, kelebekler, aveille,<a id="footnote3"></a><sup><a href="#senol1" id="mehmet1">1</a></sup> fareler, böcekler ve mikroplar, vs.)</span></p>
  </blockquote>

  <p>Traveler acımış gibi hallerdeydi, saati unutmuş, <span style="font-style:italic;">cafia</span> şişesinin gitgide dibini buluyordu. Sorun denen şeylerin hepsi, okşayış&nbsp;gibi olup çıkmıştı kafasında: Niye sebze ve meyve ağaçlarını&nbsp;dışta bırakıyor? Neden aveille sözcüğü çılgınca bir sözcük oluyordu? Hele hele şu çiftliğe de bakın, aslanlar, karacalar, fareler&nbsp;ve kelebekler ve de mikroplar bir arada yetiştirilmekte... Kahkahalarla gülmek istiyordu, koridora çıktı. Bir çiftlik, söz konusu görevliler ve kurumlar, kurumlar, karanlıklara dalıp gitmiş&nbsp;koridorun ağırbaşlı görünümü üstüne koskoca bir dişi balinayı&nbsp;kaldırıp koymak için birbirlerine giriyordu, o yer ve o saat böyle bir sanrıya kapıldı; ya Talita ne yapıyordu ki eczanede veya&nbsp;avluda, oysa loncalar birer birer sınıflanıyordu lamba ışığı gibi&nbsp;yerlerini alıp gözünün önünde, tek tek.</p>

  <blockquote style="margin: 0 0 0 40px; border: none; padding: 0px;">
    <p>25. <span style="font-style:italic;">HASTANELER, HUZUR EVLERİ, ULUSAL LONCASI (bütün hastaneler, iş görüşme yerleri, tamirhaneler, tabakhaneler, at veterinerleri kliniği, diş klinikleri, berber salonları, ağaçları budama kurumları, karışık işleri çözüme ulaştıran bürolar, vs. vs. ve söz konusu kurumların çalışanlarının tümü).</span></p>
  </blockquote>

  <p>— İşte, dedi Traveler, Zephyrin'in sağlığının ne denli mükemmel olduğunu kanıtlarken bir kopukluk, Horacio gerçeğin içinde, babacığının uydurduğu tümcelere yapışmak için bir nedeni yok. Zeph'e bak sen, bir şeyi onarırken, diş hekimi karışık işleri&nbsp;düzenleyen kişinin işiyle aynı düzeyde tutuluyor: kazara yapılan veya söylenenler varlığın özünden daha çok değere sahip...&nbsp;Ama salak bu şiir be, şiir. Zeph'in kalın kafası bir yerde kırılıyor, birileri böyle diyordu, kimdi bilemiyorum, böylece dünyayı başka bir görüş açısından algılıyor. Elbette, elbette, kaçık&nbsp;olunca insan böyle olur.<br /></p>

  <p>Talita geldiğinde yirmi sekizinci loncadaydı:</p>

  <blockquote style="margin: 0 0 0 40px; border: none; padding: 0px;">
    <p><span style="font-style:italic;">28. &nbsp;&nbsp;&nbsp;LABORATUVAR DIŞINDA veya LABORATUVARDA ÇALIŞAN BİLİM DEDEKTİFLERİ ULUSAL LONCASI&nbsp;(bütün dedektif daireleri ve/yok ya da, soruşturma yapan polis&nbsp;daireleri</span>, <span style="font-style:italic;">bilimsel araştırma gezisi yapanların</span>, <span style="font-style:italic;">gezgincilerin daireleri</span>, <span style="font-style:italic;">aynı şekilde</span>, <span style="font-style:italic;">bu kurumların çalışanları). “GEZİCİ" rütbesi olacak olan kategoriye dahil olmak zorundadır çalışanlar.</span></p>
  </blockquote>

  <p>Talita ve Traveler bu bölümü pek sevmezler, sanki Zephyrin burada zulüm ve işkence manyaklığına pek çabuk kaptırmış gibidir. Belki de gezici bilimsel dedektifler gerçekten "gezici&nbsp;ekip", polislerinki gibi gerçek geziciler değildiler, bu onlara&nbsp;Don Kişot'ça bir hava verdiği gibi belki de Zephyrin bunu gerekli ve kaçınılmaz görüyordu, bunu açıkça belirtme zahmetine katlanmamıştı ama.</p>

  <blockquote style="margin: 0 0 0 40px; border: none; padding: 0px;">
    <p>29. &nbsp;&nbsp;&nbsp;<span style="font-style:italic;">IZ PEŞİNDE KOŞAN DEDEKTİFLER ULUSAL BlRLİĞI VE BİLİMSEL LONCALARI: (araştırma yapan tüm dedektif ve polis daireleri ve bu tür yerlerde çalışan memurların ve&nbsp;kurumların tümü). (''ARAŞTIRMA'' adını verebileceğimiz kateg</span><span style="font-style: italic;">oriye giren tüm görevliler ve bu kategorideki tüm daireler ve görevliler ayrıca ele alınmalıdır, örneğin daha önce sözü edilen "GEZGİN" takımıyla bir araya konamaz.)</span></p>
  </blockquote>

  <blockquote style="margin: 0 0 0 40px; border: none; padding: 0px;">
    <p>30. <span style="font-style:italic;">SON DEĞERlENDlRME ALANLARINDA UZMANLAŞMIŞ BİLİMSEL DEDEKTİFLER ULUSAL LONCASI&nbsp;(araştıran polis ya da dedektiflerin lokalleri ve bu yerlerde çalışanların tümü ve ayrıca kumruların kendisi). (Tüm memurlar&nbsp;</span>"<span style="font-style:italic;">DEĞERLENDİRME</span>" <span style="font-style:italic;">adı verilecek olan kategoriye girmek zorundadırlar ve bu kategoride yer alan tüm çalışanlar ayrı ayrı ele&nbsp;alınacaklardır örneğin "GEZGİN* veya "ARAŞTIRMA kategorileri içinde değil)</span></p>
  </blockquote>

  <p>— Sanki şövalye düzeninden söz ediyor herif, dedi çok etkilenmiş gibi görünen Talita. Garip olan şu ki her üç dedektif birliği içinde de yalnızca dairelerden söz ediliyor.</p>

  <p>— &nbsp;&nbsp;&nbsp;Evet gerçekten de. Hem "Son değerlendirme" de ne demek?</p>

  <p>— &nbsp;&nbsp;&nbsp;Sanırım tek bir sözcükle anlatılır sonuncu, ama bu da&nbsp;pek bir şey anlatmıyor ki. Eee boş ver, n'apalım.</p>

  <p>— &nbsp;&nbsp;&nbsp;Haklısın n'apalım. Hoş olan, gezgin, araştırma ve değerlendirme dedektiflerinin yer aldığı bir dünyanın var olabileceği&nbsp;konusu. Sanırım Zeph'in şimdi de şövalyelik düzeninden dinsel sıralamaya geçişi doğal gözükür gibi, günümüz bilimsel düşünce alanına da el atmak amacıvla bir ara verivor, sonra.... (bir ad bulmalı buna değil mi ya) bak okuyorum:</p>

  <blockquote style="margin: 0 0 0 40px; border: none; padding: 0px;">
    <p>31. NE <span style="font-style:italic;">YAPMALARI GEREKTİĞİNİ BİLENLERİN LONCASI ve ULUSAL DAİRELERİ (ne yapmak gerektiğini bilen ne&nbsp;kadar insan ve birlikleri, topluluk veya daire veya kulüpleri varsa&nbsp;onlar ve orada bulunan insanların tümü). (Ne yapmaları gerekti</span><span style="font-style: italic;">ğini</span> <span style="font-style:italic;">bilenler: doktorlar, sıvacılar</span>, <span style="font-style:italic;">kırık çıkıkçılar, -bütün cerrahlar-, ebeler, teknisyen, makinist -her türü- ikinci sıra mühendisler, mimarlar, kendi alanlarında mimarlar -daha önce çizilmiş&nbsp;</span><span style="font-style: italic;">bir</span>&nbsp;<span style="font-style:italic;">planı uygulayan herkes, ikinci sıra mimar olur-). (Sınıflandırma yapanların tümü, astronomlar, astrologlar</span>, <span style="font-style:italic;">hipnotizmacımı, yasa adamları, hukukçular, -bilirkişiler-, jenerik tür sınıf</span><span style="font-style: italic;">landırmacıları, muhasebeciler, çevirmenler, ilkokul öğretmenleri</span>&nbsp;<span style="font-style: italic;">-hepsi de yapımcı- hafiyeler, -erkek cinsten- katil peşindekiler,&nbsp;fil bakıcıları ya da rehberler, ağaç dikicileri, berberler vs.)</span></p>
  </blockquote>

  <p>— &nbsp;&nbsp;&nbsp;Ne diyorsun sen, diye hopladı haykırarak Traveler, bir dikişte yuttu <span style="font-style:italic;">cana'</span>yı. Harika be, müthiş!</p>

  <p>— &nbsp;&nbsp;&nbsp;Ne mutlu berberlere, onlara ne güzel bir ülke, dedi, gözlerini kapattı, kendini yatağa bıraktı. Ne ilerleyiş böyle, ne atılım, ama katillerin peşindeki hafiyeler neden erkek cinsten oluyor?</p>

  <p>— &nbsp;&nbsp;&nbsp;Hafiyenin dişisi olmaz, duyulmamıştır da ondan, dedi&nbsp;Traveler, Zephyrin bunun pek uygun olmayacağını da düşünmüştür. Baksana cinsiyet konusunda ne arılıkçı, birçok yerde&nbsp;farkına vardım, püriten davranıyor.</p>

  <p>— &nbsp;&nbsp;&nbsp;Hava çok sıcak, dedi Talita. Sınıflandırmacıları ne biçim ele alıyor görmüyor musun iki kez saymış hem değil mi?&nbsp;Güzeeel, şu söylediğin ruhani bölüme geçelim.</p>

  <p>— &nbsp;&nbsp;&nbsp;Dinle bak.</p>

  <blockquote style="margin: 0 0 0 40px; border: none; padding: 0px;">
    <p>32. <span style="font-style:italic;">KUTSAL İBADET KEŞİŞLERİ ULUSAL</span> <span style="font-style: italic;">BİRLİĞİ VE</span><span style="font-weight:bold;font-style:italic;">&nbsp;</span><span style="font-style:italic;">BİLİMSEL DAİRELERİ (Tüm papaz ve keşişler birlik ve örgütleri). (Kendini her tür kültür dışında tutup yalnız ve yalnız sözler ve tedavi edici gizler dünyasına adamış keşiş ve kutsayıcılar.)</span></p>

    <p><span style="font-style:italic;">(Her tür ruhsal kötülüğe karşı nedenlerde veya mülklerde yer etmiş kötü yazgıya vs. karşı savaşmak zorunda kalacak olan rahipler.) (Günah çıkartan papazlar, başkalarının adına dua eden, kutsayan keşişler, gerek nesneleri, gerek soyu sopu, gerek yerleri, gerek ekim zamanını, gerek rakibi yüzünden terk edilen nişanlıyı</span>,&nbsp;<span style="font-style: italic;">vs...)</span></p>
  </blockquote>

  <blockquote style="margin: 0 0 0 40px; border: none; padding: 0px;">
    <p>33. <span style="font-style:italic;">KOLEKSİYON MUHAFIZLARI ULUSAL LONCASI ve&nbsp;KOLEKSİYON BİRİMLERİ (BİRİKTİRİM YERLERİ FİLAN&nbsp;(bütün toplama yerleri, depolar, mağaza ve dükkânlar, arşivler,&nbsp;müzeler, mezarlıklar, hapishane ve düşkünler evi, körler evi vs.&nbsp;ve bu tür yerlerde çalışanlar). (Koleksiyona Örnek: arşivler savları toplar; mezarlıklar ceset toplama yerleridir; hapishane de suçluların koleksiyonunu yapar, vs.)</span></p>
  </blockquote>

  <p>— &nbsp;&nbsp;&nbsp;Şu mezarlık yerine bak, romantik şairler bile bulamaz böylesi bir yeri dedi&nbsp;Traveler. Ne dersin, ölüseverlerle arşivler arasında bir benzerlik yok mu sence... Zephyrin bayağı benzerlikler, yakınlıklar bulma sanatında zirveye ermiş, aslına bakarsan ne zekâ öyle değil mi? Böyle bir gelişten sonra son sınıflaşmada&nbsp;olağandışı bir şey yok, bak sen. Böyle bir dünyayı kurmayı denemeli doğrusu.</p>

  <p>Talita konuşmadı, üst dudağını öne doğru büzüp uzattı, kıvrık haliyle soludu dudakları arasından havayı, uykusu geldi&nbsp;demekti bu. Traveler bir bardak daha <span style="font-style:italic;">carla</span> içti ve son lonca'lara, birliklere atıldı bakalım:</p>

  <blockquote style="margin: 0 0 0 40px; border: none; padding: 0px;">
    <p>40. <span style="font-style:italic;">KIZIL RENKLE, KIZIL TÜRLE İLGİLENEN POLİSLER ULUSAL LONCASI VE YALNIZCA KIZIL RENKLE&nbsp;UĞRAŞAN DAİRELER (kırmızının değişik türleriyle ilgilenen&nbsp;ajanlar topluluğu ve tüm daireleri, Yüce Makamlar ve buradaki&nbsp;tüm polisler). (Kırmızının değişik türleri; kızıl tüylü hayvanlar;&nbsp;çiçeği kırmızı açan bitkiler, sebzeler, kırmızı renkli mineraller.)</span></p>

    <p><span style="font-style:italic;">41. &nbsp;&nbsp;&nbsp;KARA RENK TÜRLERİYLE İLGİLENEN POLİSLER,&nbsp;ULUSAL LONCALARI VE İŞİ KARA RENKLE UĞRAŞMAK&nbsp;OLAN DAİRELER (karanın değişik türleriyle ilgilenen ajanlar ve&nbsp;toplandıkları yerler, yüce makamları ve orada çalışanlar). (Kara&nbsp;rengin değişik türleri ya da kısacası karalar: kara kıllı, tüylü hayvanlar; çiçeği kara olan sebzeler, bitkiler ve kara renkli mineraller.)</span></p>
  </blockquote>

  <blockquote style="margin: 0 0 0 40px; border: none; padding: 0px;">
    <p><span style="font-style:italic;">42. &nbsp;&nbsp;&nbsp;ESMER RENK TÜRLERİYLE İLGİLENEN POLİSLER,&nbsp;ULUSAL LONCALARI VE ESMER RENKLE UĞRAŞMAKLA GÖREVLİ DAİRELER (esmer rengin değişik türleriyle ilgilenen ajanlar ve toplandıkları yerler, Yüce Makamları ve orada&nbsp;çalışanlar). (Esmer renk türleri veya kısacası yanık tenliler: esmerler, yanık renkli kılları olan hayvanlar, çiçeği esmer renkte&nbsp;olan bitkiler ve esmer görünümlü mineraller.)</span></p>

    <p><span style="font-style:italic;">43. SARI RENK TÜRLERİYLE İLGİLENEN POLİSLER, ULUSAL LONCALARI VE İŞİ SARI RENKLE UĞRAŞMAK&nbsp;OLAN DAİRELER (sarının değişik türleriyle ilgilenen ajanlar&nbsp;ve toplandıkları yerler, orada çalışanlar). (Sarı renk türleri veya&nbsp;</span><span style="font-style: italic;">kısaca sarılar: sarı kıllı hayvanlar, çiçeği sarı açan bitkiler ve sarı görünümlü mineraller.)</span></p>

    <p><span style="font-style:italic;">44- BEYAZ RENK TÜRLERİYLE İLGİLENEN POLİSLER,&nbsp;</span><span style="font-style: italic;">ULUSAL LONCALARI VE İŞİ BEYAZ RENKLE UĞRAŞMAK OLAN DAİRELER (beyaz rengin değişik türleriyle ilgilenen ajanlar ve toplandıkları yerler</span>, <span style="font-style: italic;">orada çalışanlar). (Beyaz renk&nbsp;türleri veya kısaca beyazlar: beyaz tüylü hayvanlar</span>, <span style="font-style: italic;">çiçeği beyaz&nbsp;açan bitkiler ve beyaz görünümlü mineraller.)</span></p>

    <p>45. <span style="font-style:italic;">PAMPA RENK TÜRLERİYLE İLGİLENEN POLİSLER, ULUSAL LONCALARI VE İŞİ PAMPA RENK TÜRLERİYLE&nbsp;UĞRAŞMAK OLAN DAİRELER (pampa renk türleriyle ilgilenen ajanlar, toplandıkları yerler, Yüce Makamları ve orada çalışanlar). (Pampa<a id="footnote4"></a><sup><a href="#senol2" id="mehmet2">2</a></sup> renginin değişik türleri ya da kısacası pampalar: pampa rengi tüyleri olan hayvanlar, çiçeği pampa renginde&nbsp;bitkiler ve pampa görünümlü mineraller.)</span></p>
  </blockquote>

  <p>Kalın kafanız kırılsın emi... Zephyrin, yazdıklarına nasıl inanabiliyordu ki? Hangi parlak gerçeklik (ya da parlamayanı) bembeyaz mermerden uzam içerisinde Cap'ın yaseminleri arasında kutup ayılarının dolandığı sahneleri düşündürtebiliyordu ki? Ya da kömür falezlerine oydukları yuvalarında kargalar, ağızlarında&nbsp;kara bir lale... Ya Zephyrin'in görebildiği, ama hiç mi hiç anlatamadığı, göz önüne getirmediği bu renkleri nasıl tasarlamak ki?&nbsp;Ne Michaux, ne Huxley becerebilir bunu. Daha sonraki notlar ise&nbsp;daha da yoldan çıkarıyor insanı (açıklayıcı notsa tabii). Şöyle ki:</p>

  <blockquote style="margin: 0 0 0 40px; border: none; padding: 0px;">
    <p><span style="font-style:italic;">Pampa rengi demekle; pampa rengi değişken bir renktir, iki ya da daha çok rengin bir araya gelişiyle oluşmuştur diyebiliriz.</span></p>

    <p>Sonra çok çok gerekli bir açıklama daha:</p>

    <p><span style="font-style:italic;">Sözü edilen ajan ya da polislere gelince: işbu kişiler yöneticilerdir, yeryüzünden bu renklerin hiçbiri silinmesin diye gözetirler; ilgili kategorideki renk türlerine gelince, bunlar birbirlerine karışmazlar, asla ne kategoriler, ne bir örnek diğeriyle, ne ırklar,&nbsp;ne renkler renklerle vb. vb.</span></p>
  </blockquote>

  <p>Şu Zephyrin Piriz, aman ne arılıkçı, ne ırkçı! Saf renkler kozmosu, şeytanca bir Mondrian kozmosu! Tehlikelisin Zephyrin Piriz, milletvekilliğine adaysın, başkanlığa başvurunuz!&nbsp;Uruguay Cumhuriyeti dikkat, koru kendini! Yatmadan önce&nbsp;bir bardak, oysa Zephyrin renklerle bulmuş kafayı, Ensor'un&nbsp;uçsuz bucaksız tuvalindeki yüze şiir gibi maske ve maske ardı&nbsp;ne varsa patlamış orta yere. Birdenbire militarizm sistemi içinde durdurmuş her şeyi, Uruguaylı filozofun yarı makaraya&nbsp;alan, yarı yarıya ciddi mi ciddi metninde görmek gerek görmek! işte bakın:</p>

  <blockquote style="margin: 0 0 0 40px; border: none; padding: 0px;">
    <p><span style="font-weight:bold;font-style:italic;">Yeryüzünde Barış Işığı adlı yapıta gelince</span>, <span style="font-weight:bold;font-style:italic;">içinde açıkça militarizmin ayrıntılı açıklaması söz konusu ediliyor, ama şu an burada kısaca</span>, <span style="font-weight:bold;font-style:italic;">militarizm konusunda şunları sunacağız:</span></p>

    <p><span style="font-weight:bold;font-style:italic;">Muhafız alayı ("Metropoliten"tür) Koç burcunda doğan askerler içindir; yerel yönetime karşı sendikalara Boğa burcundan olanlar; Yönetim Bayram ve Toplantı Komiteleri (balolar</span>, <span style="font-weight:bold;font-style:italic;">gece oturmaları, nişan törenleri: çiftleri oluşturmak</span>, <span style="font-weight:bold;font-style:italic;">nişana dek götürmek,&nbsp;çöpçatanlık vb.) ikizler burcunda doğan askerlere göre; Havacılık&nbsp;(askeri) Yengeç burcunda doğanlara; Basın Yayın Yönetim (askeri yöneticilik, Hükümet ve Ulus yararına politik oyunlar) Aslan burcunda doğan askerlere göre; Topçu (ağır silah ve bomba&nbsp;sınıfı) Başak burcunda doğanlar için; Sorumluluk ve Ulusal Bayramları (milli ya da değil) sunuş ve organizasyonu (kılık değiştirmeler, eski alaylar için</span>, <span style="font-weight:bold;font-style:italic;">geçit törenleri, bayram veya bağbozumu şenlikleri için kılık değişimi vs.) Akrep burcunda doğanlara&nbsp;göre; süvari (atlı, motorize ya da zırhlı): "Muhafız Alayı</span>" <span style="font-weight:bold;font-style:italic;">vs.&nbsp;Oğlak burcunda doğanlara göre; ve yardımcı işler (posta, özel&nbsp;ulak, bando-mızıka, özel temsilci, muhabir, topçular vs.) Kova&nbsp;burcunda doğanlara göre işlerdir.</span></p>
  </blockquote>

  <p>Talita' yı sarsarak uyandıran Traveler ona, askerleri ilgilendiren bölümleri okudu, bütün kliniği ayağa kaldırmamak için kahkahalarını kafalarını yastıkların altına sokarak bastırdılar. Ama&nbsp;bu arada Arjantinli askerlerin büyük bir bölümünün Boğa burcundan olduğu kanısına varacak zamanı buldular. Yengeç burcundan olan Traveler öylesine sarhoştu ki, Yengeç burcu öyle gerektirdiği için, gidip alelacele asteğmenlik rütbesini kılık kıyafet değiştirilen bölüme aktarmaya hazır olduğunu söyledi.</p>

  <p>— &nbsp;&nbsp;&nbsp;“Bağbozumu" türü nefis şölenler düzenleriz diyordu&nbsp;Traveler, başını bir an için yastığın altından çıkarıp gülüşünü&nbsp;keserek. Sen de tüm o Pampa ırkından soydaşlarınla gelirdin,&nbsp;sıkma cannıı sen, zira pampasın sen de önü sonu, birçok şey çaprazlaşabilir sende.</p>

  <p>— &nbsp;&nbsp;&nbsp;Ben beyazım, dedi Talita. Ama senin Oğlak olmadığına&nbsp;üzülürüm doğrusu, kabadayı kılığında pek hoşlanırdım senden. Hiç olmazsa posta eri ol, ya da özel ulak.</p>

  <p>— &nbsp;&nbsp;&nbsp;Üzgünüm, postacılar Kova'dırlar. Horacio Akrep'ti değil mi?<br /></p>

  <p>— &nbsp;&nbsp;&nbsp;Değilse bile, Akrep olmalıydı, dedi gözlerini kapayarak&nbsp;Talita.</p>

  <p>— &nbsp;&nbsp;&nbsp;O havacı olabilirmiş. Düşünsene bir, bir vur emri, bang-bang, hop kanadını kırıp çay saatine yetişirdi karın üstü. Ne&nbsp;güzel olurdu.</p>

  <p>Talita ışığı söndürdü, yatakta soluk alıp o yandan o yana dönüp duran Traveler<span style="font-size: 14px;">'&nbsp;</span>e sokuldu, her bir yanlarını burçlar, simgeleri sarmıştı, uzman ajanların ulusal birlik ve loncaları, sarı&nbsp;renkli mineraller dönüp duruyordu.</p>

  <p>— &nbsp;&nbsp;&nbsp;Horacio bu gece la Sibylle'i gördü, dedi uykulu gibi bir&nbsp;sesle Talita. İki saat önceydi, avluda gördü, sen nöbetteydin.</p>

  <p>— &nbsp;&nbsp;&nbsp;Ya, dedi sırtüstü dönen, bir yandan da sigarasını arayan&nbsp;Traveler. Onu koleksiyon bekçilerinin mutlu topluluğu arasına&nbsp;yerleştirmek gerekir.</p>

  <p>— &nbsp;&nbsp;&nbsp;La Sibylle bendim, ben, dedi Talita daha bir sokularak, anlıyor musun?</p>

  <p>— &nbsp;&nbsp;&nbsp;Eh biraz.</p>

  <p>— &nbsp;&nbsp;&nbsp;Olması gerekiyordu, ama o denli garibine gitmesi şaşırttı beni.</p>

  <p>— &nbsp;&nbsp;&nbsp;Bilirsin canım, Horacio saçmalar, sonra yaptığı pisliğe bakan kedicikler gibi şaşkın şaşkın bakar.</p>

  <p>— &nbsp;&nbsp;&nbsp;Sanırım onu karşolaşamaya limana gittiğimiz gündü ilkin. Açıklaması zor, yüzüme bile bakmadı o gün, her ikiniz de,&nbsp;köpek gibi orada bıraktınız beni, kolumda kedicikle...</p>

  <p>— &nbsp;&nbsp;&nbsp;Küçükbaş hayvanlar, dedi Traveler.</p>

  <p>— &nbsp;&nbsp;&nbsp;Beni la Sibylle'in yerine koydu, diye yineledi Talita.&nbsp;Sonrası geldi, şu Zephyrin'deki sıralamalar gibi art arda geldi bir şeyler.</p>

  <p>— &nbsp;&nbsp;&nbsp;La Sibylle, evet o da Uruguaylıydı, dedi, Traveler sigarasını karanlıkta tüttürürken. Bak bir düzen var yine de. Sus da&nbsp;anlatayım.</p>

  <p>— &nbsp;&nbsp;&nbsp;Anlatmasan daha iyi ya, neye yarar ki?</p>

  <p>— &nbsp;&nbsp;&nbsp;Önce o elinde güvercini ile gelen ihtiyar, sonra alt kata&nbsp;indik, en alta. Ha bire konuşuyordu Horacio, iniş boyunca konuştu durdu, şu onu çıldırtan deliklerden söz etti, kafasına takılmış. Umutsuzdu, Manou, onu böyle sakin, yılgın görmek&nbsp;korkutuyordu insanı oysa. Servis asansörüyle indik, soğuk kabinlerden birini örtmeye gitti o, korkunçtu, ürkünç!</p>

  <p>— &nbsp;&nbsp;&nbsp;Bak sen, dedi Traveler, onunla birlikte mi indin, bak hele, bak, eee?..</p>

  <p>— &nbsp;&nbsp;&nbsp;Yok, dedi Talita. İnmek deme buna. Konuşuyorduk, Horacio başka bir yerdeydi sanki, sanki başka bir kadınla konuşuyordu, boğulmuş bir kadın örneğin. Şimdi böyle diyorum, daha la Sibylle'in boğulmuş olduğunu söylememişti o zaman.</p>

  <p>— &nbsp;&nbsp;&nbsp;Boğulmadı ki, dedi Traveler. İyice eminim bundan, ama ne&nbsp;oldu bilmem, en ufak fikrim yok. Horacio'yu tanıyorum o kadar.</p>

  <p>— &nbsp;&nbsp;&nbsp;Onun öldüğüne inanmış Manou, hemen yanı başında&nbsp;duyumsayabiliyor varlığını, ama o gece, bendim o. Gemide,&nbsp;sonra bir de Martin Caddesi'ndeki köprü altında da görmüş,&nbsp;öyle söyledi... Sanrı filan değil, öyle demedi, bana inanın da demiyor. Söylüyor söyleyeceğini o kadar, oracıkta biri var... O soğuk kabinin kapısını kapamaya gittiğinde, korktum, ne dedim&nbsp;bilmem, o an bana diğeriymişim gibi baktı, o kadına bakıyordu sanki. Ben kimsenin benzeri, mumyası değilim Manou, olmak da istemiyorum.</p>

  <p>Traveler elini saçlarına daldırdı, Talita sabırsızca iteledi onu. Yatağa oturmuştu, onun titrediğini duyumsadı Traveler. O sıcak&nbsp;havada tir tir titriyordu. Horacio'nun kendisini öptüğünü söylüyordu, öpüşü açıklamak istiyor ama sözcükleri bulamıyordu, karanlıkta el yordamıyla buluyordu Traveler'i, eli yüzüne bez parçası gibi düşü düşü veriyordu, kollarında Traveler'in kayı veriyordu, göğsüne iniyordu, dizlerine dayanıyordu, tüm bunlar Traveler'in iteleyemeyeceği açıklamalardı, oradan, buradan, yukarıdan aşağıdan, ama bu gece, o odada olmaması gereken, dışarıdan bir yerden bulaşan, Talita aracılığı ile ona da geçen, ruhunu saran, aptallaştıran, çözülmesi olanaksız mesaj gibi, kekelettiren bir şeyler, bir sezgi, mesaj olabilecek sezinleme, ama bu mesajı ileten ses titriyor, kırık gibi, iletmek için anlaşılmaz bir dil&nbsp;kullanıyor kadın, ama varlığı apaçık, orada elinin altında, bütün&nbsp;bunların bilinmesini ve kabul edilmesini isteyen mantarsı ve dumansı, süngerden bir duvara karşı vurup, çarpıp duralayan, ele&nbsp;sığmaz, uçucu, kendini yine veriveren hemencecik, kollarının&nbsp;arasında çırılçıplak gözyaşlarıyla akan bir ırmak gibi, oracıkta.</p>

  <p>"Kalın kafası kırılası" diye geçirdi içinden Traveler. Karmakarışıktı duyduğu sözcükler, korku, Horacio, servis asansörü, güvercin: yavaş yavaş aralarında bağlantı kurabildiği bir sistem sızıyordu kulağına. Yaa, ya, zavallı mutsuz adam onu&nbsp;öldüreceğinden korkmuştu demek, ne gülünç!</p>

  <p>— &nbsp;&nbsp;&nbsp;Gerçekten söyledi mi sana? İnanmam, çok gururludur.</p>

  <p>— &nbsp;&nbsp;&nbsp;O başka, dedi Talita, sigarasını dudağından alırken, sessiz sinemadaki gibi boş ağzında, boş duman. Sanırım duyduğu&nbsp;korku son sığınağı onun, boşluğa atılmadan önce tırmandığı&nbsp;son engel. Korkmuş olmaktan dolayı çok da mutlu, o gece bunu ta özünde duyumsadım.</p>

  <p>— &nbsp;&nbsp;&nbsp;Ya, dedi Traveler bir Yogi gibi soluk alırken, Couca'nın&nbsp;çakmayacağından emin olabilir misin? Peki ya ben, bu gece iyice akıllı olmak zorundayım, bu gece, çünkü şu neşeli korku hikâyesi yavrucuğum, yutulması zor lokma tamam mı?</p>

  <p>Talita biraz daha sokuldu yatağa, ona sığındı iyice. Yeniden Traveler'in yanında olduğunu biliyordu, la Sibylle'in boğulmadığını da, ötekinin onu su üstünde tuttuğunu da, aslına bakılırsa yazıktı da, çok çok yazık. Her ikisi de derinden duydular bunu, hem aynı anda ve kendilerini bıraktılar, kayarak&nbsp;birbirlerine, çember daireyi nasıl sararsa, ağızların, okşamaların, sözcüklerin ortak dünyasına, insanı rahatlatan metaforlar&nbsp;dünyasına kayıverdiler, şu her günkü insan olmak gibi eski hüzünlü doygunluk var ya, sürdürmek, rüzgâra ve gelgitlere,&nbsp;çağrılara ve düşüşlere tutunmak var ya.</p>

  <p style="text-align: right;"><a href="../Text/Section0147.xhtml">(140)</a><br /></p>

  <p><br /></p>

  <p><a href="#mehmet1" id="senol1">1</a>&nbsp;Fransızcadaki abeille (arı) sözcüğündeki b harfinin yerine v harfini yazarak anlamsız bır sözcük olan aveille'i üretiyor.</p>

  <p><a href="#mehmet2" id="senol2">2</a>&nbsp;Güney Amerika'da bir bölgenin adı. "Pampa rengi" de bu yöre yerlilerinin ten rengi.<br /></p>
</body>
</html>
