<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;">101</h1>

  <p>Başını hafifçe kaldırdığında Pola PTT reklam takvimini görüyordu, yeşil çayırlarda pembe bir inek, geride mavi göğün altında mor dağlar, perşembe ayın l'i, 2'si cuma, cumartesi 3, pazar 4, pazartesi 5, salı 6, Aziz Mamert, Aziz Solange, Aziz Achille, Aziz Servais, Aziz Peder Boniface, saat 4.12 kalk, yatış 19.23, 4.10 kalk, 19.24 yat, kalk, yat, kalk, yat, yatkalk; yat yat&nbsp;yat yat.</p>

  <p>Yüzünü Oliveira'nın omzuna yasladı, nemli tenine dokundurdu dudaklarını, tütün ve uyku kokuyordu. Uzanıp, boşta kalan eliyle karnını okşuyordu Oliveira'nın, baldırları boyunca&nbsp;okşuyor, parmaklarını kıllara daldırıp karıştırıyor, birazcık çekiştiriyor, Horacio öfkelensin diye ve oynasın, ısırsın diye.&nbsp;Merdivenlerde postallarını sürüklüyordu birileri. Aziz Ferdinand, Azize Petronille, Aziz Fortune, Azize Blandine, bir-ki,&nbsp;bir-ki, sağ-sol, sağ, sol, sağ, güzel, kötü, iyi, kötü, öne; öne doğru; geriye; öne, geriye. Omzunun üstünde bir el kayıyor, ağır&nbsp;ağır iniyordu aşağılara, örümcek oyunu, bir parmak şuraya,&nbsp;öteki buraya, sonra öbürü, bu kuşu tutmuş, bu yemiş, bu da&nbsp;gelmiş, hani bana hani bana demiş, parmağın biri buraya, öteki&nbsp;şuraya, öteki üstüne, ötekisi de alta. Okşayışlar, dalıp gitti&nbsp;uzaklardan, uzaklardan gelip de, okşamalar ona dalıyordu ağır&nbsp;ağır. Fazladan bir saat daha kralından, ağır ağır dişlemeler, biri&nbsp;ötekine duyarlı duyargalar aracılığıyla teması arayış, hafif, yalansı tereddütler, dilin ucunu tene değdirmek, yapıştırmak iyice, tırnağı ağırca daldırmak, mırıltı, mırıltı, saat 19.24, yatış saati, Ermiş Ferdinand. Pola başını birazcık kaldırdı, Horacio'ya baktı, gözleri kapalıydı. Acaba bunu ötekiyle de böyle mi yapıyordu, gözleri böyle kapalıyken, şu ufaklığın annesiyle de böyle mi? Horacio öteki kadından söz etmekten hoşlanmıyordu,&nbsp;bir tür saygıyla, zorunlu kaldığı zaman da kendisine danışıyordu Pola'nın, ondan söz etmemeliydi öyle ya. Pola yine sordu&nbsp;bu soruyu tek gözünü iki parmağıyla açarak, yanıt vermek istemeyen ağzını hırsla öptü, hırsla, tek avuntusu şu saatte sessizlikti, öylece erkeğiyle yan yana, karşı karşıya, solukları dinleye&nbsp;dinleye, öteki bedende kâh ayak ucuyla, kâh elle döne dolaşa,&nbsp;gezine gezine, sonuçsuz yollara sapa döne, yatak içinde yitip&nbsp;giden okşamalardan geri kalanlar, havada, öpüşlerin hayaletleri, koku larvaları ya da alışkanlık kurtları. Tek avuntu. Hayır,&nbsp;öbür kadınla bunları yapmayı sevmezdi o, yalnızca Pola anlayabilirdi onu, her isteğine boyun eğer, bütün hırçınlıklarına da.&nbsp;Öylesine iyi yapardı ki tam ölçüsünde bırakarak; harikaydı, harika. Hatta zevkten inlerdi, evet bir keresinde inlemişti, kurtulmak istemişti, uçmak; ama çok geçti, ağzı kapalıydı, başkaldırısı ise daha da zevk almasına yaramıştı, hem zevk, hem acı, üstesinden gelmeleri gereken çifte yanlış anlaşılma var çünkü,&nbsp;yanlıştı evet, sahte, olası mıydı tek bir yatışta, bir temas sonucu&nbsp;en azından evet tek bir kez böyle olsundu.</p>

  <p style="text-align: right;"><a id="bookmark2"></a><a href="../Text/Section0151.xhtml">(-144)</a><br /></p>
</body>
</html>
