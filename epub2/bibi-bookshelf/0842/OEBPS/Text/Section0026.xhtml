<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;"><span style="font-weight:bold;">21</span></h1>

  <p>Herkes için aynı, Janus'un portresi gereksiz; gerçekte, kırk yıl sonra ancak gerçek yüzümüzü ensemizde taşımış oluyoruz,&nbsp;umutsuzca hep geriye baka baka. İşte bu kesinkes beylik bir söz.&nbsp;Elden ne gelir, bunun böyle olduğunu, yalnızca tek tip çehreli&nbsp;gençlerin dudaklarını sıkıntıyla gerdiren aynı sözcüklerde bile&nbsp;görüp anlayabiliriz. Süveterli delikanlılarla, Saint-Germain-des&nbsp;Pres semtindeki kahvelerde sütlü kahve fincanlarının buharlı&nbsp;yüzeyine eğilmiş, özene bezene boyanmış suratlı genç kızlarla&nbsp;çevriliyim, Durrell, Beauvoir, Duras, Douassot, Queneau, Sarraute okuyan gençlerle sarılmışım, Fransızlaşmış bir Arjantinliyim&nbsp;(iğrenç, iğrenç), delikanlı modası giyim kuşam ve tavırların dışında, <span style="font-style: italic;">cool</span> uzağındayım ve elimden Rene Crevel'in <span style="font-weight:bold;font-style:italic;">Etes-vous fous?'</span>sunu düşürmemekle tarihsel bir yanılgıyı işleye işleye, belleğimde sürrealizm, kanımda Antonin Artaud'daki belirtiler, kulaklarımda Varese'in <span style="font-style: italic;">Ionisations'</span>u, gözlerim Picasso ile dolu (bana söylenene bakılırsa her ne kadar Mondrian'sam da).</p>

  <p>— &nbsp;&nbsp;&nbsp;<span style="font-weight:bold;font-style:italic;">Tu semes des syllabes pour recolter des eioiles</span><a href="#senol1" id="mehmet1"><sup>1</sup></a>&nbsp;tatlı tatlı alaya alıyor Crevel.</p>

  <p>— &nbsp;&nbsp;&nbsp;Ama ne zor ya, ne zor yapılabiliyor, diyorum ona.</p>

  <p>— &nbsp;&nbsp;&nbsp;Ve bu kadın, dişi yaratık, hıçkırık ağacını sarsalamaktan vazgeçmeyecek mi?</p>

  <p>— &nbsp;&nbsp;&nbsp;Haksızlık ediyorsun, zor ağlar o ve sızlandığı çok az görülmuştur.</p>

  <p>Yaşamın bir noktasına gelip de şöyle bir kitabın 96. sayfasını açıp, yazarıyla söyleşiye girmenin kolayca becerilebildiğı bir ana; her şeyden söz ederek, kahveden mezara, sapıtmış birinden canına kıymış birine, masanın bir başında Cezayir'den,&nbsp;Adenanuer'den, Brigitte Bardot'dan, Guy Trebert'den, Sidney&nbsp;Bechet'ten, Michel Butor'dan, Nabokov'dan, Zao-Wu-Ki'den,&nbsp;Louison Bobet'den söz edilirken ve benim ülkemde de gençler&nbsp;konuşurken varıp o anı yaşamak hüzünlüdür, sahi benim ülkemin gençleri nelerden söz eder? Bilemiyorum, çok uzaklarında&nbsp;yaşıyorum, ama kesinlikle Spilimbergo'dan, Justo Suârez'den&nbsp;söz etmiyorlardır herhalde. Requin de Quillâ'dan da, Bonini'den de söz etmiyorlardır, ne de Leguisamo'dan. <span style="font-style: italic;">Ne kadar doğal</span><span style="font-weight:bold;font-style:italic;">.</span> Yapışkan zift, doğalın kendisi tutup gerçekliğin, neden olduğu bilinmez, ta kendisi oluyor, öyle bir an geliyor ki, doğal,&nbsp;doğal olmaktan çıkıp çın çın öter oluyor, öyle bir an geliyor ki,&nbsp;yirmi yaşın gerçekliliği, kırk yaşın gerçekliliği ile kol kola, dirsek dirseğe veriyor ve yirmi yaşın dirsekleri her yanaşışımda&nbsp;kolunuza, bıçak yaraları veriyor, çünkü dirseklerinde jilet taşıyor bunlar. Hem simültane, hem yabancı, yeni yeni dünyalar&nbsp;keşfediyorum, aynı kanıda olmanın, evet deyip durmanın, sezgilerin en beteri olduğunu sanıyorum gitgide. Neden her yerde&nbsp;her zaman olma deliliği, susuzluğu, neden bu savaş zamana&nbsp;karşı? Ben de Nathalie Sarraute okuyorum, ben de Guy Trebert'in fotoğrafına ellerim kelepçeli bakıyorum, benim de başıma gelen geliyor, eğer karar veren kişi bensem, bu kendime&nbsp;dönmek içindir de ondan. Ellerim, kitaplık raflarında dolanıyor, tutup bir Crevel çekiyorlar, bir Roberto Arlt, bir Jarry çekiyorlar. Bugün, beni deli ediyor, ölüyorum şu an diye, ama her&nbsp;şeye dünden bakıyorum (beni deli ediyor mu dedim?) ve işte&nbsp;böyle böyle, geçmiş, şimdiki zaman oluyor ve şu an garip, yabancı ve sisli bir gelecek oluyor, gençler süveterli; dağınık saçlı&nbsp;kızlar sütlü kahvelerini içiyorlar, bu geleceğin bulanık sisinde,&nbsp;birbirlerinin saçlarını, bir kediyi ya da bir bitkiyi okşar gibi ellerini ağır ağır gezdirerek okşuyorlar.</p>

  <blockquote style="margin: 0 0 0 40px; border: none; padding: 0px;">
    <p>Buna karşı savaşmak gerek.</p>
  </blockquote>

  <blockquote style="margin: 0 0 0 40px; border: none; padding: 0px;">
    <p>İçinde bulunduğumuz ana iyice, yeniden yerleşmek gerek.</p>
  </blockquote>

  <blockquote style="margin: 0 0 0 40px; border: none; padding: 0px;">
    <p>Bir Mondrian'mışım, o halde.</p>
  </blockquote>

  <p>Ama Mondrian birkaç kırk yıl öncesi resim yapıyordu ve kendi yaşadığı anı boyuyordu.</p>

  <p>(Mondrian'ın bir fotoğrafı, aynı bir tango orkestrasının şefi gibi, briyantinli saçları, sert kolalı yakasıyla, gişeden fırlamış&nbsp;bir mumya ile dans eden memuru gibi. Dans ettiği an içinde ne&nbsp;gibi, nasıl bir şimdiki zaman yaşıyordu acaba? Tabloları, bu fotoğrafı... Off, dipsiz bir uçurum.)</p>

  <p>Yaşlandın Horacio, yaşlısın. Quintus Horatius Flacus, yaşlısın işte. Zayıfsın. Yaşlı ve zayıfsın Oliveira.</p>

  <p><b><i>—&nbsp;</i></b><span style="font-weight:bold;font-style:italic;">Il verse son vitriol entre les cuisses des faubourgs,<a id="footnote11"></a><sup><a href="#senol2" id="mehmet2">2</a></sup></span> diyor Crevel, alaycı bir tavırla.</p>

  <p>Ne çare? Müthiş bir düzensizliğin ortasında bir fırıldak gibiyim. Rüzgârgülü. Döner, döner, döner, ya güneyi ya da kuzeyi tam göstermesi gerekmektedir. Birine rüzgâr fırıldağı dedin mi, imgelem gücü yok demektir, iyicene görülmektedir fır fır&nbsp;dönüşü, ama fırıldağın özündeki istek görülmez, okun sivri&nbsp;ucu rüzgâra dalmak, rüzgâr denen ırmağa saplanmak ve kalakalmak istemektedir.</p>

  <p><span style="font-weight:bold;font-style:italic;">Doğaüstü ırmaklar vardır.</span> Evet sevgilim, hiç kuşkun olmasın. Şu an oğlunu tedavi ediyorsundur, ara sıra durup ağlayarak ve burada sevgilim, başka bir gün var artık, güneşi sarı, evet, ama ısıtmıyor. <span style="font-weight:bold;font-style:italic;">Saint-Germain-des-Pres'de oturuyorum ve her&nbsp;akşam Verlaine'le buluşarak</span>. <span style="font-weight:bold;font-style:italic;">Bu koca soytarı değişmedi</span>, <span style="font-weight:bold;font-style:italic;">çapkınlıktan&nbsp;</span><span style="font-style: italic; font-weight: bold;">vazgeçecek kadar...</span></p>

  <p>Para yerine yirmi frank koydun mu, Leo Ferre sana aşklarını şarkılar ya da Gilbert Becaud, o olmazsa Guy Beart. Ve ta oralarda, benim ülkemde de söylenir şarkılar: <span style="font-weight:bold;font-style:italic;">Si quieres ver la&nbsp;vida color de rosa</span> / <span style="font-weight:bold;font-style:italic;">Eche veinte centavos en la ranura...</span> Belki de&nbsp;radyon açıktır (gelecek pazartesi kira sözleşmen sona eriyor,&nbsp;sana söylemem gerekecek bunu), ya oda müziği dinliyorsundur, muhtemelen Mozart, ya da plak koymuşsundur pikaba,&nbsp;Rocamadour'u uyandırmamak için de sesini iyice kısmışsındır.&nbsp;Rocamadour çok çok hasta gibi geliyor bana ve sen işin önemini kavramış değilsin, çok hasta, çok zayıf bir çoçuk o, hastanede bakılsa daha iyi olur bence. Ama tüm bunlardan söz edemem ki artık sana, diyelim ki aramızda her şey bitti ve ben orada burada başıboş dolaşıyorum, kendi çevremde fırıl fırıl döne döne kuzeyi, güneyi, araya araya, tut ki arıyorum diyelim.&nbsp;Ama arayış içinde değilsem eğer neden tüm bu olup bitenler?&nbsp;Oh sevgilim, özlüyorum seni, tenime acı veriyorsun, boğazım&nbsp;ağrıyor her soluk alışımda, sanki boşluk ağzımdan giriyor da senin olmadığın her yeri kaplıyor.</p>

  <p>— <span style="font-style: italic;">Toi,</span> diyor Crevel, <span style="font-style: italic;">toujours pret â grimper les cinq etages des&nbsp;</span><span style="font-style: italic;">pythonisses</span> <span style="font-style: italic;">faubourientes, qui</span> <span style="font-style: italic;">ouvrent les grandes portes du futur...<b><a id="footnote12"></a></b><sup style="font-weight: bold;"><a href="#senol3" id="mehmet3">3</a></sup></span></p>

  <p>Peki neden olmasın, niçin gitmeyeyim la Sibylle'i aramaya. Nehrin üstüne çöken kül yeşili ışık nesneleri görülür kıldığında, incecik siluetinin Pont-des-Arts Köprüsü'nün üstünde gözükmesini izlemek için Seine Sokağı'ndan geliş yönünde Conti&nbsp;Rıhtımı'na bakan kemer altından geçip çıkışta durmak yetmişti&nbsp;bana kaç kez, o zaman işte, gölge avına çıkardık; elimizde Saint-Denis Sokağı'ndan aldığımız kızarmış patatesleri yiye yiye,&nbsp;Saint-Martin Kanalı'ndaki mavnaların yanında dura öpüşe.&nbsp;Onun yanında yepyeni bir havanın doğup geliştiğini hissederdim, akşamın masalsı güzellikteki görüntüleri, ya da biz birlikteyken nesnelerin kendilerini belirleyen dış çizgilerini çizmeleri... Rohan Avlusu'nun demir parmaklıklarında serseriler tanıkları ve yargıçları olan korkular ülkesine doğru uçuşa hazırlanırlardı... Neden la Sibylle'i sevmeyecekmişim; neden, gecesi 100&nbsp;franklık bir dizi tavanın altında. lime lime ve pis yatak örtüleri üstünde sahip olmayacakmışım ona, mademki varlığı ile baş döndüren bu seksek çizgileri üstünde, bu içine girip belimizden bağladıktan sonra koşmaya başladığımız çuval yarışında&nbsp;vardım, katılıyordum ve ben buyum diyordum, adım sanım&nbsp;bu, öyleyse neden sahip çıkmayaydım ona, ve işte en sonunda&nbsp;nereye kadar bu zaman denen şeyden ve kafeslerinden Omega&nbsp;Electron Girard Perregaud Vacheron &amp; Constantin gibi zorunlu&nbsp;olarak iğdiş edilme gün ve saat ve dakika ve saniyelerini gösteren vitrinlerden dışarı çıkmak, sevdiğinle son bağların da koptuğu bir atmosferde ve zevk uzlaşmanın aynasıyken, kenarı tarlakuşlu ayna, ama ayna işte; beden bedene yemin, köprü ayakları çevresinde dans edip durmak, dudak dudağa iken uykunun bastırışı, bazen öylecene uyuyakalmak, birleşen iki cins,&nbsp;iki sıcacık cins, kollar bitkisel dizginler gibidir, eller ufak ufak&nbsp;okşarken bir kalçayı, bir boynu, bacağı...</p>

  <p>— &nbsp;&nbsp;&nbsp;<span style="font-weight:bold;font-style:italic;">Tu t'accroches a des histoires,</span> diyor Crevel, <span style="font-weight:bold;font-style:italic;">tu etreins des mots...<a id="footnote13"></a><sup><a href="#senol4" id="mehmet4">4</a></sup></span></p>

  <p>— &nbsp;&nbsp;&nbsp;Hayır, hiç de öyle değil babalık, bu dediğini daha çok&nbsp;denizin öte yakasında, senin pek tanımadığın ülkelerde yaparlar. Nicedir sözcüklerle yatmıyorum artık ben. Sözcükleri kullanıyorum tabii, senin de yaptığın gibi, başkalarınınki gibi, ama&nbsp;ben n'apıyorum biliyor musun, onları giyinmeden önce bir güzel fırçalıyorum.</p>

  <p>Crevel pek güvenemiyor ama anlıyorum onu. La Sibylle'le aramızda yalnızca bizi ayıran birkaç mahalle ve birkaç saat var&nbsp;ve acılarımın&nbsp;<span style="font-weight:bold;font-style:italic;">adı</span> şimdiden acı, aşkımın <span style="font-weight:bold;font-style:italic;">adı</span> aşk... Artık gittikçe&nbsp;daha az hissedeceğim bunları, ama gittikçe daha çok anımsayacağım, peki anı denen şey, duyguların dili değil de nedir, yüzleri, çehreleri içeren bir sözlük; günleri, parfümleri içinde bulunduran; tıpkı söylevlerdeki fiilleri ve sıfatları barındırdığı gibi, nesneyi sarmalayan, örten kılıfın altında nesnenin kendisine&nbsp;yaklaşarak, ya ne var ne yok bilgi ediniyoruz ya da tüm varlığımız maddenin kendisi olana dek o şeyin bizi yıkıp geçmesine&nbsp;katlanıyoruz; gözlerini dört açarak geriye dönüp bakan yüz, Janus'un eski fotoğraflarındaki gibi, silinen gerçek yüz, aramızda&nbsp;birdenbire biri olup çıkıyor. Onunla konuşurken, ancak sonunda birbirimizi anlamamamızı sağlamış olan sözcükleri kullanıyorum, çok geç ama şimdi artık başka sözcüklerle konuşuyorum, onun sözcükleriyle, şu onun çok iyi anladığı şeyin renkleriyle, adı yok bu şeylerin, iki beden arasına hava salan veya bir&nbsp;odayı, bir şiiri altın tozlarına bulayan titreşimler ve tonlarla konuşuyorum. Ama hep böyle yaşamadık mı, birbirimizi hep&nbsp;ufak ufak yaralaya yaralaya? Hayır böyle yaşamadık, evet o&nbsp;böyle olsun isterdi, ama ben içinde bulunduğum kaosu gizleyen yapay düzeni geliştirmiştim bir kez, derin özü olan bir yaşamı sürdürüyormuş gibisine havalara girdim, ki yaşamın bu&nbsp;derin korkunç sularına yalnızca ayağımın ucuyla dokunuyordum. Doğaüstü ırmaklar vardır, ama ben değil, o yürüyor bu&nbsp;ırmaklarda, bir kırlangıç havada nasıl yüzerse, yüzerken çan&nbsp;kulesinin çevresinde büyülenmiş gibi döne döne, daha bir hızlı&nbsp;atılımla yeniden yükseklere fırlamak için, düşüyormuş gibi&nbsp;kendini aşağılara bırakarak. Betimliyorum da beliriveriyor göz&nbsp;önümde ve bu ırmakları istiyorum ben, istiyorum, la Sibylle ise&nbsp;yüzüyor o ırmaklarda, yutuyor sularını. Arıyorum o ırmakları,&nbsp;buluyorum da, köprünün üstündeyim ben, bakıyorum, ama la&nbsp;Sibylle yüzüyor. Yüzen o! İçinde bulunduğum durumu, tüm&nbsp;bunları bilmiyor, aynı o uçtuğunun bilincinde olmayan kırlangıç gibi. La Sibylle benim gibi değil, bilmeye gereksinim duymuyor ki o düzensizlik içinde, onu tutacak olan düzen konusunda en ufak bilinçten yoksun yaşıyor. Onun gizemli düzeni&nbsp;bu, bedence ve ruhça tam bir çingene ve ruhu ona gerçek kapıları açıyor. Onun yaşamı yalnız bana göre, benim için düzensiz:&nbsp;Ben ki hor gördüğüm, aşağıladığım, hem de beğenip saygı&nbsp;duyduğum önyargılar içinde gömülüp kalmışım. Çaresiz biçimde onun tarafından sorumsuz bir kişi bellenmişim, onun&nbsp;bağışlama gücüne tutsağım, la Sibylle ise bilmeden beni yargılıyor. Ah, bırak gireyim günün içine, bırak bir günü senin gözlerinle göreyim.</p>

  <p>Yararı yok. Şefaatine mahkûmum. Evinize dönün ve Spinoza okuyun. Bitip tükenmez Rus romanları okur, Alman romanları, Perez Galdös'u saymazsak tabii ve okuduklarının hepsini de unutur hemen. Hiçbir zaman aklına gelmeyecek beni Spinoza okumaya mahkûm ettiği. Yargıcın böylesi de duyulmamıştır, elleri vardır da ondan, sokak ortasında tutturduğu&nbsp;koşusu, insanı çırılçıplak soyan, ortaya seren bir bakışı vardır&nbsp;da ondan. Aptaldır da ondan, mutsuz şaşkın, kalın kafalıdır,&nbsp;yargıçtır, hiç yoktan iyi. Bilgi denizimde ne varsa, paslanmış&nbsp;üniversite süzgecimle, kültürlü insan halimle ne biliyorsam onlar nedeniyle, tüm bunlar için işte yargılıyor. Kırlangıç, bırak&nbsp;düşeyim ben de, Saint-Germaine-des-Pres göğünü parça parça&nbsp;kesen ipek saçaklı makasla parçala, oy çıkar şu görmeden bakan gözleri, gıyabımda mahkûm edildim ben, ve çabuk tarafından, hasta çocuğuna bakan bir kadının elleri mavi ölüm sekisini hazırlıyor, tez elden ceza, yalanlardan oluşan düzen, yalnız&nbsp;olmak, her şeyi bilmek, kendini bilmek, bilinçli olmak, ilim, bilim, bilim, milim!.. Yalan düzeni, çabuk tarafından. Ve tüm bu&nbsp;bilimler bir şeye acımış olmak gibi yararsız bir istek, boşuna,&nbsp;boşuna, içimize yağmurlar yağsın, ferahlayalım isteği; oh, sonunda yağsın, yağsın da toprak koksun, canlı bir şeyler evet,&nbsp;sonunda canlı bir şeyler koksun.</p>

  <p style="text-align: right;"><a href="../Text/Section0086.xhtml">(-79)</a><br /></p>

  <p><a href="#mehmet1" id="senol1">1</a>&nbsp;Heceleri ekiyor, yıldız biçiyorsun.</p>

  <p><a href="#mehmet2" id="senol2">2</a>&nbsp; Kenar mahallelerin bacakları arasına boşaltır zehir zıkkımını.<br /></p>

  <p><a href="#mehmet3" id="senol3">3</a>&nbsp; Sen ki kenar mahallelerin geleceğin kapılarını açan falcı kadınlara gidip, beş kat merdiveni bir çırpıda çıkan...<br /></p>

  <p><a href="#mehmet4" id="senol4">4</a>&nbsp; Öykülere takılıp kalıyorsun, sözcüklere sarılıp duruyorsun..<br /></p>
</body>
</html>
