<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;">102</h1>

  <p>Karınca gibi çalışma tutkusu sayesinde Wong sonunda Morelli'nin kitaplığında Musil'in, <span style="font-weight:bold;font-style:italic;">Öğrenci Törless'in Karmaşaları&nbsp;</span>adlı kitabını buldu, aşağıda gösterilen pasajda, satırların altı&nbsp;önemle çizilerek belirgin kılınmıştı:</p>

  <p><span style="font-weight:bold;font-style:italic;">Benim canımı sıkan şeyler mi? Belirgin olmayanlar, önemsizler. Genellikle cansız şeyler</span>, <span style="font-weight:bold;font-style:italic;">nesneler. Onlarda nedir beni sıkan? Bilmediğim bir şey, birkaç şey. Ama konu bu zaten! Bu birkaç şeyi&nbsp;de nereden çıkardın? Varlığını duyumsuyorum bir daha, bir daha;&nbsp;söz konusu olan benim; benimle konuşmak istiyorlar sanki. Felçli&nbsp;birinin dudaklarıyla çarptık çurpuk sözcükleri çıkarmak zorunda&nbsp;olup da beceremeyişi gibi sabırsızlanıyorum. Tamıtamına evet, sanki öbürlerinden daha fazla duyularım var, ama gelişmemiş duyular</span>,&nbsp;<span style="font-weight:bold;font-style:italic;">körelmiş, karşımda bir anlam duracak, kendini belli edecek, ama işlemeyecek duyu. Dünya sessiz, sağır seslerle dolu gibi geliyor bana:&nbsp;o denli görselci miyim, sanrıları olan biri mi?</span></p>

  <p>Ronald da Hofmannsthal'm <span style="font-weight:bold;font-style:italic;">Lord Chandos'un Mektubu</span> adlı yapıtını buldu:</p>

  <p><span style="font-weight:bold;font-style:italic;">işte böylece günün birinde büyücek bir bardaktan öte yana bakınca parmak derimi gördüm, izleri ve iniş çıkışları, çıkıntılarıyla bir ovaya benziyordu, böylece şu anki insanları ve edimlerini görüyordum. Alışılagelmiş her şeyi basite indirgeyen bir bakışta bu insanları&nbsp;</span><span style="font-style: italic; font-weight: bold;">tutmayı, elle kavramayı beceremiyordum. Her şey sırası gelince parçalara ayrılarak çözülüyor, ortaya çıkan parçalar da yeniden parçalarına ayrılıyordu; hiçbir şey edinilen belirli bir bilgi sonucu bu çözülmeyi önleyemiyordu.</span></p>

  <p style="text-align: right;"><a id="bookmark3"></a><a href="../Text/Section0051.xhtml">(-45)</a><br /></p>
</body>
</html>
