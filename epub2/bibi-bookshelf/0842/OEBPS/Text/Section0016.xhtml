<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;">11</h1>

  <p>Gregorovius bardağına votka doldurdu ve küçük yudumlarla içmeye koyuldu. Şöminenin üzerinde Babs'ın kirli çorapları ve bira şişeleri arasında iki mum yanıyordu. Bardağın ardından görülen mumların cansız alevi çok hoşuna gitti Gregorovius'un, öylesine onlara yabancı, onların dışındaydı ki, Bix'in müziğindeki kornetlere ne de yakışıyordu ki, aym zaman aralıklarıyla inip çıkıyor, gidip geliyordu. Divanda uzanmış, gözleri kapalı (ya uyuyor, ya da müzik dinliyordu, bilinmez), Guy&nbsp;Monod'nun ayakkabıları onu rahatsız ediyordu. La Sibylle gelip yere oturdu, dudağında sigara vardı. Mum ışığı gözünde&nbsp;yansımalar oluşturuyor, Gregorovius da hayran hayran onu izliyordu, bir akşamüstünü, Morlaix Sokağı'nda ve yüksek su kemerlerini, bulutları anımsadı.</p>

  <p>— &nbsp;&nbsp;&nbsp;Bu ışık tam anlamıyla sizsiniz, durmaksızın gidip gelen,&nbsp;kıpırdamayan bir şey işte.</p>

  <p>— &nbsp;&nbsp;&nbsp;Horacio'nun gölgesi gibiyim, değil mi? Burnu bir büyüyor, bir küçülüyor, harika! Harika!</p>

  <p>— &nbsp;&nbsp;&nbsp;Babs gölgelerin çobanı, dedi Gregorovius. Kille çalışa&nbsp;çalışa, bu somut gölgeleri kile... Burada her şey soluk alıyor, yitip gitmiş, bir dokunuşla yeniden canlanıyor, oluşuyor, müziğin de katkısı var tabii, votkanın, dostluğun... Şu kornişlerin&nbsp;üstündeki gölgelerin ciğeri var sanki, şişip sönen, atıp duran&nbsp;bir şeyler. Evet, elektrik <span style="font-style: italic;">eleatik</span><a href="#senol1" id="mehmet1"><sup>1</sup></a>&nbsp;gölgeleri yoğurmuş iyice, gölgeler eşyaların içine geçmiş mobilyaların bir parçası olmuş ve yüzlerin. Şu tarafa bakın, burada tam tersi... Şu yüz kalıbına,&nbsp;gölgesinin soluğu olana, inip çıkan kıvrımlara bakın. İnsan bir&nbsp;zaman yumuşacık akışkan bir gecede yaşıyormuş, geçirgen bir&nbsp;gecede, süregiden bir söyleşide. Korku, dehşet, imgelem dünyası için ne lüks.</p>

  <p>Başparmaklarını ayrık tutarak ellerini kavuşturdu: Bir köpek duvarda ağzını açtı, kulaklarını kıpırdattı. La Sibylle güldü. O an Gregorovius atılıp Montevideo'nun nasıl bir yer olduğunu sordu, köpek silinip gitti, çünkü Gregorovius onun Uruguaylı olduğuna pek emin değildi. Lester Young ve Kansas City Altılısı. Şşşt!.. (Ronald parmağını ağzına götürmüş, 'susun'&nbsp;işareti yapıyordu.)</p>

  <p>— &nbsp;&nbsp;&nbsp;Bana sorarsan, Uruguay bana garip şeyler anımsatır.&nbsp;Montevideo'da çok kule olmalı herhalde, savaştan sonra eriyip&nbsp;gitmiş çanlar. Nehir kıyısında, Montevideo'da dev gibi kertenkeleler olmadığını söyleme sakın bana.</p>

  <p>— &nbsp;&nbsp;&nbsp;Var var kuşkusuz, dedi la Sibylle. Pacitos'a giden otobüse atlarsan görebilirsin.</p>

  <p>— &nbsp;&nbsp;&nbsp;Peki, ya Lautreamont? Montevideo'da bilinir mi?</p>

  <p>— &nbsp;&nbsp;&nbsp;Lautreamont mu, diye sordu la Sibylle.</p>

  <p>Derin bir iç çekti ve biraz daha votka içti Gregorovius. Tenor saksofonda Lester Young; Dickie Wells trombonda, piyanoda Joe Bushkin; trompette Bili Coleman; kontrbasta John Simmons; bateride Jo Jones. Parça <span style="font-style: italic;">Four O'Clock Drag</span><span style="font-weight:bold;font-style:italic;">.</span> Evet, dev kertenkeleler, nehir kıyısında trombonlar, sürüklenen <span style="font-style: italic;">blues, drag</span> kuşkusuz o zamanın kertenkelelerini anlatıyor, sabahın saat&nbsp;dördü, uzayıp giden, bitimsizce sürüklenen zaman... Ya böyle,&nbsp;ya da bütünüyle farklı, başka şeyler, "Ah, Lautreamont nuı?"&nbsp;diye anımsayıp atıldı la Sibylle. "Evet, sanırım oralarda bilinir, çok iyi tanınır hem."</p>

  <p>— &nbsp;&nbsp;&nbsp;Öyle gözükmese bile, UruguaylIydı o.</p>

  <p>— &nbsp;&nbsp;&nbsp;Evet, hiç öyle gözükmüyor, dedi la Sibylle paçayı kurtarmak için.</p>

  <p>— &nbsp;&nbsp;&nbsp;Gerçekte Lautreamont...</p>

  <p>— &nbsp;&nbsp;&nbsp;Durun, Ronald kızıyor, taptığı müziklerden birini koydu. Susup dinlemek gerek. Üzgünüm.</p>

  <p><i>—</i> Çok yavaş konuşuruz. Bana Montevideo'yu anlatın.</p>

  <p>— Bok herif, dedi Etienne, kızgın kızgın onlardan yana bakarak. Vibrofon havayı karıştırıyor, birbirine benzer merdivenler çiziyordu; bir basamağı boş bırakıyor, sonra bir sıçrayışta beş basamağı birden atlıyor ve ta tepede yeniden ortaya çıkıyordu, Lionel Hampton, <span style="font-weight:bold;font-style:italic;">"Save it pretty mama"</span> diye salınıyordu, teli gevşetiyor, camlar kırılıyormuşçasına şangır&nbsp;şungur yerlere yuvarlanıyor sesler, bir ayağının ucunda hızla&nbsp;dönüyor; ara sıra ortaya çıkan yıldız kümeleri; beş yıldız, üç&nbsp;yıldız, on yıldız, yıldızlar... cilalı, gıcır gıcır ayakkabılarıyla&nbsp;eziyor yıldızları, tek tek söndürüyor, elinde baş döndürücü&nbsp;bir hızla çevirdiği Japon şemsiyesiyle sallanıyor, ding, ding,&nbsp;bütün orkestra ardından finale doğru inişe geçiyor, sert bir&nbsp;trompet, toprağa dokunuş, yere dönüş, delice uçan geyik, yere düştü sonunda, bitiyor bitti, elveda. Gregorovius, la Sibylle'i dinliyordu, mırıldanarak Montevideo'dan söz ediyordu&nbsp;la Sibylle. Belki de sonunda onun hakkında bir şeyler öğrenebilecek, çocukluğuyla ilgili bir şeyler, gerçek adını örneğin,&nbsp;Mimi der gibi sahiden Lucie miydi adı; Gregorovius, votkayı&nbsp;çektikçe gecenin bu nefis saatinde her şey bağlılık ve umut&nbsp;vaat ederken, kafayı buluyordu. Guy Monod, bacaklarını altına almıştı sert ayakkabıların dokusu acıtmıyordu artık kuyruk sokumunu, la Sibylle ona doğru hafifçe abanmıştı, bedeninin sıcaklığını duyumsuyor, aynı zamanda müzik dinleyerek, konuşurken yaptığı el kol hareketlerini fark ediyordu.&nbsp;Kısık gözkapakları arasından Ronald'la Wong'un plak seçip&nbsp;pikaba koyuşlarını izliyordu. Oliveira'yla Babs yere oturmuşlar, sırtlarını duvara çivilerle tutturulmuş bir Eskimo halısına&nbsp;dayamışlardı. Horacio, ritme uyarak dumanlar arasında hafiften salınırken, Babs votkayla iyice kafayı bulmuş, yalnız&nbsp;votkayla mı, ödenecek kira parasıyla, 300 dereceye dayanamayan renklerle, portakal rengine çalan maviyle, dayanılır&nbsp;gibi değildi, kafayı bulmuştu. Dumanın gerisinde, Oliveira nın dudakları sessizce kıpırdıyor, içinden konuşuyordu,&nbsp;kendi beniyle söyleşerek, başka birine, başka bir şeye seslenerek, bu hali Gregorovius'un karnına sancılar salıyordu, nedendir bilemiyordu ama sinirine dokunuyordu, belki de orada olup da yokmuş gibi davranışı tümüyle bir oyundu, birazcık eğlenmesi için la Sibylle'i ona bırakıyordu; ama oradaydı&nbsp;işte, sessizce duruyor, ama dudakları kıpırtıda, la Sibylle konuşarak içinden caz müziği ve tütün dumanı ardından kıs kıs&nbsp;gülerek hem onlara, hem Lautreamont'a, hem Montevideo'ya.</p>

  <p style="text-align: right;"><a href="../Text/Section0143.xhtml">(-136)</a><br /></p>

  <p><a href="#mehmet1" id="senol1">1</a>- ilkçağ Yunan felsefesinde, Elea Okulu filozoflarının evren anlayışına uygun olan.<br /></p>
</body>
</html>
