<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;">2</h1>

  <p>Önce, iç kanama, sıcacık yanması insanın içten içe, ya da iç tepmesi gibi olmuştu; içten dayak yeme; cebinde mavi kaplı&nbsp;pasaportun varlığını duyumsamak gereği; otel anahtarının duvar panosunda asılı ve güvende olması. Korku, bilemeyiş, şaşkınlık; böyle diyebilir insan kendine, budur da zaten; şimdi şu&nbsp;kadın gülümseyecek, bu yolun bitiminde Botanik Bahçesi başlıyor... Paris; kirli bir aynaya iliştirilmiş Klee'nin bir deseniyle bir&nbsp;kartpostal sanki. Bir akşam Cherche-Midi Sokağı'nda ortaya&nbsp;çıkmıştı la Sibylle, Tombe Issoire Sokağı'ndaki evime dönüşte&nbsp;elimde her zaman bir çiçek, Klee'den ya da Mirö'dan bir desen&nbsp;olurdu, eğer parasızsam yolda parktan kuru bir çınar yaprağı&nbsp;alırdım. Tanyeri ağarırken sokaklardan boş kutular, tel parçaları da topladığım dönemlerdi, bunlarla kurgu yontular, profiller&nbsp;çalışırdım, yaptıklarım şöminenin üstünde sallanıp dururdu,&nbsp;bazen bir işe yaramayan makineler yapardım. La Sibylle boyamama yardım ederdi. Birbirimize âşık değildik, ama ustaca sevişirdik, uzaklaşmak, ilgisizlik, soğukluk, eleştirel kafa yapısı,&nbsp;ama sonra korkunç bir sessizlik içine düşerdik, bardağımızdaki&nbsp;biranın köpüğü kanımızda tıpa olur, ısıtırdı bizi, daralırdık;&nbsp;birbirimize bakar durur ve herhalde işte bu olmalı zaman diye&nbsp;düşünürdük. Sonra la Sibylle kalkar, amaçsız, odada dolaşmaya başlardı. Kaç kez onu aynada kendini seyrederken gördüm,&nbsp;göğüslerini aynı Mezopotamya yontularındaki kadınlar gibi iki&nbsp;eliyle kavrayıp, bakışlarım ağır ağır tüm bedenini okşar biçimde teninde dolaştırışını izlerdim. Onu yanıma çağırmadan edemezdim, ağır ağır üstüme yığılışını duyumsamaya dayanamazdım, yeniden bir olup, kısa bir an için bedeninin sonsuzluğu&nbsp;karşısında öylesine yalnız, öylesine esrik düşen bu kadın yeniden ayrılırdı benden.</p>

  <p>O zamanlarda, Rocamadour'dan hiç söz etmezdik, haz&nbsp;bencildi, daracık alnıyla dokunurdu bize, inleyerek, tuzlu elleriyle tutardı bizi. La Sibylle'in düzensizliğini her zamanki haline veriyordum, bir an Rocamadour'u anımsayıp konuşmaktan,&nbsp;ısıtılmış bir tabak dolusu makarnaya geçer, şarabı, birayı, limonatayı birbirine katar, köşe başındaki yaşlı kadına iki düzine&nbsp;karides açtırmak için örneğin, trenin en arkasından, kalabalığın&nbsp;arasına atılıp inmeye kalkışır, Bayan Noguet'nin akordu bozuk&nbsp;piyanosunda, Schubert'ten şarkılar, Bach'tan prelüdler çalardık, ya da <span style="font-weight:bold;font-style:italic;">Porgy and Bess'i,</span> ızgara biftek ve salatalık turşusuyla&nbsp;bir arada ele almak rahatsız etmezdi bizi. İçinde yaşadığımız&nbsp;düzensizlik, yani pis ve düzensiz birini sonunda ancak diskoteklerde ve edebiyat arşivlerinde konaklayarak farkına varmadan değişmeye ve düzene girmeye götüren bir düzensizlik bana&nbsp;gerekli gibi görünüyordu; ama bunuda Sibylle'e söylememeye&nbsp;özen gösteriyordum. Ona gerçeği yöntemine uygun biçimde ve&nbsp;terimlerle sunmamak gerektiğini çabucak anlamıştım, düzensizliğe övgü onu, düzensiz olmakla suçlamak kadar şaşırtır, deliye&nbsp;döndürürdü. Ona göre düzensizlik diye bir şey yoktu ki, bunu&nbsp;daha çantasının içini ilk kez gördüğümde anladım (Reaumur Sokağındaki kafelerden birindeydik, yağmur yağıyordu ve birbirimizi delice istemeye henüz başlamıştık). Oysa ben düzensiz oluşuna bir şey demiyordum; kaldı ki, öbürleriyle ilişkim ondaki bu&nbsp;savrukluktan kaynaklanmıyordu, bu uyuşmazlıklardan; onu kaç&nbsp;kez, hiç de sık sık düzeltilmeyen yatağında uzanmış, ağlarken&nbsp;gördüm, metroda aynı Rocamadour'a benzeyen bir çocuğun&nbsp;kendi oğlunu anımsattığını anlatırdı, dinlerdim, ya da bütün&nbsp;gün öğleden sonrasını Eleonore d<sup>,</sup>Aquitaine'in bir resmi karşısında geçirdikten sonra aynada saçlarını onunki gibi tararken&nbsp;seyrederdim, ölürdü ona benzemek için, sanki belleğim geğiriyor da yeniden gözümün önüne geliyor her şey, yaşamımın&nbsp;tüm abecesi çekilmez bir aptallık dönemi gibi geliyor, diyalektik anlamda tek bir devinim yoktu, davranış göstermekten çok davranamayış gibi bir edimsizliğin, koyun sürüsü gibi gitmek&nbsp;yerine alçakgönüllüce densizlik etmek, yol yordam tanımamacasına, çizgi dışı davranış yolunun istenerek seçilmesiydi. La&nbsp;Sibylle, saçını yapar, bozar, sonra yeniden yapardı. Rocamadour'u düşünür, şarkı söylerdi (kötü). Hugo Wolf'tan bir şeyler&nbsp;mırıldanır, gelir beni öper, sorardı saçı iyi olmuş mu... sarı bir&nbsp;kâğıda desen çizmeye başlardı; bütün bunlar o'ydu, bozulmaz,&nbsp;parçalanamaz yanlarıyla o; bu sırada ben orada, alabildiğine&nbsp;kirli bir yatakta uzanmış, alabildiğine sıcak biramı yudumlardım, bu da bendim işte, hep ben, ben ve yaşantım, yaşantımla&nbsp;yüz yüze ben ve başkalarının yaşamıyla karşı karşıya ben. Yine&nbsp;de oldukça gururluydum, halimden hoşnut, içi boş, saydam bir&nbsp;işsiz güçsüz ve parıldayan ayların altında, arasında, içinde la&nbsp;Sibylle'in Ronald'ın, Rocamadour'un, kulübümüzün, sokakların. ve moral çöküntülerimin, rahatsızlıklarımın, başka çürümelerin, Berthe Trepat'nın ve de açlığın bazen beni işe kabul eden&nbsp;ihtiyar Trouille'un da bulunduğu nice olayların, olguların ortasında, hatta müzik ve tütünden boğulduğumuz, ufak tefek pisliklerimizle, her tür alışveriş, değiş tokuşun arasında ya da&nbsp;hepsinin birden üstündeki nice düğümlerin ortasında, kendimi&nbsp;alışılagelmiş bohemlerden biri gibi görmüyordum ve bu kaos,&nbsp;aklın emrettiği yüce buyruktu ve tüm bu çamurlardan sıyrılmak için birazcık utanma duygusu, bir parça yol yordam bilmenin yeterli olacağını sanmaya bile yanaşmamıştım (utanmak, hey delikanlı!). Tam bu sırada işte la Sibylle ile karşılaşmıştım. Bilmeden benim tanığım oldu, dış dünyaya saldığım&nbsp;bir ucum, dikiz aynası, edebiyat ve <span style="font-weight: bold; font-style: italic;">jazz cool</span> konusunda bildiklerim de dahil (ona göre anlaşılmaz gizlerle doluydu) tüm bilgilerime hayran kaldı. İşte bütün bunlar yüzünden kendimi&nbsp;onun karşıtı olacak biçimde la Sibylle'in yanında duyumsuyordum, saldırıya geçme-savunma oyunu gibisine seviyorduk birbirimizi, birimiz mıknatıssak, öteki çekilen demir tozu, birimiz&nbsp;duvarsak, öbürümüz duvara çarpılan top... la Sibylle'in benim&nbsp;hakkımda sanrıları vardı gibi bir izlenim edinmiştim, her türlü&nbsp;önyargılarımdan kurtulduğumu, ya da daha hafif, daha şiirsel&nbsp;olan onunkilere kapıldığımı sanıyor olmalıydı. Çatışmaya ara&nbsp;verip yalancıktan, geçici hazlar ortasında elimi uzatıp dokundum Paris'e; kendi içinde bitimsiz varlığıyla dönüp duran, kendi kendine sarınan kolları, kızgın gökyüzü, bulutları ve camlara çizilen evleriyle Paris; bu anda düzensizlik yoktu, dünya gelişmiş ve öylece taşlaşmış, donakalmış bir nesneydi; kendi ekseni çevresinde dönen öğeler oyunu, sokakların, ağaçların, adların ve yılın aylarının sarıldığı bir yumak. Bedeli ödenmesi gereken düzensizlik yoktu, yalnızca parasızlık (yoksulluk) ve pislik vardı, bardak diplerinde artakalan bira, bir köşede ipek çoraplar, saç ve seks kokan bir yatak, incecik teniyle saydam elini&nbsp;baldırlarımda dolaştıran ve bir anlık bir zamanda boşluktaki&nbsp;beni uyandırıp peşinden sürükleyecek okşayışı geciktiren bir&nbsp;kadın. Her zaman çok geç; boşunaydı sık sık sevişmemiz, mutluluk zorunlu olarak başkaca bir şeyde, belki daha hüzünlü,&nbsp;belki de şu dingin hal ve bu haz, bir ada ve adanın koylarına&nbsp;sokulan deniz; kıpırtısızlık içinde sonu gelmez bir düşüş. La&nbsp;Sibylle bilmezdi ki öpüşlerim ondan da öteye açılan gözlerdi,&nbsp;ben de böyle anlarda kendi dışıma çıkıp ilerler, dünyanın bir&nbsp;başka görünümüne bürünüp, bir geminin baştan kara ucunda&nbsp;dümenmişim gibisine zaman denilen denizi iki yandan geriye&nbsp;doğru savurarak sularım yönetirdim.</p>

  <p>1950'lerde la Sibylle'in beni sürekli izlediği duygusuna kapılmaya başlıyordum ve de daha neler olabileceği duygusuna. La Sibylle'in dünyasına karşı çıkmak, başkaldırmak, aptalcaydı tabii; Rocamadour'unkine de. Oysa bağımsızlığıma yeni kavuşmuştum ve her şey şunu söylüyordu ki, böyle giderse, kendimi&nbsp;bir gün özgürlüğünü yitirmiş biri gibi duyumsayacaktım. Tek&nbsp;bir ikiyüzlü yetmiyormuş gibi, beni rahatsız ediyordu bu ucum&nbsp;oluşu, ta tenime dek varan casusluğu, baldırlarıma, la Sibylle'den zevk alış biçimime, Kierkegaard'dan okumak için kafesteki papağan rolünü oynama, parmaklıklar arasından söylenme çabalanma dek; özellikle de sanırım beni en çok sıkan la&nbsp;Sibylle'in benim tanığım olduğunun bilincinde olmayışı, tersine, kendini üstümde, kendi yağında kavrulmayı bilen yönetici&nbsp;gibi algılamasıydı ve hayır son olarak, temelde beni çileden çıkaran, bu günlerde işte asla özgürlüğümle yan yana olamayışım, la Sibylle dünyasının peşime takılışı ve bu durumdan kurtulmak isteğim, evet ne yazık ki yalnızca bendeki bozgunu itiraf değil de neydi bu? Ortaya düzen ve düzensizlik nosyonlarını koymaksızın, özgür olmak ya da Rocamadour'un varlığını&nbsp;görmeksizin, sanki penceresinin önüne sardunya saksıları koyar gibi kabullenmek, doğal bulmak, bir şeyi iyicene açıklamak&nbsp;iddiasını gütmeden, o şeyi kabullenmek niye? Belki de ayakyolunun ya da Zeytinli Bahçe'nin kapısını bulmak, tokmağını&nbsp;avuçlamak için aptallığın, saçmalığın derinliklerine bir kez&nbsp;düşmek gerekiyordu. La Sibylle'in, oğluna Rocamadour adını&nbsp;vermeye dek vardırdığı fantezilerine şaşırıyordum şu an. Kulübümde, çocuğun bu adla vaftiz edileceği konusunda uzun&nbsp;uzun konuştuyduk, la Sibylle çocuğun baba adıyla vaftiz edilmesi gerektiğini söylemekle yetiniyordu, ama mademki ortada&nbsp;babası yoktu, öyleyse Rocamadour adım takmak ve köyden bir&nbsp;sütanneye vermek daha uygundu. Bazen haftalar geçer, Rocamadour'dan tek söz etmezdi la Sibylle, bu kesinlikle, önemli bir&nbsp;ses sanatçısı olmayı umduğu zamanlara denk düşerdi. Ronald&nbsp;kocaman kızıl saçlı kovboy kafasıyla gelir, piyano başına oturur, la Sibylle de Hugo Wolf'tan bir şeyler söylemeye koyulurdu yırtınırcasına; öyle ki, plastik boncuk dizip Sebastopol Bulvarında satan Bayan Noguet yerinde sarsılırdı sanırım. Schumann'dan söylerken hoşuma giderdi, her şey yine de gökteki&nbsp;aya ve o gece yapacaklarımıza göre değişirdi, tabii Rocamadour'a da bağlıydı güzel söyleyişi; oğlu aklına düşer düşmez şarkıyı bırakır, "Cehenneme dek yolun var," derdi ve Ronald da&nbsp;piyanoda yalnız kalınca, <span style="font-weight: bold; font-style: italic;">be-bop</span> türünde düşündüklerini çalışacak zamanı bol bol bulmuş olur ya da bize <span style="font-weight: bold; font-style: italic;">blues</span> parçalar çalarak canımıza okurdu.</p>

  <p>Rocamadour konusunda tek söz yazmak istemiyorum, en azından bu günlük, kendime daha da çok yaklaşıp, beni merkezden uzağa atacak olan her şeyi bir yana bırakmak gereği&nbsp;duyuyorum. Her zaman merkeze, dönüp dolaşıp orta yere varırım, dediğimden hiç emin olmaksızın, geometrinin kolayca&nbsp;oluşan tuzağına bırakırım kendimi, buna göre düzenlenirmiş&nbsp;hep, batıya yönelen yaşamımız: Eksen, merkez, varoluş nedeni,&nbsp;Omphale, Hint-Avrupa özlemini anlatan sözcükler, adlar. Bazı&nbsp;bazı anlatmaya çalıştığım şu varlığım, şu Paris, içinde ölü yapraklar gibi dönüp durduğum kent eğer ardında savaşıp durmasa, çekirdeğe dönüş, yani nüve ile karşılaşmaya çabalamasa 2 gözle fark edilemezdi. Ne çok sözcük, tek bir şaşkınlığı, kargaşayı anlatabilmek için ne çok liste! Bazen de aptallığın adının&nbsp;üçgen, sekiz kere sekizin delilik veya köpeklik olduğu kanısına&nbsp;varıyorum. La Sibylle'e bir nebülözce, maddelerin somutlaştığı&nbsp;kadına sarılmış düşünüyorum da, ekmek kırığından köfte yapmakla hiçbir zaman yazamayacağım bir romanı yazmak ya da&nbsp;halkların bedelini ödeyip satın aldığı düşünceleri savunmak&nbsp;için can vermek aynı anlama gelirdi. Saatin sarkacı gelgitini tamamlıyor, ben de yeniden daha güven verici kategorilere uzanıp yerleşiyorum; ne için belirsiz bir ekmek kırığı, özgün bir roman, kahramanca ölüm. Yeni baştan sıraya koyuyorum küçükten büyüğe: köfte, roman, kahramanlık. Ortega'nın ve Scheler'in nefis biçimde geliştirdiği değerler sıralamasını düşünüyorum: estetik, etik, dinsel. Dinsel, estetik, etik. Etik, dinsel, estetik. Köfte, roman, ölüm, köfte. Dilinin ucuyla yalıyor la Sibylle, gıdıklanıyorum. Rocamadour, etik, köfte, la Sibylle. Dil, gıdıklanma ve etik.</p>

  <p style="text-align: right;"><a href="../Text/Section0123.xhtml">(-116)</a><br /></p>
</body>
</html>
