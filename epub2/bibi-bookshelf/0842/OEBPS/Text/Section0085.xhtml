<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;">78</h1>

  <p>&nbsp; &nbsp; &nbsp; &nbsp; Traveler'lerin içtenliği. Onları kapılarının önünde ya da bir kahvehane köşesinde bırakıp çıktığımda, bir tür, nasıl demeli,&nbsp;geri dönmek, onlarla kalmak, yanlarında olmak, onları birlikte&nbsp;yaşıyorken görmek arzusu, iştahsız bir görücü, dostça ama biraz kederli. İçtenlik, ne sözcük ya, hemen başına bir <span style="font-weight:bold;font-style:italic;">h</span> koymak&nbsp;geliyor insanın içinden. Ama başka hangi sözcük; bilincin dış&nbsp;derisini, epitelyum dokusunu bizi <span style="font-weight:bold;font-style:italic;">bağlayan</span> dostluğu, Talita'yı,&nbsp;Manolo ve beni birbirimize hangi sözcük bağlar? İnsanlar bir&nbsp;sofada ya da bir filmde, bazen de bir yatakta, ya da salt aynı işi&nbsp;yaptıkları için haftada birkaç saat bir araya gelirler. Delikanlıyken, kaç kez, kahvede, dostlarla bütünleşmiş bir kişilik görüntüsü bizi mutlu etmiştir. Varoluş biçimlerini bildiğimiz erkeklerle, kadınlarla bütünleşen kimlik, kendine bir biçim, bir özellik verme biçimi. Zaman dışı bir belirginlikle anımsıyorum yerlilerin girip çıktığı kahveleri, orada birkaç saatliğine aile ortamından, günlük zorunlu işlerden uzaklaşıp rahatlamışızdır, sigara dumanı içinde kendimize güven duyduğumuz bir ülkeye&nbsp;girerdik, kendimize ve başkalarına, güvenilmez olmakla bizi&nbsp;teselli eden, bize bir tür ölümsüzlük vaat eden bir şeye kaptırırdık kendimizi. Oralarda, yirmi yaşlarımızda en temiz, en parlak sözler çıktı ağzımızdan, en derin şefkati, sevgiyi oralarda&nbsp;tanıdık, yarım bira ve birazcık Havana tütünüyle tanrılaştık&nbsp;sanki. Sonra sokaklar; patlardık kahvelerden sokaklara, Corrientes ve San Martin sokaklarının birleştiği yerde alevler saçan&nbsp;kılıcıyla bir melek, trafiği düzenlerdi. Çabuk olun, evlere haydi,&nbsp;çabuk, işler ortada kaldı, çabuk karının yanına, kocakarıya ıhlamur, yarından sonra sınav var, Vicki Baum okuyan kız, nişanlın ve eninde sonunda evleneceğiz, yarı yerde bırakılmaz, çaresi yok.</p>

  <p>&nbsp; &nbsp; &nbsp; &nbsp;(Şu Talita garip kadın. Elinde yanan mumuyla yürüyor gibi, sanki yol gösterir gibi. Böylece işte, üniversite bitirmiş, yabancı dil bilen bir Arjantinlide ender görülebilecek bir alçakgönüllülük, yer ölçücüsü unvanı bile yeter onun dünyasına tepeden bakmak için. Bir de eczanelerde hizmet verdiği düşünülürse, ne korkunç, gerçekten buruk. Saçlarını da ne güzel tarayıp biçim veriyor öyle.)</p>

  <p>&nbsp; &nbsp; &nbsp; Yeni öğrendim, Manolo'yu yumuşatıp daha bir içtenlikli havayla Manou adını takmışlar. Talita'ya gayet doğal gibi gelen Manou demek Manolo'ya; ama onun arkadaşları için örtülü&nbsp;bir skandal olduğunun farkında değil o, kanayan bir yara, Manou. Ama ben, ne hakla... Neyse, harika çocuk olduğumdan&nbsp;olacak. Harika çocuk, yeri gelmişken söyleyeyim, iş aramak zorunda kalacak yakında, paralar suyunu iyice çekti. Zavallı Gekrepten'in verdiği avansları kabullenirsem, ki benimle yatsın yeter ki diye neler yapar neler, evet kabul edersem güzel bir&nbsp;odam, temiz gömleklerim filan olur tabii. Kupon kumaş satma&nbsp;fikrinden daha beter ne olabilir, denemeli; denemek; ama en&nbsp;güzeli Manolo ve Talita ile birlikte sirke girmek. Sirke katılmak,&nbsp;güzel buluş. Başlangıçta sirk vardı ve Cummings'in: "Gökteki&nbsp;ihtiyar, yaratış sırasında ciğerlerine öyle çok hava çekti ki sirk&nbsp;çadırını şişirmek için," diyen şiiri. Gekrepten'in sunusunu kabulleneceğiz, ne harika kızdır, bu da Manolo ve Talita'nın daha&nbsp;yakınında yaşamak demektir, değil mi ki, yer olarak incecik iki&nbsp;duvar ve ince bir hava dilimi olacak yalnızca aramızda.</p>

  <p>&nbsp; &nbsp; &nbsp; &nbsp; &nbsp;Elinin hemen altında bir dost topluluğu. Köşede pazar yeri; bakkal iki adım ötede. Üstelik Gekrepten'in <span style="font-weight:bold;font-style:italic;">beni beklediğini</span> de düşünürsek. Böyle şeyler bir başkasının başına gelmez, inanılır gibi değil. Bütün kahramanlıklar, tek bir aileye özgü olmalı, şu kıza bakın, günü gününe Traveler'lerden denizaşırı ülkedeki düş kırıklıklarımı, acılarımı öğreniyormuş, bütün bu zaman boyunca da aynı kazağı öre söke, yeni baştan bir daha dokuyormuş, mor bir kazak, Odysseus'unun dönmesini beklerken bir yandan da Maipu Sokağı'ndaki işine gidiyormuş. Gekrepten'in önerisini kabullenmemekle aşağılık biri gibi davranmış olmak, geri çevirmek, hepten mutsuz edecek onu. Ah, iğrenç Modysseus!</p>

  <p>&nbsp; &nbsp; &nbsp; &nbsp;Ama gerçekte tam düşünecek olursak, saçma: en saçması da bu yaşantıları yaşadığımızı öne sürmem; yalan yanlış olan&nbsp;bu. Ayrı ayrı yörüngelerimiz var, zaman zaman iki el birbirini&nbsp;bulup tokalaşıyor, beş dakika bir konuşuluyor, bir gün birlikte bir koşu, bir akşam operaya gitmek gibi, herkesin daha bir bütünüz diye düşündüğü, öyle duyumsadığı cenaze beklemeler (gerçekten de öyle ama tabut toprağa indiği saatte böyle, sonra bitiyor). Ama yine de yaşıyoruz dostlarımızın olduğunu var&nbsp;kabul ederek, orada olduklarını bilerek, temas var diyerek, uyuşmanın da, uyuşmazlıkların da hem derinlemesine, hem uzun süreli olduğunu bile bile. Hepimiz birbirimize ne çok kin&nbsp;duyuyoruz, bu kin kendini şefkat, sevgi biçiminde gösteriyor,&nbsp;bilmiyoruz; bu derin kinin nedeni pek tabii, seninle ben, bu ile&nbsp;şu arasındaki aşılmaz alan. Her tür şefkat gösterisi, insanın varoluşunu belirleyen kişilik damgası, ele geçmez olandan kendini yakalamak, ele geçirmek girişimi, ben ki onları daha iyi tanımak bahanesiyle Traveler'lerle samimi ilişkiler içine giriyorum,&nbsp;ne mi istiyorum, Talita'nın yaşam gücü ile Traveler'den <span style="font-weight: bold; font-style: italic;">mana'</span> yı koparmak, benimkinden farklı olan geleceklerini, yaşadıkları zamam, görme biçimlerini kapmak. Peki niçin bu düşünsel mülk sahibi olma manisi Horacio? Niçin şu sıkıntı özlemi, sen ki Horacio, bütün bağlarını kopardın, karışıklıkları,&nbsp;bozgun ve umutsuzlukları ekmedin mi (Montevideo'da biraz&nbsp;daha kalabilir, daha bir iyice arayabilirdin), şu ünlü Latin düşüncesinin başkentinde? İşte tam, bir yandan yaşamının önemli bir bölümüne sırtını dönmüşken, bir yandan da birkaç ay önce daha, çetrefilli dillerle konuşmaktan bayağı hoşlanan sen, düşünmek zahmetine bile katlanmıyorsun; aynı zamanda oh maptalca karşı çıkışlarla, deliler gibi çırpınıyorsun. Traveler' lerle samimi olmak, Traveler' ler olmak, Traveler' lere bir güzel yerleşmek için (sirk de dahil) ama Müdür beni işe almak istemeyecek, iyisi mi, denizci kılığına girmeyi ciddi ciddi düşünmeli, hanımefendilere gidip parça kumaş satmayı da. Üh pislik! Bunca karışıklığı düzenleyebilecek misin bakalım, sen sakin sakin yaşayan insanların yaşantılarını altüst etmek amacıyla çıkar mısın ortaya? Kendini Judas sanan birinden söz ettiler bana,&nbsp;böyle sandığından, Buenos Aires sosyetesi içinde köpekler gibi&nbsp;yaşıyormuş.</p>

  <p>&nbsp; &nbsp; &nbsp; &nbsp; Övünmeyelim. Yumuşak kalpli işkenceci, sorgucu, bir gece bana tıpkı böyle denmedi mi sanki? Hanımefendi, bakınız bir&nbsp;şu kumaşlara! Metresi altmış beş pezo, o da sizin için bu kadara. Koca... hayır eşiniz kutlayacak sizi bunu aldığınız için, boro,&nbsp;yok, boro değil, bürosundan döndüğünde. Bayılacak, inanın&nbsp;bana, <span style="font-weight:bold;font-style:italic;">Rio Belen</span> denizcisiyim ben, denizci sözü, tamam mı?&nbsp;N'apalım, size uygun bir indirim yaparız, ufak bir kaçakçılık&nbsp;bu tabii, oğlum raşitik, hasta, kan... yok eşim bir mağaza için&nbsp;dikiş dikiyor, eee biraz yardım etmek gerekiyor, kendinizi benim yerime koyun bir.</p>

  <p style="text-align: right;"><a href="../Text/Section0046.xhtml">(-40)</a><br /></p>
</body>
</html>
