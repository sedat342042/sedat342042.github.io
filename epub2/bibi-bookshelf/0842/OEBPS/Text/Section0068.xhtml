<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;"><i><a id="bookmark1"></a>61</i></h1>

  <h4 class="sigil_not_in_toc"><a id="bookmark2"></a><span style="font-style:italic;">Morelli’nin yarım bırakılmış notu</span></h4>

  <p>Baskın var. Hep böyle sanacağım, başka türlüsü gelmez elimden. Yüzümün tam karsısında, parmaklarımla yakalayabildiğini; ışığa doğru göz kamaştıran bir patlayışla açılan, çözülüp akan varlığımın baskım, benim dışımda ne varsa ona doğru,&nbsp;bana doğru bana, zamanı ve mekânı olmayan bütün bir ışık gibi ve bitimsiz düzgünlükte donup kalabilen kristal yapısında&nbsp;bir şey... Opalden bir kapı var, opalden ve elmastan, öyle ki&nbsp;oradan ötesinde, insan gerçekten her ne ise o olmaya başlıyor;&nbsp;hem de olmak istemediği şey oluyor ve bilemiyor, var mı sahi,&nbsp;yoksa yok mu, olmayabilir mi de?</p>

  <p>Bu susuzluk ve sıkıntı duygusu içinde tek bir yenilik yok, yok, ama gecelerin ve gündüzlerin elbirliği ile bizlere sunduğu&nbsp;<span style="font-weight:bold;font-style:italic;">ersatz'&nbsp;</span>ların<a id="footnote1"></a><sup><a href="#senol1" id="mehmet1">1</a></sup> varlığı ile her seferinde gitgide artan bir umudunu&nbsp;yitiriş var mı var. Geceler gündüzler mi ne? Hani şu anıların,&nbsp;tarihlerin, ömrümden ve tenimden parçalar koparan tutkuların, şu öteki belirtiden apayrı, uzak mı uzak belirtilerin biriktirildiği yerdir, her an uçacak kaçıverecek gibi yüzüme yapışıp&nbsp;kalmış şu öteki belirti mi? Bir öngörmeden öte artık ham hayal,&nbsp;boş düşünce, şu, içinde sokaklara ve yıllara takılmış devinip&nbsp;durduğum yalancı özgürlük.</p>

  <p>Her ne kadar, geleceğin yörüngesi üzerinde bir yerde, bir&nbsp;noktada, çoktan çürümüş bir beden, bir madde, tarih dışında bir şey gibi, ha bire yazıp duran bir iskelet olsam da, bu bedenin yine de bir şeylerden hak iddia ettiğini duyumsuyorum;&nbsp;bunu da, onu çürümekten alıkoyacak akıl almaz bir işlem olan&nbsp;bilincinden hesap sorarak yapıyor.</p>

  <p>Ben olan, ben'im olan bu beden geleceği sezebiliyor, içinde bulunduğu durumu da. Kendini olduğu gibi kabullenmeyi reddederek, bu olgunun nesnel ilişkisini anında geri çevirip, bilincin beden dışı, dünya dışı bir duruma dönüşmesini tamamlayabilirdi, bu da varlığa gerçek bir katılım olabilirdi. Bedenim, ben&nbsp;olan Morelli olmayacak, çünkü 1950'lerin Morelli'si çoktan çürümüş biri, ama beden var olacak, çünkü ışıktan kapının gerisinde (ne demeli, şu bana yapışık buyurgan kesinliğe ne ad&nbsp;vermeli?) varlık, etten öte bir şeyler olacak, ve et ve ruh ve ben,&nbsp;bir de ben olmayan ben, ne dünkü, ne yarınki olmayacak olan&nbsp;ben. Her şey şuna bağlı... (karalanmış bir tümce.)</p>

  <p>Hüzünlü son: <span style="font-weight:bold;font-style:italic;">Satori&nbsp;</span><a href="#senol2" id="mehmet2"><sup>2</sup></a>&nbsp;bir anlıktır ve her şeyi çözer. Ama o noktaya varmak için, ters yönde yürümek gerek, tarihi akışın&nbsp;tersine, dış ve iç çevrenin de karşıt yönünde. <span style="font-weight:bold;font-style:italic;">Çok geç, benim için&nbsp;çok geç, İtalyanca öğreneceğim diye çatla patla, ne demezsin ya bir de&nbsp;Batı kalmış bana kala kala, sabahları az biraz sütlü kahvem, aman ne&nbsp;hoş da ne hoş</span>...</p>

  <p style="text-align: right;"><a href="../Text/Section0038.xhtml">(-33)</a><br /></p>

  <p><a href="#mehmet1" id="senol1">1</a>&nbsp;Bir şeyin benzeri, taklidi.</p>

  <p><a href="#mehmet2" id="senol2">2</a>&nbsp;Zen felsefesinin ana amacı olan aydınlanma ve uyanış.<br /></p>
</body>
</html>
