<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;">44</h1>

  <p>Traveler'in çok az uyuduğu doğruydu, göğsü üzerinde yük varmışçasına, gecenin orta yerinde derin derin iç geçiren&nbsp;oydu, öyle anlarda Talita'yı alırdı kolları arasına. Talita da tek söz etmeden bırakırdı kendini ona, sıkıca sarılırdı. Kendini daha az yalnız hissetsin diye. Opüşürlerdi karanlıkta, burunlarından, dudak dudağa, gözlerinden; Traveler yorganın altından çıkardığı eliyle Talita'nın yanağını okşardı, sonra çabucak yine yorganın altına girerdi, sanki hava soğukmuş, çok soğukmuşçasına; neden sonra birkaç sayı mırıldanmaya başlardı, eski alışkanlığıydı uyumak için sayı sayması, Talita&nbsp;onun kollarının yavaşça gevşediğini, soluğunun derinden ve&nbsp;rahat olduğunu hissederdi. Gündüzleri hayatından hoşnuttu,&nbsp;tangolar çalardı ıslıkla, bazı bazı okumaya dalar ya da <span style="font-weight: bold; font-style: italic;">mate&nbsp;</span>hazırlardı çalarken, ama Talita yemek yaparken de en az dört-beş kez onu görmeye giderdi, ya bir bahane uydurur, ya da&nbsp;öylesine konuşmak için, havadan sudan konuşmalar; özellikle&nbsp;şu sıralar tımarhane konusunda, hazırlıklar yolunda gibiydi&nbsp;ve illa ki orayı satın alma düşüncesi gitgide kafasına takılıyordu Müdürün. Tımarhane işi pek hoşuna gitmiyordu Talita'nın, Traveler de biliyordu bunu. Her ikisi de işin gırgır yanını görmeye çalışıyor ve Samuel Beckett'e yaraşır gösteriler&nbsp;düzenleyecekleri konusunda söz veriyorlardı birbirlerine. Bazen Oliveira çıkagelirdi çay içmeye onlarla birlikte, ama genelde odasında kalmayı yeğlerdi, rahatça okuyup sigara içebilmesi için ise kesinlikle Gekrepten işe gitmeliydi. Traveler, Talita'nın biraz morarmış göz altlarına bakıyordu, bir yandan da ördeğin tüylerini yolmaya yardım ediyordu, Talita'nın bayıldığı aylık lüksleriydi, ayda iki kez pişerdi. Büyük bir amatördü Talita ördek işinde, nasıl olursa olsun hangi yemek türüne girerse girsin ördek, çok severdi. Traveler işlerin hiç de&nbsp;kötü gitmediğini, aşağı yukarı yolunda olduğunu yineliyordu&nbsp;içinden, kızgın değildi, Horacio'nun bazı bazı onlarla çay içmeye gelişine bile kızmıyordu, çünkü o geldiği zamanlar, zar&nbsp;zor anlayabildiği bir matematik oyununu oynamaya koyulurlardı; ama her şeye karşın, zaman geçirmek için oynanmalıydı&nbsp;bu oyun ve kişiler karşılıklı birbirlerine uyabilmeli, dostluklara değmeliydi, insanlar bunu duyumsayabilmeliydi. Bazen de&nbsp;kitap okurlardı, ne de olsa sosyalist gençliğin bir parçası olarak -Traveler'de Tanrı sevgisi de vardı- okuma zevki sürüp&nbsp;gidiyordu hâlâ, bir de tartışmaktan hoşlanıyorlardı, salt İspanyol-Arjantin karışımı bir zevk alışla, karşısındakinin düşünce ve yargısını kesinlikle kabullenmeden, tartışmak ve deliler gibi gülme fırsatlarını asla kaçırmadan, acı çeken insanlığın durumuna bakıp kendi durumlarının iyi olduğunu duyumsayarak, üstünlük duygusuna kapılmak; insanlığın bu&nbsp;pislik çamurundan çıkmasına yardımcı olmayı istemek de bahanesi...</p>

  <p>Traveler iyi uyuyamıyordu, evet, evet yalan değüdi hiç iyi uyuyamıyordu. Sabah güneşinde tıraş olurken Traveler, Talita&nbsp;bir yandan onu seyrediyor ve bunları yineleyip duruyordu kafasında, ustura, dedesinden kalma ustura inip kalkıyordu, inip&nbsp;kalkıyordu; Traveler, pijama pantolonu ve sırtında bir gömlek&nbsp;<span style="font-weight:bold;font-style:italic;">Ln Goyola'yı</span> çalıyordu ıslıkla, sonra durdu ve bağıra çağıra söylemeye başladı: <span style="font-weight:bold;font-style:italic;">Müzik, aşkla yaşayanların hüzünlü ekmeği</span>... Sonra&nbsp;ciddi bir tavır takınarak Talita'ya döndü, o, ha bire ördek yoluyordu o gün orada, mutluydu da, çünkü tüyler kolayca geliveriyordu ele, ördeğin de görünüşü iyiceydi, dipdiri, az görülür&nbsp;şeydir yılık gözlü, boynu bükük ölü hayvanlarda bu gözü açıklık, az fark edilir bir ışık çizgisi gözünde.</p>

  <p>Ne diye uykun bozuk senin Manou?</p>

  <p><span style="font-weight:bold;font-style:italic;">Müzik... hüzün...</span> Bozuk mu, benim mi? Sevgilim, gece boyu <span style="font-weight:bold;font-style:italic;">Liber penitentialis</span> üzerinde düşünüp duruyordum derin derin, Macrovius Basca Yayınlarından, geçen gün kız kardeşinin dalgınlığından yararlanıp Doktor Feta'dan aşırdım kitabı.&nbsp;Tabii ki geri vereceğim, çünkü ucuz bir şey değil. Düşünsene&nbsp;bir <span style="font-weight: bold; font-style: italic;">Liber penitentialis</span>,vay be!</p>

  <p>— &nbsp;&nbsp;&nbsp;O da ne öyle, diye sordu bazı el çabukluklarından ve gizli&nbsp;köşeli çekmecelerden anlayan Talita. Ne yani, benden saklıyorsun okuduğun şeyleri, evlendiğimizden beri ilk kez oluyor bu.</p>

  <p>— &nbsp;&nbsp;&nbsp;Al işte orada istediğin kadar bakabilirsin, ama önce ellerini yıkamak koşuluyla. Saklıyorum, çünkü çok değerli bir kitap, seninse ellerin hep ya havuçludur ya yağlı, işte öyle bir&nbsp;şeyler; ev işlerine öyle düşkünsün ki mutfakla ilgili olmavan&nbsp;herhangi bir şeyi yıpratabilirsin.</p>

  <p>— &nbsp;&nbsp;&nbsp;Senin olsun kitabın, dedi Talita, kırgın kırgın. Gel şu hayvanın başını kes, böyle hoşuma gitmiyor, ölü bile olsa gitmiyor.</p>

  <p>— &nbsp;&nbsp;&nbsp;Usturayla mı olsun, dedi Traveler, işi komikleştirir biraz, hem de usturayı böyle bir kesme işinde de kullanmalı, demir işleye işleye ışıldar.<br /></p>

  <p>— &nbsp;&nbsp;&nbsp;Hayır, hayır, şu keskin bıçakla.</p>

  <p>— &nbsp;&nbsp;&nbsp;Usturayla.</p>

  <p>— &nbsp;&nbsp;&nbsp;Hayır, bıçakla.</p>

  <p>Traveler, ustura elinde, yaklaştı ve ördeğin başını uçurdu.</p>

  <p>— &nbsp;&nbsp;&nbsp;Sakla samanı gelir zamanı, dedi Traveler. Tımarhane işi&nbsp;olursa, deneyimli olmamız iyidir. Morg Sokağı Cinayeti'ne öykünen biçimde.</p>

  <p>— &nbsp;&nbsp;&nbsp;Deliler böyle mi keser birbirini?</p>

  <p>— &nbsp;&nbsp;&nbsp;Yok canım, ama zaman zaman ufak tefek denemeler yaparlar, tüm duyarlı insanlar gibi, benzetmemi uygun bulursan.</p>

  <p>— &nbsp;&nbsp;&nbsp;Oho, ne çok var ne çok, dedi Talita, beyaz iple bağlanmış ördeği ortadan iki parçaya ayırdı.</p>

  <p>— &nbsp;&nbsp;&nbsp;İyi uyumadığım konusuna gelince, diye sürdürdü Traveler, tuvalet kâğıdıyla usturasını siliyordu, neden uyumadığımı biliyorsun, ne için olduğunu yani.</p>

  <p>— &nbsp;&nbsp;&nbsp;Diyelim ki evet, kabul. Ama hiçbir sorun olmadığını da bil.</p>

  <p>— &nbsp;&nbsp;&nbsp;Sorunlar, dedi Traveler, ilkel ocaklar gibi. Pat diye patlayana dek iyidirler. Bak diyeyim sana, bu dünyada belirli ve&nbsp;tek bir amaca yönelik sorunlar var, belirli ve tek bir amaca yönelik. Yokmuş gibi görünürler, şu anda olduğu gibi işte, ama&nbsp;bombanın saati yarın öğlene ayarlanmış gibidir. Tik-tak, tik- tak. Her şey iyi, iyi ya, iyi. Tik-tak.</p>

  <p>— &nbsp;&nbsp;&nbsp;Sıkıntı, bunalmışsın sen, dedi Talita, saati kuran sensin sen.</p>

  <p>— &nbsp;&nbsp;&nbsp;Elim, güzelim, elim, elimde ayarlanmış, kurulmuş olabilir yarın öğlene. O zaman ne kadar ise yaşayalım, bırakalım&nbsp;herkesler yaşasın bizle.</p>

  <p>Talita ördeği yağa buladı, sıvadı her yanını bir iyice, eleştirilebilecek bir görüntü.</p>

  <p>— &nbsp;&nbsp;&nbsp;Sitem mi ediyorsun bana, dedi, sanki ördekle konuşuyordu, sitem edecek ne var?</p>

  <p>— &nbsp;&nbsp;&nbsp;Hiçbir şey, hiçbir şey tabii şu an için, dedi Traveler. Yarın öğleyin görürüz, göreceğiz, saatin çarkını, çarkın dönüşünü,&nbsp;görüntüyü iyice görüntülemek için söylemiyorum bunu. Kurguyu uzatmak, daha sonraya uzatmak için.</p>

  <p>— &nbsp;&nbsp;&nbsp;Horacio'ya tıpatıp benziyorsun, dedi Talita. Ona ne biçim benziyorsun, inanılır gibi değil.</p>

  <p>— &nbsp;&nbsp;&nbsp;Tik-tak tik-tak, dedi Traveler, sigarasını ararken, tik-tak.</p>

  <p>— &nbsp;&nbsp;&nbsp;Evet, ona benziyorsun işte, diye bağırdı, fırlattı ördeği yere, gürültüyle; yumuşak, boğuk bir gürültüyle yere düştü ördek; iğrenç, bulantı verici. Evet Oliveira da burada olsa tik-tak&nbsp;derdi, o da bunun gibi hep simgelerle konuşur, anlatırdı. Beni&nbsp;rahat bırakır mısınız ikiniz de ha? Ona benzediğini bile bile&nbsp;söylüyorum, bile bile, yeter ki tüm bu saçmalıklara bir son veresiniz diye her şeyin böyle altüst olması doğru mu, olası mı?&nbsp;Dün de söyledim ona, dün akşam, dayanamıyorum artık, benimle tenis topu gibi oynuyorsunuz ikiniz de, her ikiniz iki yandan aynı anda vuruyorsunuz, böyle oynanmaz bu, oyun değil bu.</p>

  <p>Karşı koymasına karşın kollarıyla sardı onu Traveler, bir ayağıyla yerdeki ördeğe basmıştı, az kalsın kayıp havaya uçacaktı, onu burnunun ucundan öperek yatıştırdı.</p>

  <p>Oooo, belki de senin için değil bu bomba, yok belki senin için yavrucuğum, dedi Talita'yı yumuşatıveren bir tavırla&nbsp;gülümseyerek. Daha iyi bir pozisyonda kavramak için durum&nbsp;değiştirdi. Dinle bak, kafama yıldırım düşsün istediğimden değil, ama yine de bir paratoner ardına saklanmış olduğum duygusuna kapılıyorum; bir gün öğle vakti daha saat on ikiyi vurmadan çıplak kafamla ortaya çıkmalıyım, saklanmaksızın ha,&nbsp;işte o gün, işte o saatten sonra yine kendimi eskisi gibi duyumsayabileceğim. Horacio değil bunun nedeni, hayır sevgilim; bir&nbsp;haberci gibi çıkıp gelmiş olsa da, Horacio yüzünden değil, tamam mı? Eğer dönmemiş olsaydı, başka bir şey olurdu, başka&nbsp;bir şey gelirdi başıma: insanı özgürlüğe çağıran bir kitap okumuş olabilirdim, ya da bir başka kadına âşık olabilirdim... Yaşamın cilveleri, anlıyor musun, hiç mi hiç kuşku duymadığımız&nbsp;bir şeyin beklenmedik anda ve biçimde ortaya çıkıvermeleri ve&nbsp;her şeyi sorun haline getirmeleri. Anlamış olmalısın.</p>

  <p>— &nbsp;&nbsp;&nbsp;Ama onun aradığının ben mi olduğumu sanıyorsun, benim de... yani?</p>

  <p>— &nbsp;&nbsp;&nbsp;Hayır, hayır, onun aradığı kesinlikle sen değilsin, dedi,&nbsp;kolunu gevşetip Talita'yı serbest bıraktı. Hiç de fena ilgilenmiyor değil mi seninle Horacio. Kızma, kızma, sen de bu ilgiye&nbsp;değersin biliyorum, biri sana baksa, biri seninle konuşsa, kıskanacağımı da biliyorum. Ama Horacio zamanını değerlendiriyorsa seninle, evet bu durumda, bana istersen delisin de, ne&nbsp;dersen de, onun gözünde pek önemli değilsin, onun için de ben&nbsp;öfke duymuyorum. Dert de etmiyorum kendime. Başka bir şey&nbsp;var, başka, dedi Traveler sesini yükseltip. Ne yazık ki başka bir&nbsp;şey, piç kurusu. Allah kahretsin e mi?</p>

  <p>— &nbsp;&nbsp;&nbsp;Ya, demek öyle, dedi ördeği yerden alıp, bir bezle silip&nbsp;temizledi. Ezip geçmişsin bağrını hayvancığın. Böylece eveet&nbsp;başkaca bir şey, başka. Hiçbir şey anlamıyorum bunlardan ben, ama kuşkusuz haklısın sen de.</p>

  <p>— &nbsp;&nbsp;&nbsp;Eee, o da senin yerinde olsaydı, dedi alçak sesle Traveler, o da bir şey anlamazdı, hayır o da anlamazdı. Ama başkaca bir şeyin varlığını çok iyi bilirdi. Ürkütücü, korkunç denebilir, bizim yanımıza geldiğinde, duvarlar yıkılıyor, her şey&nbsp;uçup gidiyor cehennemin dibine; birden müthiş güzel oluyor&nbsp;gökyüzü, yıldızlar dökülüyor gökten ekmek sepetimize, elinle&nbsp;karıştırabilirsin yıldızları, yiyebilirsin de, şu ördek örneğin&nbsp;Lohengrin'in kuğusu olup çıkıyor, arkadan bakarak, arkadan&nbsp;tabii.</p>

  <p>&nbsp; — Sizi rahatsız etmiyorum ya, diye seslendi Bayan Gutusso, koridorun bir ucundan. Belki de özel şeyler konuşuyorsunuz, beni ilgilendirmeyen şeylere karışmayı hiç sevmem de.</p>

  <p>— &nbsp;&nbsp;&nbsp;Rica ederim, ne rahatsız etmesi, girin girin, dedi Talita,&nbsp;Hanımefendi, gelin de şu güzelim hayvancığa bakın.</p>

  <p>— &nbsp;&nbsp;&nbsp;Nefis, bu ne güzellik böyle, dedi Bayan Gutusso. Her&nbsp;zaman söylerim, ördek eti belki biraz serttir ama, lezzetlidir.</p>

  <p>— &nbsp;&nbsp;&nbsp;Manou üstüne çıkıp bir güzel çiğnedi, tereyağı gibi yumuşacık olacak, mis gibi, yumuşacık.</p>

  <p>— &nbsp;&nbsp;&nbsp;Ne demezsin, ne demezsin, dedi Traveler.</p>

  <p style="text-align: right;"><a href="../Text/Section0109.xhtml">(-102)</a><br /></p>
</body>
</html>
