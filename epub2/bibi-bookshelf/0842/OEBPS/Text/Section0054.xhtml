<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;">48</h1>

  <p>Montevideo'da, Tepe'de tepenin olduğu yakada -her ne kadar bu Tepe'nin yamacı, yakası yoksa da birden karşınıza çıkıverirdi, orada bulurdunuz kendinizi, orada mısın, başka bir&nbsp;yerde mi anlamaya zaman kalmadan- öyle ise Tepe tarafı demeyelim de Tepe'nin hemen yanında, alçacık evleri, sevimli&nbsp;yumurcakları olan mahallede, ona buna rastgele sorular sorması bir işe yaramamıştı, sorulara sevimli gülücüklerle karşılık veriliyordu. Kadınlar yardım etmek istiyorlardı ama hiçbir bildikleri yoktu ki, insanlar ev değiştiriyor bayım, burada her şey çok&nbsp;değişti, belki polis size bu konuda bilgi verebilir. Ama o gecikemezdi ki, vapur kalkacaktı, hem de hemen gitmezse her şey daha en başından berbat olacaktı; o niye mi oraya dek gitmişti,&nbsp;hani iskambil falına bakarsın, ya da yıldız fallarının dediklerine&nbsp;inanıp, işte öylesine. Liman yönüne giden bir başka tramvaya&nbsp;atladı, akşam yemeğine kadar bir kuşette yığıldı kaldı.</p>

  <p>O gece yine, sabahın ikisine doğru, ilk kez onu gördü yeniden. Hava sıcaktı, "kamara" da rahat değildi; yüzlerce göçmen horluyor, terliyordu, en iyisi nehrin üstündeki basık göğün altında bir köşeye yığılı urganların üstüne uzanmaktı, çıpanın oradaki nemli hava insanın tenine yapışıyordu. La Sibylle havalandırma bacalarının birinin ardından çıktı, elindeki eşarbın bir&nbsp;ucu yerde sürünüyordu, hemen sırtını döndü ve ambar girişlerinden birine doğru yöneldi. Kıpırdayamadı Oliveira, gördüğü&nbsp;her kimse, peşinden gitmesine izin vermezdi, biliyordu. Şu birinci mevkideki bebeklerden, yaşam ve deneyim dedikleri şeyin açlığını çeken ve alt güvertenin yağlı, pis ortamına dek inen kadınlardan biri olmalıydı. La Sibylle'e çok benziyordu, evet, ama&nbsp;asıl benzerliği o yaratıyordu o; yüreği kudurmuş köpekler eibi&nbsp;çırpınmayı kestiği zaman, bir sigara daha yaktı ve ne uslanmaz&nbsp;bir salak, bir geri kafalı olduğunu düşündü durdu.</p>

  <p>&nbsp; &nbsp; &nbsp; &nbsp;Tabii, bilinçaltı dediği yerde, yerine gelip geçici herhangi bir başkasını yansıtmak amacıyla, sevdiği kadını sökercesine&nbsp;çekip çıkaran o kontrolü dışındaki isteği içinde duyumsamaktan daha az acı vericiydi doğrusu la Sibylle'i gördüğünü varsayması. O ana dek, melankolik biri gibi durup durup bazı şeyleri yeniden anımsama zevkinden alıkoyamıyordu kendini, bazı yaşanmış olayları saatiyle, dakikasıyla, kendi ortamı içerisinde düşlemek, anımsamak, sonra da sakin sakin sigara izmaritini&nbsp;küllüğe bastırırken kesivermek. Sonrası da var, Traveler limanda karısı, eh sevimli sayılabilecek bir kadın olan -biraz sevimli,&nbsp;biraz Alida Valli havalı- Talita'yı ve sepetinin içindeki kediyi&nbsp;tanıtırken, yine böyle ıraklardan kopup gelen birtakım benzerlikler birden tümüyle bir araya gelince, ona gerçekten benziyormuş gibisine bir duyguya kapılmıştı; sanki görünüşte her şeyin&nbsp;yerli yerinde olduğu belleğinden, bir başka bedeni tamamlayabilecek, bir başka çehreye gelip oturabilecek, o bedene, sadece&nbsp;anılarda var olan türden -öyle sanıyordu- bir bakışla, dışarıdan&nbsp;bakabilen bir hayalet çıkıveriyordu birdenbire ortaya.</p>

  <p>&nbsp; &nbsp; &nbsp; Daha sonraki haftalarda, Gekrepten'in karşı konulmaz özverisi sonunda berbat olmuş haftalar boyunca kapı kapı gezerek kupon kumaş satmak gibi zor bir zanaattaki beceriksizliği... Ne çok bira bardağı devirdi, ne çok durup bekledi meydanlardaki banklara oturup evire çevire, her şeyi inceden inceye düşüne düşüne. Bir yığın araştırması ise elinden geleni, kendine düşeni yapmış olmak görünümündeydi: arayıp bulmak, açıklamaya çalışmak, sonsuza dek elveda demek. İnsanoğlunun, başladığı işi eksik bir yan bırakmaksızın sona erdirmesi eğilimi.&nbsp;Şimdi anlıyordu ki (bir gölge elindeki kedisiyle bacanın ardından sıyrılıp çıkıyor) Montevideo Tepesi'ne bu amaçla gitmemişti. Psikanaliz sinirine dokunuyordu, ama doğruyu söylüyordu, bunun için değildi Montevideo'daki Tepe'ye gidişi. Bir&nbsp;kuyu, birdenbire kendi içine dönen, derin bir boşluk gibiydi. Kongre Alanı'nın orta yerinde durmuş, kendi kendine çıkışmaya başladı: "Bu mu araştırma dediğin? Kendini özgür mü sanıyordun sen? Heraklit'in o sözü nasıldı bakayım? Sırala bakalım yeniden özgürlüğe gidişin basamaklarını, haydi yinele bir de&nbsp;görelim ne sıkıcı, haydi. Ama nerede yahu, sen huninin en altındasın dostum, dibine düşmüşsün." Bu buluşuyla, iyiden iyiye değer kaybına uğramış olduğu duygusuna kapılsa ya, hayır,&nbsp;midesinin orada bir yerlerde, böylesi durumlarda, sıkıntıyı mıkıntıyı, düşünceyi müşünceyi alaya aldığı ve ayakları, iki bacağı, karnı, kaburga kemikleri arasında kalan bölgede uygun biçimde büzüşüp ufaldığı zamanlarda bedenin rahat durumda&nbsp;olduğunu kişiye hayvanca bir yanıtla anlatması gibi belli belirsiz bir doygunluk duygusu vardı içinde, bu da canını sıkıyordu. Sıkıntısı şuydu: hep bir yerlerden dönüyor gibi değil de nereye gittiğini bilmese bile hep bir yerlere gidiyor, hep yoldaymış gibi duyumsuyor olması kendisini, hoşuna gidiyordu doğrusu. Bu hoşnutluğun üstünde yakıcı bir şeyler vardı, yandığını&nbsp;duyumsuyordu, bir tür düşünce umutsuzluğu yangısı, somut&nbsp;biçim almak isteyen, cisimleşmek için çırpınan bir şeylerin karşı koyuşu, bunu vejetatif doyumun gerisingeri iteleyişi, uzağında alıkoyduğu bir karşı koyuş. Zaman zaman seyirci gibi karşıdan bakıyordu bu uyuşmazlığa Oliveira, katılmaksızın, yan&nbsp;tutmaksızın, yergici, alaylı, yansız, işte böylece, sirkti, Don&nbsp;Crespo'nun avlusunda <span style="font-weight: bold; font-style: italic;">mate</span> içmelerdi, Traveler'in tangoları, işte işte bu aynada Oliveira kendine bakıyordu göz ucuyla. Hatta&nbsp;bir-iki bir şeyler de yazdı deftere. Gekrepten okumaya cesaret&nbsp;edemedi, seve okşaya çekmecelerden birinde saklı tuttu. Sonunda yavaş yavaş anladı ki, Montevideo Tepesi'ne gitmekle iyi etmişti, çünkü varsayılanların tersine, başkaca hareketli bir&nbsp;şeyler itelemişti onu oraya. La Sibylle'e âşık olduğunu bilmesi&nbsp;bir başarısızlık, bir bozgun değildi, ne de artık hükmünü yitirdi&nbsp;gibisine bir saptama; nesnesinden vazgeçebilen bir sevgi (evet&nbsp;nesnesinden kopabilirdi), boşlukta bulurdu besinini, hiçlikte,&nbsp;belki de başka başka güçlerle birleşir, bu güçleri birbirine bağlar, yeni bir atılımla şu patates kızartması ve birada boğulmuş&nbsp;bedeninin böğürlerinde duyumsadığı doygunluk halini yok&nbsp;ederdi. Defterin sayfalarını doldurmak için kullandığı tüm bu sözcükler, el kol savurmalar, keskin ıslık sesleri ile noktalanıyordu ve dolu dolu güldürüyordu onu. Ama bazen de Oliveira&nbsp;el işleriyle uğraşmakta buluyordu dinginliği, çivi düzeltmek,&nbsp;kendir, sicim gibi şeylerle labirent gibi kıvrımlı bir şeyler yapıp&nbsp;abajura yapıştırmak gibi... Gekrepten, nefis, diyordu, harika, ne&nbsp;güzel. Belki de aşk en yüce, en büyük zenginleşme idi, varlık&nbsp;vericisi olmak; varlığını sunmak; ama sonucundan kaçmak için&nbsp;-çünkü bumerang gibi çıktığı yere dönüyordu- kötü bir sona&nbsp;varması gerekiyordu, aşkı bırakacaktın unutuş denen şeyde yitip gitsin, bir kez bile olsa bu tozlu ve apaçık gerçekliğin yeni&nbsp;dönemecinde ayakta kalabilmek için, unutacaksın. Sevilen kişiyi, aşkın nesnesini öldürmek demek, insanoğlunun çok çok eskilerden beri önceden sezdiği gibi, aşk merdiveninde yarı yolda kalmamak için ödenmesi gereken bedel demekti. Tıpkı <span style="font-weight: bold; font-style: italic;">Faust&nbsp;</span>'un geçip giden zaman için yazdığı dilekçesindeki gibi, eğer&nbsp;sırası geldiğinde masaya konan boş bir bardak gibi bırakıp gidebilirsen her şeyin bir anlamı var demektir. Ve arkası gelir, artık şekersiz <span style="font-weight: bold; font-style: italic;">mate</span> içmek yok, yok.</p>

  <p>Ne kolaydı bağlantı şemasını çizerek kurmak, düşünce ve yaşam düzeni, bir uyum sağlamak ne kolaydı. Her zaman gösterdiğiniz ikiyüzlülük, geçmişi anlatırken deneyim sıralamasında gitgide geçmişi yüceltmek, yüzdeki kırışıklıklardan&nbsp;övünç payı çıkarmak, kırk küsur yaşların gülümseyiş ve sessizliğinde ancak var olan şu yaşamışlık havası yeterdi de artardı&nbsp;bile. Neden sonra neden, işte lacivert takım elbiseler giyilir, gümüşi şakaklar özenle briyantinlenip taranır, resim sergilerine&nbsp;gidilir, dış dünya ile uzlaşılırdı. Gizli kuşkuculuk, her şeylerden, her yerlerden geçmiş, dönüyor havalarına bürünmek, olgunluğa, evliliğe, kademe kademe geçiş, yemek sırasında ya&nbsp;da çocuğun kırık not getirdiği okul karnesi karşısında verilen baba öğütleri...</p>

  <p>Tüm bunlar ne gülünç, ne çok görülen şey, sürü davranışları, evet, bütün bunlar başka planda, derince düşünülünce daha da berbat gözükebilir.</p>

  <p>&nbsp; &nbsp; &nbsp; Tabii, şöyle de olabilir, mutlak güzellikteki bir yalnızlıkta ne tanık var, ne suçortağı, ihanet işini görür: Yalnız başınasındır kendi kendinle, kişisel çatışmalar, suçortaklıkları ve duygusal sarsıntıların ötesinde her şeyi, her şeyin bir soya, en azından bir halka, bir dile bağlı olduğunu bilmenin verdiği eziyetin, bilginin işkencesinin ötesinde sanırsın kendini. Yalnızsındır. Bir kez o tam özgürlük dediğimiz şeye görünüşte, ulaşılınca kimselere hesap vermeksizin, oyunu terk edip kavşakta ayrılırsın, koşulların tek yol ve en gereklisi diye sana sunduğu ilk önüne çıkan yola sapmak zorundasındır. İşte la Sibylle bu yollardan biriydi, edebiyat bir başka yoldu (defteri hemen yakınalı, Gekrepten umut-suzca e-li-ni ovuş-tur-sun-isterse), başıboşluk, tembellik bir başkası; derin düşüncelere dalıp kaybolmak&nbsp;başka bir yol. Corrientes Sokağı'ndaki <span style="font-weight: bold; font-style: italic;">pizzacının</span> önünde durmuş, şu büyük soruyu soruyordu kendine: "O halde, tekerleğin ortasında, çemberi tutan çubukların birleştiği yerde poyra mı olmalı?" Bilsen n'olacak, her yolun yanlış, eğer yolun ötelerine de ulaşmak isteğiyle sapmamışsan, hatalı olduğunu bilsen&nbsp;neye yarar, bildiğini sansan ne olur? Buda değiliz ki biz hepsinden önemlisi, burada lotus konumunda oturabilecek bir&nbsp;ağaç da yok. Her neyse, eni sonu bir aynasız çıkar karşına, oyna bakalım karşısında.</p>

  <p>&nbsp; &nbsp; &nbsp; &nbsp; &nbsp;Yolun ötelerine dek varma isteğiyle yürümek. Tüm bu boş sözlerden ona şu kısa görüntü kalıyordu kala kala. Evet evet bu&nbsp;üstünde kafa yorabileceği bir formüldü. Evet böylece Montevideo Tepesi'ni ziyaret edişi bir anlam kazanmış olacaktı, böylece&nbsp;la Sibylle artık yitip gitmiş bir nesne olacak, yerinde topluca bir&nbsp;bütünün çağırdığında hemen geliveren bir imgesi kalacak -onunla birlikte değil evet ama la Sibylle'in de ötesinde ya da&nbsp;onun berisinde, onun için, amaç o, evet ama la Sibylle'in kendisi değil. Ve Manou da, sirk de, şu sıralar üstünde aralıksız konuşadurdukları akıl almaz tımarhane tasarısı da, her şey, her&nbsp;şey önemli olabilirdi, yeter ki el atılsın, işlensin. Oliveira pizzayı ısırdı, dili yandı, bu kadar obur olursan böyle olur işte, neyse sonra daha bir iyi hissetti kendini. Ama kaç kez aynı şeyleri yaşadı durdu, döndü durdu gece kulüplerinde, kahvelerde, kentten kente, kaç kereler aynı buna benzer sonuçlara varmıştı,&nbsp;kendini sonunda daha bir iyice hissetmişti hep, hep bir başka biçimde yeniden yaşamaya başlayabilir güçte olduğunu sanmıştı. Örneğin bir gün öğleden sonra, çılgınlar gibi bir konsere gidip müzik dinlemiş, sonra, eee sonra ne olmuştu... Sonra öyle bir yağmur indirmişti ki, yeniden o konuya dönmek neye yarardı şimdi? Talita'ya gelince, o da aynıydı, ne kadar kafa patlatıp düşünüyorsa, o kadar berbatlaşıyordu. Bu kadın da kendi&nbsp;hatası yüzünden, ortada ciddi bir şey olmadığı halde acı çekiyordu, yalnızca kendisi orada diye, yanlarında; Talita ve Traveler arasında her şey değişmiş gibiydi; olmuş bitmiş gibi gözüken bir yığın önemli önemsiz şey, kendiliğindenmiş gibi giderken birden tehlikeli, keskin bir hal alıyor, sanki İspanyol usulü&nbsp;güveç beklerken sonunda Kierkegaard usulü ringa balığı kuyruğuna dönüşüveriyordu, daha fazlasmı söylemeye ne gerek.&nbsp;Pencereler arasına kurulan tahta köprü, normal düzene dönüş&nbsp;olduydu ama Traveler fırsatı kaçırmış, dönüp Oliveira'nın mahalleden çıkıp gitmesini söyleme gereği duymuştu, yaşamlarından da, evet hiçbir şey söylememişti ama, ona sirkteki şu işi&nbsp;bulmuştu, kanıtı mı, böylesi durumda, kendine acıyıp durmak&nbsp;aptallık olur, hani o seferki gibi, yağmur, yine yağmur, yine,&nbsp;vardı ya. Acaba hâlâ piyano çalıyor mu Berthe Trepat?</p>

  <p style="text-align: right;"><a href="../Text/Section0118.xhtml">(-111)</a><br /></p>
</body>
</html>
