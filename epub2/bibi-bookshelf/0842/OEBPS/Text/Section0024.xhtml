<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;">19</h1>

  <p>— &nbsp;&nbsp;&nbsp;Seni anladığımı sanıyorum, dedi la Sibylle, Oliveira'nın&nbsp;saçlarını okşarken. Bir şeyler arıyorsun evet, ama neyi aradığını&nbsp;bilmiyorsun. Ben de bilmiyorum ne olduğumu. Ama ikisi farklı&nbsp;şeyler. Geçen gece aranızda konuşuyordunuz hani... Evet doğru, sen daha çok bir Mondrian'sın, bana gelince, ben de bir Vieira da Silva'yım.<a id="footnote8"></a><sup><a href="#senol1" id="mehmet1">1</a></sup></p>

  <p>— &nbsp;&nbsp;&nbsp;Ne, dedi Oliveira, bir Mondrian mıyım ben?</p>

  <p>— &nbsp;&nbsp;&nbsp;Evet Horacio.</p>

  <p>— &nbsp;&nbsp;&nbsp;Yani katı düşünceleri olan.</p>

  <p>— &nbsp;&nbsp;&nbsp;Hayır, bir Mondrian'sın diyorum.</p>

  <p>— &nbsp;&nbsp;&nbsp;Peki, şu Mondrian'ın gerisinde bir Vieira da Silva gerçeğinin başladığım düşünmedin mi hiç?</p>

  <p>— &nbsp;&nbsp;&nbsp;Tabii düşündüm, dedi la Sibylle. Ama sen şimdilik henüz Mondrian gerçeğinden sıyrılamadın. Korkuyorsun, emin&nbsp;olmak istiyorsun. Ne konuda bilemiyorum. Hekim gibisin, bir&nbsp;şair değilsin.</p>

  <p>— &nbsp;&nbsp;&nbsp;Bırak şairleri, dedi Oliveira. Kıyaslamalar yaparak da&nbsp;Mondrian'a haksızlık etme.</p>

  <p>— &nbsp;&nbsp;&nbsp;Mondrian da güzel, harika, ama havası yok işte, anlatamıyorum, karşısında içinde boğulur gibi oluyorum. Sen ise kalkıp bütünüyle kavramak gerektiğini söylemeye başlıyorsun,&nbsp;çok güzel şeyler görüyorum evet, ama hepsi ölü, örneğin kuru&nbsp;çiçekler, ne bileyim.</p>

  <p>— &nbsp;&nbsp;&nbsp;Haydi be Lucie, biliyorsun neyi anlatmak istediğimi.</p>

  <p>— &nbsp;&nbsp;&nbsp;Adım Lucie, tamam, ama bana Lucie demeni istemiyorum, dedi la Sibylle. Bütünlük nedir, biliyorum. Sen yaşamındaki her şeyin birbirine benzemesini istiyorsun ve hepsini de&nbsp;aynı anda görmek istiyorsun. Bu böyle değil mi?</p>

  <p>— &nbsp;&nbsp;&nbsp;Az çok, dedi Oliveira. Soyut şeyleri yiyip yutmada felaketsin, akıl alacak gibi değil. Bütünlük, teklik, çokluk, tümünü&nbsp;bunların hiç örneğe gerek duymadan kavrayacak gücün yok&nbsp;mu? Hayır, olanaksız, yapamazsın. Neyse, açalım biraz: Senin&nbsp;yaşamın kendi gözlerinde bir bütün değil mi peki?</p>

  <p>— &nbsp;&nbsp;&nbsp;Hayır, sanmam. Parça parça, yaşadıklarım, başıma gelen şeyler...</p>

  <p>— &nbsp;&nbsp;&nbsp;Sen de bu parça parça şeylerin içinden geçen ipliksin ha,&nbsp;örneğin şu yeşil taşların, boncukların içinden. Dur bakalım,&nbsp;mademki taşlardan söz ediyoruz, nereden çıktı bu kolye ha?</p>

  <p>— &nbsp;&nbsp;&nbsp;Ossip verdi. Annesininmiş, Odessa'daki annesinin.</p>

  <p>Oliveira ağır davranarak <span style="font-weight:bold;font-style:italic;">mate</span> hazırlamaya koyuldu. La Sibylle, Rocamadour'un küçük yatağına doğru gitti. Ronald vermişti küçük çocuğu yanlarına alabilsinler diye. Yatak, Rocamadour, komşuların bağırıp çağırması, odada yaşanacak&nbsp;yer bırakmamıştı, ama kimse la Sibylle'i, Rocamadour'un bir&nbsp;hastanede daha iyi bakılacağı konusunda inandıramamıştı.&nbsp;Madam Irene'den telgraf geldiği gün köye kadar onunla gitmek, Rocamadour'u kundaklara, battaniyelere sarmak, odalarına tıka basa, zorla bir karyola sokmak, ilaç kokulu biberonu&nbsp;almak ve fitil koyma saati geldiğinde Rocamadour'un bas bas&nbsp;bağırmasına dayanmak gerekmişti. Yeniden <span style="font-weight: bold; font-style: italic;">mate</span> demledi. Bir&nbsp;yandan da göz ucuyla Ronald'dan aldıkları <span style="font-weight: bold; font-style: italic;">Deutsche Grammophon Gesellschaft</span>'ın kabını inceliyordu, kim bilir ne zaman&nbsp;oturup dinleyebileceklerdi. La Sibylle'in, Rocamadour'u kundaklarkenki beceriksizliği sinirine dokunuyordu; ayrıca, bebeği eğlendirmek için söylediği şarkılar, bazı bazı küçüğün yatağından yükselen kötü koku, viyaklamalar, ortada önemli bir&nbsp;şey olmadığından, oğlu için bütün bu yaptıklarının yapılması&nbsp;gerekenler olduğundan ve küçüğün üç günde iyileşeceğinden&nbsp;bu denli aptalca emin olması, deli ediyordu onu. Ve her şey&nbsp;ne kadar da etkisizdi, ya çok çok fazla geliyor, ya yeterli ölçüde olamıyordu. Ne işi vardı burada, Allah kahretsin? Daha bir 29 ay önce, herkesin ayrı odası vardı, sonra bir gün birlikte yaşamaya karar vermişlerdi. La Sibylle, müthiş ekonomik olur, demişti, iki kişi bir gazete almış olacaktı, ekmekler artmayacaktı,&nbsp;Horacio'nun çamaşırlarını ütüleyecekti kendisi, sonra kalorifer parası, elektrik... Tutumlu olmak değil miydi? Oliveira bu&nbsp;ani, iyi niyetli çıkışa hayran kalmıştı. Sonunda kabul etti, ihtiyar Trouille güç durumdaydı, Horacio'nun da ona otuz bin&nbsp;papel borcu vardı, sonra o sıralar, ne fark ederdi ha la Sibylle&nbsp;ile yaşamış, ha yalnız, çok fazla düşünüyordu, her şeyi inceden inceye hesaplama, evirip çevirme alışkanlığı artık canına&nbsp;tak etmişti. Birden, la Sibylle'in sürekli varlığının, aşırı boyutlara varan böylesi saçmalıklarından kendisini koruyacağına&nbsp;inanır gibi oldu, ama doğaldır ki, Rocamadour'un gelebileceğini önceden kestiremezdi. Ve böylece bazen Rocamadour'un&nbsp;çığlıkları kesilene dek ayak altından çekilmek zorunda kalıyordu ve ağlama sesleri canını sıkıyordu. "Böyle giderse Walter Peter'in kahramanlarına döneceğim," diyordu kendi kendine, "içinden konuş dur, konuş dur, eziyetin ta kendisi. Marius bir Epiküryen; bu ise hiç yere kötülük. Beni kurtaran tek&nbsp;şey, şu çocuğun çiş kokusu."</p>

  <p>— &nbsp;&nbsp;&nbsp;Sana söylüyorum, eninde sonunda OssipTe yatacaksın sen, dedi Oliveira, aklımda hep bu var.</p>

  <p>— &nbsp;&nbsp;&nbsp;Rocamadour'un ateşi var, dedi la Sibylle.</p>

  <p>Oliveira, sukabağı içine yeniden mate koydu. Bu çayı dikkatli kullanmak gerekiyordu, kilosu Paris'te 500 frank'tı,&nbsp;üstelik iğrençti de, Saint-Lazare Garı'ndaki ecza deposunda&nbsp;şu övücü etiketle satılıyordu: "Yabani mate, Kızılderililer tarafından toplanmıştır, idrar söktürücü, antibiyotik ve yumuşatıcıdır." İyi ki Rosario'nun avukatı -tam bir kardeş gibiydi&nbsp;doğrusu- beş kilo "Croix du Sud" marka göndermişti acele&nbsp;olarak, ama çoğu gitmişti, azıcık kalmıştı ellerinde. "Eğer mate kalmazsa, çayım olmazsa mahvolurum," diye düşündü.&nbsp;"Tek dostum, dert ortağım işte bu küçük yeşil köşe." Mate'nin su üstünde yüzüşünü, yaprakların kokusunu, dibe çöküşlerini inceliyordu, yapraklar emildikten sonra yeniden&nbsp;tüm parlaklığını kaybetmiş, kokusunu yitirmiş olarak fincan&nbsp;dibine düşüyordu, ta ki incecik bir su akıtılıp üstüne yaprakları yeniden diriltene dek öylece kalıyorlardı yalnız ve kederli insanlar için kurtarıcı bir Arjantin soluğu. Nicedir önemsiz&nbsp;şeyler Oliveira'nm gözünde önem kazanır olmuştu ve gözünü yeşil fincana dikmiş, derin derin düşünüyordu; sinsi zekâsı böyle anlarda dağların, gökteki ayın, ufukların, ergin bir&nbsp;kızın, kuşun ya da atın, insanda ahlaksızca bazı bilgilerin&nbsp;uyanmasına olanak sağlardı. "Belki de şu mate bende bir&nbsp;merkez oluşturuyor, ya da ortaya çıkarıyor" diye geçiriyordu&nbsp;aklından (ve La Sibylle'in Ossip'le yatabileceği konusu gittikçe uzaklaşıp küçülüyor, özünde kıvamını yitiriyordu, bir zaman sonra, saat 9'da yeniden odun atılması gereken sobaya&nbsp;rağmen oldukça soğuk sayılacak odanın havası içinde, köşe&nbsp;üstündeki buhar tabakası ve köpüklü yüzeyiyle mate, kendini ona sunmuş oluyordu böylece). "Peki bu merkez ne, bilmiyorum, bir bütünün topografik anlatımı gibi değerlendirilemez mi? Tabanı karo döşemeli koskoca bir salonda yürüyormuş gibiyim de sanki karo taşlardan tam bir tanesi kesinkes&nbsp;merkezde; doğru bir perspektifle düzen içinde öbürleri. Belirgin kesin nokta," diye yineledi Oliveira, tumturaklı bir biçimde, sözcüklerle böylece oyun oynadığı için kendi kendiyle&nbsp;alay ede ede, anamorfik bir resimdeki gibi doğru açıyı bulmak gerek (bu örnekteki incelikli yan şu: Bu <span style="font-weight: bold; font-style: italic;">maçı</span><a href="#senol2" id="mehmet2"><sup>2</sup></a>&nbsp;iyicene sivri maçı; birden düzenli karo yapısının kareleri ayıran çizgileri&nbsp;ölçüsüz, düzensiz biçimde bir yere yığılıveriyor. I. François'nın portresi ya da Sinigaglia savaşının ya da hiç işitilmemiş, <span style="font-style: italic;">maşırtıcı</span> ne varsa onun resmi olabilmesi için burnunu&nbsp;iyicene bu anamorfik resme yapıştırıp bakmak gerekiyor). Bu&nbsp;bütün, bir yaşam oluşturan edimlerin tümünün oluşturduğu&nbsp;toplamdır, ama bu bütün, yaşamın kendisi, aynı, çayı içilmiş,&nbsp;dibinde otları kalmış mate gibi, sona ermeden önce ortaya&nbsp;çıkmayı, kendini belli etmeyi pek istemiyor gibi; başka bir deyişle bu bütünü ancak başka birileri, örneğin özyaşam öykücüleri görebilecekti, Oliveira çok gülünç buluyordu, işin <span style="font-style: italic;">mü</span><span style="font-style: italic;">zellîği</span> kendi yaşam bütününü, kahraman olmaksızın, ne bir aziz gibi, ne de bir cani, bir boks şampiyonu, ne bir lider ne&nbsp;de papaz gibi davranmaksızın ele almakta, kavramaktaydı. Bu bütünü tüm çoğulluğu ile kavramak; sanki bir kasırganın, döngelin ekseniymişçesine, suyu içilmiş, soğumuş mate'nin&nbsp;dibe çöken otlarıymış gibisine değil.</p>

  <p>— &nbsp;&nbsp;&nbsp;Rocamadour'a çeyrek aspirin vereceğim, dedi la Sibylle.</p>

  <p>— &nbsp;&nbsp;&nbsp;İçirebilirsen eğer, Ambroise Pare'den daha kuvvetlisin&nbsp;demektir, dedi Oliveira, gel bir mate iç, yeni demledim.</p>

  <p>Bütünlük konusu kafasını kurcalıyordu, çünkü kolaycana feci tuzaklara düşebileceğini hissediyordu. 1930'lara doğru,&nbsp;henüz üniversite öğrencisiyken, (önceleri) şaşarak (sonraları)&nbsp;biraz alayla; sözde kişi bütünü görüntüsü altında aslında basit&nbsp;bir dil bütünlüğü ve karakter yapısının olgunlaşmamış, hatta&nbsp;büyümesini tamamlamamış doku sertleşmesi biçiminde kendini gösteren bir yığın 'kişilik'in var olduğunu keşfetmişti. Bu&nbsp;insanlar hiçbir zaman tam anlamıyla uymadıkları bir ilkeler&nbsp;dizgesi oluşturmuşlardı, hepsi de tam anlamıyla lafta kalıyordu, boş sözlerdi, sözcüğün eylemsel içeriği kesin biçimde ve&nbsp;zoraki yerini eylemsel değişimine bırakmıştı. Görev, ahlak,&nbsp;ahlaksızlık, töredışılık kavramları gibi, adalet, yardımseverlik,&nbsp;Avrupa, Amerika sözcükleri gibi, gece ve gündüz, karı ve eş&nbsp;sözcükleri gibi, nişanlılar, sevgililer, ordu, banka, bayrak,&nbsp;Amerikan altını, Moskova altını gibi, soyut sanat, Caseros savaşı gibi, tüm bunlar saçlarımız, dişlerimiz gibidir, yani kabul&nbsp;edilmiş şeylerdir, kendiliğinden cisimsizdirler, ne gözle görülebilir, ne analizleri yapılabilir, çünkü <span style="font-weight:bold;font-style:italic;">böylecedirler,</span> tıpkı böyle,&nbsp;bizi bir araya getirmiş, bütünlemiş, tamamlamış, güçlendirmişlerdi. Sözcüklerin insana zorla sahip oluşu, eylemin kendine can veren babasından öç alışı, düşmanından yararlanmak&nbsp;isteyen Oliveira'nın düşüncelerine renk katıyordu; biraz acı,&nbsp;biraz güvensizlik; bir yerde düşmanını geri teptireceği, sonra&nbsp;da peşine düşüp izleyeceği bir yolda kendi kendisiyle ve içinde bulunduğu gerçekle tam bir uzlaşmaya varana dek kullanacağı geçit yerini aşmak için düşmanından yararlanmalıydı,&nbsp;zorunluydu buna -nasıl, hangi yollardan, hangi uykusuz gecelerde, hangi kapkara gündüzlerde- sözü kullanmaksızın söze&nbsp;varmak (ne uzak ve hepten olanaksız!) ve akılcı bir anlayıştan uzak, derin bir bütünü en sonunda bireyin ne olduğunu&nbsp;anlamak için ele almak, şimdilik parmaklan arasında bir fincan mate tutuyorken Rocamadour'un küçücük kıçında ve kalçalarında dolaştırmasını istemediğinden olacak, viyaklayıp&nbsp;durmasına karşın onu kavrayan ellerine la Sibylle'in baka dura orada olmak ve bununla yetinmek.</p>

  <p style="text-align: right;"><a href="../Text/Section0097.xhtml">(-90)</a><br /></p>

  <p><br /></p>

  <p><a href="#mehmet1" id="senol1">1</a>&nbsp; Marie Vieira da Silva (1908-1961): Portekizli ressam.</p>

  <p><a href="#mehmet2" id="senol2">2</a>&nbsp;Cortâzar bu bölümde bazı sözcüklerin başına bir harf ekleyerek onları değiştiriyor, Türkçeye uyarlamak için sözkonusu olan sözcüklerin başına 'm' harfini eklemeyi uygun gördük.<br /></p>
</body>
</html>
