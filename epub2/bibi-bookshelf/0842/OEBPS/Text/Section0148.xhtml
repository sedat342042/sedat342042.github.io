<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;">141</h1>

  <p>Morelli'nin başkaca bir şeyi amaçladığı daha bir-iki satır okur okumaz, kolayca anlaşılıyordu. <span style="font-weight:bold;font-style:italic;">Zeitgeist</span>'ın derin katmanlarına, şu mantık' ın<a href="#senol1" id="mehmet1"><sup>1</sup></a>&nbsp;metinde bir ayakkabı bağcığı ile boğazının&nbsp;sıkılıverdiği bölümlere gönderme yapmaları, ona bir yasa payesi vermeyi bir yana bırakamayacak yapıtın derinlemesine incelenmesi ereği ve isteğini açıkça ortaya koyuyordu. Kâh pek&nbsp;ileri giderek, kâh geri çekilerek, Morelli, uzay ahlak anlayışları&nbsp;diye adlandırabileceğimiz ilkeler ve denge yasalarını son derece (her ne kadar bu yapılmasa da, olmuş olmasa da, iyi de insan hiçbir şeyden kesinlikle emin değildi ki) sert ele aldığı, anlattığı olaylarda pekâlâ beş-altı dakika içinde Actium Savaşı'nı&nbsp;Avusturya İmparatorluğu'nun <span style="font-weight:bold;font-style:italic;">Anschluss'&nbsp;</span>una<a href="#senol2" id="mehmet2"><sup>2</sup></a>&nbsp;bağlayıveriyordu (her üç A harfi seçilmiş kuşkusuz ya da bu tarihsel anların&nbsp;herhalde onaylanmasına aykırı düşmezdi, ne yani), olur da,&nbsp;Cochabamba Sokağı'ndaki 1200 numaralı evin kapı zilini çalan&nbsp;kişi, tut ki o an Pompei'de Menandre'nin evinin sütunlu avlusuna girmek için eşiğini aşıyor olsun: Tüm bunlar olsa olsa, ya&nbsp;çok bayağı ya da Bunuelvari, üstelik Kulüp üyelerinin gözünden de kaçmıyor bu durum, tüm bunların ya salt isteklendirme&nbsp;gibisine bir değeri var ya da anlamı daha derinde ve daha bir&nbsp;tehlike götürür parabol değerinde. İncil'e; Upaishads' lardakine, Şamanlann TNT yüklü konularına o denli gizemlilik ve şaşaa katan hokkabazlıkları andıran her tür söz ve oyun sayesinde Morelli özünde deşelediği, karşıdan vuruşlarla parça parça ettiği yapay bir edebiyatı, uydurma bir edebiyatı sürdürme&nbsp;fantezisinin bedelini ödüyordu kendine. Birden ortaya çıkan&nbsp;sözcükler, tam bir dil, bir biçemin yapısındaki süper-yapısallık,&nbsp;bir semantik, bir psikoloji, bir yapmacıklık ki görmeyin, sonunda korkunç harakirilere varıyorlardı tek tek. <span style="font-weight: bold; font-style: italic;">Banzail</span> Yeni bir&nbsp;emre kadar; ama tek garanti yok ha: sonunda öte yana atılan&nbsp;bir ip var mutlaka; Kitabın hacmini aşan, belkilere doğru fırlatılan olabilirlere, kim bilirlere; yapıtın olumlu varsayılan her tür görüntüsünü havada bırakan bir ip. Perico Romeno'yu kesin olarak mutlak olan her şeyin susuzluğunu duyan adamcağızı&nbsp;mutsuz eden bir şey, Oliveira'yı sevinçten tir tir titretiyordu.&nbsp;Etienne'in, Wong'un ve Ronald'ın imgelem gücünü coşturuyor,&nbsp;la Sibylle'i her eline bir enginar alarak çıplak ayakla dans etmek zorunda bırakıyordu.</p>

  <p>Calvados sigara dumanı ve tütün kokusu içinde yapılan tartışmalar sırasında, Etienne'le Oliveira, Morelli'nin neden&nbsp;edebiyattan bu denli nefret ettiğini soruyorlardı birbirlerine,&nbsp;nedendi, edebiyat der demez hatta Rimbaud'dan <span style="font-weight:bold;font-style:italic;">Exeunt'ü</span> yinelemek değil de nefret ya da neden sol şakağına 32 Colt markayı dayamak ve bilinen kesin sonuç denemek yerine nefret?&nbsp;Oliveira'nın düşüncesine göre Morelli her tür hoşça vakit geçirten, dinlendiren anlatının şeytani doğasından kaygı ve kuşku&nbsp;duyuyordu. Dinlendirici mi? (Peki hangi edebiyat öyle değildi&nbsp;ki, ortalıkta sürüklenen onca şey arasında, bir adet sakinleştirici&nbsp;hap yutturmak ya bir <span style="font-weight:bold;font-style:italic;">praksis</span> ya da bir <span style="font-weight:bold;font-style:italic;">ethos</span> yutturmak için hamule gibisine bir şey olamaz mı?) En belirsiz bölümleri, en yavanlarını okuyup çözümledikten sonra, Morelli'nin yazma biçimini renklendiren belli bir tona duyarlı olmayı öğrenmişti. Bu&nbsp;tonun betimlenebilecek niteliği coşkuyu yok edici oluşuydu,&nbsp;ama öze inildiğinde, daha daha derine; bu isteksizliğin koşullara ve kitapta anlatılan olaylara dayalı olmadığı bir güzel duyumsanabiliyordu, ama olayların anlatıldığı biçime yani aktarılıp biten şeyin üstünden fışkıran tarza -Morelli bunu gizlemek&nbsp;için olanca gayretini göstermişti- bağlı değildi. Özle biçim arasındaki çok uzantılı ilişki ortadan kalkıyor, ama yazarın aktardığı ya da o kendine has biçime başvurduğu, biçimsel materyali kullandığı ölçüde yeniden ortaya çıkıyordu. Araçlarını tek&nbsp;tek suçlar, mahkûm ederken, aynı zamanda onlar sayesinde&nbsp;gerçekleştirdiği çalışmalarını da bir yana atmış, yarış dışı bırakmış oluyordu. Kitabının anlattıkları bir işe yaramazdı ki, zaten&nbsp;bir şey de değildi ki, çünkü berbat biçimde anlatılmıştı, çünkü&nbsp;fazlası, sonrası yoktu, salt edebiyattı, edebiyat. Bir kez daha vara vara yazan yazdığı şeyler karşısında kapıldığı öfkeye varıyordu eni sonu, yalnız o kitaba değil genelde yazdıklarının tümüne karşı öfkeliydi. Gözüken ikilem, Morelli'nin düşleyip yazıya geçirdiği olgular kâh onlara karşı saldırıya geçerek, kâh&nbsp;sanatının zirvesinde bir usta gibi bütün kaynaklara başvurup&nbsp;olguları çözüme getirmeye çabalayarak birbirinden farklı kalıplara döktükten sonra bunları bir araya getirmesinde yatıyordu.&nbsp;Ortaya bir varsayım filan attığı yoktu, aydın tavır ve düşünceden yana da gözükmüyordu, ama yazdıklarının tümünden sıradan her tür çözümleme ya da anlatının yapacağı etkiden çok&nbsp;daha güçlü sınırsız bir etki ile yalan yanlış gibi gösterilmesinden bir dünyanın derinden derine çürümekte oluşu ortaya çıkıyordu, söylenecekleri biriktire yığa saldırı, yaka yıka değil, büyük kahramanlık konularını işleyen parçaların, sert bir tavırla&nbsp;kurgulanmış olguların, gösterdiği başarı ya da yıllardır roman&nbsp;ve öykü okuyucularında görülen edebi gelişme; kendiyse özgünleşme duygusu içinden bulup çıkarılabilecek şeytani alay&nbsp;ve yerginin birikimiyle saldırı. Bir dünya ki, sanki orkestra, ne&nbsp;şaşaa, ne görkemlilik öyle, her şey ve hepsi bir anda hiçliğe dönüşebiliyor, ustalaşmış bir gözün önünde, görmesini bilen gözler önünde; iyi ya, her şey orada başlıyordu zaten, yapıtın hepten inkârı, duyumsamak bunu; bir yandan da ikinci bir önsezi yine de Morelli'nin niyetinin bu olmadığı kuşkusunu duyurtmuyor, onun kendi kendini yıkıp yok etme gücü ve çabası kitabın her bölümünde tam bir değersizlikler ortamında değerli bir&nbsp;metali aramak gibi bir şeydi. Burada durup düşünmek gerekiyordu; yanılmak korkusu, kapıyı şaşırmak ve faka basmak korkusu vardı. Oliveira ile Etienne arasında en şiddetli tartışmalar&nbsp;bu konuda umut dünyalarının o noktasında patlak veriyordu&nbsp;işte, çünkü yanılmaktan korkuyorlardı, Babil Kulesi<span style="font-size: 14px;">'&nbsp;</span>nin hiçbir işe yaramasın diye yapılmış olma olasılığına inanan inatçı harika iki kâfir olmaktan korkuyorlardı. Batı ahlakı onlara göre&nbsp;muhabbet tellalıydı, öyle gözüküyordu, miras alageldikleri&nbsp;iyice bir çiğ sindirmeleri gereken nameleri ve geviş getirdikleri&nbsp;otuz yüzyıllık sezgileri tek tek usulca sokuveriyordu insanın&nbsp;kafasına. Bir çiçeğin hiç uğruna, bir hiç için güzel olabileceğine&nbsp;inanmaktan vazgeçmek zordu zor; karanlıklar içinde dans edilebileceğini kabullenmek acı gerçek, Morelli'nin tüm belirtileri&nbsp;ters yüz eden sözleri, bambaşka boyutlarda algılanan bir dünyaya, bambaşka boyutları olan bir dünyaya, sanki daha saf, daha katıksız bir görüntü için kaçınılmaz biçimde gerekli bir ön&nbsp;hazırlıkmış gibi (tüm bunlar nasıl parlak bir biçimde yazılmış&nbsp;ve nasıl da ayna önünde soğuk şakaya, alaya, yergiye karşı duyarlı) yaptığı göndermeler onları değnekle dokunarak coşkudan coşkuya salıyor benzer türde umutlar saçan bir umut, onay&nbsp;ama aynı zamanda da hepten güven duygusu vermeksizin onlara güvensiz umutlar saçan bir değnekle dokunup, onları dayanılmaz bir anlam belirsizliği içine bırakarak.</p>

  <p>Kala kala onlara Morelli'nin de aynı anlam belirsizliği içinde olduğunu akıldan çıkarmama tesellisi kalıyordu, o da bir yapıtı yönetiyordu bir orkestra yönetir gibi, ve ilk dinletisi, gerçek ilk dinletisi, belki de sessizlik denen şeyin en mutlak olanı,&nbsp;ta kendisidir kim bilir. İşte böyle sayfa sayfa yol alıyorlardı,&nbsp;kâh sövüp saya saya, kâh büyülenmiş gibi. La Sibylle ise sonunda, bir kedi gibi koltuğunda tostoparlak olmuş, belirsizlikler karşısında tükenmiş halde bir bakışla, kapalı bir pencere ve&nbsp;hiçbir yararı olmayan ateşli bir gece arasına doluşarak yığılıp&nbsp;kalan sigara dumanı arasından kurşuni çatılar üstünde belirecek gün doğumunu gözlerdi her seferinde.</p>

  <p style="text-align: right;"><a href="../Text/Section0067.xhtml">(-60)</a><br /></p>

  <p><a href="#mehmet1" id="senol1">1</a>&nbsp; &nbsp; Yazar, mantığı lo(gi)ca şeklinde yazarak bir tür sözcük oyunu yapıyor; Ispanyolcada Jögica mantık, loca ise deli anlamına gelir.</p>

  <p><a href="#mehmet2" id="senol2">2</a>&nbsp; &nbsp; ilhak.<br /></p>
</body>
</html>
