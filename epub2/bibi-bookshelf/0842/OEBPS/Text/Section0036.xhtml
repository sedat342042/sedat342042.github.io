<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;"><span style="font-weight: bold;">31</span></h1>

  <p>Gregorovius, uzun süredir, anlar gibi gözükmelerden, anlıyor numaraları yapmalardan vazgeçmişti, ama yine de, yanlış anlamalarda bir düzen, bir mantık görüntüsü olsun istiyordu.&nbsp;Oyun kâğıtları ne kadar iyi karıştırılırsa masanın dikdörtgenine&nbsp;veya yatak üstüne o denli iyi dağıtılırdı. Şu Arjantin içeceklerine fazlaca düşkün herifin ağzından orada burada gezinmelerinin nedenini dinleyip yakalamak. En kötü olasılıkla, şu an varsın uydursun, varsın yalan atsın hatta; ama sonra zor olacak&nbsp;örümceğin kendi ağından kurtulması. İki <span style="font-weight:bold;font-style:italic;">mate</span> arasında gönül&nbsp;indirip ya sorulara yanıt veriyor ya da geçmiş olaylara bir an&nbsp;dalıyordu. Soru sorma sırası kendine gelince de cenaze törenini&nbsp;en ince ayrıntılarına dek öğrenmek ister gibi alaycı bir tavırla&nbsp;bekleyerek, sorular soruyordu. La Sibylle'e doğrudan gönderme yapmıyordu gene de ama Gregorovius'un ona doğruyu&nbsp;söylediğinden kuşku duyuyordu. Montevideo mu, Lucca mı,&nbsp;yoksa Paris'te herhangi bir köşe mi? Gregorovius içinden, OIiveira'nın la Sibylle'in nerede olduğunu bir bilse hemen ardından koşarak gideceğini söylüyordu; yitik nedenler konusunda uzmanlaşmış gibiydi. Önce onları kaybetmek; sonra peşlerinden deli gibi koşmak.</p>

  <p>Adgalle, Paris'in tadını çıkaracak, dedi Oliveira, sukabağına yeniden <span style="font-weight:bold;font-style:italic;">mate</span> koyarak. Eğer cehenneme giden bir yol arıyorsa, şu şeylerden birini gösteriversin. Pek abartmadan tabii, kısa yoldan, ama zaten cehennemin de bir değeri kalmadı ya. Şimdilerde cehennem azabı mı: Ya akşamın altısında yapacağın bir metro yolculuğu ya da oturma belgeni yeniletmek için emniyetin önünde kuyruğa girmek örneğin...</p>

  <p>— &nbsp;&nbsp;&nbsp;Oysa sen, sen görkemli bir giriş isterdin öyle değil mi?</p>

  <p>Ajax<span style="font-size: 14px;">'</span>la konuşma, Jacques Clement, Keitel veya Troppmann'la.</p>

  <p>— &nbsp;&nbsp;&nbsp;Evet, ama şimdiye dek bulabileceğim, girebileceğim en&nbsp;büyük delik, lavabo deliği. Bunu Traveler bile anlayamaz, bu&nbsp;da onun pek de büyük insan olmadığını gösterir. Traveler, bir&nbsp;arkadaşımdır, tanımazsın sen.</p>

  <p>— &nbsp;&nbsp;&nbsp;Sen, dedi Gregorovius yere bakarak, sen oyununu saklıyorsun.</p>

  <p>— &nbsp;&nbsp;&nbsp;Örneğin?</p>

  <p>— &nbsp;&nbsp;&nbsp;Bilmiyorum, belki bir önsezi. Seni tanıdığımdan beri,&nbsp;arayış <span style="font-weight:bold;">içindesin,</span> ama aradığın şeyi çoktan bulmuş gibisin, cebinde ha?</p>

  <p>— &nbsp;&nbsp;&nbsp;Mistikler böyle derler, tabii cep sözü yoktur, onlar cep&nbsp;demez.</p>

  <p>— &nbsp;&nbsp;&nbsp;Ve bu yolda giderken de eee, epey insanın yaşamını&nbsp;bozmuş oluyorsun.</p>

  <p>— &nbsp;&nbsp;&nbsp;Onlar razı oğlum, kadınlar razı. Parmağını oynatman&nbsp;yeter, bekledikleri bu, ben de oynatıyorum, tamam. Hiçbir kötü&nbsp;niyetim yok benim.</p>

  <p>— &nbsp;&nbsp;&nbsp;Böylece neyi aramış oluyorsun, neyi Horacio?</p>

  <p>— &nbsp;&nbsp;&nbsp;Bir site kurma hakkını.</p>

  <p>— &nbsp;&nbsp;&nbsp;Burada mı?</p>

  <p>— &nbsp;&nbsp;&nbsp;Bu bir metafor. Paris de başka bir metafor (bazen senin&nbsp;böyle söylediğini duydum) bunun için buraya gelmiş olmak&nbsp;çok doğal geliyor bana.</p>

  <p>— &nbsp;&nbsp;&nbsp;Peki ama ya Lucie? Ya Pola?</p>

  <p>— &nbsp;&nbsp;&nbsp;Farklı, homojen olmayan nicelikler. Hepsi de kadın,&nbsp;böyle olunca da sen onları tek bir bütünde toplayabileceğine&nbsp;mi inanıyorsun? Ama canım onlar da kendilerine özgü doyumun peşinde değiller mi? Ya sen canım, birdenbire saf, masum hallere bürünen sen, küçük çocukta meydana gelen menenjit veya neyse hastalık işte ondan yararlanıp sızıvermedin&nbsp;mi buralara? İyi ki ikimizde de küçük burjuvalara özgü tepkiler yok, tersi durumda ikimizden birinin ölüsü çıkardı buradan, ötekinin de kolunda kelepçeler. Tam Şolohov'a göre bir hikâye. Biz birbirimizden nefret bile etmiyoruz. Bu odada iyi &nbsp;ve rahatız.</p>

  <p>— &nbsp;&nbsp;&nbsp;Sen, dedi Gregorovius yeniden gözünü yere dikip, sen&nbsp;hâlâ oynadığın oyunu açıklamıyor, gizliyorsun.</p>

  <p>— &nbsp;&nbsp;&nbsp;Sen açıkla dostum, iyilik etmiş olursun bana.</p>

  <p>— &nbsp;&nbsp;&nbsp;Seni burnunun doğrultusuna doğru süren bir saplantı&nbsp;var sende. İdefiks. Site kurma hakkı ha? Bir elin sitenin üstünde olacak daima. Duyduğun ise, pek de gideremediğin iflah olmaz bir hırs. Dauphine Meydanı'nın köşesine daha önce dikilmiş olan heykelini bulmak, görmek umuduyla geldin. Ben senin bu işi yaparkenki tekniğini anlamıyorum. Hırs olabilir, neden olmasın? Bazı yanlarınla oldukça olağandışı bir insansın tamam. Ama şimdiye değin, öteki hırslı insanların yaptıklarının tam tersini yapıyorsun. Örneğin Etienne, bırak Perico'dan söz etmeyelim şimdi.</p>

  <p>— &nbsp;&nbsp;&nbsp;Ohoo, arılaşılan gözlerin iyi iş yapmış, öyle gibi.</p>

  <p>— &nbsp;&nbsp;&nbsp;Tam tersini yaptın, diye yineledi Ossip, ama hırslı olmayı sürdüre sürdüre, vazgeçmedin, işte bunu anlayamıyorum,&nbsp;bir açıklaması olmalı.</p>

  <p>— &nbsp;&nbsp;&nbsp;Oh, açıklamaları bilirsin dostum... Her şey karmaşıktır.&nbsp;Hırs dediğin şey eğer hırstan vazgeçersen meyvelerini verir ancak. Nasıl, bu formül hoşuna gidiyor mu? Tamı tamına bu değil zaten, ama bu konuda sana söyleyebileceklerim, söylemek&nbsp;istediklerim tam böyle işte, sözle anlatılmaz şeyler gibi geliyor.&nbsp;Kuyruğunu yakalamak isteyen köpek gibi, dönüp durmak gerek etrafında. Bu ve şu site hakkında söylediklerim sana yetmeli, Karadağlının tekisin sen.</p>

  <p>— &nbsp;&nbsp;&nbsp;Pek açık seçik anlayamıyorum. Böylece sen... Bu Vedenta gibi ya da ona benzer bir yol değil mi? Dur biraz.</p>

  <p>— &nbsp;&nbsp;&nbsp;Hayır hayır.</p>

  <p>— &nbsp;&nbsp;&nbsp;Laik bir vazgeçiş öyleyse ha?</p>

  <p>— &nbsp;&nbsp;&nbsp;O da değil. Hiçbir şeyden vazgeçmiyorum ben. Her şey&nbsp;benden vazgeçsin, bir yana bıraksın beni diye elimden geleni&nbsp;yapıyorum. Bir çukur açmak için canım, bilmez misin, toprağı&nbsp;kazıp çıkarmak, bir bir köşeye atmak gerekir.</p>

  <p>— &nbsp;&nbsp;&nbsp;Peki, site kurma hakkın ne oluyor o zaman.</p>

  <p>— &nbsp;&nbsp;&nbsp;Tamam, işte orada yandın o zaman. Ne demişler, anımsasana <span style="font-weight: bold; font-style: italic;">Nous ne sommes plus au monde<a id="footnote12"></a><sup><a href="#senol1" id="mehmet1">1</a>&nbsp;</sup></span>Şimdi de bu sözü eşele, deşele bakalım yavaş yavaş.</p>

  <p>— Her şeyi dümdüz silme hırsı ve yeniden başlamak mı?</p>

  <p>— Biraz biraz öyle, tüm bunlara duyulan kuşku, zorla gelen birkaç damla gözyaşı belki, ey dik kafalı. Transilvanyalı, bunalmış kadınlara el uzatan hırsız, üç ruh çağrıcısının oğlu.</p>

  <p>— &nbsp;&nbsp;&nbsp;Ya sen, ya ötekiler, diyordu Gregorovius, piposunu&nbsp;ararken... Ne iş. Hey Tanrım! Sonsuzluğu çalıyorsunuz, sonsuzluk hırsızları, eter süzgeçleri, gök bekçileri, bulut avcıları.&nbsp;Ne mutlu ki hepimiz de kültürlü insanlarız, birkaçını sayabiliriz art arda böyle. Göksel domuzlar.</p>

  <p>— &nbsp;&nbsp;&nbsp;Şereftir bizim için, dedi Oliveira. Ama bu da, senin her&nbsp;şeyi anladığının, kavradığının kanıtıdır.</p>

  <p>— &nbsp;&nbsp;&nbsp;Geç! Ben oksijeni de azotu da Tanrı'nın verdiği ölçü ve&nbsp;oranda solumayı yeğlerim. Benim simyam sizinkiler denli uçucu&nbsp;değil. Beni ilgilendiren tek şey filozofların taşı. Senin süzgeçlerin,&nbsp;lavaboların, varlıkbilimsel çıkarmalarındaki önemsiz şey.</p>

  <p>— &nbsp;&nbsp;&nbsp;Uzun süredir metafiziksel konularda söyleşmemişiz ha?&nbsp;Dostlar arasında olmuyor, züppelik kokuyor. Örneğin Ronald&nbsp;nefret eder, Etienne de güneş tayfından çıkmaz. Seninle iyi geçiniyoruz.</p>

  <p>— &nbsp;&nbsp;&nbsp;Aslında iyi geçinebilirdik, dedi Gregorovius, dost olabilirdik, sende insanca bir şeyler olaydı. La Sibylle birçok kereler&nbsp;söylemiştir sana tahminimce.</p>

  <p>— &nbsp;&nbsp;&nbsp;Her beş dakikada bir. insanlar insan sözcüğüne ne anlam yüklüyorlar, nereye kadar, görmek gerek. Ama, la Sibylle&nbsp;niye seninle kalmadı, pırıl pırıl insanlığı ışıyan seninle ha?</p>

  <p>Çünkü beni sevmiyor. İnsanlık için çok şey gerek, çok şey işte şimdi Montevideo'ya dönecek ve yeniden şey hayatına düşecek.</p>

  <p>&nbsp;Belki de Lucca'ya gitti. Nerede olursa olsun, seninle olduğundan daha iyi olacaktır Horacio. Hatta Pola için, benim için ve ötekiler için de. Açık sözlülüğümü bağışla.</p>

  <p>Rica ederim Ossip Ossipoviç. Ne diye birbirimize maval okuyalım? Bir gölge oyuncusu ve bir kelebek terbiyecisiyle birlikte yaşanmaz. Seine Nehri'nin suları üstündeki mazotun&nbsp;oluşturduğu çizgili halkaların resmini çizerek günlerini geçiren&nbsp;bir insan tipi kabul edilemez. Ben ki dumanla yazı yazıyorum,&nbsp;asma kilitlerimle, havadan anahtarlarımla yaşayan biriyim. Yo,&nbsp;yo sana yanıt vermeyeceğim, çünkü soracağını biliyorum: Şu&nbsp;her yana sızan, her yere giren maddelerden daha öldürücü bir&nbsp;şey yoktu, onu her yerde bilmeksizin solursun, sözcüklerde,&nbsp;aşkta, dostlukta; beni bıraksınlar, yalnız; bıraksınlar tam zamanı. Yo hayır, kendimi tepetaklak asmayacağım, bunu söyleyemezsin. Bosnalı çocuk, geri çekil! Bir daha sokakta rastlarsan,&nbsp;görmezden gel beni.</p>

  <p>— &nbsp;&nbsp;&nbsp;Deli misin Horacio? Zır delisin sen, çok da inatçı.</p>

  <p>Oliveira cebinden küçük bir gazete parçası çıkardı, Tanrı bilir ne zamandan beri orada duruyordu: Nöbetçi eczane listesi. Pazartesi 8.00'den salı 8.00'e kadar açık olanlar.</p>

  <p>Roconquete Sokağı No: 444 (31-54-88), Cardou Sok. No: 366 (32-88-45), Esmeralda Sok No: 599 (31-17-80), Sarmiento Sok. No: 581 (32-20-21)</p>

  <p>— &nbsp;&nbsp;&nbsp;Bunlar da ne?</p>

  <p>— &nbsp;&nbsp;&nbsp;Gerçeğin tam eşiği. Açıklayayım: La Reconquete, bu Rio&nbsp;de Plata'daki İngilizlerin dışarı atılması demek. Cordoba: Üniversite kenti. Esmeralda ise bir papazın kıskançlığına kurban&nbsp;giden çingene kızın adı. Sarmiento, bir osurmuş ki ne rüzgârlar, ne rüzgârlar. İkinci dörtlük ise şöyle: Reconquete Sokağı,&nbsp;Lübnan kumarhaneleri ve lokantaları. Cordoba, nefis bademli&nbsp;pasta. Esmeralda, Colombia'da bir nehir. Sarmiento, ne de olsa&nbsp;solun destanını yazdı. Üçüncü dörtlük de şöyle: Reconquete bir&nbsp;eczane, Esmeralda bir başka eczane, Sarmiento üçüncüsü. Dördüncü dörtlük de...</p>

  <p>— &nbsp;&nbsp;&nbsp;Tekrar ediyorum, delisin sen, çünkü şu ünlü her şeyden&nbsp;vazgeçmişliğinde bir çıkış noktası göremiyorum.</p>

  <p>— &nbsp;&nbsp;&nbsp;620 Numara Florida Sokağı (31-22-00).</p>

  <p>— &nbsp;&nbsp;&nbsp;Birçok şeyden vazgeçmişsin belki, inkâr etmişsin, ama&nbsp;sen cenaze törenine gitmedin henüz, arkadaşlarının, dostlarının&nbsp;vüzüne bakamıyorsun da ondan.</p>

  <p>— &nbsp;&nbsp;&nbsp;749 numara Yrigoyen Sokağı (34-09-36).</p>

  <p>— Ve de Lucie, nehrin dibinde senin yatağındakinden daha iyidir.</p>

  <p>— Bolivar Sokağı 800 Numara. Telefon numarasının yarısı silik. Ama eğer mahalledekiler bir çocuk hastalansa, <span style="font-weight: bold; font-style: italic;">terramycine</span> bulamayacaklar.</p>

  <p>— &nbsp;&nbsp;&nbsp;Suyun dibinde, evet.</p>

  <p>— &nbsp;&nbsp;&nbsp;1117 numara Corrientes Sok. (35-14-18)</p>

  <p>— &nbsp;&nbsp;&nbsp;Ne bileyim ya da Lucca'da veya Montevideo'da.</p>

  <p>— &nbsp;&nbsp;&nbsp;Veya Rivadavia Sokağı 1301 numara (38-78-41).</p>

  <p>— &nbsp;&nbsp;&nbsp;Listeni Pola'ya sakla sen, dedi Gregorovius kalkarken,&nbsp;ben gidiyorum, canının istediğini yap sen de. Burada kendi&nbsp;evinde değilsin ama hiçbir şeyde gerçek payı yok nasılsa bu nedenle gitmek gerek diyorum <span style="font-weight:bold;font-style:italic;">ex nihilo</span><a href="#senol2" id="mehmet2"><sup>2</sup></a>&nbsp;vb. vb. Kuruntu ve düşlerin senin olsun, istediğin gibi kullan yanılsamalarını, rahat ol.</p>

  <p>Bir şişe içki almak için iniyorum.</p>

  <p>Oliveira kapının tam yanında yakaladı onu, avuç içini omzuna yapıştırıp:</p>

  <p>— &nbsp;&nbsp;&nbsp;Lavalle Sokağı, No: 2099, dedi dimdik yüzüne bakarak&nbsp;ve gülümseyerek, Cangallo Sok. No: 1501. Pueyrredon Sokağı, 53.</p>

  <p>— &nbsp;&nbsp;&nbsp;Telefonu yok galiba.</p>

  <p>— &nbsp;&nbsp;&nbsp;Anlamaya başlıyorsun, dedi Oliveira elini gerisin geri&nbsp;çekerken. Temelde farkına varıyorsun, artık sana bir şey söyleyemem, ne sana ne de başka kimselere.</p>

  <p>İkinci kata gelince ayak sesleri durdu. "Geri gelecek Ossip, diye düşündü; yatağını yakmamdan, çarşaflarını yırtmamdan&nbsp;korkuyor. Zavallı Ossip." Ama bir süre sonra ayak sesleri yeniden aşağı devam etti..<br /></p>

  <p>Yatağın üstüne oturdu. Konsolun çekmecesindeki kâğıtlara baktı. Perez Galdos'un bir romanı vardı, bir eczane faturası. Bu gece de eczane gecesiydi doğrusu. Kurşunkalemle yazılmış kâğıtlar. La Sibylle her şeyini götürmüştü, her şeyini, eskiyi yansıtan bir koku kalmıştı, duvardaki kâğıtlar, üstü çizgili örtüsüyle yatak. Galdos'tan bir roman, ne garip. Vicki Baum değilse, Roger Martin du Gard, bir de oradan bazen anlatılması zor bir sıçrayışla Tristan L'Hermite'e atlayışı, neyle ilgilidir bilinmez, saatler boyu yinelenen "düş kuran suyun hayalleri" sözleri; veya bir plaket, ya da Schvvitter'in anlatısı, bir&nbsp;tür özgürlüğe geçiş, kurtuluş, en gizli ve en tatlı bedel; yeniden John Dos Passos'a dalıp gitmesi ve bir yığın yazılı şeyi&nbsp;beş günde yiyip yutması.</p>

  <p>Kurşunkalemle yazılmış sayfalar mektuba benziyordu.</p>

  <p style="text-align: right;"><a href="../Text/Section0037.xhtml">(-32)</a><br /></p>

  <p><a href="#mehmet1" id="senol1">1</a>&nbsp;Dünyada değilizdir artık.</p>

  <p><a href="#mehmet2" id="senol2">2</a>&nbsp;Hiç yoktan.<br /></p>
</body>
</html>
