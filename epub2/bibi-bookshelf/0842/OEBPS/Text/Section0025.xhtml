<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;">20</h1>

  <p>— &nbsp;&nbsp;&nbsp;Eninde sonunda onunla yatacaksın, dedi Oliveira.</p>

  <p>La Sibylle, şimdi daha az viyaklayan oğlunun üstünü örttü, ellerini bir pamukla sildi.</p>

  <p>— &nbsp;&nbsp;&nbsp;Rica ederim git, ellerini yıka, yıkaman gerek, dedi Oliveira, hem de kaldır şu pisliği.</p>

  <p>— &nbsp;&nbsp;&nbsp;Derhal efendim, dedi la Sibylle ve Oliveira ta gözlerinin&nbsp;içine baktı (genelde zor becerebilirdi bunu). La Sibylle gidip bir&nbsp;gazete getirdi, yatağın üstüne yaydı, içine pamukları koydu,&nbsp;paketledi, tuvalete attı. Geri döndüğünde, elleri kıpkırmızı ve&nbsp;pırıl pırıldı, Oliveira ona bir <i>mate</i>&nbsp;uzattı. Koltuğa oturdu ve çubukla eme eme içmeye başladı. Boş hava emerdi ekseriya, çünkü çubuğu her bir yana döndürmeden edemezdi, sanki özellikle dibini, tortusunu, suyunu birbirine katmak ister gibiydi.</p>

  <p>— &nbsp;&nbsp;&nbsp;Sonunda, dedi Oliveira, dumanı burnundan üflerken.&nbsp;Ama bana haber vermeliydiniz. Şimdi tam 600 frank taksi parası sayacağım ve eşyalarımı başka bir yere taşıyacağım. Üstelik&nbsp;oda aramak da cabası ve bulamazsın da.</p>

  <p>— &nbsp;&nbsp;&nbsp;Niçin gidecekmişsin, dedi la Sibylle. Gerçek olmayan&nbsp;şeyleri durmaksızın kafanda düşlemekten ne zaman vazgeçeceksin? Rocamadour ağlamıyor artık, dedi, yatağa dönerek. Alçak sesle konuşalım. Aspirin verdim ya, iyi uyur şimdi. Gerçekten, kesinlikle Gregorovius'la yatmadım ben.</p>

  <p>— &nbsp;&nbsp;&nbsp;Tam tersi, yattın.</p>

  <p>— &nbsp;&nbsp;&nbsp;Hayır Horacio. Öyle olsa niçin sana söylemeyeyim ki.'&nbsp;Seni tanıdığımdan beri senden başka sevgilim de olmadı. Bunu söylemeyi, anlatmayı beceremiyorsam, seni güldürüyorsa söylediklerim, n'apalım; elimden geldiği biçimde konuşuyorum, ama hissettiklerimi anlatmayı bilemiyorum.</p>

  <p>— Tamam, tamam, dedi Oliveira, ona bir mate daha uzatarak. O halde seni değiştiren, oğlunun durumu; birkaç gün içinde tam bir ana oldun çıktm.</p>

  <p>— &nbsp;&nbsp;&nbsp;Ama Rocamadour hasta.</p>

  <p>— &nbsp;&nbsp;&nbsp;Evet doğru. Ama ben sanıyordum ki, tüm bu değişikliklerin nedeni başkaca bir şey. Gerçekte birbirimizi çekemez olduk.</p>

  <p>— &nbsp;&nbsp;&nbsp;Sensin beni artık istemeyen. Rocamadour'u da çekemeyen...</p>

  <p>— &nbsp;&nbsp;&nbsp;Bak bu doğru, doğrusu işin içinde ufaklık yoktu, onu hiç&nbsp;düşünmemiştim önceleri. Bir tek odada üç kişi biraz fazla. Bir&nbsp;de Ossip'i düşünürsek dört kişiyiz. Elbet dayanılır gibi değil.</p>

  <p>— &nbsp;&nbsp;&nbsp;Ossip'i karıştırma.</p>

  <p>— &nbsp;&nbsp;&nbsp;Çaydanlığı ateşe koysana, dedi Oliveira.</p>

  <p>— &nbsp;&nbsp;&nbsp;Onun bu işle bir ilgisi yok, diye yineledi la Sibylle. Koca&nbsp;aptal, neden acı çekmemi istiyorsun? Biliyorum, yorgunsun,&nbsp;beni de sevmiyorsun artık. Zaten hiç sevmedin beni, başka bir&nbsp;şeydi aramızdaki, bir tür düş dünyasındaydın. Peki Horacio,&nbsp;git, n'apayım, kalman için artık bir neden yok. Beni düşünme,&nbsp;alışığım ben, öyle sık terk edilmişimdir ki...</p>

  <p>Yatağa doğru döndü, Rocamadour uykuya dalmış gibi gözüküyordu.</p>

  <p>— &nbsp;&nbsp;&nbsp;Çok mu sık, dedi Oliveira, çaydanlığa yeniden taze mate koyarken. Duygusal özgeçmişine gelince, inşanı hayran bırakacak bir açık sözlülük var sende. Ossip'e sor istersen. Biri seninle tanışır tanışmaz hemen ona Kara tenli adamın öyküsünü&nbsp;anlatıyorsun.</p>

  <p>Anlatmam gerekiyordur ondan, anlamıyorsun.</p>

  <p>Tabii ki anlamıyorum, ne yazık ki bu böyle, yazgısal.</p>

  <p>Yazgısal da olsa bana demen gerek sanırım. Eğer biri seviyorsa, o sevene geçmişini dosdoğru anlatmalı insan; doğrusu budur. Senden söz ediyorum. Ossip'ten değil. Sen bana kız arkadaşlarından söz edebilirdin, edemez miydin yani? Ama ben&nbsp;senin gibi değilim, her şeyi sana anlatmayı gerekli bulurum. Birini sevmeden önce öbürlerini kafadan silip atmanın tek yolu bu, ardımızdaki herkes çekip gider ve odamızda baş başa kalırız böylece.</p>

  <p>— &nbsp;&nbsp;&nbsp;Bir tür günah bedeli ödeme ve belki de günah çıkartma.&nbsp;Önce Kara tenli adam vardı değil mi?</p>

  <p>— &nbsp;&nbsp;&nbsp;Evet, önce Kara tenli, dedi la Sibylle gözüne bakarak,&nbsp;sonra da Ledesma.</p>

  <p>— &nbsp;&nbsp;&nbsp;Ledesma tabii, evet, evet.</p>

  <p>— &nbsp;&nbsp;&nbsp;Sonra karnaval gecesi çıkmaz sokakta karşılaştığım üç&nbsp;adam var.</p>

  <p>— &nbsp;&nbsp;&nbsp;Ondan önce kim, diye sordu Oliveira, mate koyarken.</p>

  <p>— &nbsp;&nbsp;&nbsp;Bay Vincent, otel sahibinin kardeşi.</p>

  <p>— &nbsp;&nbsp;&nbsp;Ondan sonra?</p>

  <p>— &nbsp;&nbsp;&nbsp;Parkta ağlayıp duran şu asker.</p>

  <p>— &nbsp;&nbsp;&nbsp;Ardından?</p>

  <p>— &nbsp;&nbsp;&nbsp;Sen.</p>

  <p>— &nbsp;&nbsp;&nbsp;Sonraaası yok, beni listeye indirgedin, buradayım ben&nbsp;ve böyle listeye dönüşmek de hiç hoşuma gitmiyor. Aslına bakarsan Gregorovius'a okutturmalısm ezbere, tam liste...</p>

  <p>La Sibylle mate çubuğunu fincanda döndürüp duruyordu. Başını öne eğince tüm saçları Oliveira'nın yüzüne döküldü,&nbsp;böylece Oliveira'nın yüzünde beliren anlam silinmiş oldu.&nbsp;Umursamaz gibi gözüküyordu:</p>

  <blockquote style="margin: 0 0 0 40px; border: none; padding: 0px;">
    <p><i>Después fuiste la amiguita</i><br /></p>

    <p><i>de un vejete boticario</i></p>

    <p><i>y el hijo de un comisario</i></p>

    <p><i>todo el vento te sacó...</i></p>
  </blockquote>

  <p>Oliveira tango söylüyor, la Sibylle ise mate'sini yudumluyordu, yüzüne bile bakmadan omuz silkiyordu. "Zavallı yavrucak," diye geçirdi içinden Oliveira. Elini uzattı, yığılan saçları, perdeleri iki yana açar gibi savurdu geriye. La Sibylle'in dişleri arasında çıtırdadı çubuk.</p>

  <p>— &nbsp;&nbsp;&nbsp;Heey tokat atar gibisin, dedi la Sibylle titreyen iki parmağını dudağına koyup, umurumda bile değil, bana ne hem&nbsp;böyle işte.</p>

  <p>— Hayır efendim iyi ki sana ne, değil. Bana tutup da böyle hesap vermeseydin aşağısardım seni. Harikasın sevgilim, Rocamadour'a ve her şeye karşın harika.</p>

  <p>— &nbsp;&nbsp;&nbsp;Bu söylediklerin ne işime yarar ki?</p>

  <p>— &nbsp;&nbsp;&nbsp;Benim işime yarar ama.</p>

  <p>— &nbsp;&nbsp;&nbsp;Evet, sana göre hava hoş. Her şey sana yarar, sana göre, senin için, yeter ki sonuca varabilesin.</p>

  <p>— &nbsp;&nbsp;&nbsp;Sevgilim, dedi yumuşak bir tavırla Oliveira, biliyorsun ki gözyaşları mate'nin tadını bozar, tamam mı?</p>

  <p>— &nbsp;&nbsp;&nbsp;Belki ağlamam bile senin bir işine yarar.</p>

  <p>— &nbsp;&nbsp;&nbsp;Evet öyle, kendimi suçlu bulduğum ölçüde.</p>

  <p>— &nbsp;&nbsp;&nbsp;Defol Horacio, çek git, böylesi daha iyi.</p>

  <p>— &nbsp;&nbsp;&nbsp;Büyük bir olasılıkla, evet öyle. Ama söz arasında şunu&nbsp;da söyleyeyim; şu anda gidersem kahramanlık olur, çünkü seni&nbsp;yalnız bırakmış olurum, parasız-pulsuz, üstelik hasta bir çocukla.</p>

  <p>— &nbsp;&nbsp;&nbsp;Evet, dedi la Sibylle, gözyaşları arasından gülümserken,&nbsp;birazcık kahramanlık olur, doğru bu.</p>

  <p>— &nbsp;&nbsp;&nbsp;Ve ben bir kahraman olamayacağıma göre, her şey açık&nbsp;seçik ortaya çıkana dek burada kalsam daha iyi olacak. Kardeşim olsa burada şimdi, tıpkı böyle derdi.</p>

  <p>— &nbsp;&nbsp;&nbsp;Kal, sen de gitme.</p>

  <p>— &nbsp;&nbsp;&nbsp;Ama neden ve nasıl bu kahramanlıktan vazgeçtiğimi&nbsp;anlıyorsun, değil mi?</p>

  <p>— &nbsp;&nbsp;&nbsp;Tabii, hiç kuşkun olmasın.</p>

  <p>— &nbsp;&nbsp;&nbsp;Dur, anlayalım bakalım, söyle şimdi, niye gitmiyormuşum?</p>

  <p>— &nbsp;&nbsp;&nbsp;Gitmiyorsun, çünkü biraz fazlaca burjuvasın ve Ronald,&nbsp;Babs ve öbürleri bu işe ne der diye korkuyorsun.</p>

  <p>Tamam, anlaşıldı. Yalnız bilmeni istediğim bir şey var, vardığım kararda senin etkin pek yok. Ne acıdığım için, ne de&nbsp;dayanışma nedeniyle kalıyorum; kalıyorum, çünkü Rocamadour a her gün saati gelince biberon vermek gerek. Ayrıca seninle aramda ortak bir şeyler var hâlâ.</p>

  <p>Bazen ne gülünç oluyorsun bilsen, dedi la Sibylle.</p>

  <p>— Kuşkusuz öyle, Bob Hope hiç kalır benim yanımda, dedi Oliveira.</p>

  <p>— &nbsp;&nbsp;&nbsp;Aramızda ortak bir şey yok artık, derken dudağını garip<b><i>&nbsp;</i></b>biçimde ısırıyorsun...</p>

  <p>— &nbsp;&nbsp;&nbsp;Bak, şöyle değil mi?</p>

  <p>— &nbsp;&nbsp;&nbsp;Evet, tamı tamına öyle, inanılır gibi değil.</p>

  <p>Mendillerini ağızlarına bastırıp, yeniden gülmeye başladılar.</p>

  <p>Öyle bir gülüyorlardı ki Rocamadour uyanabilirdi. La Sibylle, ön ayakları daha kısaca olan koltuktan aşağı kayıyordu, belinin yaslandığı yastıksa iyice bir eğim veriyordu. Mendilini ısırarak gülmesini durdurmaya çalışan Oliveira'nın gözlerine yaşlar doldu,&nbsp;tutmaya çalıştı onu, ama ne yaptıysa olmadı, yere yuvarlandı sonunda la Sibylle, Oliveira'nın bacakları arasına yığıldı.</p>

  <p>— &nbsp;&nbsp;&nbsp;Bir daha yap bakayım, yüzüm nasıl oluyormuş bunu&nbsp;söylerken, diye yalvarır seste konuştu Oliveira.</p>

  <p>— &nbsp;&nbsp;&nbsp;İşte böyle, dedi la Sibylle. Yeniden gülmelere koyuldular iki büklüm. Oliveira karnını tutmuş, öne eğilmiş, basıyordu&nbsp;kahkahayı, la Sibylle onun yüzünü tam önünde gördü, gözyaşlarına boğulmuştu gözleri. Birbirlerine sarılarak geriye devrilip&nbsp;öpüştüler, ısırarak biraz, çünkü ağızlarını tanıyamadılar birbirlerinin, farklı ağızlardı öptükleri, saç baş karmakarışık, elleriyle&nbsp;arayıp buluyorlardı birbirlerini, masanın kenarından yere devrilen mate, la Sibylle'in eteğine damlıyordu şıp şıp.</p>

  <p>— &nbsp;&nbsp;&nbsp;Söyle bakayım, Ossip nasıl sevişiyor, diye mırıldandı&nbsp;Oliveira, dudaklarım la Sibylle'inkine bastırarak. Çabuk söyle,&nbsp;kanım tepeme fırlıyor, daha fazla dayanamam böyle, korkunç.</p>

  <p>— &nbsp;&nbsp;&nbsp;Çok güzel sevişiyor, dedi la Sibylle, onun dudaklarını&nbsp;dişlerken. Senden daha iyi ve de uzun süre götürüyor.</p>

  <p>— &nbsp;&nbsp;&nbsp;Ama belini artırabiliyor mu ha? Yalan söyleme. Gerçekten de doyuma ulaşabiliyor musun?</p>

  <p>— &nbsp;&nbsp;&nbsp;Oho, hem de nasıl, bazen öylesine çok oluyorum ki, nefis&nbsp;bir duygu... Evet, yapıyor, sonra da yeter diyene dek, lütfen diyene dek... Ters dönüyoruz, dayanamıyorum artık, acele etmek&nbsp;gerek, anlıyorsun değil mi? Ama yok, nereden anlayacaksın.</p>

  <p>Sen en ufak, en zayıf duyarlanmada duruyorsun, hep böyle.</p>

  <p>— &nbsp;&nbsp;&nbsp;Ben de, öbürleri de, diye homurdandı dikleşerek. Bu mate&nbsp;ne berbat, değil mi, çok berbat, gidip biraz dolaşacağım ben.</p>

  <p>— &nbsp;&nbsp;&nbsp;Sana Ossip'i iyice anlatmamı istemez misin, devam etmeyeyim mi, dedi kuşdilince la Sibylle. Onlardan anlatayım...</p>

  <p>— Kuşdili canımı sıkıyor. Senin de hiç düş gücün yok. Hep aynı şeyleri yineliyorsun. Zayıf duyarlanma ha, bir yenilik bu.</p>

  <p>Sonra "onlardan anlatayım" denmez hem.</p>

  <p>— Kuşdilini ben icat ettim, dedi la Sibylle alaylıca, sense ağzına geleni söylüyorsun, yeter ki parlak sözler olsun, ama gerçek kuşdili bu değil ki.</p>

  <p>Ossip'e gelelim...</p>

  <p>Aptallık etme Horacio. Onunla yatmadım diyorum sana. Büyük Siyu yemini mi edeyim sana?</p>

  <p>—Yo, neyse, eni sonu inanacağım tabii ki sana.</p>

  <p>— &nbsp;&nbsp;&nbsp;Zaten, dedi la Sibylle, sonunda yatacağım bu gidişle Ossip'le, bunu sen istemiş olacaksın.</p>

  <p>— &nbsp;&nbsp;&nbsp;Sahi, samimi olarak söyle, tipi hoşuna gidiyor mu?</p>

  <p>— &nbsp;&nbsp;&nbsp;Hayır. Ama eczaneye para ödemek gerek ilaçlar için.&nbsp;Senden tek kuruş isteyemem, hem Ossip'ten de isteyip adamı&nbsp;batıramam.</p>

  <p>— &nbsp;&nbsp;&nbsp;Evet biliyorum, dedi Oliveira, şu Samaritenİi<a id="footnote9"></a><sup><a href="#senol1" id="mehmet1">1</a></sup> yanım.&nbsp;Parkta bulduğum küçük asker, onu da öyle ağlar haliyle bırakamazdın değil mi?</p>

  <p>— &nbsp;&nbsp;&nbsp;Pek tabii. Görüyorsun, ne farklıyız birbirimizden.</p>

  <p>— &nbsp;&nbsp;&nbsp;Evet, acımak benim sığınağım değildir. Ama şu sabahlardan birinde ağlamaya başlayacağım ben de...</p>

  <p>— &nbsp;&nbsp;&nbsp;Seni ağlarken düşünemiyorum, dedi la Sibylle, sen yağmalamayı bilirsin.</p>

  <p>— &nbsp;&nbsp;&nbsp;Ağladığım olmuştur.</p>

  <p>— Öfke ve kudurganlıktandır yalnızca. Sen ağlamayı bilmezsin. İşte bu, yapmayı beceremeyeceğin bir şey.</p>

  <p>Oliveira, la Sibylle'i dizleri üstüne çöktürdü. La Sibylle'in kokusu, la Sibylle'in ensesi hüzne boğuyordu onu şu an. Bu koku ki daha önceleri ona... "İşaretler, belirtiler arasından aramak" diye düşündü Oliveira dalgın dalgın. "Evet, beceremeyeceğim bir iş ağlamak da, acımak da."</p>

  <p>Birbirimizi hiç sevmedik biz, dedi la Sibylle'in saçlarını öperken.</p>

  <p>Benim adıma konuşma, dedi la Sibylle, gözlerini kapatarak. Seni sevmediğimi bilemezsin. İşte bunu da bilemezsin, ağlamayı bilmediğin gibi.</p>

  <p>— &nbsp;&nbsp;&nbsp;Beni kör mü sanıyorsun sen, iyicene kör!</p>

  <p>— &nbsp;&nbsp;&nbsp;Hayır, tam tersi, ama birazcık kör olsan ne iyi olurdu.</p>

  <p>— &nbsp;&nbsp;&nbsp;Ya, eşyaları tanımak için dokunmak, zekâdan öteye gidebilen içgüdü. Sihirli yol, ruhun karanlık gecesi.</p>

  <p>— &nbsp;&nbsp;&nbsp;Pek yararlı olurdu senin için, diye yineledi inatla la&nbsp;Sibylle, bir şeyi anlamak isteyip de anlamış gibi gözüktüğünde&nbsp;böyle yapardı.</p>

  <p>— &nbsp;&nbsp;&nbsp;Dinle, sahip olduğum, elimin altında var olan, benim&nbsp;olan her şey gayet güzel anlatabiliyor ki, herkes kendi yoluna&nbsp;gitmeli. Sen seninkine, ben de benimkine. Yalnız olmaya gerek&nbsp;duyuyorum Lucie, ne yapacağımı da bilemiyorum. Sana haksızlık ediyorum, sana da, Rocamadour'a da, bak bak, uyanıyor,&nbsp;evet öyle sanıyorum ki haksızlık bu, böyle sürüp gitmesini de&nbsp;istemiyorum.</p>

  <p>— &nbsp;&nbsp;&nbsp;Beni de, Rocamadour'u da kaygı konusu yapma.</p>

  <p>— &nbsp;&nbsp;&nbsp;Hayır, kaygılanıyorum, ama birbirimizin ayakları üstünde yürüyoruz, bu hem rahatsız edici bir durum, hem de hiç&nbsp;güzel değil, yeterince kör değilim belki sevgilim, ama göz sinirlerim senin bensiz de kıvırabileceğim gösteriyor. Kız arkadaşlarımdan hiçbiri, her ne kadar bunu söylerken gururum yaralanıyorsa da, hiçbiri benim için kendini öldürmedi.</p>

  <p>— &nbsp;&nbsp;&nbsp;Evet Horario.</p>

  <p>— &nbsp;&nbsp;&nbsp;Yani, seni ya bu akşam ya yarın sabah terk edip gidecek&nbsp;kadar yüreklilik gösterirsem sanki hiçbir şey geçmemiş gibi&nbsp;aramızda...</p>

  <p>— &nbsp;&nbsp;&nbsp;Hiçbir şey, dedi la Sibylle.</p>

  <p>— &nbsp;&nbsp;&nbsp;Sen de yeniden oğlunu Bayan Irene'e götürürsün, roman okumayı sürdürürsün, en berbat yerlerde yaşamını riske&nbsp;sokup en berbat saatlerde dolaşabilirsin.</p>

  <p>— &nbsp;&nbsp;&nbsp;Kesinlikle.</p>

  <p>Sokaklarda istediğin kadar garip kızlar bulup evine getirir, bir şeyler üretirsin onlarla, Wong sana tabaklarla&nbsp;cambazlık gösterilerini öğretecektir. Ossip iki metre gerinden&nbsp;seni izleyecektir, yüzünde alçakgönüllü bir eda ve elleri önde bitişik...</p>

  <p>— &nbsp;&nbsp;&nbsp;Rica ederim Horacio, dedi la Sibylle kollarıyla ona sarılıp, yüzünü onun kolları arasına saklayarak.</p>

  <p>— Ve rastlantısal olarak, Bastille'de bir gece karşılaştığımız gibi tıpkı, karşılaşacağızdır, kesin bu, anımsıyor musun?</p>

  <p>— &nbsp;&nbsp;&nbsp;Duval Sokağı'nda.</p>

  <p>— &nbsp;&nbsp;&nbsp;Az sarhoş değildim, ha, birden sokağın ucunda çıktın&nbsp;ortaya, kalakaldık ikimiz de oracıkta iki aptal gibi.</p>

  <p>— &nbsp;&nbsp;&nbsp;Çünkü ben seni konsere gidecek sanıyordum.</p>

  <p>— &nbsp;&nbsp;&nbsp;Sen de Madam Leonie ile buluşacağını söylemiştin.</p>

  <p>— &nbsp;&nbsp;&nbsp;Yeşil süveterin vardı üstünde, bir oğlancıyı avutmaya çalıştığın için tutuklamışlardı seni.</p>

  <p>— &nbsp;&nbsp;&nbsp;Kahveden tekme tokat dışarı atmışlardı herifi, ağlayıp durdu.</p>

  <p>— &nbsp;&nbsp;&nbsp;Bir başka kez, Jemmapes Rıhtımı yakınında karşılaştık.</p>

  <p>— &nbsp;&nbsp;&nbsp;Hava çok sıcaktı, dedi la Sibylle.</p>

  <p>— &nbsp;&nbsp;&nbsp;Jemmapes Rıhtımı'nda ne işin vardı bir türlü anlayamadım gitti, ne arıyordun?</p>

  <p>— &nbsp;&nbsp;&nbsp;Hiçbir şey aramıyordum.</p>

  <p>— &nbsp;&nbsp;&nbsp;Elinde bir para vardı.</p>

  <p>— &nbsp;&nbsp;&nbsp;Kaldırımın kenarında bulmuştum, ne güzel parlıyordu.</p>

  <p>— &nbsp;&nbsp;&nbsp;Oradan Republique Meydanı'na gittik, orada da sirk barakaları vardı, hani bir kutu şekerleme kazanmıştık.</p>

  <p>— &nbsp;&nbsp;&nbsp;Berbattı.</p>

  <p>— &nbsp;&nbsp;&nbsp;Bir başka kez de Mouton-Duvemet'de metrodan çıkıyordum, seni gördüm, bir kara tenli ile bir Vietnamlı arasına&nbsp;oturmuştum.</p>

  <p>— &nbsp;&nbsp;&nbsp;Ya sen, aslında sen oralarda ne arıyordun hiç bana demedin?</p>

  <p>— &nbsp;&nbsp;&nbsp;Pedikürcüye gidiyordum, dedi Oliveira, kadının bir bekleme salonu vardı, görme, mor ve eflatun tonlarda duvar halılarıyla kaplanmış; gondollar, palmiyeler, ay ışığında kucaklaşan sevgililer; düşün bir, 12 x 18'lik formalar tam beş yüz kez yinelenmiş.</p>

  <p>— &nbsp;&nbsp;&nbsp;Oraya ayak tırnakların için gitmiyordun, değil mi yalnızca bunları seyre...</p>

  <p>— &nbsp;&nbsp;&nbsp;Tırnaklar için değildi yavrucuğum. Ayak tabanımdaki&nbsp;bir siğil için. Vitamin eksikliğiymiş.</p>

  <p>— &nbsp;&nbsp;&nbsp;Kayboldu mu bari, dedi la Sibylle, başını kaldırıp, çok ilgileniyormuş gibilerden bakarak.</p>

  <p>İlk kahkahayı patlattıklarında Rocamadour uyandı ve inlemeye başladı. Oliveira içini çekti, yine başlayacaktı, la Sibylle sırtını dönmüş, yatağa eğilmişti, elleri ileri geri gidip geliyordu.&nbsp;Oliveira mate koydu demlemek için, bir sigara sardı. Düşünmek istemiyordu. La Sibylle gidip ellerini yıkadıktan sonra&nbsp;döndü. Birbirlerinden bakışlarını kaçırarak mate'lerini içtiler.</p>

  <p>— &nbsp;&nbsp;&nbsp;Bu öykünün iyi yanı şu ki, dedi Oliveira, melodrama&nbsp;dönüşmüyor. Bana öyle bakma eğer birazcık düşünürsen, demek istediğimi anlarsın.</p>

  <p>— &nbsp;&nbsp;&nbsp;Anlıyorum, dedi la Sibylle, bunun için bakmıyorum ben.</p>

  <p>— &nbsp;&nbsp;&nbsp;Aa, tabii sen sanıyorsun ki...</p>

  <p>— &nbsp;&nbsp;&nbsp;Evet, biraz öyle. Ama en iyisi bundan söz açmamak.</p>

  <p>— &nbsp;&nbsp;&nbsp;Haklısın. Tamam. Sanırım ufak bir tur atacağım.</p>

  <p>— &nbsp;&nbsp;&nbsp;Geri dönme, dedi la Sibylle.</p>

  <p>— &nbsp;&nbsp;&nbsp;Haydi canım, abartmayalım, dedi Oliveira. Nerede geceleyeyim istiyorsun? Aşılması gereken dalyanlar, sokaktan&nbsp;esen ince yel, iki eder, ararsam beşten az eder yine de engeller.</p>

  <p>— &nbsp;&nbsp;&nbsp;Geri gelme, en iyisi bu Horacio, dedi la Sibylle. Şu an&nbsp;bunu kolayca söyleyebiliyorum. Dönme. Anla biraz.</p>

  <p>— &nbsp;&nbsp;&nbsp;Yine de biraz çabuk davrandık kutlamakta, görgü kurallarını iyi bildiğimiz için ha?</p>

  <p>— &nbsp;&nbsp;&nbsp;Açındırıyorsun Horacio kendine. Acıyorum haline.</p>

  <p>— &nbsp;&nbsp;&nbsp;Oooo! Yoo, yavaş ol bakalım.</p>

  <p>— &nbsp;&nbsp;&nbsp;Bilirsin ki bazen iyi anlarım, iyi görürüm. Her şey açık&nbsp;seçiktir gözümde. Bir saat önce gidip kendimi nehre atmayı düşündüğümü de söylemem gerek.</p>

  <p>— &nbsp;&nbsp;&nbsp;Seine Nehri'nden çıkarılan kimliği belirsiz kadın. Ama zavallım, sen kuğu gibi yüzmeyi bilirsin.</p>

  <p>— &nbsp;&nbsp;&nbsp;Acıyorum sana, diye yineledi la Sibylle. Şimdi anlıyorum. Nötre Dame'ın arkasında karşılaştığımız o gece gördüm...&nbsp;İnanmak istememiştim yalnızca. Çok güzel bir mavi gömlek&nbsp;vardı üstünde. O gündü ilk kez otele gittikti değil mi?</p>

  <p>— &nbsp;&nbsp;&nbsp;Hayır, o gün değildi ama olsun. Sonra da sen bana kuşdili konuşmayı öğretmiştin.</p>

  <p><span style="font-weight:bold;font-style:italic;">—</span> Ya şimdi tüm bunları sana acıdığım için yaptım dersem.</p>

  <p>— &nbsp;&nbsp;&nbsp;Haydi canım sen de, dedi Oliveira, şaşkın şaşkın ona bakarak.</p>

  <p>— &nbsp;&nbsp;&nbsp;O akşam tehlikedeydin. Her şey ortadaydı, uzaktan işitilen siren sesi gibi... Hissediyordum ama anlatamam şimdi sana.</p>

  <p>— &nbsp;&nbsp;&nbsp;Tehlikeler yalnızca metafiziksek içinde bulunduklarım&nbsp;yani, dedi Oliveira. İnan bana, beni nehirden sırık uzatıp da&nbsp;kurtarmayacaklar. Ya bağırsak bozukluğundan, ya Asya gribinden; ya da Peugeot 403 altında gebereceğim.</p>

  <p>— &nbsp;&nbsp;&nbsp;Bilmem, dedî la&nbsp;Sibylle. Bazen kendimi öldürmeyi dü-şiindüğüm olur, ama sonunda yapamadığımı görüyorum. Rocamadour için sanma, ondan önce de böyleydi. İntihar daha iyi&nbsp;gelir bana. Ama sen düşünmüyorsun ya... Neden metafiziksel&nbsp;tehlikeden söz ediyorsun? İçine atlayacak metafiziksel ırmaklar&nbsp;da var Horacio. Ve sen kendini bir gün sularına fırlatacağın ırmaklardan birinin içindesin.</p>

  <p>— &nbsp;&nbsp;&nbsp;Belki de, dedi Horacio, adı Tao bunun.</p>

  <p>— &nbsp;&nbsp;&nbsp;Seni koruyabileceğimi sandım. Sus bir şey söyleme. Sonra baktım, bana gereksinimin yoktu senin. Bir sonatı çalmak&nbsp;için bir araya gelmiş iki müzisyen gibi sevişiyorduk.</p>

  <p>— &nbsp;&nbsp;&nbsp;Bak bu söylediğin şey çok güzel.</p>

  <p>— &nbsp;&nbsp;&nbsp;Evet, tamı tamına böyle, biri bir yanda piyano çalıyor, kemancı da keman çalıyor, bundan da sonat doğuyor, ama görüyorsun, aslında karşılaşmıyoruz. Bunu hemen sezdim ben, ta baştan. Ama Horacio, çaldığımız sonatlar harika, nefis şeyler.</p>

  <p>— &nbsp;&nbsp;&nbsp;Evet canım, evet sevgilim.</p>

  <p>— &nbsp;&nbsp;&nbsp;Ya kuşdili?</p>

  <p>— &nbsp;&nbsp;&nbsp;Evet o da.</p>

  <p>— &nbsp;&nbsp;&nbsp;Bütün kulüptekiler, o akşam Berry Rıhtımı'nda, ağaçların altında, sabaha kadar yıldız avladık durduk, sen susadın,&nbsp;bir şişe çok pahalı köpüklü şarap aldık, nehir kıyısında içtik.</p>

  <p>— &nbsp;&nbsp;&nbsp;Şarapçının biri, ayyaşın teki çıktı geldi, şişeyi onunla&nbsp;paylaştık.</p>

  <p>— &nbsp;&nbsp;&nbsp;Ne çok şey biliyordu, Latince biliyordu, doğulu filozofları, hatta tutup şeyden... söz ettiniz.</p>

  <p>— &nbsp;&nbsp;&nbsp;Ibn Rüşd'den sanınm.</p>

  <p>— &nbsp;&nbsp;&nbsp;Evet, şu panayır gecesi, bir erin bacaklarımı okşadığı akşamdı. Bir yumruk çaktın burnunun üstüne. Hepimizi karakola&nbsp;aldılardı.</p>

  <p>— &nbsp;&nbsp;&nbsp;Şşşt! Rocamadour duyabilir, dedi Oliveira gülerek.</p>

  <p>— &nbsp;&nbsp;&nbsp;Rocamadour iyi ki seni hiç anımsamayacak, henüz gözlerinin ardında bir görüntü izi yok. Önüne atılan ekmek kırıklarını tek tek alan kuşlar gibi. Sana bakarlar ve yerler yerdekini,&nbsp;sonra uçup giderler. Geride bir şey yoktur artık.</p>

  <p>— &nbsp;&nbsp;&nbsp;Hayır geriye kalan hiçbir şey yok.</p>

  <p>Merdiven boşluğunda, üçüncü kattaki kocakarının bağırışı duyuldu, her zamanki gibi körkütük sarhoştu o saatte. Oliveira&nbsp;dalgın bir bakış fırlattı kapıya doğru, ama la Sibylle sokuldu&nbsp;iyice ona, dizlerine dek sıyrılarak indi, ağlıyor titriyordu.</p>

  <p>— &nbsp;&nbsp;&nbsp;Neden bu büyük keder, neden bu kadar, dedi Oliveira.&nbsp;Metafiziksel ırmaklar ta yakınımızdan geçip gidiyor, çok uzağa&nbsp;gitmek gerekmez sularını bulmak için. Dinle minik kuşum, boğulmak hiç kimsenin hakkı değil benim olduğu kadar. Ama sana söz veriyorum bir konuda, ölümüm daha da acı versin diye&nbsp;bana, son anda seni anımsayacağım, son saniyede. Renkli kapaklı, gerçek bir dizi roman, boyalı fotoroman.</p>

  <p>— &nbsp;&nbsp;&nbsp;Gitme, diye mırıldandı la Sibylle, dizlerine sarılıp. Gitme.</p>

  <p>— &nbsp;&nbsp;&nbsp;Yalnızca küçük bir gezi, semt içinde.</p>

  <p>— &nbsp;&nbsp;&nbsp;Hayır, hayır, gitme.</p>

  <p>— &nbsp;&nbsp;&nbsp;Bırak beni. Geri döneceğimi biliyorsun, en azından bu&nbsp;gece geri döneceğim.</p>

  <p>— &nbsp;&nbsp;&nbsp;Birlikte gidelim. Bak, Rocamadour uyuyor, sessiz sakin&nbsp;yatar biberon saatine kadar. Önümüzde tam iki saat var, Arap&nbsp;mahallesindeki kahveye gidelim, şu kederli görünümlü yer, orada rahat ederiz.</p>

  <p>Ama, Oliveira yalnız çıkmak istiyordu. La Sibylle'in kendisini saran kollarından yavaşça sıyrıldı. Saçlarını okşadı, boynundaki kolyeye dokundu parmaklarıyla, ensesinden öptü, bütün saçları yüzüne dökülmüş ağlayan la Sibylle'in kulak ardına öpücükler kondurdu, bir yandan da ağlayışını dinliyordu.&nbsp;"Şantaj yok," diye düşündü, "yüz yüze bak ağlarken, sinemalardan öğrendiğin şu ucuz hıçkırıkları da bırak." Çenesini kaldırdı, kendisine bakmak zorunda bıraktı onu.</p>

  <p>— Berbat herifin biriyim. Pis biri, dedi Oliveira. Bırak, bedelini de tek başıma ödeyeyim. Belki de ölecek olan oğlun için otur ağla, gözyaşlarını benim için dökme, harcama boşu boşuna. Tanrı bilir, Zola Baba'dan beri böyle bir sahne daha görülmemiştir. Bırak çıkayım, rica ederim bırak.</p>

  <p>— &nbsp;&nbsp;&nbsp;Neden, dedi la Sibylle, aşağı kalmadan, yenik düşmüş&nbsp;biri, sopa yemiş bir köpek gibi.</p>

  <p>— &nbsp;&nbsp;&nbsp;Ne için 'neden'?</p>

  <p>— &nbsp;&nbsp;&nbsp;Neden, niçin?</p>

  <p>—Ah! Neden bütün bunlar demek istiyorsun. Git sen ara, öğren nedenini. Sanırım yalnızca bizim yanlışımız değil bu. Yeterince büyümedik biz Lucie. Bu bir kalite, evet değer, ama çok&nbsp;pahalıya mal oluyor. Çocuklar oyun oynarlar birlikte, sonra da&nbsp;saçlarını çeker, can yakarlar. Bu da böyle bir şey olmalı. Bunları&nbsp;yeniden yeniden düşünmek gerek.</p>

  <p style="text-align: right;"><a href="../Text/Section0133.xhtml">(-126)</a><br /></p>

  <p><a href="#mehmet1" id="senol1">1</a><b>&nbsp;&nbsp;</b>Filistin'in Samariten bölgesi.</p>
</body>
</html>
