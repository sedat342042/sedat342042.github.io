<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;">52</h1>

  <p>Çünkü, gerçekte Traveler'e hiçbir şey <span style="font-weight: bold; font-style: italic;">anlatamazdı</span> ki. Yumağın ip ucunu bulup bir başlasa, önce birazcık bir yün ipi, sonra metrelerce yün <span style="font-weight: bold; font-style: italic;">lana</span>, lanatomi, lanapurna, lanatumer, lana tali te, lanationalite, la laine,<a href="#senol1" id="mehmet1"><sup>1</sup></a>&nbsp;yün, yün diye diye, soluğun kesilsin dövsün, dövün sarın sar da yünleri soluksuz bulantı sarsın, sarınsın sarınsın, ama yün yumağı sarmamasın durup da&nbsp;kendi kendine. Traveler'e iyice bir anlatmalı söylediklerinin&nbsp;doğrudan hiçbir anlamının olmadığını (peki ama ne gibi bir anlamı vardı ki bunun?) ama bir şekil olduğu kadar bir alegori de&nbsp;olduğunu. Aşılmaz bir uzaklık ne zekâ, ne kültürle ilgisi olmayan düzey sorunu: iskambil oynamak ya da Traveler'le John&nbsp;Donne konusunda tartışmak, gerisiyle bir ilgisi yoktu bunun,&nbsp;her şey ortak görünümdeki topraklarda geçiyordu, insanlar&nbsp;arasında bir maymun türü; salt maymun kafasından geçenleri&nbsp;açıklayamıyor diye, maymun olmayı istemek, çünkü onların,&nbsp;üstünde akıl yoracakları bir şeyleri yoktu ve güçleri de bundan&nbsp;ileri geliyordu, böylece sürüp gidiyor.<br /></p>

  <p>Klinikte ilk birkaç gece çok sakin geçti; eskiden beri orada çalışan personel yine işlerinin başındaydılar, yenilerin işi şimdilik yalnızca bakmakla, anlamak, deneyim kazanmak ve beyaz gömleğini sırtına geçirmiş, eczanesinde harıl harıl sübye ve&nbsp;yatıştırıcılar hazırlayan Talita'nın yanında toplanmakla sınırlıydı. Talita her şeyi yeniden keşfe çıkmış gibiydi. Tek derdi şu &nbsp;Couca Ferraguto'dan nasıl kurtulacağı idi, yöneticinin dairesine demir atmış, kliniği, patron <span style="font-weight: bold; font-style: italic;">new deal'ı</span> kısa terimlerle özetlemesini dinlediği sürece baskı altında tutmaya kararlıydı; hijyen, disiplin, iş-aile-vatan-millet, gri pijamalar ve ıhlamur içirtmek... Günde en az on kez eczaneye gelip başlarına dikiliyor,&nbsp;yeni çalışma ekibinin sözümona aralarında kurdukları mesleki&nbsp;diyalogu kulağını dikip dikkatlice dinliyordu. Talita'ya karşı&nbsp;belli bir patron duygusu vardı, genç kadın her şeye karşın eczacı ününe yaraşır olmaya çalışıyordu, ama kocası ve o arkadaş,&nbsp;kayda değer hiçbir şey çağrıştırmıyordu kafasında. İşin sıkıcı&nbsp;yanına bakın ki her şeye karşın ikisini de sevimli buluyordu,&nbsp;bu da onlarla Corneille üzerine uzun uzadıya tartışmalara itiyordu, bu sırada Ferraguto da yönetim işlerine bir düzen vermekle uğraşıyor ve yavaş yavaş kafasında kılıç yutanların yerini şizofrenler, saman balyalarının yerini de ensülin ampulleri&nbsp;alıyordu. Doktorlar -üç kişiydiler- sabahları hastaları yüklüyorlardı, başkaca da kimseyi rahatsız etmiyorlardı. Büyük pokerci stajyer doktorla Oliveira ve Traveler sıkı dost olmuşlardı&nbsp;şimdiden, üçüncü kattaki odasında, nefis beşliler, floş royal'ler,&nbsp;onluk, yüzlük peso'ların konduğu çanak elden ele geziyordu ki&nbsp;demeyin gitsin. Hastalar mı onlar da iyiydiler, sağ olsundu soranlar.</p>

  <p style="text-align: right;"><a href="../Text/Section0096.xhtml">(-89)</a><br /></p>

  <p><a href="#mehmet1" id="senol1">1</a>&nbsp;Lana (yün) sözcüğünün çağrıştırdığı lana ile başlayan, bu kökten türetilen sözcükler ip gibi çözülüyor.<br /></p>
</body>
</html>
