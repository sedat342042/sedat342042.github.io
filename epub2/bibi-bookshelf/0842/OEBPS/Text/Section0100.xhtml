<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;"><span style="font-weight: normal;">93</span></h1>

  <p><span style="font-weight:bold;font-style:italic;">Ama aşk, ah bu sözcük</span>... Ahlakçı kesilen Horacio derinlemesine bir nedeni olmaksızın tutkulardan kuşku duyan, ne kadar sokak varsa, ne kadar ev, ne kadar kat, ne kadar oda, ne kadar&nbsp;yatak, ne kadar düş ve unutuş ya da ne kadar anı varsa, onlarla&nbsp;anılan bir kentte, yolunu şaşırmış, her şeyi aşağılayan Horacio.&nbsp;Sevgilim, seni senin için sevmiyorum, benim için de, ne de ikimiz için, seni seviyorum, çünkü kanım sana tutulmaya iteliyor beni, seni seviyorum, çünkü benim değilsin, çünkü öte yakadasın, başka bir yerden beni çağırıyorsun, atla diyorsun, tut, bul beni, ulaş, ama ben atlayamam, çünkü sahiplenme duygusunun derinlerine inersen sen bende değilsin ki, sana ulaşamıyorum, bedenini aşıp geçemiyorum, gülüşünün ötesi neresi, bazı&nbsp;saatler var ki beni seviyor olman sarsıyor beni, şaşkınım (sevmek fiilini ne de kolay türden kullanıyorsun, yemeklere, çarşafların üstüne, otobüslere saldığın hava ve tat berbat), bana olan&nbsp;sevgin altüst ediyor beni, çünkü bana köprü olmuyorsun, Wright olsun, Le Corbusier olsun, asla tek taraftan karaya bağlı&nbsp;bir köprü yapamayacaklar; böyle serçe gözlerinle bakma bana kuş kafa, senin için aşk basit bir iş, bir işlem, sen benden önce iyileşeceksin hem, her ne kadar benim seni sevdiğimden daha&nbsp;da çok seviyor olsan da beni, böyle. Tabii iyileşeceksin, kuşkum&nbsp;yok bundan, çünkü sağlıklısın sen, benden sonra başkası gelecek, giysi değiştirir gibi değiştireceksin sen de. Öyle yapıyorlar.&nbsp;Pasaport görevi üstlenecek bir aşk isteyen, geçit veren, dağlar&nbsp;aşırtan, anahtar aşk, silah aşk, insana Argus'un binlerce gözünü verecek olan, her yerde hazır ve nazır kılan, müziğin başladığı, duyulabildiği noktadan önceki sessizlik olan bir aşkı; öyle bir kök ki, o uçtan sonra bir dil dokunmaya başlanıyor, işte öylesi bir aşk isteyen sinsi Horacio'dan bunları duymak ne kadar&nbsp;hüzün verici değil mi? Ama ne saçma aslında hepsi, hepsi var&nbsp;sende, sende uykuda bunlar, seni bir bardak suya daldırmak&nbsp;yeter, tıpkı yabangülü gibi, yavaş yavaş, yaprak yaprak fışkırsın çiçekler, şişerek yuvarlacık biçimler çıksın ortaya, güzellik&nbsp;gözüksün. Bitimsiz vericisin sen, ben almayı bilmiyorum, bağışla beni. Bana elmayı uzatıyorsun, ben ise dişlerimi konsolun&nbsp;üzerinde unutmuşum. <span style="font-weight: bold; font-style: italic;">Stop!</span> Dur bakalım, böyle böyle derken.&nbsp;Neyse. Kabalık yapabilirim, düşünsene bir. Ama iyi düşün, pek&nbsp;kolay değil öyle.</p>

  <p>Neden <span style="font-weight:bold;font-style:italic;">stop</span> dedim? Duygu üretmeye başlayacağımdan korktuğum için olacak, ne kolay, ne kolay. Şu etajerden bir fikir&nbsp;çıkarıyorsun, kitap alır gibi, ötekinden de bir duygu hop, sonra&nbsp;sözcükler aracılığıyla şu kara köpekler yardımıyla bağlıyorsun&nbsp;birbirine bunları, sonuçta da seni sevdiğim ortaya çıkıyor. Kısmi toplam dersek: Seni istiyorum, tamam mı. Genel sonuç ise:&nbsp;seni seviyorum. Arkadaşlarımın çoğu, bir amcayla iki yeğeni&nbsp;saymazsak böyle yaşıyor, ötekiler ise kanlarını seviyorlar. Sözden edime geçecek olursak, hep ileri, genellikle <span style="font-weight:bold;font-style:italic;">eylem yoksa geri&nbsp;</span>ne varsa yok zaten. Çoğu kişinin sevmek deyince aklına gelen&nbsp;şudur: bir kadını seçecek ve onunla evleneceksin. Yemin ederim seçiyorlar kadını, gördüm. Sanki aşkta seçim olurmuş gibi,&nbsp;sanki aşk insanı çarpıp ikiye bölen ve oracıkta kanını dondurup&nbsp;taşa kesen bir şimşek değilmiş gibi. Sen, şimdi, seçiyorlar, çünkü onu seviyorlar da ondan, diyeceksin, ben tam tersine inanıyorum. Beatrice'i, Juliette'i seçmiyorsun. Bir konser çıkışı iliklerine dek seni ıslatan yağmuru sen seçmiyorsun. Odamdayım&nbsp;tek başıma, mürekkep yala bakalım kâtip, kara köpekler öç alıyorlar ellerinden geldiğince, beni masanın altında ısırıp duruyorlar. Altında mı denir, yoksa masa altı mı? Ama neyse canım,&nbsp;beni ısırıyorlar işte. Neden, neden peki, <span style="font-weight:bold;font-style:italic;">por que, why, warum</span>,&nbsp;oturup kalmışım, şu kara köpek korkusu da ne? Şu kara harflere bak Nasch'ın şu şiirinde anlara dönüşmüş. Ya şunda, Octavio Paz' ın dizelerinde güneşin baldırları, yaz mevsiminin surları. Ama hem Marie, hem la Brinvilliers olan kadın aynı kadın bedeni. Nefis bir günbatımını izlerken coşkuyla buğulanan&nbsp;gözler de aynı darağacında can veren birinin çırpınışlarından&nbsp;zevk alıyor gibi. Mürekkep ne sözcük, pezevenkliğinden korkuyorum, dünyanın kıçını yalayıp duran diller denizi. Dilinin&nbsp;altında bal ve süt var senin. Evet, ama ölü sineklerin en güzel&nbsp;parfümü bile kokutacağı söyleniyor. Sözcüklere karşı savaşta,&nbsp;hiçbir şey önünde gerilememek için savaş, hatta zekice denen&nbsp;şeyden vazgeçip, gidip patates kızartması ve Reuter Ajansı haberleriyle yetinmek basitçesine, saygıdeğer kardeşimin mektuplarıyla, sinema söyleşileriyle yetinmek. İlginç doğrusu Puttenham'ın sözcükleri sanki nesnelermiş, hatta hatta özel yaşamları olan canlılar gibi duyumsamış olması çok ilginç. Ben de&nbsp;bazen, dünyayı yiyecek garip karınca selleri yarattığım izlenimine kapılıyorum. Ah Roc kuşu sessizliğe yatsa ya, kuluçkaya... Logos, parıltılı, yanlış. Yaldızlı yanılgı. Resimle, desenle,&nbsp;dansla, makrame örerek ya da çok soyut mimiklerle kendini anlatan bir ırkı düşünün bir. İmlerle anlatımdan kaçabilecek&nbsp;midir, imleme, hatalarının kökleri orada değil mi? insanlık&nbsp;onuru, vs... Evet her tümcede kendi onurunu kıran bir onur,&nbsp;Bakirler Genelevi gibi, tabii böyle bir şey olabilseydi.</p>

  <p>Aşktan filolojiye geçtin, canı çıkasıca Horacio. Morelli'de kabahat, sorumlusu o, yakanı bırakmıyor senin, tutturduğu&nbsp;girişimi, kaybedilmiş cennete dönüş gibi görünüyor sana, zavallı, selülozla sarih altın çağda barlarda gezinen cennetlik;</p>

  <p><span style="font-weight:bold;font-style:italic;">This is a plastic's age, man</span>, <span style="font-weight:bold;font-style:italic;">a plastic's age&nbsp;</span><a href="#senol1" id="mehmet1"><sup>1</sup></a>&nbsp;Unut şu kancıkları. Geri çekil, çekil geri, düşüneceğiz, düşünmek nasıl oluyorsa,&nbsp;yani duyumsamak, görece kıyaslamak kendini en ufak tümce&nbsp;ya da yan tümceye geçit bırakmadan önce yüz yüze gelmek.&nbsp;Paris bir merkez, anlıyor musun, diyalektik filan demeden,&nbsp;bir uçtan bir uca katedilmesi gereken bir mandala insanın&nbsp;içinde daha bir iyicene kaybolmasını sağlayan formüllerin bir&nbsp;işe yaramadığı bir labirent. O halde bir cogito, Paris i solumak, içine girmek, Paris'i içine sokmak gibi, neuma<a href="#senol2" id="mehmet2"><sup>2</sup></a>&nbsp;evet, ama logos değil. Ey sana bu denli güvendiğim Arjantin, henüz çıkmıştım karaya, belli bir kültürü edinmiş yeterince (birazcık indirimle ama) her şeyin gerçekliği peşinde, her şeyde bir açıklık, ince bir zevk arayarak eh, insan türünü iyice öğrendim, sanatsal açıdan görülecek ne varsa görüp, örneğin roman ve gotik sanatı, felsefi akımları, siyasal tansiyonu, Shell'i,&nbsp;Esso'yu, düşüncenin işleyişini, işbirlikçiliği, özgürlüğü, Pierro&nbsp;della Francesca ve Anton Weber'i, düzenlenmiş bir teknolojiyi, öğrendim hepsini Lettera 22 ve Fiat 1500 ve XXIII. Jean'ı filan. Bravo, bravo, bravo sana. Cherche-Midi Sokağı'nda küçücük bir kitapçı dükkânı vardı, gökyüzü öylesine mavi, öylesine dingindi ki, akşam vaktiydi, Paris balkonlarındaki çiçekler Pisa Kulesi gibi eğik, yerlere kadar, Eylem'in ta kendisiydi&nbsp;(başlangıçta tabii); kendini insan sanan bir erkek vardı. Ne aptallık, ne bitmez tükenmez enayilik anacığım! Kitapçıdan çıktı&nbsp;o (şimdi iyice bir düşünüyorum da bir metafor gibi sanki, sadece kitapçıdan çıkan kadınla...) iki söz ettik etmedik, bir bardak soğan kabuğu suyu içmeye gittik Sevres-Babylone'da bir&nbsp;kahveye (yeri gelmişken, metafor deyince ben ne ince mince&nbsp;porselen, cam çanak, ben yeni açmışım bavulu sepeti, HANDLE WITH ÇARE, ama o, Babylone, zamanın kökleri kadın, gerisi sonra sonra, <span style="font-weight: bold; font-style: italic;">primeval being,</span> başlangıç anının korkunç halleri ve tadı, tatları, <span style="font-weight: bold; font-style: italic;">Atala<a id="footnote3"></a><sup><a href="#senol3" id="mehmet3">3</a></sup></span> romantizmi, ama ağacın ardında bekleyen gerçek bir kaplanla bu kez), işte böylece Sevres, Babylone'la çekip gitti bir bardak soğan kabuğu çayı içmeye;&nbsp;karşılıklı bakışıyorduk ve sanırım birbirimizi deli gibi istemeye başlamış olmamıza karşın (yok yok, daha sonra oldu bu,&nbsp;Reaumur Sokağı'nda) yanlış anlamalarla, tersinden anlamalarla dolu unutulmaz bir söyleşi sonunda belirsiz bir sessizlikte son buluyordu, sonra ellerimiz kıpırdanmaya başladı, göz&nbsp;göze bakışırken elleri okşamak ve gülümsemek güzeldi, sigaralarımızı birimiz öbürünün ağzındaki biten sigaradan yakardı, göz göze gelirdik yine, ayıptı ama her konuda hemfikirdik,&nbsp;dışarıda Paris dansa kalkmış, bizi bekliyor, biz yeni ayak atmışız Paris'e, henüz doğmuşuz, her şey adsız ve tarihsiz oracıkta (hele Babylone için, zavallı Sevres çok gayret ediyordu, Babylone'un gotik yapılara adını söylemeksizin bakış biçimiyle neredeyse çarpılmış, rıhtımlarda gezinmesi, akış yönü tersine giden Norman şileplerine bakması onu nehir boyu büyülemiş). Birbirimizden ayrıldığımızda iki çocuk, bir yaş gününü&nbsp;birlikte tatmış, anne babaları ellerinden tutup sürüklerken geriye dönüp birbirlerini bakışlarıyla izleyen iki çocuk, Lulu birinin adı, öbürü Tony, bu bile yeter yüreğin olgun bir şeftali&nbsp;gibi ballanmasına.</p>

  <p>Horacio, Horacio.</p>

  <p>Ah bok herif! Yeter, kes artık. Neden olmasın peki? Ben o zamanlardan söz ediyorum canım, Sevres-Babylone'dan, yoksa&nbsp;şu hüzünlü sözlerden değil, oyun bitmiş, oynanmış bir kez biliyoruz bunu.</p>

  <p style="text-align: right;"><a href="../Text/Section0075.xhtml">(-68)</a><br /></p>

  <p><a href="#mehmet1" id="senol1">1</a>&nbsp;Plastik çağı, ey insanoğlu, plastik çağı.&nbsp;</p>

  <p><a href="#mehmet2" id="senol2">2</a>&nbsp;Bir tür notalama sistemi.<br /></p>

  <p><a href="#mehmet3" id="senol3">3</a>&nbsp;&nbsp;Fransız romantizminin öncülerinden Chateaubriand'ın romanı.</p>
</body>
</html>
