<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;">122</h1>

  <p>Hemşireler Hipokrat'tan söz ederek geziniyorlardı. Az bir çabayla, her gerçeklik parçası ünlü bir dizenin izinde katlanıp&nbsp;bükülebilirdi. Ama canım, Etienne defterini çıkartmıştı, bir dizi&nbsp;beyaz kapılarla, duvara dayalı sedyeler ve grimsi, ipeksi bir&nbsp;maddenin içeri sızdığı pencereleri, koca göbekli iki güvercinin&nbsp;tünediği bir ağaç iskeletini çiziktiriyordu, ne demeye şimdi tutup da bilmece gibi anlaşılmaz şeyler soruyordu ki ona? Asıl,&nbsp;öteki düşü anlatmak isterdi. Ne saçma bir düştü o öyle, sabahtan öğlene dek takılmıştı kafasına, o ekmeği gördüğü düşü,&nbsp;sonra birdenbire Raspail Bulvarı'yla Montparnasse Bulvarı'nın&nbsp;birleştiği köşede, öteki düşü pat diye düşüverdi üstüne, duvar&nbsp;yıkıldı gibi sanki, ya da şöyle dese, sabahtan öğleye dek inleyen&nbsp;ekmeğin altında, duvar altında uzun uzadıya ezilir gibi olmuştu, tersine döndürülen film gibi sanki, duvar kalksa ya üstünden; bir dikilişte ayağa kalksa dursa ya, öteki düşüyle yüz yüze&nbsp;bırakıp onu!</p>

  <p>Ne zaman istersen, dedi Etienne, resim defterini kapattı. Niyetin varsa, seni kovalayan yok! Ben kırk yıl kadar daha yaşamak istiyorum, yani bu da...</p>

  <p><span style="font-weight:bold;font-style:italic;">Time present and time past,</span> diye okumaya başladı Oliveira, <span style="font-weight:bold;font-style:italic;">are both perhaps present in time future.</span> Öyle yazıyor, bugün her şeyi T.S.' den dizelerle anlatacağız. Gördüğüm düşü düşünüyordum özür dilerim, hemen gidiyoruz, tamam.</p>

  <p>— &nbsp;Evet canım, düş diye diye, fazla oldun bak! anlat anlat, dinle dinle, ama her şeyin bir sınırı var.</p>

  <p>— Bir başka düş, ama gerçeklik söz konusu bu kez.</p>

  <p>— &nbsp;&nbsp;&nbsp;Aman Tanrım, dedi Etienne.</p>

  <p>— &nbsp;&nbsp;&nbsp;Sana telefonda anlatamadım, çünkü o an aklımda değildi.</p>

  <p>— &nbsp;&nbsp;&nbsp;Sonra altı dakikalık konuşma sınırı var, aşmamak gerek,&nbsp;dedi Etienne. Aslında yetkililer akıllı canım. Her zaman haklarında kötü şeyler söylenir ama şunu kabul etmek gerekir ki, ne yaptıklarını biliyorlar. Altı dakika...</p>

  <p>— &nbsp;&nbsp;&nbsp;Ah o an aklıma gelseydi, tüh be! Çıkardım kabinden, yandakine geçerdim.</p>

  <p>— &nbsp;&nbsp;&nbsp;Tamam, dedi Etienne. Düşünü anlatıyorsun bana, sonra&nbsp;şu merdivenden iniyor, Montpamasse'a bir şeyler içmeye gidiyoruz, tamam mı? Değiş tokuş, senin moruğu görmeye gitmek&nbsp;yerine gördüğün düşü dinleyeceğim. Ama ikisi birden olmaz, fazla gelir...</p>

  <p>— &nbsp;&nbsp;&nbsp;Çok haklısın, dedi Oliveira, çıkan varmışçasına bakıyordu ona. Sorun şu: bu iki şey birbirleriyle yer değiştirebilir mi?&nbsp;Tam da bugün bana dediklerin gibi: kelebek ya da Çan Kay Şek? Hangisi? Eeee belki de ben ihtiyarı bir düşle değiştirebilirim, moruğa karşı düşü mü istiyorsun sen?</p>

  <p>— &nbsp;&nbsp;&nbsp;Doğrusunu söylemek gerekirse vız gelir ikisi de.</p>

  <p>— &nbsp;&nbsp;&nbsp;Ressamsın, dedi Oliveira.</p>

  <p>— &nbsp;&nbsp;&nbsp;Metafizikçi canım, dedi Etienne de. Şuradaki hemşire&nbsp;bize bakıyor, bir düş müyüz, yoksa iki serseri mi diye geçiriyor&nbsp;aklından. Peki n'olur? Eğer bizi kapıya koyarsa kadın, içinde&nbsp;bir ihtiyarla öfkeli bir kelebeğin bulunduğu bir hastaneyi düşleyen iki filozofun içini boşaltmış olur mu? Alaşağı!</p>

  <p>— &nbsp;&nbsp;&nbsp;Bu çok daha basit bir düştü, dedi, oturduğu sırada, öne&nbsp;arkaya kaykılan Oliveira. Çocukluğumda oturduğum evmiş,&nbsp;bir de la Sibylle'in odası, her ikisi birbiri içine girmiş, karışık,&nbsp;aynı düşte. Ne zaman gördümdü bu düşü anımsamıyorum şu an, hepten unutmuşum, bu sabahki inleyen ekmekli düşüm var ya, onu düşünüyordum ki...</p>

  <p>— &nbsp;&nbsp;&nbsp;Ekmeği anlatmıştın bana daha önce.</p>

  <p>Bir anda bu düş ekmeği çekip gitti, cehennemin dibine dek yolu var, ikisi kıyas kabul eder mi hiç? Ekmeği gördüğüm düşü yorumlarsak bana şunu anlatmak istiyordu. Esinlendim. Esin? Ne sözcük be, farkında mısın?</p>

  <p>— &nbsp;&nbsp;&nbsp;Haydi haydi utanma söyle, benim de aklıma gelen şey&nbsp;mi bakalım.</p>

  <p>— &nbsp;&nbsp;&nbsp;Hiç kuşkum yok, yumurcak geldi aklıma. Doğal tabii,&nbsp;düşünceler ele veriyor. Ama hiç mi hiç suçluluk duymuyorum&nbsp;dostum. Onu ben öldürmedim.</p>

  <p>— &nbsp;&nbsp;&nbsp;Her şey bu kadar basit değil, dedi Etienne, pek rahat değil gibiydi. Haydi gidip ihtiyarı görelim, saçma sapan düşlerinden gına geldi. Patladım.</p>

  <p>— &nbsp;&nbsp;&nbsp;Aslına bakarsan anlatamıyorum sana, dedi Oliveira, kırgın bir tavırla, düşünsene bir, Mars'a iniyorsun, biri çıkıp sana&nbsp;külü anlat, betimle bakayım nasıl şey diyor, bunun gibi bir şey&nbsp;işte.</p>

  <p>— &nbsp;&nbsp;&nbsp;Olabilir de, olmayabilir de, ihtiyarı görecek miyiz?</p>

  <p>— &nbsp;&nbsp;&nbsp;Umurumda bile değil. Madem buradayız. On numaralı&nbsp;yatak sanırım. Bir şeyler alsaydık keşke, böyle eli kolu boş gelmekle aptallık ettik. Her neyse ona desenlerinden birini armağan etsene.</p>

  <p>— &nbsp;&nbsp;&nbsp;Desenlerim satılıktır benim, parasıyla oğlum, diye yanıt&nbsp;verdi Etienne.</p>

  <p style="text-align: right;"><a href="../Text/Section0119.xhtml">(-112)</a><br /></p>
</body>
</html>
