<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2 class="sigil_not_in_toc" style="text-align: center;"><span style="font-style:italic;">Arjantin Yazını</span>, <span style="font-style:italic;">Cortazar ve</span> "<span style="font-style:italic;">Seksek"</span></h2>

  <h3 class="sigil_not_in_toc" style="text-align: center;"><a id="bookmark3"></a>Ahmet Cemal</h3>

  <p>İkinci Dünya Savaşı, Arjantin'e bir kaosun kapılarını açan olay oldu. Borges ve Mallea gibi yazarlar, faşizmle daha savaş bitmezden önce hesaplaşmaya koyulmuşlardı. Savaştan sonra Avrupa'da yenilgiye uğrayan faşizm, Arjantin'de Peronizmin kılıfında varlığını sürdürmeye koyulunca, ülkenin tüm aydınları tutum alma zorunluluğuyla karşılaştılar. Örneğin Leopoldo Marechal gibi bazı ünlü yazarlar Peron'dan yana çıkarlarken, Borges ve Victoria Ocampo gibileri de bu faşizm uzantısına direndiler ve bu nedenle çeşitli baskılara katlanmak zorunda kaldılar. Parasal açıdan bağımsız olan Victoria Ocampo, öfke içerisinde bir iç sürgüne çekildi; bununla birlikte, dergisi <span style="font-weight: bold; font-style: italic;">Sur</span>'u anti-faşist bir üs olarak geliştirmeyi de baskılara aldırmaksızın sürdürdü. Yalnız Ulusal Kitaplık'ta bir devlet memuru olarak aylığıyla geçinme durumunda kalan Borges ise, dik başlılığının cezası olarak, et denetim müfettişliğine atandı.</p>

  <p>Aydınlarca bir karabasan diye nitelendirilen o yıllardaki yazar kuşağının, Camus ve Sartre'ın varoluşçuluklarıyla karşılaşmaları da aynı döneme rastladı. Bu karşılaşma, bir dönüm&nbsp;noktası oldu. Aydınların, savaş sonrası Fransız yazınının bu&nbsp;temsilcileriyle kendi kendilerini özdeşleştirmeleri, Arjantin yazınında içerik bakımından köklü bir değişime yol açtı. Ernesto&nbsp;Sâbato'nun <span style="font-style: italic;">Uno</span> y <span style="font-style: italic;">Universo</span> (Birey ve Evren) adlı deneme kitabı,&nbsp;Arjantin'deki yeni kuşkucu düşünce biçiminin ilk belgeleri arasında yer aldı. Bu kitabı yine Sâbato'nun <span style="font-weight:bold;font-style:italic;">El tünel</span> adlı romanı izledi. İnceliğine karşın, yazınsal geçmişten radikal bir kopuşu&nbsp;simgeleyen bu roman, altmışlı yıllarda Latin Amerika roman&nbsp;sanatının genel niteliklerine dönüşecek kimi özellikleri içerir.&nbsp;İnsanoğlunun 'bilinmeyen' karşısında, 'kaos' ve 'yalnızlık' karşısında doğuştan içinde barındırdığı korkunun romanı olan <span style="font-weight:bold;font-style:italic;">El&nbsp;tünel</span>, Sâbato'nun neredeyse psikiyatri alanına giren bir sorununun, güvenlik arayışının ve tutkusunun —ki bu aynı zamanda&nbsp;Arjantin insanını genelde belirleyen bir özellik sayılabilir- bakış açısından kaleme alınmıştır. <span style="font-weight:bold;font-style:italic;">El tünel</span>, sözcük içeriğiyle Freud doğrultusunda bir güvenlikli yer olmak üzere, <span style="font-weight:bold;font-style:italic;">uterus</span>'a da&nbsp;göndermede bulunur. Tipik bir geçiş dönemi yapıtı olan <span style="font-weight:bold;font-style:italic;">El tünel’in</span> yol açtığı sonuçlardan büyük değişimler kaynaklanmış,&nbsp;Freud Arjantin yazınına girmiş, geleneksel olan, tartışılmaksızın benimsenegelmiş ne varsa, bir anda büyük bir kuşkunun&nbsp;odak noktası olmuştur.</p>

  <p>Sâbato'dan üç yaş küçük olan Julio Cortâzar'ın yazın sahnesine çıkışı da büyük değişimleri beraberinde getirmiştir. Bir şiir kitabının ardından, 1951'de <span style="font-weight:bold;font-style:italic;">Bestiario</span>, 1956'da <span style="font-weight:bold;font-style:italic;">Final de jnego&nbsp;</span>(Oyunun Sonu) adlı öykü kitaplarını yayımlayan Cortâzar, bu&nbsp;yapıtlarıyla Güney Amerika'nın 'fantastik yazını'nın, Borges'in&nbsp;izinden gitmiş en ilginç yazarlarından biri olarak tanınmıştır.&nbsp;Borges'in estetik görüşleri, Cortâzar'ın sonraki yapıtlarında da&nbsp;etkisini sürdürmüştür. Cortâzar, Borges'in tersine, Garcia Mârquez ve Vargas Llosa gibi Küba Devrimi'ne içtenlikle inanmakla birlikte, yazın'ın politik ve devrimci bir etkisi olabileceği görüşünü hiçbir zaman benimsememiştir.</p>

  <p>Cortâzar'ın anılan öykü kitaplarının 'fantastik' yanı, aslında gerçek karşısında dile getirilen derin bir kuşkunun anlatımıdır. Bu kuşku, bir tür 'gerçeklikten kaçış' diye yorumlanabilirse de, ilk bakışta edinilecek böyle bir izlenime mutlak geçerlilik&nbsp;tanımak, yanıltıcı olur. Çünkü aslında Cortâzar'ın savaş açtığı gerçeklik, yazarın var olan konumuyla benimsemeyi yadsıdığı bir dünyanın gerçekliğidir.</p>

  <p>Cortâzar ın büyük başarı kazanan ilk romanı <span style="font-style: italic;">Los premios</span> un (Kazananlar) konusu, bir gemide simgesini bulan dünya nın kendisidir. 1960 yılında yayımlanan bu romanda, bir piyangoda bir gemi yolculuğu kazanan bir öbek insan (iki öğretmen, zengin bir diş doktoru, kocasından boşanmış bir kadınla oğlu, eşcinsel eğilimleri bulunan bir mimar ve kadın arkadaşı...&nbsp;vb.) 'Malcolm' adlı gemide bir araya gelir. Yolculuk başladıktan hemen sonra, gemide tuhaf bir atmosferin egemen olduğu&nbsp;anlaşılır. Kaptan ortalarda yoktur. Yolcular sanki kendi başlarına bırakılmışlardır. Onlarla ilgilenen tek kişi, bütün sorulara,&nbsp;karşılık verecek konumda olmadığını söyleyerek yanıtlayan&nbsp;asık suratlı bir görevlidir. Tayfaların içinde ise İspanyolca bileni yoktur. Yolculuk, yolculardan birinin geminin esrarını çözme girişimi sırasında vurulmasıyla son bulur ve ilgili acenta,&nbsp;yolcuları uçakla Buenos Aires'e geri götürür.</p>

  <p>Cortâzar, romanın sonsöz'ünde yapıtının simgesel olarak yorumlanmasına kesinlikle karşı çıkmıştır: "Gerek alegorik, gerekse estetik amaçlardan uzak kalmış olduğumu vurgulamak&nbsp;isterim. Romanın sonunda kişilerden birinin kendi kendisinin&nbsp;bilincine varması, bir başkasının ise egemen düzenin kendisine&nbsp;zorla benimsetmeye çalıştığı konuma yavaş yavaş geri dönmesi, herkesin aşkınlık düşüncesine kaymaksızın kendi çevresinde&nbsp;izleyebileceği günlük diyalektik oyunlardan başkaca bir şey değildir." Yolculuğun sonunda <span style="font-weight:bold;font-style:italic;">Kazananlar</span>'ın döndükleri yer, Buenos Aires sokaklarının günlük yaşamından, evliliklerinin kasvetinden, sevilmeyen uğraşların çarkından, her zaman gittikleri&nbsp;cafe'lerden başkaca bir yer değildir. Yolculukları, yalnızca kaosa uzanan bir gezinti olmuştur. Dünyayı simgeleyen geminin&nbsp;bir avuç yolcusu bir tutam aşk, bir tutam eşcinsellik ve bir tutam cinayet deneyiminin ardından yeniden günlük yaşamın öldürücü tekdüzeliğinde yerini almıştır. Bütün roman boyunca&nbsp;tiplerle oynarken sergilenen ustalık, Cortâzar'ın insan yaşamını, yepyeni bir yazın oluşturacak biçimde şifrelere indirgeyebilmeye yönelik, neredeyse şeytani yeteneğinin kanıtıdır. Yapısı&nbsp;bakımmdan <span style="font-weight:bold;font-style:italic;">Kazananlar</span> tam bir <span style="font-weight:bold;font-style:italic;">tragedya</span> düzeni sergiler; tek ayrım, perdelerin yerini romanda günlerin almış oluşudur.</p>

  <p>1963 yılında yayımlanan <span style="font-weight:bold;font-style:italic;">La Rayuela</span> (<span style="font-weight:bold;font-style:italic;">Seksek</span>) adlı romanıyla Cortâzar, yüzyılımızın üzerinde en çok tartışılan deneysel romanlarından birini kaleme almıştır. Kitabın bölümlerine&nbsp;ilişkin iki ayrı okuma biçimi olasılığı, ortaya iki roman çıkarır.</p>

  <p>Anlatım ile anlatılanlar üzerinde düşünme'nin sürekli yer değiştirmesi, kitaba kendine özgü bir gerilim kazandırır. Romanın toplam 56 başlık içeren ilk iki bölümü, asıl romanı oluşturur. Yazarın 'çizilip atılabilir' diye nitelendirdiği, yüz başlıktan oluşan üçüncü bölüm ise, yine yazara göre, romanın anlaşılabilmesi bakımından gerekli değildir. Bu üçüncü bölüm, Profesör Morelli'nin gözlemlerini ve yorumlarını içerir. Romanı açıklayan Prof. Morelli, dil ve yazın, aşk, yaşam, ölüm&nbsp;ve ölümsüzlük, insan-düş-gerçeklik özdeşliği, Doğu'nun bilgeliği ve Batı'nın akılcılığı konusundaki düşüncelerini dile getirir. Bu arada özellikle bir yazınsal tür olarak roman üzerinde&nbsp;durur ve bu türün geleneksel biçimini eleştirir. 'Çizilip atılabilir' bölümlerin bazılarında, ilk iki bölümde olup bitenlerle ilgili gazete haberleri yer alır; veya yine ilk iki bölümde tamamlanmadan kalmış sahneler ve konuşmalar tamamlanır.&nbsp;Dil, biçem, anlatım tekniği açısından deneysel nitelikte metinlere yer verilir. Yazara göre, 'sıradan okur', isterse bu son bölümü bir yana bırakabilir; buna karşılık iddialı okura, asıl romanın okuma akışını, kitaba eklenen ayrıntılı bir okuma planı&nbsp;doğrultusunda, üçüncü bölümden parçalar araya sokarak kesmesi öğütlenir. Okuma sırasındaki bu sıçramalar, bir seksek&nbsp;oyununa benzetilebilir. Aynı zamanda bu sıçramalar, insanoğlunun yaşadığı dünyanın parçalanmışlığının gizemli bir&nbsp;simgesi yerine de geçebilir. Romanda var olan iki ayrı okuma&nbsp;biçimi olasılığı, yaşadığımız dünyaya ilişkin ve birbirinden&nbsp;ayrı iki yorum olasılığını karşılar: Geleneksel romanda anlatıldığı biçimiyle, yüzeysel ve 'muhafazakâr' yorum ile çok farklı, yeni bir yorum. Bu İkincisi, geleneksel dil ve anlatım biçimlerini yadsır ve mantığa ruhbilime aykırı kaçan, onlarla çelişki&nbsp;oluşturan gizli yaşam bağlamlarını yakalamaya çalışır.</p>

  <p>Cortâzar ın 'anti-roman' diye nitelendirdiği Fransız 'nouveau roman'inin geniş ölçüde izlerini taşıyan <span style="font-weight:bold;font-style:italic;">Seksek</span>, J.L. Borges in etkisiyle oluşmuş bir yazınsal akımın temsilcisi sayılan yapıtlar arasındadır. Bu akım, romanı gerçeklik ve insanoğlunun varlığı üzerine 'derin düşünmenin' anlatım aracı sayar. Bu&nbsp;akıma giren roman yapıtlarında 'absürd' çizgiler belirgindir;&nbsp;fantazya, diyalektik kestirimlerle karışır. Bu yapıtlarda dil, kültür, tarih, toplum gibi tüm insani olgular, kuşkucu bir tutumla&nbsp;tartışma konusu yapılır.</p>

  <p>Cortâzar'ın romanı, gerçekçi romanın eski diye nitelendirilebilecek bir izleğini temel almıştır: Daha üst düzeyde bir kültürün arayışı içerisinde Avrupa'ya, özellikle de Paris'e giden Latin Amerikalının trajedisi. <span style="font-weight:bold;font-style:italic;">Seksek</span>'in kahramanı, Arjantinli&nbsp;Horacio Oliveira, öte yandan eski dünyanın kendisini sürüklediği düş kırıklığını yaşar. Böylece de iki dünya arasında ne yapacağını bilmeksizin bocalayan bir göçmene dönüşür. Bu yazgı, <span style="font-weight:bold;font-style:italic;">Seksek</span>'i tek bir kişinin yaşantısı olmaktan çıkarıp, yüzyılımız&nbsp;insanının genel tinsel konumu kılmaktadır.</p>
</body>
</html>
