<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;">98</h1>

  <p>İşte böyle, bizi aydınlığa kavuşturanlar körlerdir.</p>

  <p>Böyledir, biri çıkar bir gün, bilmeksizin, kendi izleyemeyeceği bir yolu gösterebilir bize kesin biçimiyle. La Sibylle aynadaki incecik çizgiyi parmağıyla işaret ettiğini asla bilmeyecek, ne de bazı susuşların, uyumsuz ve saçma gözüken dikkatlerin,&nbsp;şaşkın kırkayaklar gibi kaçıvermelerin nasıl benim için ve bende, yani bu da hiçbir yerde demektir, parola olduğunu <span style="font-weight:bold;font-style:italic;">ben</span>'i&nbsp;bulmakta, benden içre. Şu incecik çizgi konusuna gelince...&nbsp;Eğer mutlu olmak istiyorsan -dediğin gibi- mutlu olmak istiyorsan / Kes şiiri, Horacio, bırak şiiri.</p>

  <p>Nesnel olarak ele alırsak: kendi alanımda olsun, hatta kendisininkinde olsun, la Sibylle rastgele, kör gibi, el yordamıyla araya bula gidiyordu. Çılgın Yarasa, odanın havası içine çizili&nbsp;bir sinek resmi sanki. Birdenbire oraya oturmuşum, ona bakıyorum, kötü bir şey, bir önsezi bu. O bilmese de, gözyaşlarının&nbsp;nedeni, yaptığı alışveriş, patatesleri kızartış biçimi, hepsi, hepsi&nbsp;birer <span style="font-weight:bold;font-style:italic;">belirti</span>. Morelli buna benzer bir şeylerden söz ediyordu yazısında: "Öğlene kadar Heisenberg okunacak, notlar alınacak,&nbsp;fişler tutulacak. Kapıcı kadının oğlu mektupları getiriyor, konuşuyoruz, mutfakta hazırladığı küçük uçak maketinden söz&nbsp;açıyor. Konuşurken tek ayağı üstünde sıçrıyor, öteki ayağına&nbsp;yüklüyor bedenini, sonra sol ayağa geçerken iki kez daha zıplıyor, üç kez sağ ayakta, iki kez solda zıp zıp. Soruyorum niye&nbsp;iki ve üç kez oluyor da iki iki, ya da üç üç olmuyor. Şaşkın şaşkın bakıyor yüzüme. Heisenberg de ben de sınırın öte yakasındayız, bunu anlatıyor bende kalan etkisi, oysa çocuğun bir ayağı orada, bir ayağı bizim yakada, ata binmiş gibi, bilmiyor ki bizim tarafta olacak çaresiz yakında ve her türlü iletişimi kesilecek öte yakayla. Neden, niçinlerle olan iletişim mi. Neyse, okumayı, Heisenberg okumayı sürdürelim biz..."</p>

  <p style="text-align: right;"><a id="bookmark11"></a><a href="../Text/Section0044.xhtml">(-38)</a><br /></p>
</body>
</html>
