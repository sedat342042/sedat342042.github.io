<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;">29</h1>

  <p>— &nbsp;&nbsp;&nbsp;Bak hele, dedi Oliveira.</p>

  <p>Gregorovius siyah bir ropdöşambra sarınmış, okuyarak sobaya yapışmıştı adeta. Duvara çiviyle bir ampul tutturulmuştu, gazete kâğıdıyla yaptığı abajur da ışığı azaltma işini görüyordu.</p>

  <p>— &nbsp;&nbsp;&nbsp;Anahtarın olduğunu biliyordum.</p>

  <p>— &nbsp;&nbsp;&nbsp;Bana arta kalan bu, dedi Oliveira, ceketini her zamanki&nbsp;köşesine fırlatırken. Madem evin efendisi sensin, sana veririm&nbsp;bu anahtarı da.</p>

  <p>— &nbsp;&nbsp;&nbsp;Kısa bir süre için yalnızca. Burası çok soğuk. Sonra yukarıdaki ihtiyara katlanmak gerek. Bu sabah beş dakika boyunca sürekli vurdu, neden bilmiyorum.</p>

  <p>— &nbsp;&nbsp;&nbsp;Sürsün istemek gibi bir şey. Her şey gerektiğinden birazcık fazla sürer. Bana bak örneğin, bunca katı yine çıkmadım mı,&nbsp;anahtarı çıkardım, açtım... Burası havasız, çok kötü kokuyor ha!</p>

  <p>— &nbsp;&nbsp;&nbsp;Korkunç bir soğuk var, dedi Gregorovius, dezenfekte&nbsp;edildikten sonra kırk sekiz saat boyunca pencereyi açık tutmak&nbsp;gerekti.</p>

  <p>— &nbsp;&nbsp;&nbsp;O süre boyunca burada mı kaldın? <span style="font-weight:bold;font-style:italic;">Caritas</span>.<a href="#senol1" id="mehmet1"><sup>1</sup></a>&nbsp;Ne adam be!</p>

  <p>— &nbsp;&nbsp;&nbsp;Hayır, bu nedenle değil, bina sahiplerinden birilerinin&nbsp;durumdan yararlanıp odaya el koymasından korkuyordum.&nbsp;Lucie söylemişti, ev sahibi yaşlı bir deli kadınmış ve kiracılar&nbsp;da yıllardır tek kuruş ödememiş. Budapeşte'deyken, sürekli&nbsp;Yurttaşlar Yasası'nı okudum, kalıcı bilgiler bunlar.</p>

  <p>— &nbsp;&nbsp;&nbsp;Ve de fırsattan yararlanıp kumru gibi yerleştin ha. Doğrusu önünde şapka çıkarılacak adamsın dostum. Umarım benim <i><b>m</b></i><span style="font-weight:bold;font-style:italic;">ate</span> takımları çöpe fırlatılmadı.</p>

  <p>— &nbsp;&nbsp;&nbsp;Yo, hayır, orada konsolun gözünde, çoraplarla bir arada. Şimdi her şeye daha çok yer var, bol bol!</p>

  <p>— &nbsp;&nbsp;&nbsp;Evet, öyle gibi. Herhalde la Sibylle her şeyi düzenle yerleştirerek bir atağa kalktı, ortalıkta ne tek bir plak, ne de bir roman göze çarpıyor. Vay canına, aptalın tekiyim ben!..</p>

  <p>— &nbsp;&nbsp;&nbsp;Her şeyini götürdü, dedi Gregorovius.</p>

  <p>Oliveira konsolun çekmecesini açtı, <span style="font-weight:bold;font-style:italic;">mate&nbsp;</span>yi ve sukabağını çıkardı. Hazırlamaya koyuldu ağır ağır, sağa sola baka baka&nbsp;döneniyordu. "Hüzünlü Gece" isimli tango parçasının sözleri&nbsp;kafasında dönüyordu. Parmaklarıyla saydı. Perşembe, cuma,&nbsp;cumartesi. Yo yo... pazartesi, salı, çarşamba. Hayır, salı akşamıydı, Berthe Trepat <span style="font-weight:bold;font-style:italic;">hayatımı altüst ettin, bıraktın beni,</span> çarşamba (az bilinen beylik sözlerden. Not: votka ile kırmızı şarabı karıştırmayınız), <span style="font-weight:bold;font-style:italic;">ruhum yara aldı</span>, <span style="font-weight:bold;font-style:italic;">batan bir şey var yüreğimde,&nbsp;</span>perşembe, cuma. Ronald gidip Guy Monod'yu görecek, içi boş&nbsp;çuval gibidir o şimdi, ama <span style="font-weight:bold;font-style:italic;">seni sevdiğimi biliyordun</span> / <span style="font-weight:bold;font-style:italic;">sevinç kay</span><span style="font-weight:bold;font-style:italic;">nağımdın benim, hem umudum, hem yanılsamam,</span> cumartesi neredeydin, nerede yahu? Marly-le-Roi tarafında bir yerlerde, tam&nbsp;tamına beş gün, hayır altı, aşağı yukan bir hafta ya var ya yok&nbsp;ve oda sobaya karşın hâlâ buz gibiydi. Çok yaman biri bu Ossip. Oportünistlerin kralı.</p>

  <p>— &nbsp;&nbsp;&nbsp;Gitti ha, dedi Oliveira, elinde sukabağı, kendini geriye,&nbsp;koltuğa atarken, gitti öyle mi?</p>

  <p>Başıyla onayladı Gregorovius. Kitabı dizleri üstünde açık duruyordu, okumaya devam etmek istediğini anlatır gibiydi&nbsp;(nazik bir biçimde hem de).</p>

  <p>— &nbsp;&nbsp;&nbsp;Ve odayı sana bırakıyor ha?</p>

  <p>— &nbsp;&nbsp;&nbsp;Zor bir dönem geçirdiğimi biliyordu, dedi Gregorovius.&nbsp;Büyükannem artık para göndermiyor, ölmüş olmalı kuşkusuz.&nbsp;Miss Babington susuyor, Kıbrıs'ta karışıklığa neden oldu da...&nbsp;Sonra Malta'da hâlâ çalkantılar var mı yok mu bilemem; sansür&nbsp;var, bilmem ne var. Sen gideceğini haber verince Lucie odasını&nbsp;kendisiyle paylaşmamı istedi. Kabul etmek zorunda mıydım,&nbsp;bilmiyordum ama çok ısrar etti.</p>

  <p>— &nbsp;&nbsp;&nbsp;Hayret, öyleyse niye gitti?</p>

  <p>— &nbsp;&nbsp;&nbsp;Çok önceleriydi.</p>

  <p>— &nbsp;&nbsp;&nbsp;İşler karışmadan önce mi yani?</p>

  <p>— &nbsp;&nbsp;&nbsp;Evet, evet.</p>

  <p>— &nbsp;&nbsp;&nbsp;Piyango vurmuş sana Ossip.</p>

  <p>— &nbsp;&nbsp;&nbsp;Çok üzücü bir durum, dedi Gregorovius. Her şey çok&nbsp;daha farklı olabilirdi.</p>

  <p>— &nbsp;&nbsp;&nbsp;Dert etme, üç buçuk metreye dört metre genişliğinde bir&nbsp;oda eni sonu, akan suyu var, aylık bin frank.</p>

  <p>— &nbsp;&nbsp;&nbsp;Aramızda her şeyin aydınlanmasını isterdim, dedi Gregorovius, bu oda...</p>

  <p>— &nbsp;&nbsp;&nbsp;Benim değil, rahat uyu. Ve la Sibylle de gitti.</p>

  <p>— &nbsp;&nbsp;&nbsp;Evet, kesin gitti...</p>

  <p>— &nbsp;&nbsp;&nbsp;Peki nereye?</p>

  <p>— &nbsp;&nbsp;&nbsp;Montevideo'dan söz etti.</p>

  <p>— &nbsp;&nbsp;&nbsp;Ama tek kuruşu yok.</p>

  <p>— &nbsp;&nbsp;&nbsp;Perugia'dan da söz açtı.</p>

  <p>— &nbsp;&nbsp;&nbsp;Yani Lucca'dan. <span style="font-weight:bold;font-style:italic;">Sparkenbroke'</span>u okuduğundan beri can&nbsp;atıyordu. Gerçekten, nerede la Sibylle, cidden söylesene.</p>

  <p>— &nbsp;&nbsp;&nbsp;En ufak bir fikrim yok Horacio, cumaydı, bir valize kitapları, giysileri tıkıştırdı, bir yığın paket yaptı, sonra iki kara&nbsp;tenli gelip aldılar. Bana burada kalabileceğimi söyledi, aralıksız&nbsp;yağmur yağıyordu çünkü, ne zordu konuşmak.</p>

  <p>— &nbsp;&nbsp;&nbsp;Çeneni dağıtmak geliyor içimden, dedi Oliveira, bir bardak daha <i><b>m</b></i><span style="font-weight:bold;font-style:italic;">ate</span> devirdi.</p>

  <p>— &nbsp;&nbsp;&nbsp;Benim mi kabahat?</p>

  <p>— &nbsp;&nbsp;&nbsp;Kabahat, yanlış filan değil sorun. Aynı Dostoyevski kahramanlan gibi, hem sevimlisin, hem iğrenç, bir çeşit metafizik&nbsp;dalkavuk. Böyle gülümsedin miydi, insan elden hiçbir şey gelmediğini, gelemeyeceğini anlar.</p>

  <p>— &nbsp;&nbsp;&nbsp;<span style="font-weight:bold;font-style:italic;">Challenge and response<a id="footnote11"></a><sup><a href="#senol2" id="mehmet2">2</a></sup></span> mekanizması burjuvalara göre.&nbsp;Her şey var bende. Ya sen, sen de benim gibisin, bu nedenle&nbsp;duvara çarpmazsın? Bana öyle bakma, Lucie konusunda hiçbir&nbsp;şey bilmiyorum. Onunla birlikte giden kara tenlilerden biri sık&nbsp;sık Bonaparte Kahvehanesinde gözüküyor, gördüm onu. Belki sana bir şeyler söyleyebilir, seni aydınlatabilir. Ama onu neden şimdi arıyorsun?</p>

  <p>— &nbsp;Şu "şimdiyle ne demek istiyorsun bakalım anlat.</p>

  <p>Gregorovius omuz silkti.</p>

  <p>— O gece her şey iyi gitti, ölüyü bekledik, dedi, sonra, özellikle polisleri atlattıktan sonra, gerektiği gibi bir nöbet oldu. Eğer topluluk açısından konuşursak, yokluğun bayağı kuşkuya neden oldu doğrusu. Kulüp üyeleri seni savundu, ama komşular, özellikle de yukarıdaki ihtiyar...</p>

  <p>— &nbsp;&nbsp;&nbsp;İhtiyarın sizlerle cenazeyi beklediğini söylemeyeceksin umarım?</p>

  <p>— &nbsp;&nbsp;&nbsp;Gerçek bir cenaze bekleme töreni olmadı; yalnızca cesedi öğleye dek alıkoymamıza izin verildi, belediyeden görevliler&nbsp;hemen sonra geldiler. Tez elden ve kesin söylemek gerek doğrusu, hemen sonraydı.</p>

  <p>Olayları gözümün önüne getirebiliyorum, dedi Oliveira. la&nbsp;Sibylle'in sözsüz, habersiz çekip gitmesi için bir neden değil bu.</p>

  <p>— &nbsp;&nbsp;&nbsp;Senin Pola ile birlikte olduğunu sanıyordu.</p>

  <p>— &nbsp;&nbsp;&nbsp;Bak sen, dedi Oliveira.</p>

  <p>— &nbsp;&nbsp;&nbsp;İnsanın aklına neler gelmez, bak şimdi, şu an birbirimize sen diyoruz, sen; dinle, bazı şeyleri sana söylemem daha da zorlaştı, ikilemmiş gibi gözükürse de böyle. Büyük bir olasılıkla zoraki bir sen deyiş de ondan. Her geçen gece sen zorladın beni buna.</p>

  <p>— &nbsp;&nbsp;&nbsp;Eee insan, kendi kadınıyla yatan erkek bozuntusuna sen&nbsp;diyebilir, değil mi?</p>

  <p>Onunla yatmadım demekten bıktım usandım sana, yorgun düştüm, görüyorsun ki birbirimize sen diye hitap edecek tek bir neden yok artık. La Sibylle kesinlikle boğulmuş bile olsa,&nbsp;kendini nehre atsa yani, acısının etkisiyle der, anlardım; o kadar&nbsp;sarılmaların, öpüşlerin, avutucu sözlerin arasında yine de tamam derdim... Ama öyle değil, en azından boğulan o değil.</p>

  <p>Gazetede bir haber mi gördün, dedi Oliveira.</p>

  <p>Eşkali kesinlikle uymuyor, diyorum sana. Birbirimize siz diye hitap etmeyi sürdürebiliriz. Gazete, orada, şöminenin üstünde.</p>

  <p>Neyse, gerçekten de eşkali uymuyordu la Sibylle'inkine. Oliveira gazeteyi yere fırlattı, bir <span style="font-weight:bold;font-style:italic;">mate</span> daha doldurdu kendine. Lucca, Montevideo. <span style="font-weight:bold;font-style:italic;">Bir daha çıkmamak üzere dolaba gitar</span>... Her şey bir&nbsp;valize konur da paketler yapılırsa, bundan şu çıkar ki (dikkat: Her çıkarım kesin yanıt değildir) <span style="font-weight: bold; font-style: italic;">kimse çalmıyor gitarı artık</span> / <span style="font-weight: bold; font-style: italic;">hiçbir türkü dokunmaz oldu tellerine</span>, <span style="font-weight: bold; font-style: italic;">titretmiyor</span>, <span style="font-weight: bold; font-style: italic;">titretmiyor telleri.</span></p>

  <p><span style="font-weight:bold;font-style:italic;">—</span> &nbsp;&nbsp;&nbsp;Peki, peki, tamam, onu bulacağım yeniden. Pek uzağa&nbsp;gitmiş olamaz.</p>

  <p>— &nbsp;&nbsp;&nbsp;Buraya istediği zaman dönebilir, evi gibi, dedi Gregorovius, hatta Adgalle baharı benimle geçirmek için gelse bile.</p>

  <p>— &nbsp;&nbsp;&nbsp;Annen mi?</p>

  <p>— &nbsp;&nbsp;&nbsp;Evet annem. Telgraf aldım, başında tetragram diye belirtilmiş, heyecanlandım. Hem şu sıra Sefer Yetsira'yı okuyorum, Yeni Platonculuğun etkilerini göre göre. Adgalle, Cabale'i&nbsp;çok iyi bilir. Müthiş tartışmalarımız olacak gelince.</p>

  <p>— &nbsp;&nbsp;&nbsp;La Sibylle intihardan filan söz etti mi hiç, ufak bir ima?</p>

  <p>— &nbsp;&nbsp;&nbsp;Kadınları bilirsin.</p>

  <p>— &nbsp;&nbsp;&nbsp;Doğru söyle, tam bilmek istiyorum.</p>

  <p>— &nbsp;&nbsp;&nbsp;Sanmıyorum, dedi Gregorovius, daha çok Montevideo'dan söz açtı.</p>

  <p>— &nbsp;&nbsp;&nbsp;Aptallık, tek kuruşu yok ki.</p>

  <p>— &nbsp;&nbsp;&nbsp;Montevideo'dan ve balmumundan yapılma bebekten de...</p>

  <p>— &nbsp;&nbsp;&nbsp;Bak sen. bebek mi, inanıyor muydu buna?</p>

  <p>— &nbsp;&nbsp;&nbsp;Çok emindi. Bu dedikodu da Adgalle'in ilgisini çekecek&nbsp;iyicene... Rastlantı, benzerlik, diyordum... Lucie inanmıyordu&nbsp;rastlantı olduğuna. Ne de sana tabii. Sen yeşil bebeciği bulduğunda, yere atıp çiğnediğinde söyledi bana bunu.</p>

  <p>— &nbsp;&nbsp;&nbsp;Salaklıktan nefret ederim, dedi Oliveira, dürüst havalardaydı.</p>

  <p>— &nbsp;&nbsp;&nbsp;Bütün iğneleri bebeğin göğsüne ve tek bir tanesini de&nbsp;cinsel organına saplamıştı. Sen bebeği çiğnerken Pola'nın hasta&nbsp;olduğunu bilmiyor muydunuz ikiniz de?</p>

  <p>— &nbsp;&nbsp;&nbsp;Evet.</p>

  <p>— &nbsp;&nbsp;&nbsp;Gerçekten Adgalle bayılacak bu olaya. Zehirlenmiş&nbsp;portre sistemini biliyor musun? Boyalara zehir katılıyor, sonra&nbsp;ölmesini istediğin kişinin portresini yapmak için gökte ayın uygun durumu bekleniyor. Adgalle denemiş bunu, babamla, ama bir terslik olmuş, başkaca titreşimler... Yine de ihtiyar üç yıl sonra ölmüş, bir tür difteri mi ne, böyle bir şeyden. Şatoda yalnızmış, o zamanlar şatomuz vardı, yavaş yavaş zehirlendiğini&nbsp;hissedince, kendi el atmış, soluk borusunu yarıp açmayı denemeye kalkışmış ayna önünde, elindeki kaz tüyünü batıra hatıra. Sonra onu merdivenin en alt basamağında bulmuşlar, ama&nbsp;niye anlatıyorum bunları sana.</p>

  <p>— &nbsp;&nbsp;&nbsp;Hiç ilgilenmediğimi bildiğinden olacak, bana ne bunlardan.</p>

  <p>— &nbsp;&nbsp;&nbsp;Evet, belki de öyle, dedi Gregorovius. Kahve yapalım,&nbsp;gece olmuş, görmesek de karanlığı hissediyorum yavaş yavaş.</p>

  <p>Oliveira tekrardan gazeteyi eline aldı. Ossip tencereyi sobanın üstüne oturturken o değişik haberleri okudu. Sarışın, aşağı yukarı kırk iki yaşlarında. Onu özlüyorum... düşünmek&nbsp;bile ne saçma... Bütün olup bitenden sonra. <span style="font-weight:bold;font-style:italic;">Büyük Assuan Barajı&nbsp;yapım çalışmalarına başlandı</span>, <span style="font-weight:bold;font-style:italic;">üç yıla varmadan Nil'in aktığı vadi&nbsp;koskoca bir göle dönüşecek</span>. <span style="font-weight:bold;font-style:italic;">Gezegenimizdeki en güzel, devasa yapılardan biri sayılacak.</span></p>

  <p style="text-align: right;"><a href="../Text/Section0114.xhtml">(-107)</a><br /></p>

  <p><a href="#mehmet1" id="senol1">1</a>&nbsp; Şefaat.</p>

  <p><a href="#mehmet2" id="senol2">2</a>&nbsp; Meydan okuma ve karşılık.</p>
</body>
</html>
