<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;">71</h1>

  <h3 class="sigil_not_in_toc"><span style="font-weight: normal;"><a id="bookmark9"></a><span style="font-style:italic;">Morelli'den</span></span></h3>

  <p>Ne demek bu, kısacası nedir şu binlerce yıllık bir krallığı keşfetme masalı, bir yeryüzü cenneti mi, bir başka dünya mı&nbsp;yoksa? Günümüzde bu konuda yazılan ne varsa, ya da okunmaya değer neler varsa, hepsi de belli bir özlem çevresinde dönüyor. Arkadia kompleksi, Büyük Dölyatağına dönüş, <span style="font-weight:bold;font-style:italic;">back to&nbsp;Adam</span>, <span style="font-weight:bold;font-style:italic;">le bon sauvage</span><a href="#senol1" id="mehmet1"><sup>1</sup></a>&nbsp;(haydi haydi, yeter...), <span style="font-weight:bold;font-style:italic;">Yitik cennet</span>, <span style="font-weight:bold;font-style:italic;">yitik&nbsp;çünkü arayan benim</span>, <span style="font-weight:bold;font-style:italic;">seni arıyorum</span>, <span style="font-weight:bold;font-style:italic;">tek ışık yok, tek ışık...</span> Kimileri&nbsp;adalar diyor (Musil), kimileri Guru'lar (Paris-Bombay uçağına&nbsp;bir bilet alacak paran varsa tabii) kimileri de daha basit biçimde&nbsp;ele alıyor, kahve fincanını tutup, her bir yanına bakarak, fincan&nbsp;nasıl bir fincanmış diye değil, hepimizin içine daldığı saçmalığın ölçülüp biçilemez, ne olduğu anlaşılamaz halinin tanığı gibi&nbsp;tutuyor fincanı ve bakıyorlar, sen sanıyor musun ki bu nesne&nbsp;sadece ufak bir kahve fincanıdır, oysa bize Quanta, Planck ve&nbsp;Heisenberg'lerin kuramını kısaca anlatmakla görevli gazetecilerin en aptalı bile her şeyin titreştiğini, her şeyin tıpkı hidrojen&nbsp;ya da kobalt yapmayı bekleyen kedi gibi olduğunu, bununla&nbsp;bizlerin, hepimizin birden nalları havaya dikeceğini üç sütun&nbsp;üzerine anlatmak için az çaba sarf etmezdi hani. Kaba biçim,&nbsp;gerçekten de kendini anlatmanın kaba biçimi.</p>

  <p>Kahve fincanı beyaz; iyi huylu vahşi ve esmer biri; Planck müthiş bir Almandı. Bütün bunların ardında (her zaman ardında, çağdaş düşüncenin temeli orada zaten) Cennet var, öteki dünya, Hurqalyâ ülkesinde gözü yaşlı bir biçimde el yordamıyla aranan maskara masum, yüzü gözü boyalı. Her durumda,&nbsp;herkes aramakta onu, herkes kapıyı açıp, oraya oynamaya gitmek istiyor. Yeryüzü Cenneti'ne değil, Yeryüzü Cenneti'nden&nbsp;olduğu kadar patlamalı motorlu uçaklardan ellerini eteklerini&nbsp;çekmek için de Nikita, Dvvight, Charles ya da Franco'nun kalabalık ağırlığından, çalar saatlerin zillerinden, termometrelerden, vantuzlardan, kıçına tekme yiyip emekliye ayrılmalardan&nbsp;kurtulmak (kırk yıl boyu kıçını iyice sıkıyorsun, tekmeyi yediğinde daha az acı duyasın diye tabii, ama yine de acı duymanı&nbsp;engellemiyor bu ve kıçına yediğin ayakkabının her seferinde&nbsp;ucu biraz daha derine gömülüyor, her yiyişte zavallı kıçın daha&nbsp;bir iyi pişiyor, astsubayınki de, edebiyat öğretmenininki de,&nbsp;hemşireninki de aynı) bir de diyoruz ki <span style="font-weight: bold; font-style: italic;">homo sapiens</span> binlerce&nbsp;yıllık krallığın giriş kapısını aramıyor, yok canım (aramasa iyi&nbsp;olurdu doğrusu, fena mı), ama niye ararlar arasalar biliyor musunuz, hemen artlarından kapatabilmek için ve kuyruk sallamak, hoşnutça, halinden hoşnut bir köpek gibi, hoşnut olacaklardır, çünkü tekmenin o kapının öte tarafında kaldığının bilincindedirler, kimse kapıyı açmasın diye de kapalı kapıya iyice&nbsp;yaslanırlar, rahatladıklarını belirten oflayış puflayışla, sıkıştırdıkları kalçalarını gevşetirler, yeniden dikilirler ayağa ve bahçenin minicik çiçekleri arasında gezinmeye başlarlar, gidip bazı&nbsp;otururlar, tamı tamına beş bin yıldır orada durup duran buluta&nbsp;bakarlar, belki de yirmi bin, olur da, eğer biri çıkıp her şeyi yıkıp bozmazsa, şansları varsa birazcık, sonsuza dek bu bahçede&nbsp;küçük çiçeklere bakakalırlar.</p>

  <p>Zaman zaman, kıçlarını iki elleriyle kavramış, korugan biçiminde yürüyenlerin bölüğü arasında kendilerini korumak için alışılagelmiş üç boyutlu tekmelerden korumak için bu kapıyı kapatmak isteyenler de vardır, Kantçı kategoriden tekmeleri, yetkin aklın arşivlerinde çürümüş ilkeleri adına yediğiniz&nbsp;tekmeler ve bitmez tükenmez saçmalıklar sonucu yenilen tekmeler, bunun dışında daha, ama bu adamlar (başka deli herifler de var) onlarla birlikte hâlâ, bizlerin yeryüzünde olmadığımızı sanıyorlar, dev babalarımız bizi ters yönde bir koşuya kattılar, çıkmalıyız o sıradan, eğer sonunda at üstünde duran bir&nbsp;&nbsp;heykel ya da örnek bir dede olmak istemiyorsak ve hiçbir şev kaybetmiş değiliz henüz, eğer her şeyin mahvolduğunu söylemek cesaretimiz varsa, evet sonra sıfırdan başlamak gerek yeniden, 1907'de bir ağustos sabahı Brasco Tepesi'nde kazdıkları&nbsp;tünelin, dünyanın ya da yaşamın ekseni olmadığının farkına&nbsp;varan işçiler gibi, sonunda Dublivna'dan oraya giden Yugoslav&nbsp;işçilerin kazdığı 1500 metrelik tünelden dışarı çıkacaklardı. Ne&nbsp;yaptı dersiniz bu ünlü işçiler? Bu tarihe geçen işçiler tünellerini&nbsp;olduğu gibi bırakıp yüzeye çıktılar ve birkaç gün, birkaç gece&nbsp;sonra, Piemont'un farklı yerlerdeki kantinlerinde özgürce konuşup tartıştıktan sonra, Brasco'nun Öte yakasını, bir başka yerini kazmaya koyuldular ve Yugoslav işçilerden etkilenmeksizin sürdürdüler çalışmalarını, bunun üzerine, dört-beş gün kadar sonra Dublivna'nın güney yakasına vardılar, emekli bir öğretmen gördü onları, banyosunun penceresi hizasında görünce&nbsp;şaşakaldı. Dublivnalı işçiler bir örnek olabilirdi (ama şükür ki&nbsp;işçiler niyetlerinin ne olduğundan söz etmemişlerdi kimseye),&nbsp;oysa onlar varolmayan bir tünelle karşılaşmayı, ona ulaşmayı&nbsp;istemekte ısrarlıydılar, hani bazı şairler salonlarının penceresinden gecenin bir vakti eğilirler ya aşağıya doğru, öylece.</p>

  <p>Şaka yaptığımı sanıyorsanız gülebilirsiniz, ama şaka yapmıyorum efendim; onun kendine özgü gülüşü, yeryüzünde akıtılan bütün gözyaşlarından daha yararlı oluklar açar. Her ne&nbsp;kadar Melpomene'in Kraliçe Mab'dan daha doğurgan olduğunu ileri süren kalın kafalılar varsa da. Bir kerecik olsun bu konu üzerinde aykırı düşsek, evet demesek ya; gerekli bu. Belki&nbsp;de bir çıkış kapısı vardır, ama bu çıkış kapısı giriş kapısı olmalı&nbsp;herhalde. Belki de gerçekten bin yıllık krallık diye bir şey var,&nbsp;ama saldırıp da bir kaleyi ele geçirmek, düşman ateşi önünde&nbsp;kaçarken olmaz elbet. Şimdiye kadar bu çağ, bir yığın şeyin&nbsp;önünde gerilemekte, kaçmakta buldu kolayı, bazen fırsat kolluyor, bazen kapılara dalıveriyor. Sonrası? Kimse bilmiyor sonra&nbsp;neler olup bittiğini; belki de birileri görmeyi başardılar ve ölüp&nbsp;gittiler sonunda, kapkara koca unutkanlık içinde yavaş yavaş&nbsp;silinip gittiler, yutuldular; başka bazıları, daha sınırlı, kısıtlı&nbsp;yazgılarıyla yetindiler ve yazınsal ya da bilimsel alanda ya da&nbsp;turizm sektöründe uzmanlaştılar. Kaçışlar bir güzel planlanıyor, ele alınırken de teknolojik hale getiriliyor, Modülerle ya da Naylon Yöntemi'yle ölçülüyor. Sarhoşluğun, sefih yaşam biçiminin bir tür yöntem, kaçış yöntemi olduğunu sanan aptallar&nbsp;da var; ya da uyuşturucuyu ya da eşcinselliği; ya da güzel, harika ama boşuna olan ne varsa <span style="font-weight: bold; font-style: italic;">insanın içinde</span>, sistemleştiriliyor,&nbsp;krallığın anahtarı haline getirilebiliyor. Bizimkinin içinde bir&nbsp;başka dünya olabilir, ama bizler günlerin ve varlıkların karmaşasında, inanılmaz sarmalında o dünyanın siluetini kese parçalaya bulamayız, ne körleşerek ne de büyüyüp şişinerek, bulamayacağız. Öyle bir dünya yok, onu biz yaratmak zorundayız,&nbsp;Zümrüdüanka gibi tıpkı. O dünya, bizim dünyamızın içinde&nbsp;var, ama su nasıl oksijende ve hidrojende varsa öyle, ya da nasıl Garcilaso'nun, on bir heceli dizelerinden herhangi birini&nbsp;yazması için gereken tüm elemanların, İspanyol Dil Akademisi&nbsp;Sözlüğü'nün 78, 457, 3, 271, 688, 75 ve 456. sayfalarında bulunması gerekiyorsa. Diyelim ki dünya bir figür yalnızca, iyi ya,&nbsp;onu iyi yorumlamayı bilmek gerek. Yorumlamak derken, icra&nbsp;derken, onu yaratmak demek istiyoruz. Söyleyin, bir sözlükle&nbsp;salt sözlük olduğu için kim ilgilenir ki? Eğer Beatrice<a id="footnote4"></a><sup><a href="#senol2" id="mehmet2">2</a></sup> derin bir&nbsp;simya oluşumuyla, maddenin çeşitli dönüşümleri ve basit karışımlar sonucu ırmak kıyısında ortaya çıkıverdiyse birden, ondan doğabileceklere nasıl ağzımız bir karış açık hayran kalarak&nbsp;inanmayalım? İnsanın işlevi ne yararsız, ne yararsız, kendi kendinin berberi, her ay düzenli kesiyor saçlarını, usanıp içi dönene dek; bulantı; ve her gün aynı sofrayı kurarak, aynı işlere koyularak aynı gazeteyi satın alarak, aynı akış içinde, aynı ilkeleri&nbsp;uygulamaya koyularak, Öf ne bulantı. Bin yıllık krallık olabilir,&nbsp;ama oraya ulaşabilirsek tabii, ona katılabilirsek, ama adı o olmaz o zaman da. Zamanın elinden tarih adlı kırbaç alınsa, bütün boktan yasalar, amaçların, <span style="font-weight: bold; font-style: italic;">filan yere kadar</span>&nbsp;ların oluşturduğu&nbsp;yaralar deşilene dek güzellik kavramını kendi içinde biten bir&nbsp;son gibi algılamayı sürdüreceğiz, barışı da, her zaman kapının&nbsp;bu yakasında ve arzu edilen bir mülk gibi; ve gerçeği söylemek gerekirse, bu tarafı da pek berbat değil kapının hani, insan kütüyü&nbsp;duyumsamıyor kendini bu tarafta da; birçok insan, hoş parfümlerle, iyi ve şık giyimlerle, nitelikli bir edebiyatla, stereofonik aygıtlarla kendini avutan bir yaşamı sürdürüyor, o halde yeryüzünde gerçekten "zaman" diye bir şey varsa ve tarih de&nbsp;doruk noktasına varmış da eğer insan soyu Ortaçağdan çıkmış, Sibernetik Çağ'a giriyorsa, ne diye kaygılanıp durmalı ki?&nbsp;<span style="font-weight: bold; font-style: italic;">Tout va tres bien, tout va tres bien, tout va tres bien</span>.<a id="footnote5"></a><sup><a href="#senol3" id="mehmet3">3</a></sup></p>

  <p>Geriye kalanına gelince, aptal olmak gerek, ya bir şair, ya da beş dakikadan fazla bir süre içinde kendini özlemlere kaptıran, özlemde yitip giden bir kaçık olmak gerek, oysa özleme kısa sürede bir son verilebilir pekâlâ. Bütün ulusların yöneticileri,&nbsp;bilim adamları, toplantılarında, her yeni uzay aracı fırlatılışı,&nbsp;her yeni hormon ya da nükleer reaktör bu avunma umutlarını&nbsp;biraz daha ezip geçiyor. Krallık plastik maddeden olmalı, gerçek bir olay, evet bir olay. Dünya, Orvvel' in ya da Huxley'nin&nbsp;yazdığı gibi bir kâbusa dönüşsün diye değil, daha da beter, daha da beter bir şey olarak; nefis bir dünya olacak ki, sahiplerinin arzuladığı ölçülerde, tek bir sinek bile yok, okuma yazma&nbsp;bilen de, koca koca tavuklar, on sekiz ayaklı filan, nefis mi nefis, bir dünya ki teleksle ayarlanan banyolar, haftanın günlerine&nbsp;göre değişen renklerde sular, ulusal düzeyde sağlık hizmetlerine aşırı özen gösterilmekte her odada bir televizyon ve örneğin&nbsp;Reykjavik'te oturanlar için duvarlarda tropikal manzaralar,&nbsp;Havana'dakiler içinse Eskimo kulübelerinden görüntüler, her&nbsp;tür başkaldırı denemesini anında yenecek, bastıracak, ince ince&nbsp;düşünülmüş ödüllendirmeler.</p>

  <p>vesaire, vesaire.</p>

  <p>Bu, aklı başında insanlar için son derece mükemmel bir dünya demektir.</p>

  <p>Ama böylesine bir dünyada, akıllı olmayan tek, tek bir yaratık kalacak mıdır?</p>

  <p>Herhangi bir köşede unutulmuş krallığın bir kalıntısı. Kötü vuran bir ölümde anımsamak bu krallığı. Bir gülüşte, bir göz-yaşında, krallığın süregitmesi, varlığını sürdürmesi. Kısacası,&nbsp;insan insanı öldürmek zorunda değildir. İnsan her zaman bundan kaçabilir, elektronik makinelere, uzay araçlarına sahip olarak, kendisini öldürmek isteyene karşı çıkabilir, ona çelme takabilir, ondan sonra tutabilirseniz tutun bakalım insanı. Her şey öldürülüp yok edilebilir, krallık dışında, onu göz rengimizde saklı tutarız; her aşkta, kendi derinliklerimizin en derin yerinde bizi hırpalayan, bizi rahatlatan, bizi aldatan ne varsa orada taşırız krallığı. <span style="font-weight: bold; font-style: italic;">Wishful thinking</span>,<a id="footnote6"></a><sup><a href="#mehmet4" id="senol4">4</a></sup> olabilir; ama bu, tüysüz iki&nbsp;ayaklının başka tür bir tanımı olabilir.</p>

  <p style="text-align: right;"><a href="../Text/Section0010.xhtml">(-5)</a><br /></p>

  <p><a href="#mehmet1" id="senol1">1</a>&nbsp;Adem’e dönüş; iyi huylu vahşi.<br /></p>

  <p><a href="#mehmet2" id="senol2">2</a>&nbsp;Dante'nin, La Vita Nuova (Yeni Hayat) ve La Diviua Commedia (İlahi Komedya) adlı yapıtlarında ölümsüzleştirdiği, 1265-1290 yıllan arasında yaşadığı sanılan Beatrice Portinari.</p>

  <p><a href="#mehmet3" id="senol3">3</a>&nbsp;Her şey yolunda, her şey yolunda, çok iyi, çok iyi.<br /></p>

  <p><a href="#senol4" id="mehmet4">4</a>&nbsp;Boş kuruntu.</p>
</body>
</html>
