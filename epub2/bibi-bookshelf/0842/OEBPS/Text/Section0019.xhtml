<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;">14</h1>

  <div>
    Bulunduğu köşeden çıktı, sanki basacak yer alıyormuşçasına ve adımına yer ayarlayıp yürüyeceği yeri kestiriyormuş gibi döşemeye göz gezdirdi, inceledi, önce bir ayağını attı, sonra&nbsp;ötekini aynı dikkati, özeni göstere göstere ve Ronald'la Babs'ın&nbsp;iki metre ötesindeyken eğildi iyice öne doğru, neredeyse yere&nbsp;yapışıp oturacakmış gibi.<br />
  </div>

  <p>— &nbsp;&nbsp;&nbsp;Yağmur var, dedi Wong, kapıdaki gözetleme deliğini&nbsp;göstererek, yağmur yağıyor.</p>

  <p>Oliveira, çevresindeki dumam dağıtabilecekmiş gibi elini ağır ağır iki yana sallayıp dağıttı dumam ve derin, içten, dostça&nbsp;bir bakışla Wong'u izlemeye koyuldu.</p>

  <p>— &nbsp;&nbsp;&nbsp;Sonunda deniz seviyesine inen, ayağı yere basan biri,&nbsp;oh, her yanda ayakkabılar, dizler, nereye bakarsan bak, söylesene Wong, bardağın nerede?</p>

  <p>Ve sonunda bardağın hemen ellerinin altında ve dolu olduğunu gördüler. Tadına vara vara, ağızlarında içkiyi döndüre yuvarlaya içmeye koyuldular, Ronald bir John Coltrane koyarak, sözde bir ödül de sunmuş oldu, Perico yüzünü buruşturdu&nbsp;duyunca. Ardından bir Sidney Bechet, nefis bir Paris havası,&nbsp;sanki İspanyol havaların ağır basmasına bir nanik!</p>

  <p>— &nbsp;&nbsp;&nbsp;İşkence üstüne bir kitap hazırladığınız doğru mu?</p>

  <p>— &nbsp;&nbsp;&nbsp;Yok canım, pek işkenceyle ilgili değil.</p>

  <p>— &nbsp;&nbsp;&nbsp;Ne öyleyse?</p>

  <p>— &nbsp;&nbsp;&nbsp;Çin'de farklı bir sanat anlayışı vardı.</p>

  <p>— &nbsp;&nbsp;&nbsp;Biliyorum evet, hepimiz de okumuşuzdur Çinli Mirbeau'yu. 1920'lerde Pekin'de yapılan işkencelerle ilgili sizde fotoğraflar olduğu doğru mu?</p>

  <p>— &nbsp;&nbsp;&nbsp;Hayır hayır, dedi Wong, gülümseyerek. Çok silik şeyler,&nbsp;görmeye değmez, değeri yok bunların.</p>

  <p>— &nbsp;&nbsp;&nbsp;En korkuncunu da cüzdanınızda, cebinizde sakladığınız&nbsp;doğru mu?</p>

  <p>— &nbsp;&nbsp;&nbsp;Hayır, dedi Wong.</p>

  <p>— &nbsp;&nbsp;&nbsp;Sonra bunları bir kahvede kadınlara göstermişsiniz ha?</p>

  <p>— &nbsp;&nbsp;&nbsp;Öylesine ısrar ettiler ki, dedi Wong, işin fenası, hiçbir&nbsp;şey de anlamadılar.</p>

  <p>— &nbsp;&nbsp;&nbsp;Gösterin, dedi elini uzatarak Oliveira, hani?</p>

  <p>Wong eline baktı onun, gülümsedi. Oliveira daha fazla ısrar edemeyecek kadar sarhoştu. Biraz daha votka içti; oturuş biçimini değiştirdi. Avcuna dörde katlanmış bir kâğıt koydu&nbsp;Wong. Karşısında Wong değil de bir Cheshire kedisi gülüşü ve&nbsp;bir de dumanlar ardında öne eğilen, reverans durumunda bir&nbsp;adam vardı. Fotoğraftaki işkence direği aşağı yukarı iki metre&nbsp;boyundaydı, aşağı yukan sekiz tane direk vardı, aynı direk sekiz kez yinelenmişti sanki, tıpatıp, ikişerli dört sıra halinde, soldan sağa doğru da bakılsa, yukarıdan aşağı da, aynı direkti, yakın perspektiften aynı direk olmalıydı kesinkes, değişik tek şey,&nbsp;işkence gören kişi, bağlıydı, tanıkların yüzleri (sol tarafta bir&nbsp;kadın vardı), işkence yapan kişinin başı fotoğrafçıya iyilik olsun diye sola hafif yatmış poz verirken, birkaç eli çabuk Kuzey&nbsp;Amerikalı ya da Danimarkalı etnolog tarafından berbat çekimler, enstantaneler, öyle ki, ikinci fotoğrafı saymazsak, şu bıçağın sağ kulağa denk gelip içeri dalışının ve bedenin geri yarısının tüm netliği ile fark edildiği fotoyu saymazsak, öbürleri bedeni kaplayan kanla, fotoğraf kartının kötü cins oluşu ya da her&nbsp;iki nedenle de başarısız sonuç vermiş, özellikle dördüncü fotoğraftan sonra öbür üçü sırayla tıpatıp birbirinin aynı görüntüyü sergiliyor, dördüncüde kapkara bir insan bedeni kütlesi,&nbsp;üst kısmında açık bir ağız, bembeyaz bir kol, altıncı fotoğrafta&nbsp;işkenceci bıçak torbasının yanına diz çökmüş, şansına ne çıkarsa deyip, rastgele bıçak çıkarıyordu içinden (hile yapıyor olmalıydı kesinkes, çünkü en derin yarayı açacak bıçakla başlasaydı&nbsp;işe...), sonra işkence görene daha dikkatlice bakılınca adamın canlı olduğu anlaşılıyordu, her ne kadar iplerle sıkı sıkıya bağlanmış olsa da, ayakları dışa doğru atılmıştı, iplerin basıncına rağmen başı da geriye devrikti, ağzı açık, yerde Çin inceliğiyle&nbsp;çalışılarak insandan ufak ufak çentilen parçalar yığılmış olmalıydı, hem de çok miktarda, çünkü kan birikintisi artmamıştı,&nbsp;işkence direği çevresinde tam bir elips oluşturuyordu. "En ilginç olanı şu yedincisi" (votka ve duman gerisinden Wong'un&nbsp;sesi çok uzaktanmış gibi geliyordu ona kadar). Yedinci fotoğraftaki bıçak işini becermişti, fotoğrafa iyice yakından bakılınca, değişik olanın baldırlar olmadığı, kasık bölgesindeki yörede, şu birinci fotoğrafta görülen çamurlu, kirli lekenin yerinde&nbsp;bir tür sızan, akan bir çukurluk görülüyordu, sanki ırzına geçilmiş küçük kız organı gibi, o bölgeden ince bir kan sızıntısı çıkıyor, baldırlar boyunca akıyordu. Wong, sekizinci fotoğrafı göstermek istemiyordu; değmez diyorsa haklıydı kuşkusuz, fotoğraftaki kişi yaşıyor olamazdı: Hiçbir canlı başını böyle yana sarkıtamazdı: "Araştırmalarıma göre bu işlem tam bir buçuk saat&nbsp;sürüyordu, işkence yani," diye bilgi verdi görkemli bir ses tonuyla. Kâğıt yeniden dörde katlandı, kara deri cüzdan koca bir&nbsp;timsah ağzı gibi açıldı, kâğıdı yutmaya hazırdı. "Kuşkusuz Pekin o zamanki Pekin değil. Size ilkel bir şey gösterdiğim için&nbsp;üzgünüm, ama cüzdanda gezdirilemeyecek belgeler de vardır,&nbsp;açıklamak gerek, isteyerek bu alanda adımlar atmak gerek..."&nbsp;Sesi öylesine uzaktan geliyordu ki, fotoğraflardaki görüntülerin bir uzantısı, devamıydı sanki. Tumturaklı söz ve bilgilerle&nbsp;ahkâm kesiyordu. Her yanda Big Bili Bronzy'nin sesi: <i>See, see&nbsp;rider,</i> diyordu durmaksızın, <span style="font-style: italic;">See, see rider</span><span style="font-weight: bold; font-style: italic;">.</span> Her zamanki gibi değişik boyutlarda şeyler burada birbirine uyarak bir araya geliyor, kabaca yapıştırılmış gibisine, tabii buna, gerçekle birdenbire yüz yüze gelişe karşı harika yatıştırıcılar olan votka ve&nbsp;Kant'ın kategorilerini de eklemek gerekiyordu. Ya da her zamanki gibi gözlerini yummak, geriye, eldeki oyun kartları arasından dikkatlice düşünülüp seçilen akşamlardan bir başka akşamın pamuksu dünyasma doğru atmak kafayı. <span style="font-style: italic;">See, see rider</span> diye söylüyordu şarkısını Big Bili, bu da bir başka ölü, çoktan çekip gitmiş biri, <span style="font-style: italic;">see zohat you have done.</span></p>

  <p style="text-align: right;"><a href="../Text/Section0121.xhtml">(-114)</a><br /></p>
</body>
</html>
