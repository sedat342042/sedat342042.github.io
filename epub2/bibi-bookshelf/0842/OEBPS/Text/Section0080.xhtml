<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;">73</h1>

  <p>Peki ama, kim iyileştirecek, kim kurtaracak bizi bu renksiz ateşten, kim gün biterken Huchette Sokağına bir koşu giden,&nbsp;kapı altlarından çıkıveren, daracık koridorlardan, taşları yalayıp&nbsp;duran; elle dokunamadığımız o ateşten kim kurtaracak bizi, ne&nbsp;yapacağız bizdeki yanıkları yıkamak için? O tatlı yaralar ki uzar&nbsp;uzar gider, içimizde süregitmek için yerleşir bir iyice, zamanla&nbsp;el ele vermiştir ve anılarla, bizi bu yakada alıkoyan ve bizi ağır&nbsp;ağır, kireçtaşına çevirene dek tüketecek olan küflü, tozlu maddelerle el ele. En iyisi anlaşma yapmak, uzlaşmak kedi gibi, kaldırım taşları arasındaki yosunlar gibi, çatlak sesli kapıcılarla çabucak içli dışlı olmak, pencerelerden sarkan, kuru dallarla oynayan, soluk yüzlü hastalık çocuklarıyla. Böylece hiç susamadan&nbsp;kendini yiye tükete, kendi ben'inin orta yerinde, gizliden gizliye&nbsp;olgunlaşan bir meyveyi saran yangı gibi, dayanmak yangılara,&nbsp;taşların bitimsiz biçimlerde birleşişi birbirleriyle, içlerindeki korun titreşimi olmak, yaşamımızda geceler boyu yol almak, damarlanmızda dolaşan kanın kendi akışına boyun eğerek.</p>

  <p>Kaç kez sordum kendi kendime, bütün bunlar sadece edebiyat mı diye, çözümsüz denklemlerin ve onları kuranların arasında yanlışa doğru koşarak gittiğimiz bir zamanda salt edebiyat mı? Ama bir yandan da sormadan edemiyorum, alışılagelmişin öte yakasında ne var, ya da kendini sibernetik neşeye bırakmak daha iyi mi, değil mi? Burada da işte edebiyat yok mu? Başkaldırı, konformizm, sıkıntı, yeryüzü nimetleri, tüm <span style="font-weight:bold;font-style:italic;">dikotomi'</span> ler<sup><a href="#senol1" id="mehmet1">1</a></sup>: Yin ve Yang, tefekkür ya da <span style="font-weight:bold;font-style:italic;">Tatigkeit,</span> yulaf pamukçukları ya da kokuşmuş keklikler, Lascaux ya da Mathieu, sözcüklerden bir hamak, yayıl, sallan, aman ne cepte diyalektik, pijamalıyken fırtınalar kopar, salonlarda kıyametler. Seçme olasılığı üzerine düşünüp durmalı ki bu da seçilen şeyi sarsar bozar eninde sonunda. Bir ikilem diyalektik olamaz ve sorunu ortaya&nbsp;koyma işi ikilemin kendisini zayıf kılıyor gibi, yani onu yalan&nbsp;çıkarıyor, yani bambaşka bir şeye dönüştürüyor. Yin ve Yang&nbsp;arasında kaç <span style="font-weight: bold; font-style: italic;">eon&nbsp;</span><a href="#senol2" id="mehmet2"><sup>2</sup></a>&nbsp;var? Evetten hayıra kaç belki? Her şey yazı&nbsp;satır satır, her şey masal. Namuslu mülk sahibine güvence üstüne güvence veren gerçek bizim ne işimize yarar ki? Bizim&nbsp;olası gerçeğimiz <span style="font-weight: bold; font-style: italic;">uydurma</span> olmalı, yani bizim uydurduğumuz&nbsp;yazılar, edebiyat, resim, heykel, tarım, literatür, (pentür, skülptür, kültür, agrikültür), idrar kültürü, bütün <span style="font-weight: bold; font-style: italic;">tür</span>&nbsp;le biten ne varsa dünyada. Değerler, tür-tür'ler, kutsallık, bir tür, toplum başka bir tür, aşk arı-tür, güzellikse 'tür'lerin 'tür'ü. Kitaplarının birinde, kapısının eşiğine oturmuş, yerdeki bir vidaya bakarak&nbsp;uzun yıllar geçiren bir Napoliliden söz ediyor Morelli. Geceleri&nbsp;vidayı alıp döşeğin altına saklıyormuş. Önceleri gülmelere neden olmuş, mahallede herkes sinirlenmiş, tartışıp durmuş komşular, bu vida, toplum içinde görevleri aksatan, gerçekten göreve karşı saygısızlık gibi bir şeymiş, sonra sonra, gelen geçen&nbsp;omuz silkmiş, amaan, barış, sükûn, evet vida huzuru ve barışı&nbsp;anlatır olmuş, kimse ona kaçamak bakmadan huzuru ta içinde&nbsp;duyumsamadan geçemez olmuş sokaktan. Zaman gelmiş, zavallı herif düşüp ölmüş, komşuların gelişiyle birlikte vida da&nbsp;kaybolmuş ortalıktan. İçlerinden biri aşırmış onu, gizli gizli çıkarıp bakar, sonra da yerine yerleştirir olmuş, fabrikasına gidermiş çalışmaya, anlamadığı bir duygu sararmış her yanını,&nbsp;pek bilemediği bir huzursuzluk. Ancak yeniden bakınca vidaya, huzuru bulurmuş, bakarmış ha bire, ta ki bir ayak sesi duyup da aceleyle saklamak zorunda kalana dek seyredermiş.&nbsp;Morelli, bu vidanın başka bir şey olduğunu düşünüyordu, bir&nbsp;tanrı belki de, o türden başkaca bir şey. Çok kolay bir çözüm.&nbsp;Yanlışlık, belki de bu nesnenin sadece bir vida olmasında, bir&nbsp;vida biçimine sahip olmasım kabullenmekte idi. Picasso bir çocuk oyuncağını alıyor, bir otomobil örneğin, hoop değiştiriyor onu, köpek başlı bir maymunda çene olarak kullanıyor. Napolili ise, belki de budalanın biriydi ama bir başka dünyayı keşfeden kişi de olabilirdi. Bir vida, sonra bir göz, bir göz sonra bir&nbsp;yıldız... Ne diye alışılagelmişe tutunup, yapışıp kalmak ki?&nbsp;Tür'lerden biri seçilebilir, yani uyduruş, buluş, yani vida ya da&nbsp;oyuncak araba. İşte böyle böyle Paris kenti bizi ağır ağır yıkıp&nbsp;geçiyor, tadına vara vara, solmuş çiçekler, şarap lekeli masa örtüleri, günbatımı ortalıkta koşuşturan, kapı altlarından çıkı veren renksiz ateşiyle. Uydurulmuş bir kor ateşin közleriyle yanıyoruz, kor halinde bir ateş; tür'ün bir oyunu, <span style="font-weight: bold; font-style: italic;">Büyük Vida</span> sitesinin bir düzeni. Kent ürküntü verici bir iğne, deliği ise gece, Seine adlı iplik de bu delikten geçmekte. Kendi yapıtımız içinde&nbsp;tüketiyoruz kendimizi, ne görkemli, ölümcül oyun öyle, Anka&nbsp;kibirle meydan okuyor. Huchette Sokağı'nda, günbatımına yakın koşuşturan renksiz ateşten, sağır ateşten kimse kurtaramayacak bizi. İflah olmayız biz, kesinlikle iflah olmayız, gitmez bu&nbsp;dert bizden, "... tür"ler arasından Büyük Vida'yı seçiyor, eğiliyoruz önünde, ona vuruyoruz, giriyoruz içine, her gün yeniden&nbsp;yaratarak, masa örtüsündeki her şarap lekesinde, pas rengi diş&nbsp;izleriyle ten üstünde, Rohan'ın avlusunda şafak vakti, yangınımızı kurarken buluyoruz, yanıyor, yanıyoruz sonra içten dışa,&nbsp;işte oracıkta belki seçim, belki de sözcükler hani peçete nasıl&nbsp;ekmeği sarar, kabaran hamurun kokusu, tadı içinde kalırsa buram buram; sözcükler işte öyle sarmalıyor seçişimizi, hayır demeden evet, ya da evetsiz hayır; Mani'siz,<a id="footnote9"></a><sup><a href="#senol3" id="mehmet3">3</a></sup> Ormuzd'suz<a id="footnote10"></a><sup><a href="#senol4" id="mehmet4">4</a></sup> ya da&nbsp;<span style="font-weight: bold; font-style: italic;">Ahriman'&nbsp;</span>sız, bir kerecik olsun bunlarsız bir gün ve huzur; yeter artık yeter.</p>

  <p style="text-align: right;"><a href="../Text/Section0006.xhtml">(-1)</a><br /></p>

  <p><a href="#mehmet1" id="senol1">1</a>&nbsp; Kavramları ikili gruplara ayırarak yapılan çözümleme.</p>

  <p><a href="#mehmet2" id="senol2">2</a>&nbsp; &nbsp;Eon: Gnostik felsefeye göre, sonsuz olan genel akıl' dan türeyen akıl, düşünce.</p>

  <p><a href="#mehmet3" id="senol3">3</a>&nbsp; &nbsp;Mani (? - 273): Zerdüşt gibi, 'iyi' ve 'kötü' kavramlarını temel olarak alan inanç sisteminin kurucusu. Manicilik adı verilen bu sistemde ışık ve aydınlık iyi nin, karanlık kötü'nün simgesidir.</p>

  <p><a href="#mehmet4" id="senol4">4</a>&nbsp; Ormuzd: Mazda dininin en yüce Tanrısı. Bu dinde Ormuzd iyi nin, Ahriman kö tü'nün simgesidir.<br /></p>
</body>
</html>
