<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;">76</h1>

  <p>Pola ile önce ellerle başlardı her şey, her zamanki gibi. Akşamlar var daha, zamanını kahvelerde, her zaman aynı olan gazeteleri okuyarak geçirmiş olmak var geride, teni midenin biraz üstünde tatlı duygularla sıkıştırıp duran bira engeli var. Her şeye, ne olursa olsun, her şeye hazırız, bilmezliğin berbat tuzaklarına düşmek, bilmezliğin, terk edişlerin; sonra birden çantasını açıyor bir kadın, sütlü kahvesini ödeyecek, bir an tutuk fermuarı ile oynuyor parmakları çantanın. Fermuar burçlar dünyasına benzeyen yere girişi yasaklıyor sanırsınız, ama kadının parmakları yaldızlı ince bir çubuğu kaydırma biçimini buluveriyor; kısa bir ara; Pernod ve Bisiklet turlarından Tour de France'la karışık söylevine kahve tutkunlarını şaşırtacak kısa bir ara&nbsp;veriyor, ya da kadın yutuveriyor onları, eflatun kadifeden bir&nbsp;huni dünyayı menteşelerinden oynatıyor, Luxembourg Parkı'nı, Souflot Sokağı'nı, Gay-Lussac Sokağı'nı, Capoulade Kahvehanesini, Medicis Çeşmesini, Monsieurle-Prince Sokağı'nı,&nbsp;hepsini, hepsini son bir çekişle emer gibi alıp gidecek, ardında&nbsp;boş bir masa bırakarak; açık bir çantadan bir yüz franklık çıkarıyor kadının parmakları; Ragon Baba'ya uzatıyor bu sırada&nbsp;pek tabii, Horacio Oliveira, durumun fecaatini anlayıp, böylesi&nbsp;anlarda ne söylenirse onları söylemeye hazırlanıyor.</p>

  <p>— Oh, biliyorsunuz, diye yanıt verdi Pola, korkuya yapışmam ben.</p>

  <p>Oh, diyor, oh deyişi, hani Sphinx, bilmeceyi ortaya atmadan önce nasıl konuşuyorsa öyle, birazcık özürler diler gibi, büyük bildiği bir prestije yok diyerek. Nice romandaki kadınlar gibi konuştu, şu yazarının, zaman kaybetmek istemeyip, tanımlamaların en iyisini konuşmalara katması gibi, böylece hoş ve&nbsp;güzel olana, yararlıyı da katmış oluyordu romancı.</p>

  <p>— Korku deyince, diye dikkatini çekmek istedi Oliveira, Sphinx'in sol tarafında aynı kırmızı kadife kaplı sırada oturuyordu, korku deyince özellikle tam tersini düşünüyorum ben.&nbsp;Elinizi, sanki bir sınıra dokunuyormuşçasına uzatıyorsunuz,&nbsp;ondan sonrasında, tersine dönmüş kıllar dünyası başlıyor orada ben örneğin sizin çantanız olabilirdim, siz de Ragon Baba&nbsp;olabilirdiniz.</p>

  <p>Pola güler buna diye umutlanıyordu Oliveira her konuda bu denli bilgiç olmaktan vazgeçerek, ama Pola (o sırada işte&nbsp;adının Pola olduğunu öğrendim) bu olasılığı hiç de saçma, aykırı bulmadı. Gülerken dişleri gözüküyordu, küçük, çok düzgün dişler, üstünde biraz yassımsı duran portakal rengi rujlu&nbsp;dudaklar, ama Oliveira daha ellerindeydi onun, ellerini, diyecekti, kadın elleri dikkatini çekmiştir hep, onlara dokunmak gereğini duyardı hep, parmaklarını her parmak arasında gezdirmek, Japon masajcılar gibi, damarların belli belirsiz yolunu izlemek, tırnakların durumuna bakmak, bir el falcısı gibi duyumsamak düz çizgileri, derin uçurumlu tepecikleri, küçücük bir&nbsp;elin ayasına kulağını dayayarak ya aşktan, ya çay fincanının sıcağından nemlenmiş bir küçücük elin ayasında denizlerin gelgit anında dalgalarını patlatmasını duymak.</p>

  <p style="text-align: right;"><a href="../Text/Section0108.xhtml">(-101)</a><br /></p>
</body>
</html>
