<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;">79</h1>

  <p>Morelli'nin bilgiççe diyemeyeceğimiz notu: "Öbür bazı değerleri anlatmayı beceren biçimde 'güldürü romanı' yazmayı denemek ve böylece olası sanıp durduğumuz antropofani'ye&nbsp;yarar sağlamak. Yanlış alanda, aldatıcı yolda süregiden geleneksel roman, okuyucuyu dünyasında sınırlamakta, romancıyı&nbsp;daha yetenekli biriymiş gibi göstermektedir. Çeşitli dramatik&nbsp;alanlarda zorunlu duraklama var; dramatik, psikolojik, trajik,&nbsp;eleştirel ya da siyasal alanlarda. Tam tersi, okuyucuyu kullanmadan, onu olaya girmeye zorlayan, katılmayı telkin eden kurgu ağında daha gizemli içeriği olan bir bilgi perspektifi ile yazılmış eserler vermeyi denemeli. Alıcı-okuyucu için (ki zaten,&nbsp;yollarını hepten şaşırmış, aptallaşmalardır, ilk sayfaları geçemezler bile ve kitaba o kadar para verdikleri için üzüleceklerdir&nbsp;de) sözsüz yazı, hafifçene tersyüz edilmiş hiyeroglif yazısıyla&nbsp;yazılmıştır.</p>

  <p>"Bir dürtüyle bir çırpıda hazırlanmış yazıyı okuyabilmek, bir çırpıda, düzensiz, eğri büğrü ve bilinçli olarak edebi olmamasına özen gösterilmiş (edebi değil ama antiromanesk de değil) bu yazının içeriğini özümsemek, türün zorunlu kıldığı büyük çabayı göstere göstere, durum gerektirdiğinde, Gide'in&nbsp;öğüdünü anımsamak: <span style="font-weight:bold;font-style:italic;">ne jamais profiter de l'elan acquis.</span> Batı dünyasının yaranmaya çalıştığı onca yapıtta olduğu gibi, roman da&nbsp;kapalı, sıkı bir düzenle yetinmelidir. Korkusuzca, karşıtın karşısına dikilmek ve bir kaçamak aramak, bunun için de harflerin&nbsp;ya da tümcelerin sistematik yapısını kategorik biçimde ortadan kaldırmak. Bir yöntem bu: alay, yergi, sabırlı özeleştiri, aykırı davranış biçimi, hiçbir işe yaramayan imgelem.</p>

  <p>"Bu türden bir girişim, edebiyatı yok sayarak, reddederek başlar, bir ölçüde ret; mademki söz kullanılıyor henüz, ama okuyup ya da yazıp giderken okuyucuya ya da yazara, araya girip,&nbsp;kim haber verecek? O halde, barışı savunmak için tabanca kullanır gibi kullanmalı romanı; tabii işaretlerini değiştirerek, insan&nbsp;ile insan arasında ilişki kurmayı sağlayan şeyi edebiyatta bulup&nbsp;çıkarmak, nasıl ki bildiri -yazı- ya da deneme yalnızca uzmanları arasında ilgi bağı kuran bir şeyse. Bahaneyle 'mesaj' iletme&nbsp;amacı gütmeyen bir anlatı yoktur, mesajcılar da vardır, mesaj&nbsp;dedikleri şey de kendileridir aslında (aynı şekilde aşk da, seven&nbsp;kişi demektir), içinde yaşanmış deneyimlerin gezindiği bir pıhtı&nbsp;gibi olmalı anlatı, bulanık ve iyi kavranamamış bilgiler arasında&nbsp;katalizör gibi, yazan şeyin kendisi içinde doğrudan kendisinin yol açtığı bir anlatı. Buna romana karşı bir anlatım biçimi mi demeli, çünkü, her tür sıkı düzen, bizi mesaja durumuna düşürebilen, bizleri uzağında bulunduğumuz kendi sınırlarımıza elle&nbsp;dokunabilecek hale ulaştıran, bu sınırları sanki burnumuzun&nbsp;ucuna dek getiren imleri düzenli biçimde yok edebilir.</p>

  <p>"Yazarın, yapıtını kullanarak kendini yaratması gibi garip bir olay. Eğer gün bu kaynayan ateşten doğuyorsa, bu varlığın&nbsp;içine dalışla doğuyorsa, antropofani'nin varlığını haber veren&nbsp;değerleri işlemek istiyoruz, yalın anlatımla nasıl çıkabiliriz acaba işin içinden, akılcı bir kibirli akılla mı? Elealılardan günümüze, meyvelerini taşımak için gerekenden fazla zamanımız&nbsp;oldu. Tadına bakıyoruz, nefis meyveler, radyoaktiviteli hepten.&nbsp;Neden yemek şöleninin sonunda bu denli kederliyiz, bizler bin&nbsp;dokuz yüz ellili yıllardan kardeşlerim, niye üzgünüz?"</p>

  <p>Tamamlayıcı nitelikte bir başka not görünür biçimde iliştirilmiş:</p>

  <p>"Okuyucunun durumu. Genelde, her tür romancı okuyucusunun kendisini anlamasını, yaşadıklarını paylaşmasını, belli bir mesajı almasını ve onunla bütünleşmesini ister. Romantik&nbsp;romancı anlaşılmak ister; ya doğrudan doğruya ister bunu, ya&nbsp;kahramanları aracılığıyla; klasik romancı öğretmek ister sürekli, tarihin akışı içinde iz bırakmak ister.</p>

  <p>"Üçüncü bir olasılık: okuyucusunu suçortağı, yol arkadaşı yapmak. Ondan zamandaşlık ister, öyle ya okurken zamanı&nbsp;yok etmektedir okuyucu ve yazarının zamanına uyarlamaktadır kendini. Böylece okuyucu hem ortak hem işbirlikçi, hem katılan, hem birlikte yoğrulan kişi olacaktır, yazarın yaşadıkları&nbsp;ve gerçekleştirdiği deneylerle, <span style="font-weight:bold;font-style:italic;">aynı anda ve aynı biçimde</span> varolan&nbsp;kişidir. Her tür baştan savma estetik yararsızdır buna ulaşma&nbsp;yolunda: yalnızca yaratılacak olan konu önemlidir, yaşanan deneyin araçsızlığı sözle iletiliyor kuşkusuz (ama olabildiğince az estetik özelliği olan sözlerle; <span style="font-weight:bold;font-style:italic;">roman</span>, "güldürü romanı", çöküş,&nbsp;yergi, alay anlamına gelmektedir, bir başka şeye nişan almış,&nbsp;yön belirleyici oklardır bunlar).</p>

  <div>
    <p>"Bu okuyucu için, <span style="font-weight: bold; font-style: italic;">hemcinsim</span>, <span style="font-weight: bold; font-style: italic;">kardeşim,</span> komik roman (peki <span style="font-weight: bold; font-style: italic;">Ulysses</span> de öyle değil mi, değilse ne peki?) öyle bir düşlerle yazılmalıdır ki bu düşlerde ne türde olursa olsun jestlerin tuzağında hepimiz, ayrıştıramasak da her zaman, önemli bir şeylerin varlığını sezinliyoruz. Bu anlamda, güldürü romanı örnek&nbsp;bir utanç olmalı; okuyucuyu yanıltmayacak, herhangi bir coşkuya kapılmasına, ne tür istek olursa olsun boyun eğmesine&nbsp;izin vermeyecek, ama onun eline bir anlam ifade edebilen bir&nbsp;tür kil verecek, bir taslak, belki biraz ortaklaştırıcı bir şey, bir&nbsp;damga, insansal ama bireysel değil kesinlikle. Daha iyi ya, ona&nbsp;bir yüzey sunacak, kapıları, pencereleri, pencere ve kapılar gerisinde ise dönüp duran bir gizli kişiyi okuyucu aramak, görmek, bulmak zorunda kalacak. (İşte işbirlikçi, katılımcı olup&nbsp;çıktı bile.) Belki de hiçbir şey bulamayacak gerisinde kapıların&nbsp;(işte birlikte karıp yoğuran). Bu roman yazarının kendi adına,&nbsp;kendisi için başaracağı şey, romanına ortak ettiği okuyucu üzerinde etkili olacaktır. (Kendini büyülterek, abartarak belki, ama&nbsp;ne müthiş, ne harika olurdu bu.) Dişi okuyucuya gelince, o da&nbsp;yüzeysel olanla yetinecektir, biz de biliyoruz ki çok güzeldir ve&nbsp;feci <span style="font-weight: bold; font-style: italic;">göz boyar</span> ve onların önünde, başarı içinde sürdürülebilir&nbsp;<span style="font-weight: bold; font-style: italic;">namuslu insan'ın</span> komedileri de, trajedileri de. Herkes hoşnut&nbsp;kalacak sonunda, eğer karşı çıkıp söyleyecek bir şey bulan varsa canları cehenneme!"</p>
  </div>

  <div>
    <p style="text-align: right;"><a href="../Text/Section0027.xhtml">(-22)</a><br /></p>
  </div>
</body>
</html>
