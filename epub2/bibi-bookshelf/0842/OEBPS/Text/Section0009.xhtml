<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;">4</h1>

  <p>İşte böylece, masalsı bir Paris'te, gecenin ışıklarına kapılıp, bir şarapçının ağzından çıkmış sözlere uyarak sapılan yollara&nbsp;dalıp, bazen karanlık sokakta aydınlatılmış bir evin çekiciliğine&nbsp;kapılarak, kıyıda köşede kalmış meydanlarda ya da banklarda&nbsp;öpüşmek amacıyla durarak ya da seksek oyunu için yere çizilen biçimlere bakarak -tek ayak üstünde zıplayarak önüne kattığı taşı en son hane olan Gökyüzü'ne sokmak biçiminde gelişen geleneksel çocuk oyunu- başıboş dolaşmaya başlamışlardı.&nbsp;La Sibylle, Montevideo'daki kız arkadaşlarından, çocukluk yıllarından, ne bileyim bir Ledesma'dan, babasından söz ederdi.&nbsp;Oliveira, dalgın, dinlerdi, hiç ilgi duymadığına üzüle yakına.&nbsp;Montevideo da Buenos Aires'le aynı şeydi ve Oliveira'nın kesin&nbsp;biçimde buralarla ilişkisini koparması gerekiyordu. (Şu sıra ne&nbsp;yapıyordu acaba Traveler, koca tembel, işsiz herif, oradan ayrıldığından beri hangi çamur işe burnunu sokmuştu? Ya zavallı&nbsp;Gekrepten, ya kent merkezindeki kahveler?) Bu nedenle kararsız bir tavırla elindeki küçük dal parçasıyla çakıl taşları üstüne&nbsp;biçimler çizer gibi yaparak dinliyordu. La Sibylle anlatıp duruyordu, Graciela ya da Chempe, ikisine de güvenebilirdi insan,&nbsp;ama şu Luciana'nın iskeleye dek gelip ona güle güle dememesi&nbsp;canını sıkmıştı. Luciana tam bir züppeydi ve züppeliğe hiç tahammülü yoktu onun.</p>

  <p>— 'Züppe' ile neyi anlatmak istiyorsun, diye sordu Oliveira, ilgiyle.</p>

  <p>Tamam, dur söyleyeyim, derken la Sibylle, başını, çok kötü bir şey söyleyeceğini sezen biri gibi öne eğerek yanıtladı. Ben üçüncü mevkide yolculuk yapıyordum; bak, eğer ikinci&nbsp;mevkide yapsaydım, Luciana beni terkederdi.</p>

  <p>— &nbsp;&nbsp;&nbsp;Şimdiye kadar duyduğum en iyi tanımlama, dedi Oliveira.</p>

  <p>— &nbsp;&nbsp;&nbsp;Bitmedi, üstelik yanımda Rocamadour da vardı.</p>

  <p>Oliveira, Rocamadour'un varlığını böylece öğrenmiş oldu.</p>

  <p>Montevideo'da kısaca Carlos Fransisco diye çağırıyorlarmış onu. Rocamadour'un kimden olduğu konusunda ayrıntılara inmemekte kararlıydı, kürtaj yaptırmamışsa eğer, bu, tam o an&nbsp;kedere boğulmasındanmış.</p>

  <p>— &nbsp;&nbsp;&nbsp;Ama temelde hiç üzülmüyorum. Sorun, daha çok, yaşamımı nasıl sürdürebileceğim konusundaydı. Madam irene'e&nbsp;gitmek çok pahalı, öte yandan şan dersleri almam gerekiyordu,&nbsp;bütün bunlar kafamı attırdı bir gün.</p>

  <p>La Sibylle, neden Paris'e geldiğini pek iyi bilemiyordu; Oliveira ise, turizm acentelerinde, vapur kalkış saatleri, vizeler birazcık daha karışsaydı, la Sibylle, Paris'te olacağına pekâlâ bugün Singapur ya da Honolulu'da da olabilirdi şimdi, diyordu içinden. Onun için o andı önemli olan, Montevideo'yu terk etmiş olmak ve alçakgönüllüce 'yaşam' dediği şeyle yüz yüze&nbsp;gelmekti. Paris'in ona tanıyacağı en büyük avantaj ise biraz&nbsp;Fransızca bilmesiydi (aman biraz daha Berlitz<a href="#senol1" id="mehmet1"><sup>1</sup></a>), ayrıca orada&nbsp;en iyi tabloları görecek, en güzel filmleri, <span style="font-weight:bold;font-style:italic;">Kültür'</span>ü, en ünlü adı&nbsp;altında ne olursa onu izlemiş olacaktı. Bu görünümü Oliveira'yı yumuşatıyordu (Rocamadour kötü bir şok olmuş olsa da&nbsp;onun için, öyleydi de nedendi onu bilemiyordu), öteki bazı Buenos Aires'li kadın arkadaşlarını düşünüyordu da yıldız falı&nbsp;dünyasındaki metafizik bunalımlarına karşın, Mar Del Plata'dan<a id="footnote8"></a><sup><a href="#senol2" id="mehmet2">2</a></sup>&nbsp;öteye gidememişlerdi. Bu sümüklü ise, tutup, üstelik&nbsp;kucağında bir çocukla, cebinde tek kuruşu yokken Paris e dek&nbsp;gelebiliyordu. Bu da yetmiyormuş gibi Oliveira'ya, görmek ve&nbsp;bakmak konusunda ders veriyordu. Özellikle bilerek değildi&nbsp;gidip sokağın bir yerinde birden kararlı biçimde durması, bakakalması, dönüp susması, içinde bir şey olmasa da eğilip avluda ne var ne yok diye araştırması, hiçbir şey olmasındı, tek&nbsp;bir renk, bir yeşil aydınlık daha ötelerde yeterdi, kapıcı görmesin diye eğilir, sırtını kamburlaştırarak kaçamak, avluya dalardı, büyük iç avluya açılan yerden geçerdi, orada bazen ya bir&nbsp;eski heykel, ya da silikleşmiş parke taşlan, o bile yeterdi, bir&nbsp;köşede gölgede oturan yaşlı adam, kediler, hep kediler, kaçıp&nbsp;kurtulamadığımız mestanlar, miyavmiyavlar, tekirler <span style="font-weight: bold; font-style: italic;">kitten,&nbsp;kat, gatto, cat</span>,<a id="footnote10"></a><sup><a href="#senol3" id="mehmet3">3</a></sup> gri, beyaz, kara kediler, üstü kaplan postuna&nbsp;benzeyenler, zamanın efendileri, ılık taşların sahipleri, karınlarını okşamayı, bebekçeye benzer gizemli sözcüklerle onlarla&nbsp;anlaşmayı bilen, buluşalım mı filan yerde diyen, değişik konularda öğüt veren, aman dikkat dikkat diyen la Sibylle'in değişmez dostları kediler... Onun yanı başında yürürken Oliveira&nbsp;kendini yersiz yurtsuz biri gibi hissederdi. Birden çevresinden&nbsp;uzaklaşmış biri. La Sibylle'in her onun dokuzunda bira bardağını devirmesine ya da tam garson geçerken ayağını masanın&nbsp;altından uzatmasına, bir yığın küfür işitmesine sinirlenmek boşunaydı, bir işe yaramazdı. Mutluydu Oliveira, yapılması gerektiği biçimde yapmadığı için ele aldığı herhangi bir şeyi, sürekli öfkeli de olsa, toplanan şeyin tümünü sayıca bilip çözememekten, buna karşın basit bir-iki-üç'ün önündeki kuyruğu izlemekten dolayı mutluydu, ya da sokağın tam ortasında dikilip&nbsp;durduğu için (iki metre önünde siyah renkli bir Dauphine fren&nbsp;yapıyor, sürücü başını camdan çıkarıp küfrü basıyordu) giderken pat diye sokağın orta yerinde durup, orada kaldırımda bakıldığından daha iyi gözüken Pantheon'un siluetini seyretmekten mutluluk duyuyordu. Ve her şey bunun gibiydi.</p>

  <p>Oliveira, Perico ve Ronald'ı eskiden tanıyordu. La Sibylle, Oliveira'yı Etienne'e ve Etienne'i Gregorovius'a tanıştırdı. Saint-Germain-de-Pres'de geçirilen uzun geceler boyunca Yılan&nbsp;Kulübü oluştu. Dostlar, arkadaşlar, la Sibylle'i zorunlu olarak&nbsp;hemen kabulleniyorlardı, doğalca; ama biraz biraz sinirlerine&nbsp;de dokunmuyor değildi, çünkü bir yandan her şeyi tek tek ona&nbsp;açıklamak gerekiyordu, öte yandan kızıyorlardı, çünkü lokantada yarım tabak patates kızartmasını götürürken, birinin sırtından aşağı boca etmesi işten değildi, bütün bunlar hep bir çatalı bile uygun biçimde tutmayı bilmemesinden oluyordu, o zaman durmadan özür diletmek ve la Sibylle'i de bilinçsiz biri gibi ele almak gerekiyordu. Grup içinde, la Sibylle pek işe yaramıyor, oldukça beceriksiz davranıyordu, Oliveira onun arkadaşlarını, kendisiyle değil de ayrı ayrı görmeyi ve de Etienne&nbsp;ya da Babs'la tek başına sokakta dolaşmayı yeğlediğini seziyordu, onları dünyasına sürüklerken -kendi dünyasına- hiç de&nbsp;böyle davranmak amacında değilmiş gibi gözüküyordu, onlar&nbsp;da bunu bekliyorlardı, otobüslerin yolundan, tarihin akışından&nbsp;kurtulup kenara çıkmak... EtienneTe Babs onun her şeyi, onun&nbsp;için herkes demekti, öyle ya da böyle, ikisi de şükran duyguları&nbsp;besliyorlardı la Sibylle'e, ama yeri geldiğinde de fırsat bu fırsat&nbsp;deyip küfrü basıyorlardı. Ona sıkı sıkıya bağlı olan, aynı bir köpek gibi ya da ne bileyim, mektup kutusuymuş gibi, kendine&nbsp;güven duyan Etienne; son yaptığı tablo konusundaki düşüncelerini söylediğinde sapsarı kesiliyordu - Perico Romero da soylu bir alçakgönüllülükle ''Bir dişi olarak la Sibylle'i oldukça fazla kurnaz ve düzenci" olarak niteliyordu. Haftalar, aylar boyu&nbsp;(günlerin hesabını karıştırıyordu Oliveira, geleceği olmamaktan dolayı mutluydu) Paris'te amaçsız dolaşıp durdular, kâh&nbsp;bir şeylere bakarak, kâh sevişerek, başa ne gelecekse gelsin, diyerek olayların dışında kalan her şeyi tartışarak: ailesel zorunluluklar, vergi ya da ahlaksal her tür baskılar...</p>

  <p>Tak, tak.</p>

  <p>— &nbsp;&nbsp;&nbsp;Uyanalım, derdi zaman zaman Oliviera, haydi!</p>

  <p>— &nbsp;&nbsp;&nbsp;Ama neden, derdi la Sibylle; Pont-Neuf Köprüsünün altından geçen mavnalara bakarken. Tak, tak, kafanda küçük bir&nbsp;kuş var senin, durmadan gagalıyor, tak tak, ona Arjantin yiyeceklerinden vermeni istiyor, tak tak.</p>

  <p>— &nbsp;&nbsp;&nbsp;İyi be, diye homurdandı Oliveira, işe bak, ben Rocamadour değilim. Sonunda bakkalıyla, kapıcısıyla kuşdili konuşmaya başlayacağız, sonu gelmez tartışmalar çıkacak. Hey, şu tipe bak, güzel esmerin peşindeki adama, orada, bak.</p>

  <p>— &nbsp;&nbsp;&nbsp;Vay canına, tanıyorum ben onu, Provence Sokağı nda&nbsp;bir kahvede çalışıyor o kız, peşindeki zavallı adamsa hava alır,&nbsp;o kız yalnızca kadınlardan hoşlanan biri çünkü.</p>

  <p>—Dur bakalım, esmer küçük hanım sana da kur yaptı mı?</p>

  <p>—Tabii yaptı. Ama arkadaş kalmayı becerdik, ona rujumu armağan diye verdim, o da bana birinin küçük bir kitabını verdi, Retef'in; yo yo, dur, Retif'ti galiba...</p>

  <p>— &nbsp;&nbsp;&nbsp;Gerçekten onunla yatmadın ya? Senin gibi bir kadın için ne ilginç olurdu.</p>

  <p>— &nbsp;&nbsp;&nbsp;Ya sen Horacio, sen bir erkekle yattın mı hiç?</p>

  <p>— &nbsp;&nbsp;&nbsp;Tabii, ama anlarsın ya, salt denemiş olmak için.</p>

  <p>La Sibylle, kendisiyle alay edip etmediğini anlamak için göz ucuyla ona bakardı; bilirdi bütün bu sözleri, "kafanda kuş&nbsp;var senin, tak tak gagalayan; Arjantin yiyecekleri isteyen"&nbsp;sözlerine öfkelendiğinden kaynaklanıyordu. Anlayınca la&nbsp;Sibylle, Oliveira'nın üstüne atlayıp, Saint-Sulpice Sokağı'ndan&nbsp;geçen çiftin şaşkın bakışları altında, güle bağıra onun saçını&nbsp;başını karıştırarak dağıtır, Oliveira da onu kollarından sımsıkı&nbsp;kavramak zorunda kalırdı; delice gülmeye koyulurlardı bu&nbsp;kez, bakıp duran çift şaşkın; koca, gülsün mü gülmesin mi&nbsp;derken gülümsüyor, karısı bu tür davranışları onaylamaz tavırda.</p>

  <p>— &nbsp;&nbsp;&nbsp;Haklısın, derdi sonunda Oliveira, itiraf etmeliyim ki,&nbsp;bütünüyle haklısın! Ben uslanmaz, yola gelmez bir adamım,&nbsp;n' a palım! Böyleşine nefis bir uykuya dalmışken, uykumu almışken, bir defalık olsun, uyanmaktan söz etmek iyi işte!</p>

  <p>Sonra bir vitrinin önünde kitap adlarını okumak amacıyla dururlardı. La Sibylle formalarına ve rengine bakıp ona göre&nbsp;sorular sorardı. Ona Flaubert'i anlatmak, Montesquieu'den söz&nbsp;etmek, Raymond Radiguet'nin nasıl olduğunu tek tek açıklamak gerekirdi. La Sibylle parmak ucuyla vitrin camına bir şeyler çizerek dinlerdi.</p>

  <p>Ama canım, farkındasındır, böyle hiçbir şey öğrenemezsin, derdi sonunda Oliveira. Yoksa sokaklarda kültür peşinde gezip aydın olacağını mı sanıyorsun ha sevgilim, eğer öyleyse git <span style="font-weight: bold; font-style: italic;">Reader's Digest'e</span> abone ol bitsin.</p>

  <p>Oh hayır, o pis dergiye mi?</p>

  <p>Kafamda küçük bir kuş ha?" diye söylenirdi içinden Oliveira; kuş onun kafasında değil de benimkinde ha? Ya o, onun kafasında ne var acaba? Hava, saman ya da taş kafa; alma, algılama gücü son derece az olan bir şey. La Sibylle'in odak noktası, merkezi, hayır kafasında değildi, bu kesindi.</p>

  <p>"Ama o ne yapıyor, gözlerini kapıyor, nişan alıp bekliyor. Yayı germek için başvurulan Zen sisteminin ta kendisi. Ama&nbsp;dikkatini bir noktada toplamak amacıyla beklemeye, bunun en&nbsp;iyi yol olduğunu bilmeden, geçiyor. Ben ise, tam tersi... Tak,&nbsp;tak, ya da böyle bir şey."</p>

  <p>Bu kez la Sibylle, Zen felsefesinin nedenini, nasılını öğrenmek için yığınla soru sorduğunda (kulüpte tam böyle olurdu bu işler, her zaman, sıla özlemlerinden, bilgelikten, bunların çok ırak&nbsp;düşünceler olduğundan öylesine ırak, ama temel konular sanıla-bileceğinden, madalyonun bir bu yüzünden, bir de ayın öte yüzünden... söz edilebilirdi) Gregorovius, ona, metafiziğin başlangıç bilgilerini tekrar tekrar anlatarak kafasına sokmaya çalışırdı,&nbsp;bu sırada Oliveira, Pemod şişesini çıkarır, kafasına dikerken onların bu halinden müthiş zevk alırdı. La Sibylle'e bir şeyi açıklamak, anlatmak için çılgınca istek duyardı Gregorovius. Fauconnier haklıydı, la Sibylle gibilerine bir şeyleri anlatıp açıklayınca asıl&nbsp;giz tam o zaman başlıyordu. La Sibylle kendisine anlatılan <i>içkinliği, alışkanlığı</i> dinler, güzel gözlerini iyice açar, bakardı, Gregorovius'un bütün metafiziğini alıp götürür, hızını keserdi. Sonunda, evet artık anlamış olduğunu kavradığını, Zen'in ne olduğunu&nbsp;öğrendiğini söyler ve yorgun yorgun iç çekerdi. Yalnızca la Sibylle, evet o, herkesin diyalektik yollardan arayıp durduğu zamandışı büyük alanlara yalnız o yanaşabilir, ulaşabilirdi.</p>

  <p>— Bırak bu saçma şeyleri, öğrenme aptalca ayrıntıları, derdi Oliveira. Gözlüğe gereksinim duymuyorsan gözlüğü ne yapacaksın?</p>

  <p>La Sibylle, kuşkuyla dinlerdi onu. Oliveira ve Etienne'e bayılırdı, bıkmadan, saatler süren tartışmaları sürdürme yeteneklerine... Etienne ve Oliveira'nın çevresinde tebeşirle çizilmiş gibisine bir halka vardı, la Sibylle de bu çembere girmek istiyor, edebiyatta belirsizlik ilkesinin neden bu denli önemli olduğunu&nbsp;anlamak, bunca sık sözünü ettikleri, hayran oldukları Morelli'nin, kitabını kristal bir küre yapmak, sonra da içinde mikro-kozmos ile makrokozmosu, yıldırımlar arasında beliren görüntüde birleştirmek isteğini öğrenmek istiyordu.</p>

  <p>— Bunu sana anlatmak olanaksız, derdi Etienne. Bu 7 numaralı Meccano.<a href="#senol4" id="mehmet4"><sup>4</sup></a>&nbsp;Oysa sen daha olsa olsa 2 numaradasın.</p>

  <p>Üzgün bir hal alırdı la Sibylle o zaman, eğilir, kaldırımdan küçük bir yaprak alır, onunla konuşur biraz, sonra elinin ayasında gezdirir, sırtına koyar, karnının üstüne; parmaklarının&nbsp;arasında ovup parlatır, sonunda etli kısımlarını çıkarır, geriye&nbsp;yaprak damarları kalırdı canlı ve diri; derisinin üstünde yeşil&nbsp;bir hayalet; ölü yaprağın kalanı sırıtırdı. Birden kapardı Etienne yaprağı, ışığa kaldırır, bakardı. İşte böylesi zamanlar için sever, bayılırlardı ona. Ona karşı kaba ve haşin davranmış olmaktan biraz utanırlardı. La Sibylle de böylesi zamanlardan&nbsp;yararlanarak hemen bir kulübe, patates kızartması ve biftek bulabilecekleri bir yerlere gitmek isteğini belirtirdi.</p>

  <p style="text-align: right;"><a id="bookmark11"></a><a href="../Text/Section0078.xhtml">(-71)</a><br /></p>

  <p><br /></p>

  <p><a href="#mehmet1" id="senol1">1</a>&nbsp;- &nbsp; &nbsp;Yabancılara pratik Fransızca konuşmayı öğreten kitap dizisi.</p>

  <p><a href="#mehmet2" id="senol2">2</a>&nbsp;- &nbsp; &nbsp;Buenos Aires'in 400 km uzağında bulunan gözde plaj.</p>

  <p><a href="#mehmet3" id="senol3">3</a>&nbsp;- Kitlen: Yavru kedi; kat, gatto, cat:Almanca, İspanyolca ve İngilizce'deki 'kedi'.</p>

  <p><a href="#mehmet4" id="senol4">4</a>&nbsp;- birbirine geçirilebilir metal parçalardan oluşan mekanik yapı seti; bir tur lego.</p>
</body>
</html>
