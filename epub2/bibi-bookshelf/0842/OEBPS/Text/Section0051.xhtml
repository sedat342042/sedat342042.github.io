<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;">45</h1>

  <p>Her şey bir yana, Talita'nın, penceresinde gözükmesini bekleyebilirdi, bunu düşünmek çok doğaldı. Yapış yapış sıcak&nbsp;bir havada, sivrisinekleri öldüren kâğıdın yarattığı geniz yakan&nbsp;tütsülü duman içinde gözlerini açıvermek saatin ikisinde, sabah sabah yeterliydi, iki koca yıldız penceresinde, karanlığa gömülü ve karşıdaki pencere, o da açık olmalıydı o saatte.</p>

  <p>Kuşkusuz olağandı, çünkü o tahta köprü hâlâ oradaydı ve gündüz güneş altında hayır dense de gecenin ortasında başka&nbsp;bir şey olabilirdi, Oliveira da belki orada, penceresinde bekliyor olabilirdi, sigarasını tüttürüyor, sivrileri kovmak için ve&nbsp;uyumayıp Talita'yı bekliyor olabilirdi, Talita yavaşça kalksın&nbsp;Traveler'in yanından, ayrılsın bedeninden ve gelip penceresine,&nbsp;ona baksındı, karanlıktan karanlığa delsindi bakışları pencereyi. O zaman işte Oliveira da yanan sigarasının ateşiyle karanlıkta işaretler çiziktirirdi. Üçgenler, daireler kesik kesik biçimler, armalar, aşkı anlatan semboller, aşk iksirini, ya da diphenil,&nbsp;propilamine, eczacılıkta bunu anlatan kısaltmalar, Talita bu işaretle hemen ne demek istediğini anlardı ya da sadece ve sadece&nbsp;koltuk kolunun ışıklı salınımı: Koltuğun kolundan ağza, ağızdan koltuğun koluna, bütün bir gece sürebilirdi ışık oyunu.</p>

  <p>Ama pencerede kimse yoktu, Traveler aşağı eğilmiş, kızgın sular kaynayan bir kuyuya benzeyen sokağa bakıyordu, açık&nbsp;bir gazete yerde, sanki elle dokunulabilen yıldızlı net bir gökyüzünün aydınlığında neredeyse okunabiliyordu. Karşıdaki&nbsp;otelin penceresi gecenin karanlığında daha bir yakın gözüküyordu, atlet olan biri bir sıçrayışta ulaşabilirdi pencereye. Hayır, yok yok ulaşamazdı. Belki ölümü göze alırsa evet... ayrıca...&nbsp;Gündüzki tahta köprüden iz yoktu, geçit yoktu karşıya.</p>

  <p>Traveler iç çeke çeke yatağa döndü. Uykulu uykulu bir soru Talita'dan; saçlarını okşayarak ve belli belirsiz mırıldanarak yanıtladı Traveler. Havadan öpücük yolladı Talita, elini salladı&nbsp;ve yeniden daldı uykuya.</p>

  <p>İşte eğer bu karanlık kuyunun bir yerlerinde arayıp bulsaydı Oliveira kendisini, Traveler'i istemese de görürdü, gizemli bir güç gibi dışını çevreleyen beyaz kadın gömleğini görürdü. Eğer kendini bulsaydı arayıp bu kara kuyu dibinde bir yerlerde, Talita'nın penceresinden bakmasını beklerken, onun&nbsp;yerine beyaz gömleğiyle Traveler'in umursamaz görüntüsü inceden inceye yaralardı mutlak kırardı onurunu. Şu an kolunu&nbsp;kaşıyor olmalıydı Oliveira, bileğinden biraz yukarısını, bu&nbsp;onun sıkıntıda ve rahatsız olduğunun belirtisi; kuşkusuz sigarasını dudakları arasında eziyor, tutkulu sözler mırıldanarak&nbsp;yatağına atılıyordu derin uykulara dalıp gitmiş olan Gekrepten'e dönüp bir bakmak bile yok.</p>

  <p>Ama bu karanlık kuyunun bir yerinde var olmamışsa eğer gecenin bu saatinde kalkıp pencereye yaklaşması korktuğunu&nbsp;itiraf etmekti de ondan, bir onama da denebilirdi buna. Bu da&nbsp;şu demekti: ne Horacio ne de kendisi pencereler arasındaki tahta köprüyü çekmemişlerdi geriye, bunu kabullenmek gerekti&nbsp;öyle ya da böyle orada bir geçit vardı, gidip gelinebiliyordu&nbsp;oradan. İkisinden biri, uyurgezer olan, uykusuz olan kalkıp bir&nbsp;pencereden ötekine geçebilirdi, sokağa düşmek korkusu olmaksızın kaim yoğun havanın üstünde yürüye yürüye geçerdi.&nbsp;Köprü ancak ilk gün ışığıyla silinirdi, sütlü kahveler gelince ortaya, daha bir sağlam durumdayken insan, gazete sayfaları ve&nbsp;haber bültenleri sabahın erinde örümcek ağlarını yırtıp parça&nbsp;parça ederken soğuk duşlar altında, yiterdi yiterdi köprü.</p>

  <p>Talita nın gördüğü düş: Talita yıkıntı halindeki uçsuz bucaksız bir sarayda resim sergisine gitmişti, biri götürmüş olmalıydı onu, tablolar insanın başını döndürecek kadar yükseklere asılmıştı, sanki biri Piranesi Hapishanesi'ni müzeye çevirmişti, evet öyle. Tablolara ulaşmak için, boşlukta asılı duran merdivenleri tırmanmak gerekiyordu; basamakları öyle dardı ki ayağının ucunu ancak koyabiliyordun, sonra öfkeli çılgın, kurşun&nbsp;gibi dalgalı bir denizin kıyısında son bulan galeriler boyunca&nbsp;ilerleyebilmek için kıvrılan merdiven basamaklarını tik-tak tırmanabiliyor, sonunda ya altında ya yanı başında kalan tabloları görebiliyordu, aynı beyazımtırak leke, aynı jelatinimsi yapışkan sıvı ya da süt lekesi sonsuza dek yineleniyordu, yineleniyordu tablolarda.</p>

  <p>Talita'nın uyanışı: aniden kalkıp yatağına oturuşu, saat daha sabahın dokuzu, yüzükoyun uyuyan Traveler'i sarsalayıp uyanması için kıçına bir şaplak. Traveler'in bir elini uzatıp bacağını çimdiklemesi. Tahta, üzerine atlıyor, saçlarını çekiştiriyor. Traveler gücünden yararlanıp üstün geliyor. Talita'nın kolunu çeviriyor sırtına, Talita ah aman pardon diyene dek.&nbsp;Öpüşler sonra, korkunç sıcaklık.</p>

  <p>— &nbsp;&nbsp;&nbsp;Düşümde korkunç bir müzedeydim. Beni gezdiren, oraya götüren de şenmişsin.</p>

  <p>— &nbsp;&nbsp;&nbsp;Düş yorumundan nefret ederim. <span style="font-weight:bold;font-style:italic;">Mate</span> hazırla bakalım&nbsp;Hayvancık.</p>

  <p>— &nbsp;&nbsp;&nbsp;Neden gece kalktın? Çiş yapmak için değildi sanırım, çiş&nbsp;için kalksan, bana derdin, aptalmışım gibi ben; "Kalkıyorum&nbsp;çünkü tutamıyorum artık," derdin, sana acırdım ben de, çünkü&nbsp;bütün gece tutarım ben çişimi, hatta zoraki tutmama gerek yok,&nbsp;farklı bir metabolizma tabii.</p>

  <p>— &nbsp;&nbsp;&nbsp;Ne ne?</p>

  <p>— &nbsp;&nbsp;&nbsp;Söyle bakayım, niye kalktın? Pencereye dek gittin, içini&nbsp;çektin, içini.</p>

  <p>— &nbsp;&nbsp;&nbsp;Aşağıya atmadım ya kendimi.</p>

  <p>— &nbsp;&nbsp;&nbsp;Aptal.</p>

  <p>— &nbsp;&nbsp;&nbsp;Hava çok sıcaktı.</p>

  <p>— &nbsp;&nbsp;&nbsp;Söylesene niye kalktın.</p>

  <p>— &nbsp;&nbsp;&nbsp;Nedeni yok canım. Horacio'nun uykusuzluğu tuttu mu yine diye baktım, biraz gevezelik ederdik dedim de.</p>

  <p>— &nbsp;&nbsp;&nbsp;O saatte mi? Aman canım gün boyu ikinizin de ağzından zorla çıkıyor sözler, konuşmazsınız bile.</p>

  <p>— &nbsp;&nbsp;&nbsp;Bilmem, farklı olabilirdi bu kez. Bilinmez.</p>

  <p>Korkunç bir düş gördüm, dedi Talita, külotunu giyerken.</p>

  <p>— &nbsp;&nbsp;&nbsp;Tamam söyledin ya daha önce, dedi tavana bakarak&nbsp;Traveler.</p>

  <p>— &nbsp;&nbsp;&nbsp;Biz de çok konuşmuyoruz ki aramızda şu sıralar, dedi&nbsp;Talita.</p>

  <p>— &nbsp;&nbsp;&nbsp;Doğru, nemli hava.</p>

  <p>— &nbsp;&nbsp;&nbsp;Ama bir şeyler konuşuyor birileri, bir şeyler konuşturuyor bizi, ya da kullanıyor sözler bizi, böylesi bir duyguya kapılmıyor musun hiç? Sanki içimizde başka biri oturuyormuş gibi&nbsp;gelmiyor mu sana? Yani demek istiyorum ki... Gerçekten zor anlatması.</p>

  <p>— &nbsp;&nbsp;&nbsp;Bizde oturuyor içimizde deme de bizle trans halinde de.&nbsp;Bak daha çok süremez bu. <span style="font-weight:bold;font-style:italic;">Sıkma canını Catherine,</span> diye şarkı mırıldandı Traveler. <span style="font-weight:bold;font-style:italic;">Şansın dönecek, senin de aynalı dolabın olacak bir gün.</span></p>

  <p>— &nbsp;&nbsp;&nbsp;Sersem, dedi Talita kulağından öperken onu. Sürüp gidemez böyle, sürüp gitmeyecek... Bir dakika daha olsa bile sürmeyecek, sürmemeli.</p>

  <p>— &nbsp;&nbsp;&nbsp;Birden kesip atmak kötüdür kötü, hem sonra artakalan&nbsp;kısım ağrır durur yaşam boyu.</p>

  <p>— &nbsp;&nbsp;&nbsp;Doğruyu söylememi istiyorsan eğer. Örümcek ve de kırkayak yetiştiriyoruz gibime geliyor. Özenle bakıyor, büyütüyor, besliyoruz, başlangıçta minicik hayvanlar, zararsız, hiçbir şey yok korkacak, güzel şeyler bile söylenebilir onlar için, ayacıklarıyla düşünsene bir onları, ama birdenbire büyüyorlar, irileşiyorlar, yüzüne sıçrıyorlar insanın; hem sanırım düşümde&nbsp;örümcekler de gördüm, pek iyi anımsamıyorum ama gördüm.</p>

  <p>Dinle, dinle Horacio'yu, dedi Traveler, pantolonunu giyerken. Gekrepten çıkmış, gidişini kutlamak amacıyla deliler gibi ıslık çalıyor. Ne herif be!</p>

  <p style="text-align: right;"><a href="../Text/Section0087.xhtml">(-80)</a><br /></p>
</body>
</html>
