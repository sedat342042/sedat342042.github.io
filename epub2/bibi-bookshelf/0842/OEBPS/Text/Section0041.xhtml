<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;">36</h1>

  <p>Dauphine Sokağı uzak bir yer değildi, Babs'ın doğruyu söyleyip söylemediğini anlamak için, niye gidip oraya bir bakmasındı? La Sibylle her zamanki gibi öylesine öfkeye kapılmış,&nbsp;çılgın gibiymiş ki o an Pola'yı görmeye gittiğini hemen anlamış&nbsp;Gregorovius. <span style="font-weight:bold;font-style:italic;">Caritas!</span>&nbsp;Samerah la Sibylle. "Haçlı" adlı yapıtı&nbsp;okuyun. Gününüzü boşa harcamayın. Çok saçma. Ama zaten&nbsp;çıldırmamış ne var ki, saçma olmayan? Aslında belki de kahkaha patlaması, tarih demişler adına. Dauphine Sokağı'na gitmek,&nbsp;en üst katlardan birinin kapısına hafifçe vurmak, la Sibylle'in&nbsp;kapıda belirmesini beklemek, Sütanne Lucie desek daha iyi, hayır, gerçekten de sınırları aşıyor her şey. Elinde bir ördek veya&nbsp;serum şişesi ile. Sevgili hastamızı göremeyiz, çok geç, uykuda&nbsp;hanım. <span style="font-weight:bold;font-style:italic;">Vade retro</span><a href="#Senol1" id="mehmet1"><sup>1</sup></a>&nbsp;Asmodee. Ya da belki onu içeri alırlar ve&nbsp;kahve de yaparlardı, yok, bu daha kötü olurdu, çünkü ikisinden biri mutlaka ağlamaya başlar ve bulaşıcıdır ağıt, şu sulu&nbsp;gözlülük, sonra her üçü birden ağlamaya koyulur, ağlaya sızlaya birbirlerini bağışlarlar, o zaman, olabilecekleri Tanrı bilir, su&nbsp;kaybettiler ya, susuz kadınlar korkunçturlar, her birine belki&nbsp;yirmişer damla Belladone gerekir.</p>

  <p>— Neyse, gitmek gerek, dedi Oliveira, karşısında duran Danton Sokağı'nın kara kedilerinden birine; gitmeliyim. Bir çeşit estetik zorunluluk, yüz tamamlanmalı. Üç, çok güzel bir sayı. Ama Orfeus'u da unutmamalı. Ne bileyim kafamı tümden tıraş etsem, dımdızlak, yüzümü gözümü islere, küle boğsam, elimde dilenci çanağı... Ey kadınlar, ben artık o bildiğiniz adam&nbsp;değilim. İkiyüzlü şarlatan, palyaço. Soytarı. Gulyabani, kara&nbsp;yüzlü şeytan, hayalet, kötü ruhlu hayalet, oyun bitti. Ne yorucu, hep kendin olmak ne yorucu. Çaresi yok, hem de biçarelik.&nbsp;Yo yo onları gidip görmeyeceğim. Kesin kararlıyım. <span style="font-weight: bold; font-style: italic;">Söyle, işte&nbsp;ortadasın</span>, <span style="font-weight: bold; font-style: italic;">sen ne yaptın gençliğinde?</span> Bu kız gerçekten bir engizisyon yargıcı, bir sözcükler vardı ki onda... Neyse, kendini sorgulayan engizisyon yargıcı da diyebiliriz ve... başına şöyle bir not&nbsp;düşerek: <span style="font-weight: bold; font-style: italic;">Çok yumuşak.</span> Ama yumuşak engizisyon korkunç olabilir: İrmik işkencesi, tapyoka odunu ateşi, yutan kumlar, sinsice yapışan denizanası. Bana sine-sine-uysalcana akıveren denizanası. Çok yumuşak, bu ne acıma duygusu böyle, oysa kendimi acımasız biri sanırdım. İstediğim şeyi benim istediğim biçimde, başkaları isteyemez, üstüne üstlük de başkalarının yaşamlarını ucuzcana paylaşmaz. Yalnız yaşamayı bilmek ve bırakmak yapmak istediğim şeyi yapayım, yapmak istediğini&nbsp;kendi halinde işine bırakmak da gerekir, bu beni batırsa da, çıkarsa da, öldürse, kurtarsa da, ama Dauphine Sokağı olmayacak, ölü bebek olmayacak, ne de kulüp vb. vb. inanmıyorsun değil mi? Bir şeyler söyle!</p>

  <p>Kedi yanıt vermedi.</p>

  <p>Seine Nehri'ne yaklaştıkça soğuk azalıyordu. Oliveira ceketinin yakasını kaldırdı, nehri seyre gitti. Kendini nehre atanlardan olmadığı için, altına sığınacağı bir köprü aradı, sığınıp kibutzu<a href="#Senol2" id="mehmet2"><sup>2</sup></a>&nbsp;düşüneceği bir yer, bir süredir kibutz fikri kafasında&nbsp;dolaşıyordu, arzu'nun kibutzu. Arzu kibutzu gibi, hiçbir anlam&nbsp;taşımayan bir deyimin akla takılması, bunun hiç de anlamsız&nbsp;ve saçma bir deyim olmadığı anlaşılana dek, yavaş yavaş açıklığa kavuşması garipti. Oysa "Umut, şu koca karınlı Palmyra'dır<a href="#Senol3" id="mehmet3"><sup>3</sup></a>" düşüncesi tam tersine bütünüyle aptalcaydı, duyulur&nbsp;sesle karın guruldaması gibisine! Arzunun kibutzu'nda da anlamsız ve saçma tek şey yok, kuşkusuz anlaşılması güç bir toparlama, özet, daldan dala, kaldırımdan kaldırıma başıboş dolaşıp durmalarımın sonucunda çıkardıklarını! Kibutz, koloni, <span style="font-weight: bold; font-style: italic;">settlement</span>,<a id="footnote5"></a><sup><a href="#Senol4" id="mehmet4">4</a></sup> temel, son çadırı kurmak için ya da gece serinliğine&nbsp;çıkmak için, yüzünü zaman denen şeyle yıkayıp yumak, birleşmek dünyayla, bütünleşmek, Büyük Çılgınlık, Müthiş Oyun&nbsp;için aranıp seçilen yer, arzunun elle dokunulur biçimde kristalize oluşu, rastlantıyla bir... "Aman aman dikkaaat Horacio"&nbsp;dercesine geveledi Oliveira, oturup köprü parmaklığına sarhoş&nbsp;şarapçı horultuları arasında, gazete yığınları, torbalar, çantalar altında uyuklayan...</p>

  <p>Bir kereliğine böyle melankoliye kaptırması kendini, hiç zoruna gitmiyordu. Yerin altından gelir gibi ses çıkaran horultular arasında ısınmak için bir sigara daha yaktıktan sonra, onu&nbsp;kendi kibutz'undan ayıran alışılmaz uzaklığa katlanmaya razı&nbsp;oldu. Mademki umut ülkesi, yitik Palmyra idi, olduğundan&nbsp;başka türlü görünmek için de bir neden yoktu işte. Başının üzerindeki yıldızlar sistemindeki, kesinlikle aynen ve ayan beyan&nbsp;duyumsamak için her şeyi, gecenin serinliğinden yararlansa&nbsp;daha iyi olurdu evet sonu olmayan arayışları tam bir bozgun&nbsp;olmuştu, evet belki de başarı ve yengi bu başarısızlıktaydı, bu&nbsp;bozgunun kendinde. Çünkü, çünkü bu arayış tam ona göreydi&nbsp;(o sıralar, Oliveira kendini insan örneği olarak oldukça iyi bulurdu, kendisi hakkında oldukça olumlu düşünceler edinmişti)&nbsp;önce, umarsızca, ırak bir kibutz araştırdığı ölçüde, buna layıktı,&nbsp;ne yalnızca anlatılamaz silahların ve özellikle Batılı bir özün, ne&nbsp;de Batı düşüncesinin, kendi yalanları içinde köpürüp duran&nbsp;güçlerin, dönüşü olmayan bir yolda insan denen hayvanı ağırlığı altında ezen baskıların, hiçbiri değil, yalnızca şu anlatamadığımız gücün erişebileceği kale, Arzunun Kibutzu, ne ruhun,&nbsp;ne aklın yalnızca arzunun. Bu arzu denen şey, anlatılmaz, anlaşılmaz güçlerin belirsiz bir tanımı olsa da, orada ve o an, etkin&nbsp;biçimde duyumsuyordu bunu, her yanlışta, her atılışta, öne fırlayışta bizzat vardı, insan olmak buydu, hayır bir beden artı bir&nbsp;ruh bir öz değil, tam tersi, birbirinden ayrılamaz parçalarıyla&nbsp;bu bütünlüktü insan olmak, yoksunluklara ve başarısızlıklara,&nbsp;bozgunlara karşı sürekli başkaldırı, insan olmak, şairlerden çalınmış olan her şeye, herhangi bir yere duyulan güçlü ve yakıcı özlemin, sonra başka başka yön ve yol göstericilere yaşamın<sup>&nbsp;</sup>kendini kaptırabileceği yerlerin, adların, unvanların karşısına&nbsp;dikilmek insan olmak. Ölüm sokağın köşesinde elinde süpürgesiyle bekliyor olsa da, umut koskoca bir yalan, bir düş, bir&nbsp;Palmyra olsa da. Ve zaman zaman bir horultu, zaman zaman bir osuruk yanı başımızda.</p>

  <p>İşte o zaman, yanılgı, elinde Coğrafya Enstitüsü haritası, kesinlikleri saptanmış, kuzey kuzeydedir, batı batıdadır diyen&nbsp;türden, pusulalarla kibutz'unu aramaya çıkmak kadar bile&nbsp;önemli ve ciddi değildir; durup anlamak yeterli, şu soğukta bu&nbsp;saatte ve tüm çevredekilerle takdire değer bir uyum içerisinde&nbsp;geçen onca günden sonra korkunç engizisyon yargıcı, takısını&nbsp;dikkate almaksızın gözü yaşlı kadınları, kötü bir vicdanı ve her&nbsp;şeyi cehennemin dibine yollamak ve cehenneme gönderip de&nbsp;sonra herhangi bir iş -düşünsel veya geçici- korunağına sığınmak niyeti olmaksızın böyle bir konumda bile kibutz'un -kendine ait olanın- hiç de olanaksız olmadığını kısa yoldan ve bir&nbsp;çırpıda görüvermek yeterli... Kibutz'una varamadan ölebilirdi&nbsp;de, ama kibutz'u orada, uzakta ama var ve orada var olduğunu&nbsp;bilmekte çünkü kendisi kendi arzusunun meyvesi, bunun da&nbsp;bilincinde, Oliveira'nın isteği bu, kendi arzusu, ayrıca, madem&nbsp;dünya ve dünyanın da görüntüsü arzudur, kendi isteğidir veya&nbsp;istektir, günün bu saatinde ne önemi var hangisiyse. O halde&nbsp;başını elleri arasına alabilir ya da arada yalnızca bir sigaralık&nbsp;mesafe bırakarak, orada nehir kıyısında, boşgezerlerin arasında kibutz'unu düşüne düşleye kalabilir.</p>

  <p>Şarapçı kadın biri ona sanki: "Yeter pis sarhoş" demiş gibi düşünden sıyrılıp uyandı ve Celestin'in gecenin bir vakti, Marais gettosunda onlara dağıtılan sardalye kutularıyla tıka basa&nbsp;dolu çocuk arabasını da beraberinde alıp çekip gittiğini fark etti. Toto ve Lafleur torba ve gazetelerin arasında kıvrılıp uyuyorlardı, yeni gelen parmaklığa oturmuş sigara içiyordu. Şafak atmaktaydı, güneş doğmakta.</p>

  <p>Şarapçı, üstüne yaydığı gazeteleri <span style="font-weight:bold;font-style:italic;">-France Soir</span>- tek tek çekti özenle bir süre kafasını kaşıdı. Jour Sokağı'nda saat altıda çorba dağıtılıyordu. Celestin kesinlikle gelirdi oraya, o da gerisingeri alabilirdi sardalye kutularını tabii eğer Pipon veya La Vase'da sanmadıysa daha.</p>

  <p>— &nbsp;&nbsp;&nbsp;Bok herif, Allah kahretsin, dedi zar zor kalkmaya çalışırken. Amma soğuk, kahretsin.</p>

  <p>Ta topuklarına dek inen siyah bir mantoya sarınıp yeni gelene yanaştı. Yeni gelen de aynı şeyi söylüyordu, soğuktu; bu, polisten daha beter bir şeydi. Uzanıp kadına bir sigara verdikten ve onu yaktıktan sonra, şarapçı onu tanıdığını, bir yerlerde&nbsp;görmüş olduğunu söyledi kendi kendine. Yeni gelen de onunla&nbsp;bir yerlerde karşılaşmıştı ama nerede, sonra gün iyice ışıyınca,&nbsp;birbirlerini iyice tanıdıklarında emin oldular. Kadın onun yanına ilişiverdi ve çorba içmeye gitmek için henüz erken olduğunu söyledi. Bir süre çorba üstüne söyleşip tartıştılar, oysa yeni&nbsp;gelen bu konuda hiçbir şey bilmiyordu, ona en iyi karavana yemeğinin nerede bulunabileceğini iyice bir anlatmak gerekiyordu, gerçekten de acemiydi bu yeni gelen ama başkaca her şeyle&nbsp;çokça ilgileniyordu, hem belki sardalye kutularını Celestin'den&nbsp;yeniden almasında ona yardım edebilirdi de yeni gelen. Sardalyelerden söz açtılar, yeni gelen Celestin'i gördüğü yerde kesinlikle isteyeceği konusunda söz verdi.</p>

  <p>— &nbsp;&nbsp;&nbsp;Hemen dişini gösterir ha, dikkat, diye uyardı kadın. Çabucak yapmak gerek, kafasına indirmelisin eline ne geçerse, tamam mı? Tonio'ya tam beş dikiş atmak gerektiydi, öyle bir bağırıp çağırıyordu ki taa Pontoise'dan duyulduydu. Pontoise'dan, dedi şarapçı kadın hüzünlenerek.</p>

  <p>Yeni gelen, Vert Galant'ın sipsivri tepesinden güneşin doğuşuna bakıyordu, salkımsöğütlerdeki ince ince örümcek ağları sisten sıyrılıyordu yavaş yavaş. Böyle bir ceketi varken niye bu&nbsp;denli titreyip durduğunu sorduğunda kadın, omuz silkti yeni&nbsp;gelen, bir sigara daha sundu ona. Sigaranın, söyleşinin, birbirine sevgiyle bakmaların sonu gelmedi bir türlü. Kadın ona Celestin in alışkanlıklarından, huyundan suyundan anlattı da anlattı, yeni gelen de onları anımsıyordu, rıhtımdaki tüm banklara tek tek oturup, sonra Pont-des-Art Köprüsü'nün parmaklık&nbsp;duvarına yaslanıp, Louvre Müzesi'nin bahçesindeki kaplan&nbsp;postu gibi bir çınara sırtlarını verip, Saint-Germain-l' Auxerrois daki kemerlerin altında sarılıp öpüşürken görmüşlerdi, örneğin bir gece Gît-le-Coeur'de kâh sarmaş dolaş, kâh öpüşerek gezinmişlerdi, ikisi de körkütük sarhoştular; Celestin'in üstünde ressam gömleği, kadınınsa üst üste giyilmiş dört-beş giysi ve&nbsp;üstünde de gabardin bir ceket vardı, kırmızı bohça gibi hir çanta omzunda, içinden yamru yumru bir armonika gözüküyordu;&nbsp;Celestin'e deliler gibi âşık, öyle ki âşık haliyle daha bir güzeldi,&nbsp;hoştu, Celestin'se yüzü gözü ruj boyalı, her ikisi de herkesin&nbsp;bulunduğu yerlerde tertemiz sevgilerine deli gibi gömülüp gitmiş... ama Nevers Sokağı'na dalıp gözden yitince "Âşık olan&nbsp;kadın; adamın umurunda bile değil," demişti la Sibylle, sonra&nbsp;da eğilip yerden düşmüş bir parça ipliği alıp parmağına dolamasına bakıp kalmıştı kadının.</p>

  <p>Ona yeniden cesaret vermek için:</p>

  <p>— Soğuk o denli hissedilmiyor artık, dedi şarapçı kadın, Lafleur'de birazcık şarap kalmış mı gidip bakayım. Şarap geceyi bastırıyor. Sardalyelerle birlikte iki litre şarabımı da alıp gitmiş Celestin. Oho, onda da hiç kalmamış. Kılık kıyafetiniz düzgün sizin, Habib'in yerine gidip bir şeyler bulabilirdiniz hatta&nbsp;bulabilirseniz ekmek bile ha?</p>

  <p>Bu yeni gelene aslında pek yeni de denemezdi, aklı başında biriydi, iyi giyimliydi, istese gider Habib'in Yeri'nde tezgâha dayanıp, diğerleri kokusundan, pisliğinden, ne bileyim başka öteki bir yığın ıvır zıvırından şikâyetle karşı koymazlar, o da bir <span style="font-weight:bold;font-style:italic;">perno</span> isteyip içebilirdi. Yeni gelen kafasıyla hafif olumlama&nbsp;devinimleri yapa yapa sigarasını tüttürmeyi sürdürüyordu,&nbsp;dinlerken başı öte yana çevrikti. Bilinen bir baş, Celestin görür&nbsp;görmez böyle derdi, çünkü Celestin'in belleği... "Saat dokuzda&nbsp;asıl soğuk bastırır. Nehrin dip çamurundan çıkar sanki. Ama&nbsp;çorba içmeye gidebiliriz biz de, hiç de kötü değildir."</p>

  <p>(Artık bu ikisini de Nevers Sokağı'nda göremez olmuşlardı, tam da Pierre Curie'yi bir kamyonun ezdiği yere gelmişlerdi&nbsp;["Pierre Curie mi, o da kim?" diye sormuştu la Sibylle, şaşkın ve&nbsp;öğrenmek isteğiyle yanıp tutuşarak], sonra ağır ağır geri dönmüş ve rıhtımdaki sahaflardan birinin kitap sandıklarına yaslanmışlardı, Oliveira geceleri bu sahaf sandıklarının rıhtımdaki&nbsp;bu kurtarma tabutlarının sıra sıra dizilmiş halini sevmez, uğursuz bulurdu ve karlı bir gecede, beyaz teneke sandıkların üstlerine tek tek RIP yazmışlardı, polisin biri bu şakalarını pek de beğenmemiş ve saygı ve turizm konusunda dikkatlerini çekmişti -turizmin ne işi vardı bunların içinde, bilinmez...) O tarihte, her şey henüz kibutz'du, en azından kibutz'un gerçekleşmesi olasıydı, sahafların kitap sandıklarına RIP yazmak, âşık şarapçı kadına hayran kalmak, bunların hepsi de tekdüzeliğin, tersine yapılan, ters yöndeki çabaların karmaşık listesine dahildi. Evet,&nbsp;şimdi işte soğuktu hava, ve kibutz filan da yoktu. Sadece Habib’in Yeri'ne gitmek, hava atıp bir litre kırmızı şarap almak ve&nbsp;Kubla Han'ınkine benzer bir kibutz yaratmak, lavdonomdan<a id="footnote6"></a><sup><a href="#Senol5" id="mehmet5">5</a></sup><sup>&nbsp;</sup>şaraba giden yolu da, uzaklığı da hesaba katarak tabü.</p>

  <blockquote style="margin: 0 0 0 40px; border: none; padding: 0px;">
    <p><span style="font-style:italic;">İnXanady did Kubla Han</span></p>

    <p><span style="font-style:italic;">A Stately pleasure-done decree</span></p>
  </blockquote>

  <p>— &nbsp;&nbsp;&nbsp;Yabancısın, dedi şarapçı, yeni gelene daha bir soğukça bakarak. Ispanyol mu, Italyan mı ha?</p>

  <p>— &nbsp;&nbsp;&nbsp;Karışık, dedi Oliveira, pis kokuya dayanır, yiğitçe bir&nbsp;çabayla.</p>

  <p>— &nbsp;&nbsp;&nbsp;İşiniz vardır, çalışıyorsunuz galiba, anlaşılıyor hemen,&nbsp;dedi şarapçı, sitemli bir tavırla.</p>

  <p>— &nbsp;&nbsp;&nbsp;Yo hayır. Yaşlı birinin muhasebeciliğini yapıyordum,&nbsp;ama uzun süredir onu da görmüyorum.</p>

  <p>— &nbsp;&nbsp;&nbsp;Ne kötülük var bunda, yeter ki ileri gitmesin insan fazlaca. Ben gençken...</p>

  <p>— &nbsp;&nbsp;&nbsp;Emmanuele, dedi Oliveira, pardösünün omuz kısmına,&nbsp;altında çok uzaklarda kalmış bir yerlerde bir zamanlar bir omzun var olduğu yere elini koyarak. Emmanuele! — Şarapçı kadın, adını duyunca sıçradı, gözünün bir ucuyla baktı ona ve cebinden küçük bir ayna çıkarıp dudaklarına baktı. Nasıl olup da&nbsp;bu kadının, hangi akıl almaz koşullar zinciri sonunda saçlarının rengi böyle oksijenle açılmış oluyordu. İyice tükenmiş bir&nbsp;rujun dipte kalanıyla dudaklarını ha bire boyamaya kaptırmıştı. Nasıl olsa Oliveira'nın bol bol zamanı vardı işte bir kez daha,&nbsp;aptal yerine koysundu bakalım kendisini. Berthe Trepat deneyiminden sonra yine işte eli bir omuzda! Ve herkeslerin bildiği sonuçlar. Kendi kıçına bir tekme atsa ah, kendi ayağıyla tabii. Alıklar alığı, kaçıklar kaçığı, zırdeli. RIP RIP ha! Aman turizme karşıymış!</p>

  <p>— &nbsp;&nbsp;&nbsp;Adımın Emmanuele olduğunu nereden biliyorsunuz?</p>

  <p>— &nbsp;&nbsp;&nbsp;Bilmem, anımsamıyorum. Biri söylemiş olmalı.</p>

  <p>Emmanuele bir Valda pastili kutusu açtı, içi pembe pudrayla doluydu, yanaklarına sürmeye başladı. Ah, Celestin orada olsaydı, ah bir olsaydı. Yorulmak bilmez Celestin. Bir düzine kadar sardalye kutusu, evet.</p>

  <p>— &nbsp;&nbsp;&nbsp;Ah, ah, dedi kadın.</p>

  <p>— &nbsp;&nbsp;&nbsp;Olabilir, dedi Oliveira da sigarasının dumanı içinden.</p>

  <p>— &nbsp;&nbsp;&nbsp;Sizi sık sık gördüm onunla, dedi Emmanuele.</p>

  <p>— &nbsp;&nbsp;&nbsp;Buralarda geçinirdik.</p>

  <p>— &nbsp;&nbsp;&nbsp;Ama bazen tek başına olduğunda, gelir konuşurdu benimle. İyi bir kız, ama birazcık kaçık.</p>

  <p>"Hem de nasıl" diye düşündü Oliveira. Gitgide daha iyi anımsayan Emmanuele'i dinliyordu, bir pralinli şeker torbası,&nbsp;güzel bir beyaz kazak, çok şık bir kız, çalışmayan biri, zamanını&nbsp;diploma peşinde koşarak yitirmeyen, kafası esince biraz çılgın,&nbsp;tüm parasını Saint-Louis Adası'nın güvercinlerini beslemeye&nbsp;ayıran, bazen hüzünle, bazen deliler gibi gülen bir kız. Bazen&nbsp;de kötü mü kötü.</p>

  <p>— &nbsp;&nbsp;&nbsp;Kavga mı ettiniz, dedi Emmanuele, tartışma veyahut,&nbsp;çünkü bana ne dedi bakın, Celestin'in peşini bırakmamı salık&nbsp;verdi. Sonra bir daha hiç gelmedi, çok severdim ben onu.</p>

  <p>— &nbsp;&nbsp;&nbsp;Sizinle konuşmaya sık sık gelir miydi?</p>

  <p>— &nbsp;&nbsp;&nbsp;Ne o, hoşunuza gitmedi galiba?</p>

  <p>— &nbsp;&nbsp;&nbsp;Yok canım, öyle demek istemedim, dedi Oliveira nehrin öte yakasına bakarak.</p>

  <p>Tabii ama, la Sibylle şarapçı kadınla ilişkileri konusunda çok az şey söylemişti ve genelleme yaparsak eğer bu da vb.&nbsp;vb. Geçip gitmiş kıskançlık bak: Proust, ince işkence <span style="font-weight:bold;font-style:italic;">and so on.&nbsp;</span>Yağmur yağacaktı, salkımsöğüt ıslak havada yukarı asılı gibi&nbsp;duruyordu. Böylece soğuk biraz kırılırdı yağmurla hiç kuşkusuz, birazcık daha az soğuk. Belki de, diye sözlerini sürdürmüştü, "sizden bana hiç uzun uzadıya söz etmedi" gibilerden bir şeylerle, çünkü Emmanuele sinsice güldü ve kararmış parmağının ucuyla pudrayı yaymayı sürdürdü yanaklarına; zaman zaman elini kaldırıp yukarı, kırmızı-yeşil çizgili bir yün fularla -çöp kutularından bulunma bir eşarp olmalı- topladığı&nbsp;karmakarışık saçlarını avuçlayıp açıyor, biçim vermeye çalışıyordu. Gitmek gerekiyordu, hemen oracıktaki kente çıkmak,&nbsp;oracıkta altı metre yukarılarında hemen Seine Nehri kıyısındaki parmaklıkların öte yanından, kesinkes başlayan, RIP yazılı teneke kasaların gerisindeki, güvercinlerin tüylerini şişkin&nbsp;kabartıp, soluk, güçsüz ilk gün ışıklarını beklediği yerde, saatin sekiz buçuğunda soluk bir ışığın, hiç aşağılara inmeyen&nbsp;yorgun bir gökten döküldüğü yere gitmeliydi, her günkü gibi yine yağmur yağacaktı.</p>

  <p>Yola çıkmış gidiyordu, ardından Emmanuele bağırıyordu. Onu beklemek için döndü, birlikte çıktılar merdivenleri. Habib'in Yeri'nden iki şişe kırmızı şarap aldılar ve Hirondelle Sokağı'ndan geçip üstü kapalı bir yerlere sığındılar. Emmanuele&nbsp;üst üste giydiği mantolarının arasından bir gazete paketi çıkardı, yere serip güzel bir yaygı yaptılar, Oliveira'nın titrek kibrit&nbsp;ışığında görüp bulabildiği bir köşe. Kemerlerin öte yanından,&nbsp;sarımsak, karnabahar kokulu horultular ve ucuza alınmış kendinden geçiş horultusu geliyordu. Oliveira dudaklarını ısıra ısıra duvar boyu uzanıp, çoktan şişeyi diklemiş, her yudum arasında ooh diyen Emmanuele'in yanına kayıvermişti. Duyuların, eğitilmiş duyuların gerisingeri eğitimsiz hale getirilmesi, berbat hale; ağzını sonuna dek açmak, ve burnunu da tabii, ve&nbsp;kokuların en beterini, insan kirini, yağını içine çekip algılamak.&nbsp;Bir dakika boyunca, sonra iki, sonra üç dakika boyu; her seferinde daha kolaylaşacaktır iş, her işin çıraklığı böyle. Midesi&nbsp;bulandı Oliveira'nın, şişeyi kaptı, bakmasa da biliyordu şişe ağzının salya ve ruj artığıyla bulaşık olduğunu; karanlık koku almak duyusunu daha bir hassaslaştırıyor, geliştiriyordu. Gözlerini kapayınca -neden korunduğunu bilmeden- bir çekişte kırmızı şarabın dörtte birini içti. Neden sonra içmeye koyuldular,&nbsp;omuz omuza, rahattılar ve doygun. Bulantı bastırabildiğinden&nbsp;değil, ama aşağılandığından, başını önüne eğmiş, bekliyordu&nbsp;tetikte; başka başka şeyler düşünmeye başlayabilirlerdi. Durmaksızın konuşuyordu Emmanuele, sözü hıçkırıkla kesiliyor yer yer, Celestin'in hayaletini azarlaya azarlaya, bağıra çağıra,&nbsp;görkemli söylevler veriyordu, sigarayı her çekişinde yüzü aydınlanıyor, Oliveira alnında biriken yağ tabakasını görebiliyordu, dudakları şaraplı, onu düşman ordularınca ezilmiş, çiğnenmiş, kopan başı yerlerde sürüklenen Suriyeli Tanrıça'ya benzeten görkemli türbanını görüyordu; yüzü gözü yağlı, kir pas&nbsp;içinde, ama kırmızı-yeşil çizgileri olan ölümsüz tacı hâlâ başında bir Tanrıça, anaların anası, yerlere fırlatılmış, çiğnenmiş, eğlence olsun diye sarhoş askerler üstüne işemişler, göğüslerine;&nbsp;içlerinden en barbar olan bir tanesi diz çöküp hurra ve yuhaların arasında üstüne zavallı artık tükenmiş Tanrıça'nın; kamışını&nbsp;çıkarmış dimdik, sonra mermere sürte sürte özdoyuma gitmiş,&nbsp;dölünü daha önce subayların oyup değerli taşlarını yağmaladıkları gözlerine, unutulup, yuvarlanıp gitmeden önce horlanışı, aşağılanmayı yüce bir sunu gibi kabullenen Tanrıça'nın yarı&nbsp;açık ağzına bırakmıştı. Tabii öylesine doğaldı ki Emmanuele'in&nbsp;elini uzatıp karanlıkta yoklayarak onun kolunu araması, koluna yapışması, güvenle tutunması, oysa öte elinde şişesi glu glu larını yutuşunu, oh diyerek iç çekişini duyması öylesine doğaldı ki, böyle her şeyin süreğenliği, yazı mı tura mı belirsizliğinde kalıyordu. Evvet evet Oliveira da hık sarhoş marhoş olmasındı, Büyük Tuzakın en usta suçortağı, ho ho birileri, bir şeyler ona oracıkta da bir kibutz olduğunu söylüyordu, orada, oralarda, her zaman yakın bir yerlerde, kibutz umudu vardı. Yo&nbsp;yo, ama yöntemsel bir kesinlik yok, yok dostum, dünyada olmaz, ne şarap gerçeğinde, ne Fichte diyalektiğinde, ne de Spinoza'cı taşlamalarında... Yalnızca bulantıyı kabulleniş var; Heraklit, vücudundaki su toplanmaları nedeniyle oluşan şişliklerden kurtulmak için kendini gübre yığınına gömdürmüş, dün&nbsp;birileri söylediydi, dün akşam, bir başka yaşama ait olan biri,&nbsp;Pola veya Wong belki; Oliveira'nın, iyi ve güzelle karşı karşıya&nbsp;kalarak ona dokunabilmek ve kibutz'una bir gün girmek nasıl&nbsp;olanaksızsa, öylece aşkı yeniden yaratmak amacıyla salt kırdığı, yaraladığı insanlardan birisi söylemişti. Boğazına kadar bokun içinde Heraklit, karanlık filozof, aynen Emmanuele gibi,&nbsp;ama şarabı yok, üstelik su toplanması var vücudunda. Aslına&nbsp;bakarsan boğazına kadar boka batmak ve beklemek bu olmalı, çünkü Heraklit birkaç gün kalmıştır bokta, sonra, eğer umudu&nbsp;yok edersen, umutsuz da olamazsın, dediğini ammsadı, bir de&nbsp;kuğunun boynunu kıvırın demiş; yok yok Heraklit böyle şey&nbsp;söylemez, Oliveira uzun bir yudum daha çekerken, Emmanuele, yarı karanlıkta duyulan glu glu seslerine kahkahalarla gülüyor, onun kolunu okşayarak, arkadaşlığından hoşlandığını&nbsp;ve Celestin'den gidip sardalyeleri geri alacağı için takdir ediyordu onu, Oliveira boğazından bir hıçkırık yükseldiğini duyumsuyordu, Emmanuele ile birlikte gülmek isteği müthişti ve&nbsp;de neredeyse boşalmış şişeyi kadına uzatıyordu tek söz etmeden, Emmanuele cırlak bir sesle <span style="font-weight: bold; font-style: italic;">Havre'lı Âşıklar</span> şarkısını söylemeye koyuldu, bu la Sibylle'in kederliyken söylediği şarkıydı,&nbsp;ama Emmanuele daha acıklı tonda, uzata uzata, genelde yanlış&nbsp;biçimde söylüyordu, bir yandan da Oliveira'yı okşuyordu, o ise&nbsp;düşüncelere dalıp gitmişti, umut edebilen umutsuzluğu bulacaktır, kemerlerin üstünden yükselen ışık gözünü almasın diye&nbsp;gözlerini kapıyor, uzakta, çok uzaktaki (denizin öte yakasında, yoksa vatan özlemi mi şimdi de?) bir manzarayı, kaybolacağı&nbsp;anda daha bir berraklaşan kibutz'unun görüntüsünü düşlüyordu. Tabii Heraklit olmasa bile bunu diyen, kuğunun boynu burulmalıydı. Duygusal davranıyordu, <span style="font-weight: bold; font-style: italic;">madem dünya yuvarlak, sevdiğim dert etme kendine, dert etme kendine,</span> şarap ve bu yılışık ses&nbsp;duygusallaştırıyordu onu, her şey, gözyaşları ve kendini kontrolle sona erecek, Babs gibi, zavallı küçük Horacio, Paris'te tam&nbsp;bir bozgun, kim bilir ne denli değişmiştir ülkenin sokakları,&nbsp;Corrientes, Suipacha, Esmeralda, eski mahalle. Kızgınca, yakmaya çalışsındı yeni bir sigara daha, uzakta, çok uzakta, gözlerinin derinliklerinde, kibutz'unu görebiliyordu hâlâ, hayır denizin öte yakasında, ama dışarıda, burada değil, Galande Sokağı'nda, ya Puteaux'da ya da Tombe-Issoire Sokağı'nda, her&nbsp;neyse, kibutz'u vardı orada hep ve mucize değildi bu.</p>

  <p>— &nbsp;&nbsp;&nbsp;Mucize değil Emmanuele.</p>

  <p>— &nbsp;&nbsp;&nbsp;Kapa çeneni aptal, dedi Emmanuele, karmakarışık eteklikleri arasında yeni bir şişeyi araştırırken.</p>

  <p>Sonra yeniden dalıp yittiler başka başka konulara ve şeylere. Emmanuele ona boğulan bir kadından söz etti, Celestin Greneüe Köprüsü'nün orada görmüştü, Oliveira saçlarının ne renk olduğunu öğrenmek istedi ama Celestin yalnızca o sırada sudan çıkmakta olan bacaklarını görmüştü, herkesi ve her&nbsp;şeyi sormaya meraklı polis gelmeden sıvışmıştı oradan. İkinci&nbsp;şişenin hemen hemen tümünü devirdikten sonra kendilerini&nbsp;her zaman olduğundan daha da mutlu hissettiler, Emmanuele, <span style="font-weight: bold; font-style: italic;">La Mort du loup'</span>nden<a id="footnote7"></a><sup><a href="#Senol6" id="mehmet6">6</a></sup> bir parça okudu, Oliveira da ona&nbsp;Martin Fierro'dan altı dörtlük okuyup açıkladı. Bazı bazı koca&nbsp;bir kamyon geçiyordu meydandan, Delius'un onca sevdiği&nbsp;gürültüler duyuluyordu artık. Ama tutup da Emmanuele'e&nbsp;Delius'tan söz açmak boşunaydı, şiirle yetinmeyip duygularını elleriyle, birazcık da ısınmak için, sürünerek anlatan, opera&nbsp;parçaları okuyan, Celestin'e olan hastalıklı tutkusunu anlatan&nbsp;duyarlı bir kadın da olsa, boşunaydı. Oliveira sigarasını çeke&nbsp;çeke onu dinliyordu, öylesine sıkıyordu ki sigarayı dudakları&nbsp;arasında, sanki ağzının bir parçası gibi olmuştu, kadının ona&nbsp;iyice sokulmasına ses çıkarmadı, ondan daha değerli biri olmadığını yineleyerek içinden, en berbata atılıp Heraklit gibi&nbsp;yapabilirdi, belki de karanlık filozofun bize iletmek istediği,&nbsp;ama yazılı olarak bırakmadığı en can alıcı mesaj buydu, öğrencilerinin sesine terk ettiği fıkraya bırakmış mesajını, belki&nbsp;bir gün kulağı duyarlı biri duyar umuduyla, Emmanuele'in&nbsp;elini bıraktı dostça, bıraktı açsındı ön düğmelerini gayet&nbsp;<span style="font-weight: bold; font-style: italic;">matter of fact</span> biçimde, hem de bir yandan düşünüyordu belki&nbsp;de Heraklit o denli hasta olmaksızın boka dalmıştı; su toplaması filan yoktu da sadece çevresinin bağışlayamayacağı bir&nbsp;çehre çizmek istemişti: bir özdeyiş veya bir ihtar işte kaçakçı&nbsp;gibi zamanın sınırlarını aşmış, bize dek ulaşmıştı, insanın aklını başından alan elmasının karşısında zor ve hoş olmayan&nbsp;ayrıntılarla neredeyse varsayıma, Hipokrat'ın daha önce mahkûm ettiği acımasız sağaltım; Oliveira da mahkûm değil mi zaten, temel sağlık nedenleri yüzünden mahkûm. Emmanuele&nbsp;de yavaş yavaş onun üstüne uzanmaya mahkûm, dostunun&nbsp;üstüne yayılıp tanenli diliyle, onun kamışını yalamaya, kendini boşluğa bırakıverme anını ellerinde tutarak, kedilerin, çocukların meme karşısında söyledikleri sözcükleri mırıldana mırıldana, biraz yukarısında olup biten düşüncelere dalmalara tamamen duyarsız, kendisi için biraz da yararlı olan bir işe vermiş kendini, kim bilir hangi karanlıklardan bulup çıkarılan&nbsp;acıma ve sevgi gösterme duygularının etkisiyle ve de yeni gelenin bir şarapçı, bir serseri olarak geçireceği bu ilk geceden&nbsp;hoşnut kalması, hatta belki biraz da adamın kendisine âşık olması isteğiyle yalıyordu ha bire, böylece Celestin cezasız kalmamış olacaktı, hem bu adam kaba saba bir lehçeyle mırıldandığı garip şeyleri unutsundu artık; Oliveira duvardan yana kaykıldı, derin bir iç geçirmeyle bir an (ama bu an cehennem olmalıydı) için elini Emmanuele'in saçlarına daldırıp&nbsp;bunların Pola'nın saçları olduğunu varsayarak dolaştırdı, Pola Meksiko pançoları, Klee desenleri ve Durell'in <span style="font-weight: bold; font-style: italic;">İskenderiye&nbsp;Dörtlüsü</span> arasında bir kız daha uzanmıştı üstüne, ona, uzaklardan bakan, dikkatle inceleyen, tat alma sırası kendine gelmeden önce eleştiren ve sonra üstüne uzanıp boylu boyunca titremelerle sarsılan, Suriyeli Tanrıça'nınki gibi kirli bir ağızla,&nbsp;al beni, al öldür, yarala diyen türden bir zevk vermek içindi,&nbsp;kirletilmiş bir ağızla söylüyordu, Emmanuele'inki gibi pis,&nbsp;Emmanuele, tepesine çöken polisin tartaklayarak ayağa kaldırdığı kadın, hey, hey n'oluyor, n'apıyorsunuz, diyen bir polis, Oliveira ağaran günde köprüyü, kemerleri sarıvermiş demir parmaklıkları fark edebiliyordu artık; kendi bacaklarının&nbsp;karşısında tam iki bacak vardı; aynasızın bacaklarını görüyordu; komik biçimde düğmeleri çözülmüş pantolonunu da, polisin bir tekme savurmasıyla yuvarlanıp giden şarap şişesini&nbsp;de, sonra kıçına inen ikinci tekmeyi, tekme-tokat arasında başını eğmiş Emmanuele'i ve kafası üstünden sıyırıp geçen tokadı, hepsini görebiliyordu, nasıl oldu bilemedi, diz üstündeydi, çığırından çıkmış organını içeri sokmak için tek akıllıca&nbsp;duruş biçimi ve büyük bir işbirliği, bedendeki el elelik; gözle&nbsp;görülür biçimde küçülüyordu organ, gerçekte hiçbir şey olmamıştı&nbsp;aralarında <i>ama bunu polise nasıl anlatmalıydı, meydandaki polis arabasına dek sürüklediler onları,&nbsp;</i>Babs'a nasıl anlatabilirdi engizisyonun başka bir şey olduğunu, Ossip'e, özellikle de Ossip e her şeyin, her şeyin düzeleceğini nasıl anlatacaktı, en iyisi işi düzeltmek için geri çekilip pozisyonunu almak, öyle atılıma geçmekti, düşüşe geçmişken, bırak da düş&nbsp;rahatça, sonra ayağa yeniden kalkabilmek için önce düşmeli,&nbsp;Emmanuele, daha sonra ayağa...</p>

  <p>— &nbsp;&nbsp;&nbsp;Bırakın o kadını, dedi Oliveira polise. Benden beter sarhoş zavallı.</p>

  <p>Başının üstüne inen darbeyi savuşturmak için tam zamanında eğdi başını. Başka bir polis kemerinden yakaladı onu, hoop bir çırpıda kafese tıktı. Üstüne Emmanuele'i attılar, Emmanuele hâlâ <span style="font-weight:bold;font-style:italic;">Kiraz Zamanı</span> şarkısını söylüyordu veya ona benzer bir şeyler. Yalmz bıraktılar onları sonra, Oliveira bayağı acıyan kalçasını ovuştura ovuştura sesine bir düzen verip <span style="font-weight: bold; font-style: italic;">Kiraz Zamanı</span> şarkısına girdi. Kiraz zamanı mıydı yoksa? Kapalı polis arabası çalıştı öfkeyle, sanki onu kapatmışlardı içeri.</p>

  <p>— &nbsp;&nbsp;&nbsp;Ve tüm aşklarımız, diye haykırdı Emmanuele.</p>

  <p>— &nbsp;&nbsp;&nbsp;Ve tüm aşklarımız, diye yineledi Oliveira da sıranın üstüne atıp kendini, sigara arandı. Bak bunu, bunu hiç hesaba&nbsp;katmamış Heraklit, tamam mı abla?</p>

  <p>— &nbsp;&nbsp;&nbsp;Canımı sıkıyorsun, dedi Emmanuele, gürültüyle ağlamaya koyuldu. <span style="font-weight:bold;font-style:italic;">Ve tüm aşklarımız</span> diye iki hıçkırık arasında yeniden aldı şarkıyı. Oliveira tel kafesli pencereden polislerin onlara gülüşlerini duydu. "Eee, haydi bakalım, sessizlik istiyorduysan, işte sana bol bol sessizlik, sakinlik. Yararlanmaya bak,&nbsp;haydi, biraz önce kafandan geçeni yapamazsın." Güzel bir rüyayı anlatmak için birilerine telefon etmek iyi tamam da bir seferlik iyi, her zaman olmaz, kötüye kullanmamak gerek. Herkesin derdi kendine, bedendeki şişlik için sabır gerek, iyileşmek için bok gerek, gübre yani, yalnızlık gerek. Zaten, Kulüp&nbsp;dağılmıştı, zor duruyordu, iyi ki her şey, her şey bitti ve tükenmesi gereken bir şey varsa daha, bu artık zamana kalmış. Araba bir köşeye gelince fren yaptı, polislerden biri tel kafesli camı&nbsp;açtı ve eğer seslerini kesmezlerse, çenelerini kıracağı tehdidini&nbsp;savurdu. Emmanuele yere yattı yüzükoyun, hıçkırıyordu, Oliveira ayaklarını onun kalçaları üzerine yerleştirip rahat oturma&nbsp;biçimi aldı. Sek sek oyunu, ayağın ucuyla itilen bir taşla oynanır. Oyun elemanları şunlar: kaldırım, irice bir çakıl taşı, ayakkabı ve tebeşirle çizilmiş güzel bir çizgi, renkli tebeşir tercih edilir. En üstünde çizginin Gökyüzü hanesi bulunur ve en altta yeryüzü; taşı iteleye iteleye Gökyüzü'ne ulaşmak çok zordur; ne denli nişan alsan, ne denli dikkatlice atsan ve itelesen de zordur, taş çizgi üstüne gelir veya çizgi dışına çıkar. Yine zamanla değişik haneleri (birler, ikiler, üçler, dörtler, beşler ) aşmak için gereken (çizilen haneler yuvarlak, kare dikdörtgen ve pek az kullanılan fantezi seksek haneleri olabilir) ustalık eninde sonunda elde edilir ve günün birinde Yeryüzü terk edilip taş dosdoğru Gökyüzü hanesine doğru çıkarılır ve Gökyüzü'ne&nbsp;varılmış olur. <span style="font-weight: bold; font-style: italic;">(Ve tümü aşklarımızın</span> diye hıçkırdı yüzükoyun&nbsp;yerde yatan Emmanuele), işin can sıkıcı yanı şu ki tam o sırada, yani ender oyuncu taşı göğe çıkarmayı öğrenecek zamanı&nbsp;bulacaktır, çocukluk birden biti verir çünkü, bu kez romanlara&nbsp;düşer insan, eriğe aşereceği tutar, bir başka gögün oyun alanına girer, ama oraya bile gelmeyi, gelebilmeyi öğrenmek gerekir. Çünkü bu kez de çocukluktan çıkılmıştır (<span style="font-weight: bold; font-style: italic;">Kiraz Zamanını&nbsp;asla unutmayacağım</span> şarkısını söylerken tepiniyordu Emmanuele) ama bu kez Gökyüzü'ne varmak için bir taşa gereksinim&nbsp;duyulacağı unutulur, bir taşa, bir ayakkabı ucuna. Bokun içine&nbsp;dalan Heraklit'in gizemini kavradığı şey buydu işte ve belki de&nbsp;kiraz zamanı sümüğünü elinin tersiyle silen Emmanuele de ve&nbsp;orada nasıl olup da bulunduklarını anlayamadığı iki ibne (peki&nbsp;kapı açılıp yeniden kapandıysa bağırış çağırışlar, düdük sesleri&nbsp;de olmuş olmalı) ikisi de yerde uzanan Emmanuele'e bakıp bakıp deliler gibi gülüyorlardı ve belki de sigara içmek isteyen ne&nbsp;tütünü ne de kibriti olan polislerin arama sırasında aldıklarının&nbsp;farkına varamamış olmasına karşın canı tütün içmek isteyen&nbsp;Oliveira'nın kendisi de bunu bilenlerdendi, <span style="font-weight: bold; font-style: italic;">ve tümü aşkların</span>, <span style="font-weight: bold; font-style: italic;">tümü aşklarımızın</span>. Bir taş ve bir ayakkabı ucu, evet la Sibylle'in&nbsp;müthiş biçimde özünü bilip kavradığı şey; Oliveira'nın kendisi&nbsp;pek onun kadar kavramış değildi, Kulüptekilerin de az biraz&nbsp;bildikleri şey; çocukluğun uzak yıllarında, Burzaco veya Montevideo banliyölerinde Gökyüzü'ne giden en kısa yolu gösteren şeydi bu. Ne vedanta, ne zen, ne de bir eskatoloji olmadan&nbsp;evet tek ayak üzerinde sek sek zıplayarak taşını oraya götürebilmek (çarmıhını sırtında taşımak dese? Yo o alet pek gitmedi)&nbsp;ve gelip gelip zıplayarak bir çırpıda taşı göklere fırlatmak; mavi göğe, göklere, gökyüzüne, yukarı paat bir cam kırılsın, yemekten sonra tatlı yok cezası, çirkin oğlan, kötü çocuk, ama ne önemi var canım, kırılan camın ardında kibutz varmış, onun&nbsp;kibutz'unun çocuksu adı Gökyüzü'ymüş!</p>

  <p>— &nbsp;&nbsp;&nbsp;Bu nedenle işte, dedi Oliveira, şarkı söyleyelim ve sigaramızı tüttürelim. Kalk Emmanuele, sulu gözlü kocakarı! Kalk.</p>

  <p>— &nbsp;&nbsp;&nbsp;<span style="font-weight:bold;font-style:italic;">Ve tümü aşklarımızın</span>, adeta anırıyordu Emmanuele.</p>

  <p>— &nbsp;&nbsp;&nbsp;Yakışıklı da, dedi ibnelerin biri Oliveira'ya tatlı tatlı bakarak. Garip bir hali var ama yabani.</p>

  <p>Ötekisi de cebinden bir pirinç boru çıkardı, gülümseyerek baktı deliğinden, bir yandan gülüyor, bir yandan yüzünü gözünü ekşitiyordu. Genç olanı atılıp boruyu aldı elinden ve o da&nbsp;baktı.</p>

  <p>"Hiçbir şey görünmüyor Jo, dedi — örülüyor, görülüyor güzelim, dedi Jo da. — Hayır hayır, yok canım. — Evet, evet görülüyor. LOOK THROUGH THE PEEPHOLE AND YOU'LL SEE PATTERNS PRETTY AS CAN BE.<a id="footnote8"></a><sup><a href="#Senol7" id="mehmet7">7</a></sup> — Ama karanlık." Jo&nbsp;bir kibrit kutusu çıkardı, kaleydoskopun önünde yaktı bir kibriti sürtüp. Coşku sesleri, <span style="font-weight:bold;font-style:italic;">patterns pretty as can be,</span> çığlıklar. <span style="font-weight:bold;font-style:italic;">Ve&nbsp;tümü aşklarımızın, hepsi de</span> diye başladı yine Emmanuele, yere&nbsp;oturmuştu. Her şey mükemmeldi, her şey saatine uygun, seksek çizgisi ve kaleydoskop, küçük ibne bakmaya doyamıyordu&nbsp;oh Jo, artık görünmüyor, yine ışık yak, biraz daha ışık, biraz&nbsp;daha ışık Jo. Sıranın üstüne uzanmış olan Horacio gübre kuyusunda, pisliklerin üstünde başı gözüken karanlık filozofu başıyla selamladı, Heraklit'in gözleri yeşil yıldızlar gibiydi, <span style="font-weight:bold;font-style:italic;">patterns pretty as can be,</span> Karanlık'ın hakkı vardı, kibutz'a doğru bir&nbsp;yol işte, belki de kibutz'a doğru giden tek yol; olamaz, dünya&nbsp;böyle olamaz, insanlar kaleydoskopa tersinden bakıyorlar, olmaz, çevirmek gerek öte yanını, Emmanuele'in, Pola'nın, Paris&nbsp;kentinin ve de la Sibylle'in, Rocamadour'un yardımıyla düzeltmek yönünü kaleydoskopun, yere atıp kendini, Emmanuele gibi yapıp oradan bakmak gübre yığınına götünden bakmak, tam&nbsp;deliğinden dünyaya, and you'll see patterns pretty as can be;&nbsp;Yeryüzü'nden dosdoğru Gökyüzü'ne, tüm haneler açılacak önümüzde, kırılan bir saat yayı gibi labirent çözülecek, açılıp, çalışanların zamanını binlerce parçaya bölüp saçarak sıçrata&nbsp;sıçrata, sümük ve sperm ve Emmanuele'in pis kokusuyla gübre&nbsp;kokusu karanlık filozofun, kıyıya varacak insan, arzunun kibutz'una yanaşacak; Gökyüzüne çıkmak yok artık (ikiyüzlü yalancı sözcük Gökyüzü, <span style="font-weight: bold; font-style: italic;">flatus vocis<a id="footnote9"></a><sup><a href="#Senol8" id="mehmet8">8</a></sup></span> tersine insanların dünyasında insan adımlarıyla, uzakta ama aynı doğrultudaki kibutz'a&nbsp;doğru yürümek var, her şey sek sek çizgileri çizilmiş kaldırımlardaki gibi Gökyüzü hanesi Yeryüzü hanesiyle aynı düzeyde,&nbsp;belki de bir gün öyle bir dünyaya gireceğiz ki orada Gökyüzü&nbsp;demek kirli bir temizlik bezi, silgi olacak ve biri çıkıp sonunda&nbsp;bu dünyanın gerçek yüzünü görecek, <span style="font-weight: bold; font-style: italic;">patterns pretty as can be,&nbsp;</span>ve belki de ayağının ucuyla taşını iteleye iteleye kibutz'a gidecek sonunda.</p>

  <p style="text-align: right;"><a href="../Text/Section0043.xhtml">(-37)</a><br /></p>

  <p><a href="#mehmet1" id="Senol1">1</a>&nbsp;Geri çekil.<br /></p>

  <p><a href="#mehmet2" id="Senol2">2</a>&nbsp;İsrail'de yönetimin üyelerce paylaşıldığı, kolektif yaşama dayanan, daha çok tarıma dayalı üretimin yapıldığı yerleşim yerleri.</p>

  <p><a href="#mehmet3" id="Senol3">3</a>&nbsp;Suriye'de, "Palmiyeler Kenti" anlamına gelen antik kent.<br /></p>

  <p><a href="#mehmet4" id="Senol4">4</a>&nbsp;Yerleşme.<br /></p>

  <p><a href="#mehmet5" id="Senol5">5</a>&nbsp;Afyonruhu.</p>

  <p><a href="#mehmet6" id="Senol6">6</a>&nbsp;A. de Vigny'nin uzun şiiri.<br /></p>

  <p><a href="#mehmet7" id="Senol7">7</a>&nbsp;Delikten bak, oldukça güzel şekiller göreceksin.<br /></p>

  <p><a href="#mehmet8" id="Senol8">8</a>&nbsp;Sesin yayılması.<br /></p>
</body>
</html>
