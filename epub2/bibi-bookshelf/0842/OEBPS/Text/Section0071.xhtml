<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;">64</h1>

  <p>Bir keresinde Quartier Latin'de rastladı Pola ya, Pola da herkes gibi durmuş, kaldırıma bakıyordu. Napoleon'u profilden, yanı başında hemen, Chartres'ı gösteren bir röprodüksiyonla biraz ileride yeşil çimenler üzerinde tayıyla birlikte bir&nbsp;kısrağı seyretmek gerekiyordu. Yapanlar, iki sarışın gençle bir&nbsp;Endonezyalı kızdı. Yanı başlarındaki tebeşir kutusu on ve yirmi franklık paralarla doluydu. Zaman zaman ufak tefek bir&nbsp;şeyleri düzeltmek amacıyla sanatçılar eğilip resimde son rötuşları yapıyorlardı, işte tam o sırada paralar yağıyor olmalıydı.</p>

  <p>— &nbsp;&nbsp;&nbsp;Penelope sistemini uyguluyorlar, ama hiçbir yanını bozmadan, dedi Oliveira. Şu kadına bak örneğin, kesesinin ağzını&nbsp;ne zaman açtı biliyor musun, küçük Tsong-Tsong yere atılıp&nbsp;mavi gözlü sarışın kadının orasını burasını düzeltirken. Yapılan iş ancak onları harekete geçiriyor.</p>

  <p>— &nbsp;&nbsp;&nbsp;Adı Tsong-Tsong mu onun, diye sordu Pola.</p>

  <p>— &nbsp;&nbsp;&nbsp;Olabilir. Ayak bilekleri ne de güzel.</p>

  <p>— &nbsp;&nbsp;&nbsp;Şu işe bak, gün boyu yap, yap, sonra gece sokak süpürücüleri gelsin, bir şey kalmasın geriye.</p>

  <p>— &nbsp;&nbsp;&nbsp;işin güzel yanı da bu zaten. Renkli tebeşirle figürler,&nbsp;tam bir tez konusu. Eğer süpürücüler geceden hepsini silememişlerse, Tsong-Tsong kovayı süpürgeyi kapıp gelecektir. Her&nbsp;sabah aynı iş yeni baştan ele alınmalı. İnsanlar bu iş için para&nbsp;atıyorlar onlara, ama gerçekte çalıyorlar onların tablolarını,&nbsp;çünkü aslına bakarsan, hiç mi hiç silinmez bu tablolar. Kaldırım değiştirirler yalnızca, ya da renkleri değişir, hepsi de tek bir elin tuttuğu tebeşir kutusu sanki, birbirine ekli devinimler sistemi. Biraz abartarak düşünecek olursak, örneğin şu çocuklar sabahleyin kolunu havada sallayıp dursa da Napoleon'u&nbsp;çizdiği zaman verdiğimiz on frankı hak etmiş olur yine de. Ama denemek gerek. Neyse, sen bir yirmi franklık atsana, eli sıkılık etme bakalım.</p>

  <p>— &nbsp;&nbsp;&nbsp;Daha sen gelmeden verdim bile...</p>

  <p>— &nbsp;&nbsp;&nbsp;Harika! Aslında bu paraları ölülerin ağzına atıyoruz,&nbsp;Tanrı rızası için sadaka. Bugünümüze şükürler olsun, her ne&nbsp;kadar şu katedral birazcık su altında bir saniye içinde silinip&nbsp;yok olacaksa da, tebeşirle çiziktirilivermiş bir görüntüden ibaret de olsa, şükürler olsun sana yine de. Paralar orada, katedral&nbsp;yarın yeniden doğacak elleri altında. Bizler ölümsüzlüğü satın&nbsp;alıyoruz, para verip yapılış süresini ödüyoruz, tamam mı. <span style="font-weight:bold;font-style:italic;">No&nbsp;money, no cathedral&nbsp;</span><a href="#senol1" id="mehmet1"><sup>1</sup></a>&nbsp;Sen Pola, sen de tebeşirden misin ne?</p>

  <p>Ama Pola yanıt vermedi bu soruya. Kolunu onun omzuna attı Oliveira. Boul'Mich'de, Dauphine Sokağı'na sapmadan önce, bir aşağı bir yukarı dolaşıp durdular. Renkli tebeşirlerden&nbsp;oluşma bir dünya çevrelerinde dönüyor, onları da oyunlarına&nbsp;çekiyordu, patates kızartmaları, sarı tebeşir, şarap, kırmızı tebeşir, soluk, dingin gökyüzü ise maviyle, nehir tarafı biraz yeşil&nbsp;demekti. Bir kez daha parayı sigara kutusuna atacak, katedrali&nbsp;kendileri için yaptıracaklardı yeniden, bu davranışları ise onları, birazdan silinip yeniden doğuşa mahkûm edecekti; hortumdan fışkıran suyun altında silinip gidecek, sonra yeniden ortaya çıkacak, çizgi çizgi karalar, sarılar, maviler. Dauphine Sokağı gri tebeşir, merdivenler inadına kahverengi tebeşir, odada ne&nbsp;varsa uçucu çizgilerle açık yeşil, perdeler beyaz tebeşir, yatak&nbsp;ve üzerindeki tüylü battaniye, panço, rengârenk tebeşirle haykırıyor: Yaşasın Meksika! Sevişmek, onları şu an kıpırtısız bırakan bir saptayıcının açlığını duyan tebeşirlerle, ağzı portakal&nbsp;rengi, hüzün ve yorgunluk, parmakla yoklanınca anlaşılamayan bir toza dönüşen renksiz tebeşirlerle boyanmış, kâh uykudaki yüzlere konuveren, bedenleri çizmekten yorgun düşmüş&nbsp;tebeşirlere çöküveren renkte.</p>

  <p>_ Her şey ellerinin arasında, daha sen dokunur dokunmaz, hatta bırak dokunmayı, baktığın anda bozulup dağılıyor, dedi Pola. Feci bir asi gibisin sen, korkutuyorsun beni.</p>

  <p>— &nbsp;&nbsp;&nbsp;Metaforlara fazlaca bel bağlıyorsun, boş ver.</p>

  <p>— &nbsp;&nbsp;&nbsp;Sen diyorsun diye değil, bir tür... Bilmiyorum, bir huni&nbsp;gibi. Bazen bana öyle geliyor ki, kollarının arasında kayıp gidecek, bir kuyuya yuvarlanıp düşeceğim. Bu, inan, boşluğa düşmeyi düşlemekten de beter bir şey.</p>

  <p>— &nbsp;&nbsp;&nbsp;Belki de, dedi Oliveira, yetmez mi, yeterince yitip gitmedin mi?</p>

  <p>— &nbsp;&nbsp;&nbsp;Beni rahat bırak lütfen. Yaşamayı biliyorum ben, anlıyor&nbsp;musun? Böyle yaşadığım gibi yani sürdürürsem daha iyi. Burada, dostlar arasında, bana ait eşyalarla birlikte yaşayıp gidiyorum işte.</p>

  <p>— &nbsp;&nbsp;&nbsp;Say bakalım bir bir, faydası vardır, yapış adlara, o zaman yuvarlanıp gitmezsin düşmezsin kuyulara. Komodinin&nbsp;oracıkta, perdelerde tek bir kıpırtı yok, Claudette'in telefon numarası defterindeki yerinde duruyor. DAN-ton 34, numarası&nbsp;kaç bilmiyorum, anacığın da, Aix-en Provence'tan mektuplar yolluyor sana, iyi ya, her şey yolunda...</p>

  <p>— &nbsp;&nbsp;&nbsp;Korkutuyorsun beni Güney Amerikalı canavar, dedi Pola, ona sokularak. Hani karar vermiştik, benim eve gelince, şeyden söz etmeyecektik hiç...</p>

  <p>— &nbsp;&nbsp;&nbsp;Renkli tebeşirlerden mi?</p>

  <p>— &nbsp;&nbsp;&nbsp;Hepsinden, ne varsa işte.</p>

  <p>Oliveira bir sigara yaktı, Gauloise marka, komodinin üstünde katlı duran kâğıda baktı.</p>

  <p>— &nbsp;&nbsp;&nbsp;Gerekli analizleri yaptırdın mı? Reçete mi bu?</p>

  <p>— &nbsp;&nbsp;&nbsp;Evet, tez elden yaptırmam isteniyor. Şurayı yoklasana&nbsp;bir, geçen haftakinden daha iyi gibi.</p>

  <p>Hava neredeyse kararmak üzereydi, Pola, yatakta uzanmış olduğu yerde Bonnard'ın resimlerindeki insanları andırıyordu.&nbsp;Işıklı bir yeşil içinde, pencereden gelen son ışıkta... "Şafak süpürgecisi," diye düşündü Oliveira, eğilip onun kararsız parmak ucuyla gösterdiği yeri öptü. "Ama süpürgeci kadınlar dördüncü kata kadar çıkmazlar ki. Ne süpürgeci ne de sulayıcı kadınların buraya dek çıktıkları ne duyulmuş ne de görülmüştür, üstelik yarın biri gelecek, bir ressam, bir desinatör, yeniden aynısını, tıpatıp benzerini bunun, şu öylesine çözülüp serilmiş öylesine yumuşak eğrileri yumruları çizecek, içindeki..." Düşüncelerinin burasında durdu, öyle bir andı ki bu, bütünüyle öpüşüne vermiş kendini, öpüşü olup çıkmış...</p>

  <p style="text-align: right;"><a href="../Text/Section0162.xhtml">(-155)</a><br /></p>

  <p><a href="#mehmet1" id="senol1">1</a>&nbsp;Para yoksa katedral de yok.</p>
</body>
</html>
