<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;">33</h1>

  <p>"Beni mahsus yalnız bıraktı", diye düşünü Oliveira, bir yandan da konsolun çekmecelerini açıp kapıyordu. "Ya incelik&nbsp;ya da domuzluk olsun diye, olayı ele alışa göre değişir. Belki&nbsp;de hâlâ merdivende, dinliyor, işbaşında sadist biri gibi. Karamazov'ca bir bunalım bekliyor, Celine'ce saldırı. Ya da, ya da&nbsp;Hersekli birinin zevkleri neyse onlarla dopdolu; Bebert'in orada, vişne rakısının ikinci kadehinde daha, kafasında neler kurar&nbsp;ve Agdalle'in gelişi nedeniyle bir yığın tören düzer, bir yığın&nbsp;laf atar ortaya. Umudun işkencesi: Montevideo, Seine Nehri veya Lucca. Hangisi? Ve daha başkaları: Marne Nehri, Perugia.&nbsp;Ama bu durumda sen..."</p>

  <p>Ağzındaki sigara bitmeden bir Gauloise daha yaktı, bir kez daha çekmeceye baktı, içini saran hafif dalgalar halindeki acıma duygusunu düşünürken -tez konusu gibisine- çekmeceden&nbsp;bir roman çıkardı. Kendine acıma dense daha doğru olurdu.&nbsp;Sayfaları çevirirken "Mutluluğu hiç önermedim bile kendi kendime; haydi mutlu ol demedim hiç," diye düşündü. "Ne özür,&nbsp;ne de doğrulama bu. <span style="font-weight:bold;font-style:italic;">Nous ne sommes pas au monde. Donc</span>, <span style="font-weight:bold;font-style:italic;">ergo,&nbsp;dunque.</span> Ona niçin acıyacakmışım? Oğluna yazdığı mektubu&nbsp;buldum da ondan mı? Aslında benim için yazılmış bir mektup.&nbsp;Ben ki hey, Rocamadour'a Mektupların tümünün yazarı. Acıyacak ne var, hiçbir neden, hiç... Nerede olursa olsun la Sibylle,&nbsp;saçları tutuşuyordur, yanan kule gibi ve ta uzaklardan beri tutuşuyordur, yokluğu ile salt yokluğu ile beni öldürüyor vb. vb.&nbsp;Bensiz de, Rocamadour'suz da yaşar, işini çevirir o. Mavi bir sinek, çok güzel bir sinek, güneş içinde uçuşuyor, sonra birden cama çarpıyor, pof! Burnu kanıyor, işte bir trajedi- İki dakika&nbsp;sonra ise hiçbir şey yokmuş gibisine, gidip bir kırtasiyeciden&nbsp;bir-iki kâğıt alır, kuzeyli adları olan ve en akla gelmez ülkelerde yaşayan kız arkadaşlarına göndermeye koşar. İnsan bir kediye veya dişi aslana nasıl acıyabilir ki? Yaşam makineleri, harikulade güzel şimşek parıltıları bunlar. Tek hatam yeterince&nbsp;yanıcı olmamam, yeri gelmişken kadınım ellerini ayaklarını ısıtabilsin diye tutuşamamam. Beni ateş almaya hazır çalılık sandı, bense onun boynundan aşağı bir testi soğuk su oldum ola&nbsp;ola. Köpoğlusu; zavallı çocuk kadın!"</p>

  <p style="text-align: right;"><a href="../Text/Section0074.xhtml">(-67)</a><br /></p>
</body>
</html>
