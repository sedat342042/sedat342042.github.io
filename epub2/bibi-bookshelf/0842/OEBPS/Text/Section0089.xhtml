<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;"><span style="font-weight: normal;">82</span></h1>

  <h4 class="sigil_not_in_toc"><a id="bookmark2"></a><span style="font-style:italic;">Morelli'ce</span></h4>

  <p>Ne diye bunu yazıyorum ki? Apaçık düşüncelerim yok, üstelik hiçbir fikrim yok. Kırıntılar var, atılımlar, parçacıklar, bütün bunlar ise bir biçim arıyor kendine, işte o zaman ritim oyunu&nbsp;başlıyor, bu ritmi yazıyorum ben, bana yazdıran o, beni iten,&nbsp;ama düşünce denilen şey değil bu, düzyazı yazdıran biçimde,&nbsp;edebiyat ya da bir başka şey de değil. Öncelikle karmaşık, bulanık bir şey, bir durum, sözcükle betimlenebilir yalnızca; bu yarı&nbsp;karanlıktan çıkıyorum yola, eğer söylemek istediğim şeyin (söylettiren, kendini anlattırmak isteyen şey eğer) yeterli güce sahipse, hemen swing başlıyor, ilk adım, hop, ritmik salınmalar, beni&nbsp;yüzeye çıkarıyorlar, her şeyi aydınlatıyor, şu bulanık maddeyi,&nbsp;konuyu kuruyor, hani şu yargı diyebileceğimiz üçüncü kez isteye&nbsp;dileye kurbanı olan kişiyi, beni... dosdoğru yüzeye: tümce, paragraf, sayfa, bölüm ve kitap. Bu salınım, yaylanma, şu içinde bulanık konunun biçim aldığı svving benim için gerekliliğin tek kanıtı, çünkü sona erdi mi anlıyorum ki söyleyecek bir şey kalmamış&nbsp;artık. Ve biricik ödülü çalışmanın, tek karşılığı: okşanan kedinin&nbsp;kabaran sırtı, elektriklenip havaya dikilen tüylerinin inip kalkışı,&nbsp;bir ritimle inip kalkışı gibi yazdığım şeyi duyumsamak... Böyle&nbsp;böyle, yazı sayesinde, volkanın dibine iniyorum. Anaların arasına yaklaşıyor, Merkezden çembere yerimi seçiyorum - nasıl olursa, ne olursa olsun. Yazmak, "mandala" mı çizmek gibi bir şey, ve&nbsp;gitmek ardından, katetmek yolları, arına arına arınmayı bulmak;&nbsp;zavallı müebbet mahkûmu naylon donlu beyaz şamanın.</p>

  <p style="text-align: right;"><a href="../Text/Section0106.xhtml">(-99)</a><br /></p>
</body>
</html>
