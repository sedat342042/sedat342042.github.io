<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;">39</h1>

  <p>Oliveira, Traveler'e, gemi Montevideo'da durduğu zaman karaya çıkıp eski mahalleleri baştan başa dolaştığını, katır gibi&nbsp;heriflerin güven duymalarını sağlamak için onlarla bir kadeh&nbsp;atıp sonra da soru yağmuruna tuttuğunu, her yanı bir bir arayıp baktığını anlatacak değildi herhalde. Ne mi vardı orada, eh&nbsp;bir yığın yeni yapı vardı, <span style="font-weight:bold;font-style:italic;">Andrea C</span> demir almadan önceki bir&nbsp;saatini geçirdiği limanda, sular mı nasıldı, ölü balıklarla dolu,&nbsp;karınları su üstünde hepsinin, balıklar arasında, şurada burada,&nbsp;birkaç prezervatif, yağlı, pis sularda salınıp duruyordu, yeniden güverteye çıkmaktan başka yapacak bir şey yoktu belki de.&nbsp;Montevideo'da değil de Lucca'da, neyse, Lucca ya da Perugia,&nbsp;neden olmasın? İncir çekirdeğini doldurmayacak bir şey için&nbsp;bütün bunlar.</p>

  <p>Anayurda ayak basmadan önce bir karara vardı: geçmiş, bütün geçmiş, daha geçip gitmemişti, yalnızca düşünsel bir yanılgı, sapma, zaten hiç de eksik değildi, bol bol vardı, kolay bir&nbsp;uyum ve daha önceleri bulunmuş oyunlarla daha bir verimli&nbsp;kılınmış gelecek düşlememizi sağlayabilirdi. Hiçbir şeyin değişmediğini anladı (güvertede yalnızdı, şafak vaktiydi, koydaki&nbsp;sarımtırak sisler arasında yapayalnızdı) tabii eğer olanların karşısına çıkıp kolayca çözüm yollarını redde karar verseydi, sanki&nbsp;varmış gibi düşünseydi, olgunlaşma, eni sonu ikiyüzlülük oluyordu. Hiçbir şey erginliğine ermiş değildi ki. Şu Traveler'in&nbsp;yanında duran, kolundaki sepette kedisiyle bekleyen kadının&nbsp;birazcık olsun şu öteki kadına benzemesinden daha doğal ne vardı ki. Monteviedo'nun eski mahallelerinde koşuşturmak, Tepe'nin eteğine dek bir taksi tutup, ipe sapa gelmez bir belleğin yeniden yeniden bulup çıkardığı eski adreslere tek tek gidip bakmak, tüm bunlar neye yarardı, ne işe? Ya peşinden gitmek gerekirdi, ya her şeye yeniden başlamak, ya da tümden&nbsp;kesip atmak; artık geçecek köprü kalmamıştı ki. Elinde valizi,&nbsp;limandaki meyhanelerden birine yöneldi, bir akşam orada bir&nbsp;zamanlar yarı sarhoş biri ona halk türkücüsü Betinoti'yle ilgili&nbsp;öyküler anlatmıştı, şu valsi de ne biçim söylemişti:</p>

  <p><span style="font-weight:bold;font-style:italic;">Bir derdim var nedir belli</span>, <span style="font-weight:bold;font-style:italic;">biliyorum. / Derdim vardır</span>, <span style="font-weight:bold;font-style:italic;">dermansızım.</span> Nedir belli, dert gibi sözlerin valste ne işi vardı; önce çok kötü gibi geldi ona, çekilmezdi, ama şu an işte bu dizeleri sanki&nbsp;özdeyişmiş gibi mınldanıyordu, yanı başında Traveler ona&nbsp;sirkten söz açmış, Arjantin'le ilgili bilgiler K.O. Lausse'den hatta Juan Peron'dan söz ediyordu.</p>

  <p style="text-align: right;"><a href="../Text/Section0093.xhtml">(-86)</a><br /></p>
</body>
</html>
