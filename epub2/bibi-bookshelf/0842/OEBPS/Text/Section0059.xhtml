<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;">53</h1>

  <p>Öylesine bir perşembe işte! Herkes meydana yayılmış, saat akşamın dokuzu. Eski personel öğleden sonra kapıları çarpıp&nbsp;gitmişlerdi (Ferraguto ve Couca'nın alaylı gülüşleri, zarar ziyana göz kapayacak halleri yok hiç) bir grup hasta, gidenleri,&nbsp;"köpek öldü, köpek öldü!" diye bağırarak yolcu etmişti, hemen&nbsp;sonra da Ferraguto'ya, çikolata, akşam gazetesi ve köpeğin öldürülmesi isteklerini belirten beş imzalı düekçelerini vermekten de geri kalmadılar. Geriye kala kala yeniler kaldı, birazcık&nbsp;yol yordam bilmeyen türden yeniler ve göğsünü gere gere her&nbsp;şeyin yola gireceğini söyleyen çalımlı Remorino. Bu sırada, Buenos Aires radyosu spor haberlerini ve gelen sıcak hava dalgası&nbsp;hakkında bilgi veriyordu. Bütün rekorlar kırılmıştı, yurtseverce&nbsp;duygularla rahatça ter atabilirlerdi, Remorino oraya buraya fırlatılmış dört-beş pijama toplamıştı bile. Oliveira ile birlikte, en&nbsp;azından hastalara pantolon giydirmeyi kabul ettirmeye çabalıyorlar, klinik sahiplerini zorluyorlardı. Ferraguto ve Traveler'le&nbsp;pokere oturmadan önce Doktor Ovejero, Talita'dan 6, 18 ve 31&nbsp;numaralar dışında herkese limonata dağıtmasını istemişti. Görünüşe bakılırsa 31'deki hastanın ağlama krizi tutmuş, bu nedenle Talita da ona verdiği ilacın dozunu iki katına çıkarmıştı.&nbsp;<span style="font-weight:bold;font-style:italic;">Motu proprio<a id="footnote1"></a><sup><a href="#senol1" id="mehmet1">1</a></sup></span> davranmanın zamanıydı, köpeğe ölüm!</p>

  <p>Nasıl sürdürülebilirdi ki böylesi bir yaşam, rahat, sakin, sessizce, hiçbir şeye fazlaca şaşmadan? Hem de hiçbir ön hazırlık yapmadan, Traveler ve Talita'nın satın aldıkları psikiyatri elkitabı kesin tedavi bilgileri vermiyordu ki. Deneyimsizlik, isteksizlik, elde bir şey yok: İnsan gerçekten de hayvan, okşamaya bile alışan bir hayvan. Örneğin morg: Traveler de, Oliveira da morgdan habersizdiler, ama işte pat, sah akşamı Remorino'yu, Ovejero onlara yollamış, bulup getirsin diye. İkinci kattaki 56 numaralı hasta ölmüş, bekleniyormuş ölümü, sedyecive&nbsp;yardım etmek, oldukça telepatik çarpıntıları olan 31 numaralı&nbsp;kadını eğlendirmek gerekti.</p>

  <p>Morg konusunda demirbaşta en ufak bir kayıt yapılmamış olması garip. Ama yine de mantıklı olalım, ailesi gelene dek ya&nbsp;da belediye arabasını yollayana dek cesedin tabii ki soğuk bir&nbsp;yerlerde alıkonması gerek. Belki de envanterde burası bir depo&nbsp;ya da bekleme salonu, soğuk hava deposu gibi adlarla geçiştirilmiştir, sekiz adet soğuk oda büyük olasılıkla başka sözcüklerle anlatılmış. Neyse, morg sözcüğü evrakta pek güzel bir sözcük olmasa gerek, diye düşünüyordu Remorino. Peki sekiz adet&nbsp;soğuk oda niye? Aaa! Bu mu... Hıfzıssıhha Kurulu'nun zorunlu&nbsp;tuttuğu bir şey, ya da bu yöneticiden önceki yönetici bir şeyler&nbsp;stok etmiştir; bu zaten gerçekten kullanmaya uygun, yararlı bir&nbsp;yerdi de, çünkü bazı bazı San Lorenzo takımının kazandığı yıl&nbsp;olduğu gibi (hangi yıldı bu, tam olarak anımsayamıyordu Romerino, ama San Lorenzo kazanmıştı) kötü zamanlar da oluyordu, sayılmayan dört gol, faul vardı, inanın tıpatıp böyle oldu diyorum size. Ama her zaman böyle mi oldu, tam yakalayacaksın, 56 numara mı, eh n'apsanız olacaktı, ölümü kaçınılmaz&nbsp;n'aparsınız? Bu taraftan, alçak sesle konuşun ki uyanmasınlar...&nbsp;Sen, hey sen bu saatte ne yapıyorsun burada, hşşt, haydi yatağa, çabuk, çabuk, yatağa. Çok iyi bir çocuktur, ama bakın nasıl&nbsp;sinsice kayıveriyor dışarı. Geceleri böyle yapar, ille de koridora&nbsp;çıkacak, kadınlar için filan sanmayın, hayır düzenli bir iştir bu.&nbsp;Deli de ondan çıkıyor sadece, deli de ondan. Aslına bakarsan&nbsp;burada biz de olsak, kim olsa, aynı şeyi yapardık.</p>

  <p>Oliveira da, Traveler de, Remorino'ya hayran kaldılar, insanı şaşkınlıktan şaşkınlığa düşürüyordu. Gelişmiş bir tip, hemen anlaşılıyor, hemen. Sedyeciye yardım ettiler, sedyeci sedyeci olmadan önce yedi numaradaydı, tedavi edilebilir bir durumdaydı, bu nedenle de ufak tefek işlerde yardımcı oluyordu. Sedyeyi asansöre koydular, daracıktı, herkes binince, şu çarşafın altındaki cansız kütleye pek yakın oldular. Ailesi, pazartesiye gelir alırdı, Trelevv'deydiler, zavallılar, 22 numarayı hâlâ almaya gelmemişlerdi, belaya bakın. Ne biçim insanlar, diyordu Remorino, en kötüsü de böyleleri, gerçek akbabalar. Yürekleri yok bunların. Belediye de şey yapın diyordu yirmi ikiyi şey ? Ne? Amaaan, İdari düzensizlikler ne biçimdir bilirsiniz. Böyle böyle işte günler geçer, iki hafta olmuş bakarsınız, soğuk odaların çok sayıda olmasının yararını şimdi anlıyor musunuz? Daha önce üçtü. İki numaralı soğuk oda kuruculardan bir kadına aitti.&nbsp;Dinleyin bakın, iki numaranın ailesi yoktu, ama cenaze levazımatçısı kırk sekiz saat içinde araba gelir diyordu. Laf olsun diye Remorino hesap yapmaya koyuldu, tam üç yüz altı saat, hatta üç yüz yedi saat ediyordu bu süre. Ona kuruculardan biri diyorlardı, ilklerden, çünkü bu kliniğin ilk müşterilerinden yaşlı bir kadındı, Don Ferraguto'ya satmadan çok önceki, çok önceki zamandandı bu. Ne insandı ama Don Ferraguto, öyle değil mi&nbsp;yoksa? Düşünsenize ne tip, önce bir sirki varmış, can sıkıcıymış.</p>

  <p>Yedi numara asansörün kapısını açtı, sedyeyi dışarı çekti, koridorda sürükledi arabayı, bu onun için bir zevkti, birkaç&nbsp;metre gidince Remorino durdurdu birden onu, Yale kilidin&nbsp;anahtarını çıkardı, metal kapıyı açarken, Traveler de, Oliveira&nbsp;da, sigara alıyorlardı aynı anda ağızlarına, bu türden refleksler vardır, hep aynı anda! Pardösülerini de getirseler iyi olurdu, çünkü dışarıdaki sıcak hava dalgasının morgda da olacağı&nbsp;söylenmemişti, zaten burası bir yanında tavana dek soğuk&nbsp;odacıklar, bir yanında uzun bir masa olan, içki içilen bir yeri&nbsp;andırıyordu.</p>

  <p>— Bir şişe bira çıkar, dedi Remorino. Hiçbir şey görmediniz siz, değil mi? Burada sıkı kurallar bazen fazla sıkar ha... Burada zaman zaman bira içtiğimizi Don Ferraguto'ya söylememek en iyisi.</p>

  <p>Yedi numara, soğuk odacıklardan birinin kapısını açtı ve bir şişe çıkardı. Remorino, çakısının bir ucundaki açacakla açmaya çalışırken Traveler, Oliveira'ya baktı, ama 7 numara konuştu ilk olarak:</p>

  <p>— Önce şu işi bir düzenlesek ha, öyle değil mi, dedi.<br /></p>

  <p>— &nbsp;&nbsp;&nbsp;Sen, dedi Remorino, ama durdu sonra, elinde açık çakısıyla. Haklısın ufaklık, getir bakalım onu, şurası boş mu ne?</p>

  <p>— &nbsp;&nbsp;&nbsp;Hayır, dedi 7 numara.</p>

  <p>— &nbsp; &nbsp;İşimi bana mı öğreteceksin?<br /></p>

  <p>— &nbsp;&nbsp;&nbsp;Ah, çok özür dilerim, binlerce kez, dedi 7 numara. Boş&nbsp;olan orası değil, şurası...</p>

  <p>Remorino dönüp 7 numaraya baktı, gülümseyerek. Şöyle başıyla bir selam verir gibi yaptı, kapıya yaklaştı; yasak nesne. Açtı kapıyı, parlak bir ışık yayıldı kutup şafağı gibi, bu ışığın içinden iki ayak tabanı fırlıyordu, oldukça büyük iki ayak.</p>

  <p>22 numara bu, dedi 7. Ne diyordum size? Hepsini ayaklarından tanırım ben. Şu, bakın şu, 2 numara. Bahsine var mısınız? inanmıyorsanız bana, bakın. Şimdi inandınız mı? İyi oldu, şimdi bunu da şu boş yere koyalım, orası boş. Yardım edin bana, dikkat, önce başını sokmak gerek.</p>

  <p>— &nbsp;&nbsp;&nbsp;Bu konuda şampiyondur, dedi Remorino, alçak sesle&nbsp;Traveler'e. Ovejero ne diye hâlâ yanında tutar onu bilmem.&nbsp;Oho, bardak da yok bira için, neyse şişeyi dikleyeceğiz, sırayla,&nbsp;sırayla, tamam mı?</p>

  <p>Traveler sigarasının dumanını derin derin içine çekti şişeyi almadan önce. Şişe elden ele geçti. İlk pis bir hikâye anlatmaya koyulan Remorino oldu.</p>

  <p style="text-align: right;"><a href="../Text/Section0073.xhtml">(-66)</a><br /></p>

  <p><a href="#mehmet1" id="senol1">1</a>&nbsp;&nbsp;Kendi başına, özgürce.</p>
</body>
</html>
