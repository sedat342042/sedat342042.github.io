<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;"><i><a id="bookmark3"></a>144</i></h1>

  <p>Kokular, sarmalayan coşkulu müzik, misk ve şeytan şalgamı... Şuran yeşil akik kokuyor. Burası kırmızı akik taşı gibi. Şurası, dur bekle biraz, diyeceğim, maydanoza benziyor, ama tamı tamına değil, antilop derisinde unutulmuş bir yaprakçık maydanoz, şurası sen işte, sen kokmaya başlıyorsun burada. Ne garip&nbsp;değil mi bir kadının, bir erkeğin burnuyla kendi kokusunu alamayışı. Evet tam burası, kıpırdama, rahat bırak da... En hasından pelte kokuyorsun, bir kutu tütün içinde bal kokusu, herkes&nbsp;böyle dese de aynı yer için neyse. Ne çok yosun var, la Sibylle&nbsp;taze yosun kokuluydu, denizden gelen son dalgadan kopan yosunlar gibi kokardı. Gibisi ne, yosun kokardı. Bazı günler, yosun&nbsp;kokusu yoğunlaşır, ağır bir hal alırdı, çizgiden çıkmam gerekirdi, çığırımdan -ama damağa dair bir hayasızlık, anlarsın ya, gecenin getirdikleri ortasında derebeyi lüksü- dudaklarımı dudaklarına yaklaştırmak ahlaksızca dokunmak diline, gölgeler arasında titreşen pembe aleve, şimdi seninle de aynı şeyi yapıyormuşum gibiyim, onun da baldırlarını hafifçe iki yana açardım, biraz&nbsp;yan çevirirdim, derin derin biteviye koklardım, elini duyumsardım, beni benden ayırmak için uzanan elini, tıpkı bir yumak buruşuk gazete kâğıdının içinden topazları bir tutam alev nasıl çeker ayırırsa öylece. Kokular biter, harika biçimde sönükleşir, her&nbsp;şey tada keser, ısırırsın, ağza akıveren özsuyu, karanlığın içine&nbsp;düşüştür bu, <span style="font-weight:bold;font-style:italic;">the primeval darkness</span><a href="#senol1" id="mehmet1"><sup>1</sup></a>&nbsp;Soyların kökeni tekerlekse, onu&nbsp;merkeze bağlayan yerin ortasına çekirdeğe düşüştür. Evet&nbsp;hayvanlar gibi, diz çöktüğümüz anda, betimlemesi zor boşaltım&nbsp;aygıtlarının daha bir yakınında ve dışkının, oracıkta çıkıverir ortaya, çiziliverir adeta resmi, başlangıç ve bitiş figürlerinin oracıkta, günlük gereksinmelerin giderildiği mağarada titreşir. Aldebaran, hem sıkıntılar ve takımyıldızlar her şey, alfa ve omega'ya dönüşür, deniz kabuklusuna, kabuk, coquille, cunt, concha, con, cona, binlerce yıllık deniz kabuklularına, Armagedon,&nbsp;terramycine, oh! Bırak, sus, başlama tepemde öyle aşağılanma&nbsp;hallerine, kolaycana ayna oluvermeler de ne? Ne sessizlik öyle&nbsp;tenin, ne uçurumlar, yamaçlardan aşağı traşsız elmaslar ve su sinekleri... vee zümrüdü anka kuşları ve kraterler.</p>

  <p style="text-align: right;"><a href="../Text/Section0099.xhtml">(-92)</a><br /></p>

  <p><a href="#mehmet1" id="senol1">1</a>&nbsp;İkel karanlık.<br /></p>
</body>
</html>
