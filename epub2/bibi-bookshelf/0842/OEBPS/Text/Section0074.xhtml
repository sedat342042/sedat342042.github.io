<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;"><i><a id="bookmark8"></a>67</i></h1>

  <p>Ayakkabımın bağcıklarını sıkıca bağlıyorum; durumumdan hoşnudum, ıslık çalıyorum ve birdenbire mutsuzum işte. Ama bu kez seni bir köşeye sıkıştırdım hey sıkıntı, her tür zihinsel uzantıdan, yadsımadan <span style="font-weight:bold;font-style:italic;">önce</span> davranıp duyumsadım seni. Kurşuni renkte gibi acı duymanın rengi ve mide herhalde&nbsp;yeri. Ve neredeyse aynı anda (tamı tamına sonrası diyeceğim,&nbsp;bu kez beni yanıltamayacaksın) algılama oluyor, açıklayıcı ilk&nbsp;düşünceyle: "Haydi, işte yaşanacak bir gün daha" vs. Sonrası&nbsp;mı: "Sıkıntı duydum, <span style="font-weight:bold;font-style:italic;">çünkü</span>..." vs.</p>

  <p>Alttan üfüren, eskilerden çıkıp gelen bir rüzgârla itilen teknede yelken açmış düşünceler (altta, deyişle fiziksel konum sınırlaması yapılmış oluyor). Yeter ki kesilsin meltem ya da yön değiştirsin <span style="font-weight:bold;font-style:italic;">(peki ona yönünü değiştiren nedir?).</span> İşte bir yığın şen&nbsp;şakrak, renkli yelken bezleriyle küçücük tekneler. "Neyse, şikâyetimiz yok işte, var mı yani?" Ya da bu türden bir tümce.</p>

  <p>Uyandığımda, panjurlar arasından sızan şafak rengi ışığı gördüm. Gece karanlığı içinde öylesine uzak bir yerlerden çıkageliyordum ki, kendi kendimi kusmak geldi içimden orta yere;&nbsp;yeni bir günün kapısında bulmak kendimi, ürkünç, ne farkı&nbsp;vardı bugünün öbüründen, aynı mekanik duyarsızlıkta değil&nbsp;miydi? Bilinç çalışıyor sonra, görülen ışık mı, açılan gözler aralanan gözkapakları, panjurlar ve şafak.</p>

  <p>Yarı uykulu halin biliciliği içinde, şu an, dinlerin insanı coşturma ve kendinden geçirmesinin ne korkunç olduğunu&nbsp;düşünüp, ölçüp biçtim: kozmostaki bitimsiz mükemmellik,&nbsp;dünyanın ekseni çevresinde bitmez tükenmez devrimi. Bulantı, dayanılmaz zorlayıcı önlemler, bastırma duygusu. <span style="font-weight: bold; font-style: italic;">Güneşin her gün yeniden doğduğunu kabul etmeliyim.</span> Korkunç, <span style="font-weight: bold; font-style: italic;">insanlık&nbsp;dışı</span> bir şey.</p>

  <p>Yeniden uykuya dalmadan önce fırdöner, değişken, olağanüstü güzel rastlantılarla yüklü bir evren, esnek bir gökyüzü düşledim (gördüm desek), öyle ki güneş aniden kayboluyor ya&nbsp;da yerine çakılı duruyor öylece, ya da biçim değiştiriyor.</p>

  <p>Garip ama şu değişmez yıldızların yok olmasını diledim, şu İlahi Tröst Saati'nin pis ışıklı panosu ya da yazısı yıldızlı gök.</p>

  <p style="text-align: right;"><a href="../Text/Section0090.xhtml">(-83)</a><br /></p>
</body>
</html>
