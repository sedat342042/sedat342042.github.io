<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <div>
    <h1 style="text-align: center;">55</h1>
  </div>

  <p>Ama Traveler uyumuyordu ki. Denemişti iki üç kez uyumayı, kâbus rahatsız ediyordu, sonunda yatağına oturdu, lambayı yaktı. Talita yoktu, şu uykusuz, şu beyaz gecelerin pervanesi yoktu yerinde, Traveler bir bardak <span style="font-weight:bold;font-style:italic;">cana</span> içti, pijamasının üstünü giydi. Bambu koltuk, yataktan daha serin gibi gözüküyordu, okuyarak sabahlanacak nefis bir gece. Zaman zaman&nbsp;koridorda ayak sesleri duyuluyordu, iki-üç kez gidip idare binasına bakan oda kapısını açtı. Kimse yoktu. Talita eczaneye&nbsp;çalışmaya gitmiş olmalıydı, inanılır gibi değildi, bilim dünyasına yeniden dönüş başını döndürüyordu, bilime, hassas terazilere, antipiretiklere yeniden dönüş. <span style="font-weight:bold;font-style:italic;">Cana</span> içerken birazcık kitap&nbsp;okumaya koyuldu. Garipti, Talita'nın eczaneden dönmemiş olması, garip. Tam bir hayalet gibi insanı korkutan haliyle kapıda&nbsp;gözüktüğünde <span style="font-weight:bold;font-style:italic;">cana</span> şişesi yarılanmıştı bile, Traveler onu yeniden bulup bulamayacağı, görüp göremeyeceği konusunda en&nbsp;ufak kaygı duymuyordu ki artık. Talita geceliğini ve bir yığın&nbsp;değişik varsayımı yatağın üzerine yayarken bir yandan da havadan sudan söz ettiler, Traveler bu varsayımların hepsini kabullenirdi, öyle iyi niyetle ki hem. Neden sonra sırtüstü uyuyakaldı Talita, çırpıntılı bir uyku, arada sırada sıçrıyor, iniltiler çıkarıyordu ağzından. Her zaman böyle olurdu, Talita taşkın durumdayken Traveler uyuyamaz, ama yorgunluğa yenik düşüp&nbsp;tam uyuyacakken Talita uyanır, yeniden uykuya dalamazdı bir&nbsp;türlü, çünkü Traveler uykusunda konuşur ya da durmadan kıpırdanırdı, bütün gece böylece geçerdi, sanki tahterevallide gibi... Salıncakta. İşin kötüsü, ışık yanık kalmıştı, elektrik düğmesine ulaşmak da ne zordu. Sonunda hepten uyandı ikisi de, Tahta ışığı söndürdü, durmaksızın terleyen Traveler'e sokuldu, dönüp duruyordu yatağın içinde.</p>

  <p>— &nbsp;&nbsp;&nbsp;Bu gece Horacio, la Sibylle'i görmüş. Avluda görmüş iki saat önce, sen nöbetçiyken.</p>

  <p>— &nbsp;&nbsp;&nbsp;Yaa, dedi Traveler, sırtüstü dönüp sigarasını ararken,&nbsp;öyle mi?</p>

  <p>— &nbsp;&nbsp;&nbsp;La Sibylle bendim, dedi Talita, Traveler'e daha bir iyice&nbsp;sokulup. Anlayabiliyor musun bilmem.</p>

  <p>— &nbsp;&nbsp;&nbsp;Eh, biraz biraz.</p>

  <p>— &nbsp;&nbsp;&nbsp;Olması gerekiyordu. Beni şaşırtan ne biliyor musun,&nbsp;Horacio'nun öylesine şaşkın bir hali vardı ki.</p>

  <p>— &nbsp;&nbsp;&nbsp;Bilirsin canım, tutar aptalca bir şey yapar, sonra da kakasını seyreden enikler gibi dönüp şaşkınlık içinde bakar ona.</p>

  <p>— &nbsp;&nbsp;&nbsp;Sanırım onu karşılamaya gittiğimiz gün başladı bu, dedi&nbsp;Talita. Anlatması zor, o gün yüzüme bakmadı bile, beni köpek&nbsp;gibi git deyip eve yolladınız ikiniz de, kolumun altında sepet&nbsp;ve kediyle.</p>

  <p>Traveler, anlaşılmaz sözcüklerle homurdandı bir süre</p>

  <p>— &nbsp;&nbsp;&nbsp;Beni la Sibylle'in yerine koydu, o sandı, diye yineledi.</p>

  <p>Traveler duyuyordu onu, konuştuğunu. Anımsayıp aktardıklarını, bütün kadınlar gibi, yazgı yazgı, kaçınılmazlık, zincirin halkaları, daha neler diyordu neler, sussun istiyordu Traveler, ama Talita coşkuyla sürdürüyordu anlatmasını, sokuluyordu ha bire, anlatacağım diye inat ediyor, ha bire döküyordu kendini ortaya, pek doğaldı ki hepsini anlatıyordu ona. Traveler bıraktı anlatsın deyip.</p>

  <p>— &nbsp;&nbsp;&nbsp;Önce güverciniyle o ihtiyar geldi, sonra bodruma indik&nbsp;biz. Horacio sürekli inişten, inişe geçmekten söz ediyordu, onu&nbsp;çıldırtan, kafasına takılı çukurlar, deliklerden... Umutsuzdu,&nbsp;Manou, onu öylesine sakin görmek korkunçtu, korkunç, oysa...&nbsp;Asansörle indik, servis asansörüyle, o gidip, soğuk odalardan&nbsp;biri açıktı, kapattı; korkunçtu, korkunç.<br /></p>

  <p>— Sen de indin demek, dedi Traveler. Bak sen, bak hele!</p>

  <p>Yoo, hayır, inmek değildi bu, inmek sayılmaz. Konuşuyorduk aramızda, ama ben Horacio'nun başka bir yerlerde olduğunu, bir başkasıyla konuştuğunu, örneğin boğulmuş bir kadınla söyleştiğini hissediyordum. Bu şu an geldi aklıma bak,&nbsp;oysa la Sibylle'in suda boğulduğunu söylememişti daha o.</p>

  <p>— &nbsp;&nbsp;&nbsp;Boğulmadı ki canım, dedi Traveler. Eminim bundan, bu&nbsp;konuda en ufak bilgim olmasa da eminim boğulmamıştır. Horacio'yu tanısan benim gibi, anlarsın!</p>

  <p>— &nbsp;&nbsp;&nbsp;La Sibylle'in öldüğünü sanıyor Manou, ama hem de her&nbsp;an yanı başında duyumsuyor, bu gece ben oldum bu kişi. Saint-Martin Caddesi'nin geçtiği köprünün altında ilerleyen geminin güvertesinde de görmüş. Halüsinasyon gibi değil, yani&nbsp;görmüş gibi olmamış, öyle demedi, ama inanmamı da beklemedi. Bunu da söylüyor zaten, hem yalan da değil, ortada bir&nbsp;şey. Soğuk odanın kapısını kapatınca korktum, dedim ki, ama&nbsp;ne dedim bilmiyorum, bana baktı, aslında bana değil o kadına&nbsp;bakıyordu. Ama ben kimsenin kuklası, kopyası değilim Manou, hiç kimsenin de kopyası olmak istemiyorum.</p>

  <p>Traveler saçlarını sıvazladı onun, Talita sabırsız bir devinimle iteledi. Yatağa oturmuştu, tirtir titrediğini duyumsadı Traveler onun. Bu sıcakta titriyordu. Horacio'nun kendisini öptüğünü söyledi, öpüşü anlatmak istiyordu ama anlatacak sözcük bulamıyordu. Karanlıkta Traveler'e dokundu eliyle, elleri&nbsp;bez parçası gibi cansız düştü yüzüne, kollarına, elleri göğsünden kaydı, dizlerinin üstüne kondu elleri, tüm bunlarda Traveler'in inkâr edemeyeceği bir açıklama vardı, bir başka yerden&nbsp;gelen, yukarıdan, aşağıdan, nereden olursa, ama bu odadan, bu&nbsp;geceden değil, başka bir yerlerden bulaşan bir şey, sırasıyla Talita'ya da bulaşıyordu, kekeliyor, anlatılmaz, sözcüklere sığmaz, bir başka dilde aktarılamaz bir mesaj gibi; mesajmış belirtisi, ama bu mesajı getiren ses cılız, zayıf, bozuk, bu sesle arasında bağ kurabilmek için, anlaşılmaz bir dil kullanıyordu Talita, ama her şeyden öte bu bulaşmanın varlığı önemliydi, orada,&nbsp;el altında, bu bulaşığı görsün, bilsin, kabul etsin isteğiyle, süngerimsi, mantarımsı, dumanlı bir duvarla çarpışa dövüşe, ama&nbsp;ele geçiremeden, ama kendiliğinden kendini veren, kollarında&nbsp;çırılçıplak, ama gözyaşlarına karışıp kaybolan bir su gibi.</p>

  <p>"Kalın kafalı," diye düşündü Traveler sonunda. Sözcüklerin bulanıklığı içerisinde karmakarışık bir korku, bir Horacio,bir servis asansörü, güvercin gibisine sözcükler duyuyordu; yavaş yavaş kavranabilecek bir sistem kulaklarına doluşuyordu.&nbsp;Böyle demek zavallı, onun kendisini öldüreceğinden korktu;&nbsp;gülünür buna, gerçekten gülünç!</p>

  <p>— &nbsp;&nbsp;&nbsp;Gerçekten söyledi mi sana bunu. İnanasım gelmiyor. Öylesine gururlu biri...</p>

  <p>— &nbsp;&nbsp;&nbsp;O başka şey, dedi Talita, sigarasını kaldırarak ağzına götürüp sessiz filmlerdeki yumuşacık devinimlere benzer bir devinimle içine sessizce çekerek. Sanırım duyduğu korku son sığınağı onun. Boşluğa atılmadan önce asılakaldığı son engel,&nbsp;son tutamak. Korktuğu için öylesine mutlu ki, bu akşam, korkudan mutlu olduğunu biliyorum ben.</p>

  <p>— &nbsp;&nbsp;&nbsp;İnan, Couca bir şey anlamazdı bundan, eminim, dedi&nbsp;Traveler, gerçek bir yogi gibi derince soluklanarak. Bana gelince, özellikle bu gece çok zekice davranmalıyım, akıllı olmalıyım, çünkü şu neşeli korku, mutluluk veren korku mavalı var&nbsp;ya; bak dostum, yutmak zor bunu.</p>

  <p>Talita biraz daha kaydı yatağın içine, Traveler'e yapıştı iyicene. Yeniden onun yanında olduğunu biliyordu, boğulmamıştı, Traveler onu suçiçeğiymişçesine yüzeyde tutuyordu, suların dibi mi, ne yazık ah çok güzel ama ne yazık. Her ikisi de aynı&nbsp;şeyi duyumsadılar ve birlikte, sözcüklerin, okşamaların, ağız&nbsp;ve dudakların sarmalları arasında, çemberi tutan merkez gibi,&nbsp;çemberinde, şu insanı rahatlatan benzetmelerin, şu her zamanki insan oluvermenin doygunluk verici hüznünün varolduğu&nbsp;insan olmanın, bunu sürdürmenin, rüzgâra ve dalgalara karşı&nbsp;sıkıca tutunabilmenin çağrıya karşı, çağrıya ve düşüşe karşı çıkmanın varolduğu ortak düzleme kendilerini bırakıverdiler, kendi içlerine düşer gibi.</p>
</body>
</html>
