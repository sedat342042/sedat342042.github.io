<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;">84</h1>

  <p>Celestins Sokağı'nda başıboş dolaşıyorum kuru yapraklar üzerinde, birini alıp da iyice baktığımda yıpranmış, incecik altın&nbsp;tozuyla kaplı olduğunu görüyorum, onun altında da yosun kokusu gibisine derin mi derin topraklar; yapışıveriyor ellerime.&nbsp;Bu nedenle alıp ölü yaprakları odama getiriyorum, abajuruma&nbsp;takıyorum. Ossip geliyor, iki saat boyu kalıyor, ama hiç farkına&nbsp;varamıyor. Etienne geldiydi geçen gün, elinde beresi: <span style="font-weight:bold;font-style:italic;">Vay canına, bak, bak, nefis bir şey</span>, lambayı kaldırıp yaprakları inceleye inceleye, coştukça coşuyor, Dürer, nervürler, aya damarları filan...</p>

  <p>Ölü yaprak toplayıcısı ben, görmediğim, göremeyeceğim bütün yaprakları, bir de şu zavallı yarasaların roman, sinema&nbsp;ve kurutulmuş çiçek delilerinin görmediği ne varsa havada&nbsp;onu düşünmeye kaptırıyorum kendimi. Her yanda lambalar&nbsp;var, görmeyeceğim yapraklar var.</p>

  <p>Böyle böyle, <span style="font-weight:bold;font-style:italic;">yapraktan iğneye,</span> yaprakların ve gözükmez lambaların keşfedildiği bir an için, uzay dışı bir havada duyumsanan şu olağandışı durumları düşünüyorum. Çok basit,&nbsp;her tür coşku ya da her Kir çöküntü beni uygun ve elverişli bir&nbsp;duruma iteliyor&nbsp;</p>

  <p>ki buna ben 'paravizyon' diyeceğim, bir şey aracılığıyla görme, biri...</p>

  <p>yani (demesi kolay mı, sıkıntının ta kendisi işte) bir anlık bir iş, kendimden çıkış ve hemen kendimi dıştan&nbsp;tutuş ya da içten de bir başka açıdan ama,&nbsp;sanki kendime dıştan bakan biri gibi</p>

  <p>(daha da iyisi - zira kendimi gerçekte görmüyorum ki: beni yaşayacak biri gibi).</p>

  <p>Uzun sürmüyor tabii, iki adım daha atıyorum sokakta, derince soluk alma süresi kadar ancak (uykudan kalkışta biraz daha fazlaca sürüyor, o zaman masal gibi işte)</p>

  <p>ve bu anda, ne olduğumu, <span style="font-weight:bold;font-style:italic;">olduğum şeyi biliyorum ben</span> tamı tamına ne olmadığımı da, <span style="font-weight:bold;font-style:italic;">olmadığım şeyi de</span> (ama daha sonra&nbsp;bilmezden geleceğim şey). Ama belli bir basmakalıp bir sözcük&nbsp;yok, salt görüntüyle onu anlatan sözcük arasında elle dokunulabilen, gözle görülebilen bir madde yok, bunu anlatacak sözcük de yok. Nesnelleştirmek olanaksız, şu an kaçınılmaz biçimde yokluk olan, yok olan bir şeye sımsıkı tutunmak gibisine kusurlu, aykırı davranışımı belirlemek de olanaksız, kaçınılmaz&nbsp;yokluk, kaçınılmaz yanlışlık, ya da kaçınılmaz yetersizlik, yetemeyiş kendine ama&nbsp;</p>

  <p>bilmeksizin <span style="font-weight: bold; font-style: italic;">neden</span>, <span style="font-weight: bold; font-style: italic;">neye.</span></p>

  <p>Başka biçimde açıklamayı deneyelim: durum bu merkezdeyken ben artık dış dünyaya doğru dönük değilimdir, benden dışarı değildir benden ötekine doğru dönük durmak, ama bir saniyecik için ben dünya oluyorum, yani dış plan, <span style="font-weight:bold;font-style:italic;">bana bakan öteki.</span></p>

  <p>Beni başkaları nasıl görebilirse öyle görüyorum kendimi. Önemsiz şey: bu nedenle bu denli kısa sürüyor. Kusurumu ölçüyorum, bakıyorum da yokuz da ondan, ya da yanlışlar sonucu, kendi kendimizi hiçbir zaman göremiyoruz. Olmadığım şeyi görüyorum bu kez. Örneğin (bir kerecik geliştireyim diyorum bu&nbsp;dönüşümü, ama olmuyor, akıp gidiyor) hiç ulaşamadığım uçsuz&nbsp;bucaksız bölgeler var bende, bilinmez olan şey ise, zaten olmadığımız şeydir. Koşmak, delicesine koşmak isteği, bir eve girmek,&nbsp;şu dükkâna dalmak, hop hop hoplamak trende, Almanca öğreneceğim diye Jouhandeau'yu yutmak, Aurangabad'ı tanımak...&nbsp;Sıradan örnekler ama bir fikir verebilir yine de (bir <span style="font-weight:bold;font-style:italic;">fikir</span> mi?).</p>

  <p>Bir başka açıklama biçimi: Bu kusurluluk kendini daha bir belirgin duyumsatır, sanki sezgi yoksunluğu salt deneyimsizlikmiş gibi gösterir kendini. Aslında Jouhandeau'yu okumuşum okumamışım vız gelir bana, olsa olsa bunca kütüphane&nbsp;içinde çok çok kısa bir yaşamın hüznünü verir, vs... Deneyimde&nbsp;sınırlama ise kaçınılmazdır, eğer Joyce'sa okuduğum, bir başka kitabı otomatik olarak bir yana bırakıyor, kurban ediyorumdur ve tam tersi. Eksiklik duygusu şiddetle gösterir kendini içinde.</p>

  <p>Şöyle gibi yani: kafanın iki yanında havadan satırlar var, bakışlarından satırlar,</p>

  <p>gözlerin durup düşündüğü bölgeler, kokunun, tadının, yani ki <span style="font-weight: bold; font-style: italic;">dışınla</span> sınırlısındır</p>

  <p>ve sımsıkı bir şeylere sarıldığını, tutunduğunu sandığında, aslında bu sınırdan öteye gidemiyorsun demektir, aysberg gibi, bir parçasını göstermektedir sana, gerisi asıl kocaman&nbsp;yanı saklanmıştır senden, Titanic de böyle batmadı mı? Ve şu&nbsp;Holiveira, bu türden örneklemeler mörneklemeler yönünden&nbsp;zengin değil mi?</p>

  <p>Ciddi olalım, ciddi. Ossip lambanın üstündeki kuru yaprakları görmedi, çünkü bu lamba ona ne anlatıyorsa, neyse bu onun gözünde sınırlı orada işte. Etienne'in hemencecik gözüne çarptı,&nbsp;ama o da Pola konusunda kırgın ve kararsız olduğumu, acılarla&nbsp;yüklü olduğumu duyumsamadı işte. Oysa Ossip hemen anladı&nbsp;bunu ve dikkatimi çekti, işte böyleyizdir bizler, hepimiz yani.</p>

  <p>İnsanı, besinini yakalamak için uzattığı yalana ayaklarıyla bir amip gibi düşünüyorum da, kısa uzantılar var, uzunları var,&nbsp;devinimler, dönmeler gerisingeri kıvrılmalar. Bir gün gelir yerleşik biçim alır (olgunluk buna derler, olmuş insan). Bir yönde&nbsp;fazlaca ileri gider, ama öte yanda, iki adım ötesindeki lambayı&nbsp;görmez. Eee, o zaman yapacak bir şey yoktur ki, çünkü insan&nbsp;olmuşsundur bir kere, sözcüğün her anlamıyla, bütün, olgun&nbsp;insan. Zaten insanoğlu ilginç olan hiçbir şeyin gözünden asla&nbsp;kaçmayacağı kanısındadır, yeter ki hafifçe bir yeri değiştirilsin,&nbsp;bir anlık bir zaman, ah ne yazık yalnız <span style="font-weight:bold;font-style:italic;">nedenini anlayacak</span> zamanı olmaksızın, olmaksızın,</p>

  <p>ona parçalanmış varlığını, düzensiz çıkıntılarıyla uzantılarını gösteriverir,</p>

  <p>daha uzağı, yalnızca şu an berrak bir hava gördüğün yerleri sezebilme,</p>

  <p>ya da şu kararsızlık tam kavşaktan, hangisini seçmeli, gerçekliğin, bilmediğim gerçeklerin geri kalanına</p>

  <p>kendimi kendimi bekler dururum yararsızca.</p>

  <p>(Devam)</p>

  <p>Goethe gibilerinin bu türden deneyimleri olmamış olmalı çokça. Doğal yetenekleri sonucu ya da verdikleri kararlarla&nbsp;(deha, insanın kendisinin dâhi olduğu konusunda kendisiyle&nbsp;bahse girip de tam üstüne basmasıdır) her yönde bedenlerini&nbsp;gergince en uç sınırlarına kadar uzatan yalancı ayaklar gibidirler. Tek tip bir çapta, aynı çapta döner durur, katlanırlar,&nbsp;sınırları uzak uzak mesafelere dek fırlatılan tenleri, dirileri diri. Devasa kürelerinde başlayan (ya da süren) şeyi arzu edebilecek gibi gözükmezler. Bu nedenledir ki ne diyebiliriz, klasik&nbsp;tiplerdir işte.</p>

  <p>Ama bilinmeyen var ya, her yandan sarmalamaktadır amipimizi, sımsıkı. Çok şey bilebilirim veya bir anlamda yoğun biçimde yaşıyor olabilirim, bundan gerisi bilinmeyendir benim için, yaklaşır bana, soğuk tırnaklarıyla kafamı kaşır. Kafamın&nbsp;hiç de kaşınmadığı zamanlarda kaşır ki sıkıntı bunda, kaşındığında ise -kaşındığımı bilmek isterdim- çevremde ne varsa öylesine yerleşik, gelişmiş, belirgin, yetkin, kütlesel ve adı sanı&nbsp;belli şeyler olup, üstleri etiketli ki neredeyse düş gördüğüm sanısına kapılıyorum, çok iyi böyle diyorum, rahatım, kendimi&nbsp;hiç de fena savunmuyorum hani, her şeyden de öte, imgelem&nbsp;gücüme kaptırmıyorum kendimi, kaptırmamalıyım diyorum.</p>

  <p>(Son bir şey daha)</p>

  <p>İmgeler dünyası öylesine tıka basa, öylesine parsellenmiş, tutulmuş ki, yalancı ayaklılar sınırının bir santimetre ötesine bile gidilemez. Bu yanda ise, çok şey var, değişik, capcanlı. Ama&nbsp;öte mekânda, şu Rilke'nin, esintisini başının üstünde duyumsadığı kozmik rüzgârların estiği mekânda, o imgelemin hızı öyle bir kesiliverir ki. <span style="font-weight: bold; font-style: italic;">Ho detto.</span></p>

  <p style="text-align: right;"><a href="../Text/Section0009.xhtml">(-4)</a><br /></p>
</body>
</html>
