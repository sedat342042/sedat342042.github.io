<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;">12</h1>

  <p>Gregorovius kulüp toplantılarından her zaman çok hoşlanmıştı, üstelik bu, yalnızca bir kulüp değildi, türünün en iyisi,&nbsp;olması gereken şekliydi. Yarattığı karmaşık yapısı nedeniyle&nbsp;Ronald'dan da hoşlanıyordu, Babs nedeniyle de; ikisinin de yavaş yavaş, azar azar, hiç korumadan kendilerini tüketme biçimleri nedeniyle de seviyordu; ikisi de Carson Mc Cullers'dan,&nbsp;Miller'dan, Queneau'dan durmaksızın okuyorlar, çalıştıkları&nbsp;sanat alanındaki başarısızlıklarını birden fark ederek, bu kez&nbsp;gerçeklerden kaçarcasma en basit kurtulma çabası olarak caz&nbsp;müziğine kaptırıyorlardı kendilerini, ikisi de işkence eden, acı&nbsp;çektiren bağlarla bağlıydılar ona. Daha karşılaşır karşılaşmaz&nbsp;Gregorovius'un sinirine gitmeye başlardı Oliveira, ama açıkça&nbsp;söylemese bile kendi kendine, yine de onu arardı; Gregorovius&nbsp;gerek Horacio'nun kökenleri, gerekse yaşamı çevresinde oluşturduğu ucuz, sıradan gizlere gülüp geçiyor, Horacio'nun bilmediğini sandığı la Sibylle'e karşı beslediği sevgiyle avunuyordu. Horacio da, Gregorovius da, birbirlerini hoş görüyor, ama&nbsp;karşılaştıklarında da itici oluyorlar, uzak duruyorlardı birbirlerinden, bir tür boğa-cepken oyunu gibi, kulübün toplantılarının&nbsp;gerektirdiği çeşitli çalışmaların bir parçasıydılar. Aralarında en&nbsp;zeki kim gibilerden oyunlar kuruyor, la Sibylle'i umutsuzluğa&nbsp;sürükleyen Babs'ı öfkelendiren bir yığın göndermede bulunuyorlardı, konuşma arasında pat diye bir şey söylemek yeterliydi, Gregorovius örneğin Horacio ile kendisi arasında bir tür&nbsp;umutsuz bir sürtüşme ve eziyet etme durumunun var olduğunu düşünürken o an birden ikisinden biri <span style="font-weight: bold; font-style: italic;">"</span><span style="font-style: italic;">I fled Him</span><span style="font-weight: bold; font-style: italic;">"</span> ya da başka bir şarkı tutturur ve bu sırada la Sibylle alttan alta, umutsuzca onlara bakardı, biri bunu söylerken ötekisi <span style="font-weight: bold; font-style: italic;">"</span><span style="font-style: italic;">Vole tan alto&nbsp;tan alto que a la caza le di alcance</span><span style="font-weight: bold; font-style: italic;">”</span> diye mırıldanmaya başlar ve&nbsp;kendi durumlarına gülmekten ölürlerdi sonunda, ama iş işten&nbsp;geçmiş olurdu, Horacio iğreniyordu bu gösterişten, bu ortakça&nbsp;bellek dökümünden ve Gregorovius da başlattığı bu sevimsiz,&nbsp;bu pis durumda kendini eli ayağı bağlı hissediyor, suçlu suçlu&nbsp;rıza göstermişçesine aralarında uyum sağlamaya girişiyor, ama&nbsp;iki dakika sonra ikisi de yeniden başlıyorlardı. İşte bir yığın&nbsp;başka şey arasında kulüp toplantıları böyle bir şeydi.</p>

  <p>— &nbsp;&nbsp;&nbsp;Böylesine boktan votkayı hiç içmemiştim burada, dedi&nbsp;Gregorovius bardağını doldururken. Lucie, bana çocukluğunuzu anlatacaksınız. Sizi, örgülü saçlarınızla, pembe pembe yanaklarınızla düşleyebiliyorum, ırmak kenarındasınız, aynı&nbsp;Transilvanyah hemşerilerim gibi, şu kahrolası Lütesyen<a id="footnote14"></a><sup><a href="#senol1" id="mehmet1">1</a></sup> iklimin onları soldurup sarartmadan önceki hallerindeki gibi.</p>

  <p>— &nbsp;&nbsp;&nbsp;Lütesyen mi, diye sordu la Sibylle, ne bu?</p>

  <p>Gregorovius anlatmaya koyuldu, la Sibylle her zaman olduğu gibi şen şakrak hali yeniden onu sarmalayana dek, yapabildiğince dikkatini toplayarak dinledi. Ronald, Hawkins'in eski bir plağını koymuştu, la Sibylle'in Gregorovius'a canı sıkıldı, müziği&nbsp;gargaraya getiren konuşmalarından dolayı; sonra açıklamaları&nbsp;onun sorduğu şeyin de karşılığı değildi doğrusu, teninde bir ürperti, derin derin soluma gereksinimi, herhalde Hawkins de temayı yeni baştan ele almak için böyle derin solumuş olmalıydı.&nbsp;Bazen Horacio onun anlayamadığı bir dizeyi isteksizce, sıradan&nbsp;sözlerle açıklardı, böylece zaten bulanık anlamına başka karaltılar da yüklerdi, eğer Lütesyenlerin geçmişini anlatırken Gregorovius'un yerinde Horacio olsaydı her şey tek bir mutluluk içinde erir, bütünleşirdi. Hawkins'in müziği, Lütesyenler, yeşil&nbsp;mumlardan yayılan ışık, titremesi teninin, yadsımadığı tek kesin&nbsp;şey olan derin soluğu, bu işte Rocamadour'a benzer bir şeydi,&nbsp;Horacio'nun dudaklarına ya da Mozart'tan şu <span style="font-style: italic;">adagio</span> bölüm,&nbsp;plak öylesine eski ki, neredeyse duyulmaz hale gelmiş müzik.</p>

  <p>— &nbsp;&nbsp;&nbsp;Böyle ele almayın konuyu, dedi alttan alıp Gregorovius.&nbsp;"Yaşamınızı daha bir iyi bilmek, ne olduğunuzu anlamak istiyordum; ne çok façeta var yaşamda'</p>

  <p>— &nbsp;&nbsp;&nbsp;Yaşamımı ha, dedi la Sibylle, biraz da sarhoştu. Anlatmayacağım işte. Zaten çocukluğumu anlatsam da size, anlamayacaksınız. Hem çocukluğum filan olmadı benim.</p>

  <p>— &nbsp;&nbsp;&nbsp;Benim de olmadı. Herzegovine'de.</p>

  <p>— &nbsp;&nbsp;&nbsp;Ben Montevideo'daydım. Bakın ne diyeceğim size, bazen ilkokul günlerimi görürüm düşümde, öylesine korkunçtur&nbsp;ki, ağlayarak, hıçkırarak uyanırım. Ya on beş yaşlarım, bilmem</p>

  <p>hiç on beş yaşında oldunuz mu siz?</p>

  <p>— Sanırım evet, dedi, ama pek emin değildi.</p>

  <p>— Benim de evet bir on beş yaşım oldu; çiçek saksılarıyla dolu bir avluda; babam pis dergilere bakarken! Babanızı gördünüz mü hiç ha, bazen? Yani hayaletini demek istiyorum.</p>

  <p>— Yoo hayır, daha çok annem, annemi görürüm, dedi Gregorovius. Glasgow'daki halini özellikle, ama hayalet değil benimkisi, daha yumuşak bir anı, gözü yaşlı. Seltzer votkasıyla kayboluyor hepsi sonra, kolay. Ya siz, sizinki?</p>

  <p>Ne bileyim ben, dedi sabırsızca la Sibylle. Şu müzik, şu yeşil mumlar, orada köşesinde oturmuş, bir Kızılderili gibi yere&nbsp;çökmüş Horacio! Niye anlatayım size babamın hayaleti nasıl&nbsp;gelip beni buluyor. Geçen hafta evdeydim, Horacio'yu bekliyordum. Karanlık bastırmıştı, yatağın kenarına oturmuş bekliyordum. Dışarıda yağmur vardı, aynı bu plaktaki gibi işte.&nbsp;Evet, tamı tamına böyleydi, Horacio'yu beklerken yatağa bakıyordum, yatak bir tuhaftı yerinde, öyleydi, öyle duruyor olmalıydı bilemiyorum, birden babamı gördüm, sırtüstü uzanmıştı,&nbsp;yüzü tıpkı sarhoş halde yatarkenki gibiydi, örtülüydü. Bacakları gözüküyordu, göğsünün üstünde elinin kabartısı. Kafamın&nbsp;derisi büzüldü sanki, çılgın gibi fırladım, bağırmak istiyordum,&nbsp;yani insan korkunca nasıl olur, öyle işte, daha önce hiç korktunuz mu bilmem, kaçmak istiyordum, koşarak uzaklaşmak, ama&nbsp;kapı çok uzaktı, gittikçe daha uzak, koridorlar koridorlar, en&nbsp;dipte kapı, pembe yorgan inip kalkıyor, babamın horlaması işitiliyordu, birazdan elini açacaktı sanki, sonra yüzünü, sonra&nbsp;gaga burnunu, yok hayır neden bunları anlatıyorum size, değmez, inanın gerek yok, sonuçta öyle çok bağırıp çağırmışım ki, alt kattaki kız yukarı çıkmış, bana çay yaptı; Horacio geldiğinde, beni isterik biriymişim gibi yorumladı.</p>

  <p>La Sibylle başını öne eğdi, Gregorovius saçlarını okşadı.</p>

  <p>'Tamam," diye düşündü Oliveira, Dizzy Gillespie'nin tiz seslerde aralıksız oyunlara giriştiği müziği izlemeyi bıraktı,&nbsp;"tamam, bir gün olacaktı bu, işte sonunda! La Sibylle için çıldıracak, tutkun ona, ve bunları ona parmaklarıyla söylüyor, evet,&nbsp;böylece. Oyun hep aynı oyun, yineleniyor. Evet ama benim aslında eğilip onun saçlarını okşayan, la Sibylle oturmuş Güney&nbsp;Amerika masallarını anlatıyor, acıyorum ona. Alıp evime götürmem gerekecek, herkes biraz kafayı bulmuştur, okşaya seve&nbsp;onu yatırmak, yavaşça soymak gerekecek, her düğmeyi, Eclair&nbsp;marka fermuarları teker teker açmak; o ise istiyor, hayır istemiyor, evet istiyor, fırlar, yüzünü gizler eliyle, ağlar, yücelerin yücesi umutlar verir gibi öper, öper, külotunu çıkarmamıza yardım eder, ayağıyla tekme savurur gibi yapıp pabucunu fırlatır&nbsp;ve bizi son saldırıya kadar iter, ah iğrenç herif, iğrenç! Gösteririm ben sana, dağıtmazsam çeneni, Ossip Gregorovius, zavallı&nbsp;dostum benim. Hiç kıskanmadan, hiç acımadan, şu an&nbsp;Dizzy'nin çaldıklarındakine, sözlerindekine benzemeyen kıskançlığa kapılmadan göstereceğim sana!"</p>

  <p>— &nbsp;&nbsp;&nbsp;Kesin şu zırvayı, dedi Oliveira, kaldırın şu pis plağı. Bu&nbsp;bilgiç maymunu dinleyeceksek eğer bir daha uğramam kulübe.</p>

  <p>— &nbsp;&nbsp;&nbsp;Beyimiz bop türünü sevmiyor galiba, dedi alayla Ronald, bekle biraz, şimdi Paul Whiteman'dan bir şey koyarız.</p>

  <p>— &nbsp;&nbsp;&nbsp;Uzlaşma yolu, dedi Etienne. Onaylayanlar, isterseniz&nbsp;hep birlikte Bessie Smith dinleyelim. Ronald, canım, bronz kafesteki beyaz güvercin.</p>

  <p>Nedendir bilinmez, Ronald'la Babs gülmeye başladılar, sonra Ronald eski plak yığınını karıştırdı. İğne müthiş bir cızırtıyla dönmeye başladı, uzaklardan bir şeyler kıpırdadı, sesle&nbsp;kulaklar arasında kaim parmak tıkaçları var sanki ve yüzü gözü sarılı sarmalı Bessie Smith, kafasını kirli çamaşır sepetine&nbsp;daldırmışçasına gittikçe daha boğuklaşan bir sesle haykırırken&nbsp;ağzını çamaşırlara yapıştırarak, öfkesiz ve yalvarıp yakarmasız, <i>I wanna&nbsp;be somebody's baby doll</i> diyordu, ses gerilip bir an bekliyor, bir sokak köşesi çığırtısı, yaşlılarla dolu bir evdeki bağırtılar, <span style="font-style: italic;">to be somebody’s baby doll</span> daha sıcacık, daha çabuk ritimde, sonra soluk soluğa dökülüş: <i>I wanna be somebody's baby doll...</i></p>

  <p>Oliveira, ağzını votkayla doldurdu, ağzı yandı içkiden, bir kolunu Babs'ın omzuna attı ve yığılırcasına yaslandı rahatça ona, sigara dumanına yumuşacık gömülüp giderken "arabulucular" diye düşündü. Plağın sonunda Bessie'nin sesi gittikçe hafifliyordu, Ronald taş plağı yeniden koyacak ve bir kez daha&nbsp;Birleşik Devletler'in bir köşelerinde, yirmili yıllarda bir gecede&nbsp;yeniden doğacaktı: <span style="font-style: italic;">Empty Bed Blues</span><span style="font-weight: bold; font-style: italic;">.</span> Ronald gözleri kapalı, elleri&nbsp;dizlerinin üstünde, kendisini müziğe kaptırmış, hafif hafif sıçrıyordu. Wong'la Etienne de gözlerini kapamışlardı, odaya iyiden&nbsp;iyiye karanlık çökmüştü, eski plak üstünde iğnenin cızırtısı duyuluyordu, Oliveira tüm bu anın, olayların gerçekten olmuş olmasına inanamıyordu. Neden oradaydı, neden bu kulüp, şu bir&nbsp;yığın saçmalık neden, şu <span style="font-style: italic;">blues</span> müziği, Bessie söylediğinde neden böyle oluyordu? "Arabulucu bunlar" diye düşündü yeniden, Babs'la birlikte salınıyorlardı müzikle, Babs iyice sarhoştu,&nbsp;Bessie'yi dinlerken de sessizce ağlıyordu, ritme göre ürpererek&nbsp;ya da zamansız sarılarak, hıçkıra hıçkıra, bir yanda blues müziği bir gün yitirmek korkusu, boş yatağım, ertesi günü; su çeken&nbsp;ayakkabılarını, ödenmesi gereken kirayı, yaşlanma korkusunu,&nbsp;yatağın ayak ucundaki aynada beliren doğan günün kül rengi&nbsp;ışık yansımalarını, blues'u evet, ve yaşam boyu bitimsiz can sıkıntısını. Tüm bunlardan ufacık bir şey eksilsin istemiyordu yaşamında, bunun için ağlıyordu. "Arabulucular, aynı azizlerin&nbsp;gökyüzünü göstermeleri gibi parmaklarıyla, bize gerçekdışı bir&nbsp;şeyleri gösteren gerçekdışı kişilerdir, var olmaları olanaksız; biz&nbsp;gerçekten burada olalım şu an, ben Horacio adında biri olayım,&nbsp;herhangi biri ve şu hayalet, oradaki, şu yirmi yıl önce bir araba&nbsp;kazasında ölen zenci kadının sesi: Varolmayan bir zincirin halkaları, bir arada nasıl tutunabiliyoruz, eğer bu basit bir düş oyunu ise, şimdiye dek kabullenilmiş kuralların, baş eğmelerin oyunu ise, algılanması olanaksız bir krupiyenin elleri arasındaki&nbsp;kartların oyunu ise, biz nasıl orada olabiliyoruz?</p>

  <p>— Ağlama, dedi Babs'ın kulağına. Ağlama. Bunların hiçbiri gerçek değil.</p>

  <p>— &nbsp;&nbsp;&nbsp;Hayır, peki ya gerçekse, dedi Babs burnunu silerek, ooh!<span style="font-weight:bold;font-style:italic;">&nbsp;</span>evet! evet ya gerçekse.</p>

  <p>— &nbsp;&nbsp;&nbsp;Belki de, dedi Oliveira yanağından öperken, ama gerçek&nbsp;bu değil!</p>

  <p>— &nbsp;&nbsp;&nbsp;Bu gölgeler gibi, dedi gözyaşlarını yalayarak ve elini&nbsp;sallayarak, hepimiz hüzünlüyüz Horacio, çünkü, öylesine güzel ki her şey şu an.</p>

  <p>Ama her şey, Bessie'nin şarkısı, Coleman Havvkins'in insanı tatlı tatlı salındıran müziği, hepsi de bir düş değil miydi, daha da kötüsü hatta, başkaca düşlerin, geriye doğru baş döndürücü bir akışla oluşturduğu zincir, dünyanın var olduğu ilk günde suya bakıp kendini gören maymuna dek uzanmıyor&nbsp;mu? Ama Babs ağlıyordu. "Oh ya gerçekse" demişti Babs, ve&nbsp;Oliveira da, o da biraz sarhoştu, şu an bunun gerçek, doğru olduğunu duyumsuyordu. Bessie de Havvkins de birer düştüler&nbsp;ama yalnızca düşler peşinden koşturur düşleyenleri, evet düşler, gerçekler değil. Daha da fazlası vardı şimdi; arabulucu&nbsp;oluş, düşler aracılığıyla bir düzeye, düşlenemeyecek bir yere&nbsp;gelmek; öylesine düşlenemez türde ki düşünmek bile yararsız,&nbsp;çünkü düşünmeye çaba gösterdiğin anda silinip giderler, dumansı bir el elini tutar ve yokuş aşağı ya da yukarı da olsa sürükler, bir merkezi gösterir, bir merkez olduğu sürece ve elini&nbsp;merkez dediği mide boşluğu üstüne koyardı, midede votka hava kabarcıkları ve kristaller halinde kaynaşır, bir başka bitimsiz&nbsp;ve umutsuz güzellikteki hayalin ta baştan beri bir kez ölümsüzlük budur dediği şey... Gözlerini kapatınca kendi kendine şöyle&nbsp;dedi: eğer böyleyse ayin gibi bir şey; bir merkez keşfetmek açısından, insanın pek aklı almayacağı bir merkeze doğru ivme&nbsp;değişikliği ile sapma yapıp merkez değişikliğine götürebilecek&nbsp;güçte idiyse, öyleyse belki de her şey yitirilmemişti, bitmemişti&nbsp;henüz, belki bir başka kez, başka koşullarda, başka başka deneyimlerden sonra, çıkış yolu olanaklı olacaktı. Ama nereye gidiş&nbsp;ve nereye çıkış ve neden, niçin? Çok sarhoştu, herhangi basit&nbsp;bir varsayımı kafasında kuramayacak denli, gidiş yolu konusunda herhangi bir düşünceye sahip olamayacak denli sarhoştu. Ama bir sonuca varabilecek türde düşünecek kadar da ayıktı, tek bu garip düşünce bile onu uzaklaştırmaya yetiyordu, çok ırak bir şeyden, votka bulanıklığından, içki sisinden, la Sibylle sislerinden, Bessie Smith bulutları gibi, şu birbirleriyle oldukça&nbsp;iyi uyuşan sisler arasından görebileceği değerli güzellikte bir&nbsp;şeyden gittikçe uzaklaştırıyordu onu. Fırdöndü hızıyla dönüp&nbsp;duran yeşil halkalar görmeye başladı, gözlerini açtı. Genellikle&nbsp;plak dinledikten sonra uyumak isterdi.</p>

  <p style="text-align: right;"><a href="../Text/Section0113.xhtml">(-106)</a><br /></p>

  <p><a href="#mehmet1" id="senol1">1</a>&nbsp;-&nbsp;Lutece, Paris'in eski adı; Lütesyen.</p>
</body>
</html>
