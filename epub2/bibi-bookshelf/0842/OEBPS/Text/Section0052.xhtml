<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;">46</h1>

  <p>— &nbsp;&nbsp;&nbsp;<span style="font-weight:bold;font-style:italic;">Müzik, aşkla yaşayanların hüzünlü ekmeği</span>, diye belki beşinci kez aynı şarkı dizesini mırıldanıyordu Traveler, sesini&nbsp;ayarlıyordu <span style="font-weight:bold;font-style:italic;">Şans Kuşu</span> adlı tangoya başlamadan önce.</p>

  <p>Don Crespo, Talita'nın ezberiyle ilgilendi, yukarı kata çıkıp beş perdelik trajedinin Astrana Marin tarafından İngilizceden&nbsp;yapılan çevirisini getirdi. Günbatımında Cachimayo Sokağı gürültülü olurdu ama Don Crespo'nun avlusunda yalnızca Cien&nbsp;Pesos adlı kanaryanın ve şarkılar söyleyip duran Traveler'in sesi duyulurdu, işte şu an, <span style="font-weight:bold;font-style:italic;">evin her yanını sevince boğdun</span>, <span style="font-weight:bold;font-style:italic;">minik bir&nbsp;serçe gibi şen şakrak, küçük işçi kız</span> şarkısını söylüyordu. Seksen&nbsp;biri oynamak için konuşmaya ne gerek vardı, Gekrepten, Oliveira'yı tuşa getiriyordu, o da Bayan Gutusso'nun yirmilikleri&nbsp;uzatmak olan görevini devralıyordu... Bu sırada, şans kuşu (ya&nbsp;yaşamın habercisidir ya da ölümün) pembe bir kâğıtçık çekmişti ve...: nişanlı biri, bir nişan var ve uzun bir yaşam önünüzde.&nbsp;Traveler canı sıkkın havada yüzünü asıyor, kadıncağızı yere seren hastalığı saya döke bitiremedi gitti. <span style="font-weight:bold;font-style:italic;">Ve bir akşamüstü, o ölüp&nbsp;gitti anasına şöyle deyip: ” Gelmedi mi hâlâ sevdiğim adam?”</span> So, do!</p>

  <p>— &nbsp;&nbsp;&nbsp;Ne duygulu, ne duygulu, dedi Bayan Gutusso. Tango'yu beğenmezler bir de, kalipsodan daha iyi yine de ve şu&nbsp;radyolardan dinlediğimiz nicelerinden. Fasulyeleri bana uzatır&nbsp;mısınız Don Horacio.</p>

  <p>Traveler gitarını bir çiçek saksısına dayadı, <b><i>mate</i></b> çubuğunu çeke çeke fincanın dibine vardı; gece yine ağır çökecekti üstüne, duyumsadı bunu iyice. Çalışsaydı şu an keşke; işi yeğlerdi ya da hasta gibi duyumsayabilirdi kendini, tek sözcükle dalgın olmayı yeğlerdi, dalgın. Bir bardak içki koydu kendine -Don&nbsp;Crespo'ya bakarak bir yandan-, bir dikişte içti Don Crespo&nbsp;gözlüklerini burnu üstüne düşürmüş, biraz da hor gören bakışla trajedinin prolog kısmını okuyordu. Yenik, seksen para kadar bir para ütülmüş olan Oliveira gidip Traveler'in yanına oturdu, o da kendine bir içki koydu.</p>

  <p>— &nbsp;&nbsp;&nbsp;Masalsı bir dünya, dedi alçak sesle. Bir süre sonra burada Actium savaşı olacak dikkat et bak, ihtiyar ileri götürürse&nbsp;işi. Ya şu yandakiler, fasulye kavgası yapan iki deli karı, dam&nbsp;vale, bir bir atıyorlar.</p>

  <p>— &nbsp;&nbsp;&nbsp;İşe yarar bir şey, dedi Oliveira. Fark ettin mi şu sözcüğü? Uğraşmak, bir uğraşı olmak, sırtıma ürpertiler giriyor, sen&nbsp;ne diyorsun bu işe? Metafiziğe dalmamak ve metafizik saçmayayım çevreye diye öyle davranmış olmayayım ama sirkteki&nbsp;işime gelince gerçekten boş şeyler. Hiçbir şey yapmadan kazanıyorum bu <span style="font-weight:bold;font-style:italic;">pezo</span>'ları ben.</p>

  <p>— &nbsp;&nbsp;&nbsp;Bak sen, bekle biraz, San Isidro'daki gösteriyi bekle, görürsün bak çok zor olacak çok. Villa del Parque'da tüm sorunlar giderilmişti, özellikle patrona sorun çıkaran rüşvetler konusunda yakında yepyeni insanlarla yeni seyircilerle başlayacağız&nbsp;işe, işin başından aşkın olacak. Bu terimi seversin sen.</p>

  <p>— &nbsp;&nbsp;&nbsp;Olamaz. Ne maval ne maval. Çünkü gerçekte en küçük&nbsp;bir vicdan azabı duymuyordum doğrusu. Eee, demek işler artacak ha?</p>

  <p>— &nbsp; &nbsp;İlk günler evet, ama sonra her şey yoluna girecek. Söylesene, sen Avrupa'dayken hiç çalışmadın mı yani, bir işin yok&nbsp;muydu?</p>

  <p>— &nbsp;&nbsp;&nbsp;Olabildiğince az iş, dedi Oliveira. Biraz muhasebecilik,&nbsp;kaçak olarak. Yaşlı Trouille ne tip Celine için bir bilsen. Bir gün&nbsp;anlatırım sana gerek görürsem, ama değmez.</p>

  <p>Yine de bilmek isterdim, dedi Traveler, hoşuma giderdi.</p>

  <p>Bilsen, her şey öyle uzak, öyle birbirinden ayrı şeyler ki. Sana söyleyeceğim her şey halının deseninin bir bölümünü, küçücük bir parçasını tamamlar. Ama aralarında bağ eksik, bağlantı, bir sözcükle anlatmak istersek eğer, bir damla daha katsan faşşş, taşar, her şey öylesine kendi yerinde ki güzel bir kristal oluşuyor aynı biçimdeki yüzeyleriyle. Beni bunaltan şu, belki her şey yerini bulup ekleniyor, her parça öbürüne uyum sağlıyor, ama ben farkına varamadım bunun, moruklar gibi sürüklenip durdum, hani sibernetik deyince dinlenip acaba ne ki diye başlarını sallayan, sonra da mercimek çorbası saati geldi diye düşünen ihtiyarlar gibi.</p>

  <p>Kanarya Cien Pesos uzun uzun öttü.</p>

  <p>— &nbsp;&nbsp;&nbsp;Neyse, gelmemeliydin diye düşünüyorum bazen, dönmemeliydin geri.</p>

  <p>— &nbsp;&nbsp;&nbsp;Sen öyle düşünüyorsun, düşünüyorsun sen, bense yaşıyorum onu. Belki sonuçta aynı şey, ama aslını ararsan böyle kolay kaçışlardan uzak durmalıyız; bozgunlardan. Seni de beni&nbsp;de öldüren ne biliyor musun, utanç. Evin her yerinde apartmandaki kadıları şaşkınlığa düşürür biçimde çırılçıplak dolaşıyoruz, ama iş konuşmaya gelince... Anla lütfen beni, bazen&nbsp;sana söyleyebileceğimi sanıyorum... Bilmiyorum, böyle anlarda&nbsp;işte sözcükler bir işe yarayacak, işimize yarayacak sanıyorum.&nbsp;Ama bu sözcükler günlük yaşamda kullanılanlar değil ki, başıboş gevezeliklerden, nereye çekersen oraya giden sözlerden değil ki, onun önünde geriler, gerilersin, bu türden şeylerden insan en az ancak en iyi arkadaşına söz edebilir. Sen de böyle olmuyor musun bazen, önüne ilk çıkana içini dökmüyor musun,&nbsp;tüm gizlerini verip.</p>

  <p>— &nbsp;&nbsp;&nbsp;Olabilir, dedi Traveler, gitarının akordunu yaparken.&nbsp;Bunaltı güzelim ilkeleriyle birlikte gelir, şu ki dostlar ne işe yaramakta artık bilemiyorum.</p>

  <p>— &nbsp;&nbsp;&nbsp;Orada, burada, şurada varlar ya, belki bir sabah... bakarsın... kim bilir.</p>

  <p>— &nbsp;&nbsp;&nbsp;Nasıl istersen. Bu durumda eskisi gibi anlaşmamız zor&nbsp;olacak.</p>

  <p>— &nbsp;&nbsp;&nbsp;Hep bu eskisi gibiler adına zaten en büyük yalanı kıvırıyoruz bugün bak. Anlaşmaktan söz ediyorsun Manou cuğum, ama bir yandan da çok iyi biliyorsun ki ben de seninle&nbsp;anlaşmak istiyorum, bu 'seninle' sözü, sen'den çok çok daha&nbsp;ötede bir şey anlatır. Sıkıntı, bunalım şu ki, gerçekten birini&nbsp;anlamak bütünüyle başka, bambaşka bir şey. Çok azla yetiniyoruz biz oysa. İki dost iyi geçindiğinde, iki sevgili iyi aniaştığında, aileler aralarında anlaşma kurabildiğinde biz uyum var&nbsp;sanıyoruz. Yalan, hepsi yalan, ardıçkuşlarına tutulan ayna örneği Bazen diyorum da, iki kişi eğer birbiri üstünde tepinen&nbsp;türdenseler ve diğerleri dışarıdan bakıyorsa buna, bil ki o iki&nbsp;kişi arasında müthiş bir anlaşma, uyum vardır. Bu nedenledir&nbsp;ki... Haydi canım, ne dersin edebiyatçılar arasına girebilirim&nbsp;değil mi, onlarla el ele verip, ha nasıl, inanmıyor musun? Olmaz mı?</p>

  <p>— &nbsp;&nbsp;&nbsp;İyi başlamıştın ama, dedi Traveler, yazık, ne yazık.&nbsp;Utanç dedin de, kocasının basurundan ancak imalarla söz etmek zorunda olduğunu sandığı zamanlardaki haliyle Bayan&nbsp;Gutusso geldi aklıma.</p>

  <p>— &nbsp;&nbsp;&nbsp;Şu Cesar da bu tür şeyler söylüyor, diye homurdandı&nbsp;kelebek gözlüğünün üstünden şöyle bir bakıp Don Crespo. Bakın diyor ki; Marc Antoine, Alp Dağlarında değişik bir et yemiş, çok garip bir et. Ne demek istemiş bununla? Dağ keçisi olmalı değil mi?</p>

  <p>— &nbsp;&nbsp;&nbsp;Daha çok tüysüz cins, iki ayaklı türden biri bence, dedi&nbsp;Traveler.</p>

  <p>— &nbsp;&nbsp;&nbsp;Bu oyunda, dedi saygıyla Don Crespo, deli değilse kişiler, kişi olarak delirmek üzereler. Yarı deli hep. Kleopatra'nın&nbsp;yaptıklarına bakın.</p>

  <p>— &nbsp;&nbsp;&nbsp;Kraliçeler biraz gariptirler zaten, dedi Bayan Gutusso. Şu&nbsp;Kleopatra'ya gelince, eskidendi o; daha din diye bir şey yoktu.</p>

  <p>— &nbsp;&nbsp;&nbsp;Vale, dedi, yerdeki altı kâğıdı birden alırken Talita.</p>

  <p>— &nbsp;&nbsp;&nbsp;Ooo çok şanslısınız bugün...</p>

  <p>— &nbsp;&nbsp;&nbsp;Belli olmaz, sonunda bakarsınız kaybetmişim. Manou,&nbsp;param kalmadı benim.</p>

  <p>Don Crespo'dan istesene, bak, Firavunlar çağına dalmış, belki sana gerçek altın paralar verir. Dinle Horacio, uyum dedin de...</p>

  <p>Neyse, dedi Horacio, madem ısrar ediyorsun ceplerimi tersyüz etmemi, ne varsa dışa dökmemi istiyorsun.</p>

  <p>Ya, ne demezsin, bunu sen asla yapmazsın. Asla, ama durup, başkalarının elinin ayağının ip yumaklarına dolanması&nbsp;umurunda değil, hem de hiç umurunda değil. Uyum dediğin&nbsp;şeyi arıyorsun ama nerede biliyor musun, uyumun olmadığı yerde, dostlar arasında, aile içinde, kent içinde. Neden sosyal kurumlarda arıyorsun uyumu?</p>

  <p>— &nbsp;&nbsp;&nbsp;Bilmem ki dostum. Belki de aramıyorum. Her şey kendiliğinden geliyor başıma.</p>

  <p>— &nbsp;&nbsp;&nbsp;Ne diye gelsin başına, ne diye senin yüzünden uyku tutmasın başkalarım ha?</p>

  <p>— &nbsp;&nbsp;&nbsp;Ben de uyuyamıyorum.</p>

  <p>— &nbsp;&nbsp;&nbsp;Ne demeye örnek olsun diye yeniden ele aldın Gekrepten'i? Ne diye gelip buldun beni? Sendeki uyumu altüst eden&nbsp;Gekrepten mi, biz miyiz?</p>

  <p>— &nbsp;&nbsp;&nbsp;Kankurutan otu içmek istiyor kadın, diye bağırdı Don&nbsp;Crespo şaşkın şaşkın.</p>

  <p>— &nbsp;&nbsp;&nbsp;Ne, ne, dedi Bayan Gutusso.</p>

  <p>— &nbsp;&nbsp;&nbsp;Kankurutan otu içmek! Hizmetçisinden kankurutan otu&nbsp;getirmesini istiyor. Uyumak istediğini söylüyor. Deli, tümden&nbsp;deli.</p>

  <p>— &nbsp;&nbsp;&nbsp;Bromürlü bir şeyler alsa daha iyi değil miydi, dedi Bayan Gutusso, ama o zamanlar yokmuş böyle bir şey...</p>

  <p>— &nbsp;&nbsp;&nbsp;Çok haklısın dostum, dedi Oliveira bir yandan bardaklara içki koyarken, adam yokluğunda Gekrepten'e olduğundan&nbsp;çok önem veriyorsun.</p>

  <p>— &nbsp;&nbsp;&nbsp;Peki ya biz?</p>

  <p>— &nbsp;&nbsp;&nbsp;Siz mi? Siz işte belki de şu az önce sözünü ettiğimiz pıhtılaşan türdensiniz. İlişkilerimiz tümden kimyasallaşmış gibi&nbsp;düşünüyorum da, bizim dışımızda bir şey. Yavaş yavaş biçimlenen bir şey. Beni karşılamaya sen geldin, bunu unutma bak.</p>

  <p>— &nbsp;&nbsp;&nbsp;Ne diye gitmeyecekmişim oraya? Böyle sıkıntılı mıkıntılı döneceğini nereden bilebilirdim, orada seni böylesine değiştirdiklerini, farklı biri olmak için böylesine büyük istek duyacağım bilemezdim... Olmaz, yok bu değil, ne yaşıyorsun, ne de&nbsp;yaşatıyorsun sen, tamam mı?</p>

  <p>Gitardan sesler dökülüyordu hepsinin arasında, Carnavalito'dan rastgele parçalar döktürüyordu tellerde gezinen parmakları.</p>

  <p>— &nbsp;&nbsp;&nbsp;Tek bir işaretini bekliyorum, git de, gideyim, yiteyim&nbsp;gözden, dedi alçak sesle Oliveira. Benim yanlışım yüzünden&nbsp;Talita'nın da, senin de... Üzücü, hiç doğru olmaz.</p>

  <p>&nbsp; &nbsp; — Tahta'yı rahat bırak.</p>

  <p>— Hayır, dedi Oliveira, onu rahat bırakmaya hiç niyetim yok. Sen, ben, Talita, biz kenarları birbirine sımsıkı kenetli bir üçgeniz. Bak yine söylüyorum, şaklat parmağını, söyle bir kere,&nbsp;yok olurum. Gördüğüm kadarıyla işlerin yoğun, kafan yorgun.</p>

  <p>— &nbsp;&nbsp;&nbsp;Çekip gitmen bir şeyi çözümlemez şimdi.</p>

  <p>— &nbsp;&nbsp;&nbsp;Allahın cezası, niye olmasın, bal gibi olur. Bana gereksinmeniz yok sizin.</p>

  <p>Traveler, <span style="font-weight:bold;font-style:italic;">Deli</span> adlı şarkının ilk nağmelerini çaldı, ara verdi sonra. Karanlık çökmüştü iyiden iyiye, Don Crespo rahat okuyabilmek için gidip avlunun lambasını yaktı.</p>

  <p>— &nbsp;&nbsp;&nbsp;Dinle, dedi Traveler alçak sesle. Günü gelince ne olursa&nbsp;olsun kendiliğinden çekip gidersin, sana git demem, parmak&nbsp;şaklatmam gereksiz. Belki geceleri uyuyamıyorum evet, Talita'ya öyle demişsin, ama aslına bakarsan geldiğine üzülüyorum ben. Belki de böylesi gerekliydi.</p>

  <p>— &nbsp;&nbsp;&nbsp;Nasıl böyle yorumlarsın dostum. İşler böyle, üzülmeye&nbsp;gerek yok, sakin ol. Ben de, ben de sızlanıp duramam, ne yararı var.</p>

  <p>— &nbsp;&nbsp;&nbsp;Gören, iki aptal bunlar, der.</p>

  <p>— &nbsp;&nbsp;&nbsp;Ne aptalı, tam geri zekâlı iki kişi, dedi Oliveira.</p>

  <p>— &nbsp;&nbsp;&nbsp;Tamam sonunda bir şeyi açıklayabileceğim, diyor insan;&nbsp;ohoo, bakmışsın ki daha da berbat olmuş.</p>

  <p>— &nbsp;&nbsp;&nbsp;Açıklama denen şey giydirip kuşatılmış bir yanlıştır,&nbsp;yanlışın ta kendisi, iyice kafana sok bunu, dedi Oliveira.</p>

  <p>— &nbsp;&nbsp;&nbsp;Evet, evet, en iyisi başka şeylerden söz edelim. Örneğin&nbsp;radikal partide neler olup bitiyor öyle. Ama seninle... Yani atlı&nbsp;karıncada gibi oluyor insan, dönüp dönüp aynı yere geliyorsun, küçük beyaz at, sonra kırmızı, sonra yine beyaz at. Şairiz&nbsp;bizler oğlum, şair; iki şair.</p>

  <p>— &nbsp;&nbsp;&nbsp;Harika iki ozan, iki âşık, dedi Oliveira bardakları doldururken. Uyuyamayan, uykusu kaçınca da hava almak için pencereye çıkan kişiler. Dedik ona mesela!</p>

  <p>Yani beni gördün mü dün gece?</p>

  <p>Dur bakayım, anımsamaya çalışayım. Önce n'olmuştu, Gekrepten, önce beni göndermek istememişti, sonra ona şöyle&nbsp;bir diklenmem gerekmişti. Neyse, ufak tefek şeyler bunlar.</p>

  <p>Sonra kütük gibi uyudum, koca bir kütük. Neden soruyorsun dün geceyi bana?</p>

  <p>— &nbsp;&nbsp;&nbsp;Hiiç, dedi Traveler, gitarda yeni bir akora girişti.</p>

  <p>Bayan Gutusso kumarda kazandığı paraları şıkırdata şıkırdata yaklaştı, Traveler'den küçük bir parça daha çalmasını istedi.</p>

  <p>— &nbsp;&nbsp;&nbsp;Ohoo, burada bir de <span style="font-weight:bold;font-style:italic;">Aenobarbe</span> diye biri var ki akşamları&nbsp;nemliliğin zehirli olduğunu söylüyor, diye atıldı Don Crespo.&nbsp;Hepsi kaçık bunların, savaşın tam ortasında kavgayı bırakıp&nbsp;durumla hiç ilgisi olmayan şeylerden söz ediyorlar.</p>

  <p>— &nbsp;&nbsp;&nbsp;Pekâlâ, dedi Traveler, Don Crespo izin verirse eğer, Bayan Gutusso'nun isteğini giderelim. Juan de Dios Filiberto'dan&nbsp;şimşek gibi bir tango, adı <span style="font-weight:bold;font-style:italic;">Deli.</span> Aa, aa! Oğlum Yvonne Guitry'nin itirafını okuyayım, hatırlat da, ağırlığınca fıstık eder&nbsp;inan. Talita, git Gardel'in antolojisini getir. Konsolun üstünde,&nbsp;yatak odasında, tam da yerinde ha.</p>

  <p>— &nbsp;&nbsp;&nbsp;Böylece ben de antolojimi geri almış olacağım, dedi Bayan Gutusso. Söylenmez ama, kitaplarımı yanımda isterim ben,&nbsp;evet. Kocam da öylesinden hoşlanır, garip ama aynı biçimde&nbsp;düşünüyoruz işte.</p>

  <p style="text-align: right;"><a href="../Text/Section0053.xhtml">(-47)</a><br /></p>
</body>
</html>
