<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;">22</h1>

  <p>Söylenenlere bakılırsa ihtiyarın ayağı kaymıştı; taşıtın stop lambaları yanıyormuş, yok ihtiyarcık canına kıymak istemiş,&nbsp;çünkü Paris'te gitgide her şey berbat olmuş, trafik felaketmiş,&nbsp;adamcağızın bir suçu yokmuş; suç ihtiyardaymış yine de, arabanın frenleri tutmuyormuş, ihtiyar hiç de tedbirli davranmamış, deli gibi fırlamış, yaşam gitgide pahalıymış, trafik kurallarından hiç mi hiç anlamayan yabancılar pek çoğalmış Paris'te&nbsp;ve Fransızların işlerini ellerinden alıyorlarmış.</p>

  <p>Görünüşte ihtiyarın durumu pek de fena değildi. Elini bıyıkları üstünde gezdirirken bir yandan da hafifçe gülümsüyordu. Ambulans geldi, yaralıyı sedyeye yatırdılar, bu sırada kazayı yapan taşıt sürücüsü elini kolunu savura savura polislere ve meraklılara kazayı anlatıyordu.</p>

  <p>— &nbsp;&nbsp;&nbsp;Madame Sokağı 32 numarada oturuyor, dedi sarışın bir&nbsp;genç; biraz önce Oliveira ve orada toplanan öbür işsiz güçsüz&nbsp;takımıyla bir-iki konuşmuştu. Onu tanıyorum, dedi, yazar o,&nbsp;kitap yazıyor.</p>

  <p>— &nbsp;&nbsp;&nbsp;Araba fren yaptığı halde tamponu bacaklarına çarpmış.</p>

  <p>— &nbsp;&nbsp;&nbsp;Yo yo, tam göğsüne çarpmış, dedi genç adam. İhtiyar,&nbsp;yerdeki boka basıp kaymış.</p>

  <p>— &nbsp;&nbsp;&nbsp;Bacaklarına vurmuş, dedi Oliveira.</p>

  <p>— &nbsp;&nbsp;&nbsp;Görüş açısma göre değişir, dedi çok kısa boylu bir&nbsp;adam.</p>

  <p>— &nbsp;&nbsp;&nbsp;Göğsüne çarpmış diyorum size, dedi genç adam, gözlerimle gördüm.</p>

  <p>— &nbsp;&nbsp;&nbsp;Bu durumda, karısına haber vermek gerekmez mi?</p>

  <p>— &nbsp;&nbsp;&nbsp;Ailesi yoktur. Yazar kendisi.</p>

  <p>— &nbsp;&nbsp;&nbsp;Ha, dedi Oliveira.</p>

  <p>— &nbsp;&nbsp;&nbsp;Bir kedisi ve çok kitabı var. Bir keresinde kapıcının verdiği bir paketi odasına çıkardım, beni içeri aldı. Her yan kitapla&nbsp;doluydu. Normal bu, bir gün başına gelecekti böylesi: Yazarlar&nbsp;dalgın insanlardır. Ben, bir araba bana çarpacak ha, hemen...</p>

  <p>Yağmur tek tük atınca, hep birden konuşan tanık sürüsü hemen dağıldı. Oliveira montunun yakasını kaldırdı, burnunu&nbsp;serin rüzgâra verdi ve amaçsız dolaşmaya başladı sokaklarda.&nbsp;İhtiyarın ciddi bir şeyi yoktu, kuşku duymuyordu bu konuda,&nbsp;ama huzurlu yüzünü gözünün önüne getirebiliyordu, sedyeye&nbsp;yatırılırken biraz karmaşıktı, ama sedyeyi getirenlerden biri:&nbsp;"Merak etme babalık, bir şeyin yok, geçecek," demişti. Uzunca&nbsp;düşüncelere daldı Oliveira. Yalnız olmak da uzun sürmüyor,&nbsp;biliyorlar bunu, kısmen de imkânsız. Bütünüyle yalnız olmak,&nbsp;belirli bir planda yalnız olmak demektir ya da öteki yalnızlıklar&nbsp;zorla aramıza girip bizimle ilişki kurmuş oluyor. Ama en ufak&nbsp;bir çatışma, kargaşa, bir trafik kazası ya da savaş ilanı birdenbire zıt biçimde işin içine giriyor, planları dürterek, kışkırtarak,&nbsp;belki de bir bilim dalında ya da diyelim Sanskritçede yetki sahibi ünlü biri onu sokakta sedyesine koyup kaldıran sedyecinin&nbsp;ağzında "babalık" olup çıkıyordu. Edgar Poe'yu bir el arabası&nbsp;içinde Verlaine'i hekim taslağı şarlatanlar elinde, Nerval ve Artaud'yu, mahalle psikiyatrları, üfürükçülerde düşünün bir.&nbsp;Durmamasıya sağaltma amacıyla kanını alarak onu açlıktan öldürmeye kalkışan İtalyan eczacı, Keats hakkında ne biliyordu&nbsp;ki? Ve ne gerçekdışı değil mi, bunun gibiler susmayı yeğler;&nbsp;ötekiler ise körü körüne yengilerini, sevinçlerini haykırır yaşarlar; zaten kötü bir niyetleri de yoktur ki efendim, nereden bilsinler filan ameliyatlının, falanca veremlinin, yatağında yatan&nbsp;filan yaralının, cam ardında ve bir başka dönemde dönüp dola-nıyorlarmış gibi devinen insanlarla çevrili oldukları halde, iki kat daha yalnız, yapayalnız olduklarını?</p>

  <p>Oliveira sigarasını yakmak için bir kapı altına sığındı. Karanlık bastırıyordu. Genç kızlar gruplar halinde dükkânlardan çıkıyorlardı, hepsi de gülmek, hızlı hızlı konuşmak, birbirlerine çarpmak, haftalık dergilerin ve bifteklerin üstüne kapanmadan&nbsp;önce bir çeyrek saat olsun rahatlamak, ferahlamak isteğindeydiler. Oliveira yoluna devam etti. Durumu acıklı hale getirmek,&nbsp;abartmak istemeksizin en alçakgönüllüce nesnellik bile insana&nbsp;Paris'in yine de saçmaymış gibi görünen parçalarıyla Paris yaşantısının sürüsel yanını fark ettiriyordu. Mademki şairler düşmüştü aklına, o halde insanın insan yanındayken bile içine düştüğü yalnızlığı anlatanları anımsamalıydı, insanlann birbirlerine merhaba deyişlerindeki alaycı hal, "affedersiniz!" demek&nbsp;merdivende karşılaştığın kişiye, metroda ayaktaki bayana yerini vermek, politika-spor kardeşliği "dayanışması". Yalnızca biyolojik ve cinsel konulardaki iyimserlik bazılarının özünde bu&nbsp;sayılanların bir araya gelmesini örteler, John Donne'un gücüne&nbsp;gidecek ama böyle. İşlevin, edimin, ırkla, meslekle, yatakla ya&nbsp;da spor alanıyla ilişkisi, dalların yapraklarla ilişkisi gibidir, iç&nbsp;içe, sarmal, kol kola, ağaçtan ağaca birbirine değen dallar gibi,&nbsp;oysa ağaç gövdeleri hiç birleşmez, uzlaşmaz biçimde paraleldir&nbsp;birbirlerine ve kapıdan bakarlar her şeye dimdik yükselirken.&nbsp;"Aslında yüzeydeymişiz gibi olabilirdik," diye düşündü Oliveira, "ama başka bir biçimde yaşamak gerekirdi." Peki, başka bir&nbsp;biçimde yaşamak ne demek? "Belki de saçma bir yaşam biçimi,&nbsp;akıl almaz türde anlamsızca yaşamak ve anlamsızca 'absürde'&nbsp;diye diye anlamsızın kendine varma, bulma, insanın kendi üstüne deliler gibi hırsla atılması ve sonunda kendini bir başkasının kollarında bulup tanıması. Evet belki de aşk, <span style="font-weight: bold; font-style: italic;">otherness</span> bize&nbsp;uzun gelir, bir kadın ne kadar uzun sürer o kadar işte, ve o kadına dair ne varsa tümü için. Haydi canım, <span style="font-weight: bold; font-style: italic;">otherness</span> diye bir&nbsp;şey yok, ya da sevimli <span style="font-weight: bold; font-style: italic;">togethemess</span> sözcüğü belki. Bu da en&nbsp;azından bir şey sayılır..." Aşk törendir, bir çeşit varoluş törenidir, varoluşunu size veren, verici, varlıkların birbirine kendisini&nbsp;sunduğu bir tören. İşte bu nedenledir ki bunları ta başmdan&nbsp;düşünmesi gerektiği geliyordu şimdi aklına; insan kendisine&nbsp;sahip olamadan bir başkasına sahip olamazdı ve gerçekte de&nbsp;varlığına sahip olan kim vardı sözün gerçek anlamında? Sahi,&nbsp;kim kendini yanlış yoldan çevirebilmişti ki, kim yalnızca kendisiyle arkadaşlık etmeyi bile istemeyecek kadar salt yalnızlıktan kaçıp kurtulabilir ve sinemalara atılmaktan, genelevlere, dost ve arkadaş evlerine gitmekten, kendini bir mesleğe vermekten ya da öbür insanlar arasında kendini daha az yalnız hissetmek amacıyla evliliklerden alıkoyabilir? Böylelikle, iki&nbsp;karşıt açıdan bakıldığında, yalnızlığın en üst noktası yine de insanı dosdoğru insan çokluğunun tam ortasına atıyor ve arkadaşlık düşlerine, aynalarla ve kim kendini yankılanan seslerle&nbsp;dolu salonlardaki yapayalnız insana götürüyordu. Böylelikle&nbsp;evet, onun gibileri, yani kendilerini oldukları gibi kabul etmiş&nbsp;olanlar (ya da çok yakından tanıyınca yadsıyanlar) aykırılıkların en belalısının karşısında buluyorlardı kendilerini, belki de&nbsp;sınırı aşma gücünü kendilerinde bulamayarak, düşüncede&nbsp;bambaşka biri olabilmenin kıyıcığında kalakalmak gibi. Çevreyle hassas ilişkiler ve olağanüstü uyumlar sonunda "bambaşka biri oluş" tek bir yoldan gerçekleşebilirdi, o da uzatılan ele,&nbsp;dışarıdan bir başka elin, bir başkasının elinin uzanarak karşılık&nbsp;vermesiyle ancak.</p>

  <p style="text-align: right;"><a href="../Text/Section0069.xhtml">(-62)</a><br /></p>
</body>
</html>
