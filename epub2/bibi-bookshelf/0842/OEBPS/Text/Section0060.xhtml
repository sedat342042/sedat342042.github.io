<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;">54</h1>

  <p>İkinci kattaki odasının penceresinden Oliveira avluyu, avludaki çeşmeyi, küçük fıskiyeyi, 8 numaranın seksek çizgilerini, çimlere, sardunyalara gölge yapan üç ağacı ve sokaktaki öteki evlerden kendilerini ayıran çok yüksek duvarı görüyordu. 8 numara hemen hemen her gün öğleden sonra seksek oynardı, kimse yenemezdi oyunda onu. 4 numara ve 19 numara,&nbsp;onu Gökyüzü'nden dışarı çıkarmak istemişlerdi ama boşunaydı, 8 numaranın taşı iteleyen ayağı, şaşmaz, attığını vuran&nbsp;bir silahtı, taş ne yapıp yapıp her zaman en uygun biçimde&nbsp;hanelerde yer alıyordu, çizgi üstüne geldiği yoktu, olağanüstüydü, hayret. Akşamları seksek çizgileri hafif fosforlu bir&nbsp;ışıkmış gibi karanlıkta bile göze çarpardı, Oliveira penceresinden oraya bakmaya bayılırdı. 8 numara, şu an yatağında kendini bir santimetreküplük hypnosal'ın verdiği uyuşukluğa bırakmış, kuşlar gibi uyuyor olmalıydı, leylekler gibi, bedence&nbsp;uykuda olsa da aklı fikri hep tek ayak üstünde durup hafif&nbsp;vuruşlarla kaydıra kaydıra götürdüğü taşla Gökyüzü'nü fethe&nbsp;çıkmaktaydı. "Ne romantik birisin sen, ne çekilmez bir adamsın' diye düşünüyordu Oliveira, kendisine bir yandan da <b><i>mate</i></b> hazırlarken, "eee sen ne zaman giyeceksin bakalım pembe&nbsp;pijamaları?" diyordu. Masanın üstünde Gekrepten'den gelen&nbsp;bir mektup vardı, bir türlü avuntu bulamayan Gekrepten; eh&nbsp;diyordu, yalnızca cumartesileri çıkabiliyorsunuz ha, ama bu&nbsp;yaşamak mı canım, senden bu denli uzakta, bu kadar uzun&nbsp;zaman yalnız kalmaya gönlüm razı olmuyor, küçük odamızı bir görsen. Oliveira <span style="font-weight: bold; font-style: italic;">mate</span>&nbsp;sini pencere pervazına koydu, cebinden tükenmezini çıkardı. Bir, önce telefon var canım (hemen&nbsp;ardından telefon numarasını yazdı); iki, evet işleri başlarından aşkındı ama kliniğin elden geçirilmesi, yeniden düzenlenişi iki haftayı geçmezdi, kesinkes geçmezdi, eee, o halde çarşambaları, cumartesi ve pazarları görüşebileceklerdi. Üç, hiç <b><i>mat</i></b><span style="font-weight: bold; font-style: italic;">e'si</span> kalmamıştı. "Sanki cezaevine kapatıldım," diye düşündü imzalarken mektubu. Neredeyse on birdi saat, üçüncü&nbsp;katta nöbetçi olan Traveler'den devralmaya gidecekti birazdan. Bir m<span style="font-weight: bold; font-style: italic;">ate</span> daha doldurdu kendine, zarfı yapıştırdı. Yazmak daha iyiydi, telefonda Gekrepten iyice karıştırıyordu her&nbsp;şeyi, kendisine anlatılmak istenenden bir şey anlamıyordu.</p>

  <p>Eczanenin ışığı söndü, soldaki binadaydı. Talita avluya çıktı, kapıyı kilitledi (sıcak, yıldızlı göğün ışığında açık seçik&nbsp;görülebiliyordu), sonra çeşmeye doğru yaklaştı kararsızca. Oliveira hafiften ıslıkla çağırdı, ama Talita gözünü fıskiyeye dikmişti, hatta bir parmağını akan suyun altına tuttu bir süre. Neden sonra kalkıp avluya geçti, hiç dikkat etmeden, seksek çizgilerine basa basa geçti ve Oliveira'nın penceresi altında gözden&nbsp;kayboldu. Her şey biraz Leonora Carrington'ın tablolarındaki&nbsp;gibiydi, gece, Talita ve seksek çizgileri, birbirinden habersizce&nbsp;çaprazlaşan çizgiler, bir çeşmeden fışkıran su. Pembe siluet gölgeden çıkınca, doğruca ağır ağır seksek çizgisine yaklaştı. Oliveira her şeyin yoluna girdiğini kavradı birden, şekil dosdoğru,&nbsp;zorunlu olarak gidip yassı bir taş parçası bulacaktı, 8 numaranın bir köşeye yığdıkları arasından seçiyordu, la Sibylle'di bu&nbsp;kişi, la Sibylle sol bacağını yukarı çekip kıvırıyor, öbürüyle taşı&nbsp;seksek hanelerinde iteliyordu. Oliveira yukarıdan la Sibylle'in&nbsp;saçlarını, omuz kıvrımlarını, denge sağlamak için havada yarı&nbsp;asılı gibi duran kollarını, küçük sıçrayışlarla ilk haneye girişini,&nbsp;sonra taşı ikinci haneye kaydırışını (Oliveira bir saniyelik bir&nbsp;titreyişle irkildi, çünkü taş az daha çizgiler dışına çıkıyordu,&nbsp;parke taşlarının düzensizliği içinde bir yerde, tam ikinci hanenin sınırında takılıp durdu), sonra hafif sıçrayarak, yarı karanlıkta pembe bir alev gibi bir saniyecik kıpırtısız duruşunu, sonra yavaş yavaş ayağını taşa iletişini,. kendini üçüncü haneden&nbsp;ayıran uzaklığı ölçe biçe ilerleyişini izliyordu.</p>

  <p>Talita başını kaldırınca Oliveira'yı penceresinde gördü. Hemen tanıyamadı, bir bacağı üstünde bir an sallandı iki yana,&nbsp;sanki havada elleriyle kendini askıda tutuyormuş gibiydi. Bozulmuş gibi, alaylı gülümseyiş içinde, Oliveira yaptığı hatayı&nbsp;anladı, bir baktı ki pembe filan değildi, Talita'nın bluzu gri-beyaz renkteydi, kuşkusuz etekliği de beyaz. Her şey açıklığa kavuşur gibiydi: anlaşılıyordu, Talita önce içeri girmiş, sonra dışarıdaki seksek çizgisi aklına düşmüş, gerisingeri çıkmıştı, bu&nbsp;bir saniyelik kopukluk, ilk girişiyle yeniden ortaya çıkışı arasındaki süre, Oliveira'yı geçen gece geçmişin güvertesinde, daha nice başka gecelerde de olduğu gibi yanıltmaya yetmişti.&nbsp;Hafif bir el işaretiyle selam verdi Talita'ya, şimdi başını öne eğmiş, daha bir dikkatini topluyordu, ayakla itilen taş ikinci haneden üçüncüye geçiyor, ama birden havaya fırlıyor, yuvarlanarak çember kenarı üzerinde, çizgi dışına çıkıyor, daha ilerideki döşeme taşlarından birinin içine dalıveriyordu.</p>

  <p>— &nbsp;&nbsp;&nbsp;Daha çok çalışman gerekecek, dedi Oliveira, 8 numarayı&nbsp;yenmek istiyorsan çok çalışmalısın.</p>

  <p>— &nbsp;&nbsp;&nbsp;N'apıyorsun sen orada?</p>

  <p>— &nbsp;&nbsp;&nbsp;Sıcak, hava sıcak. On bir buçukta nöbeti devralacağım,&nbsp;mektup yazıyorum.</p>

  <p>— &nbsp;&nbsp;&nbsp;Eveet, ne gece, dedi Talita.</p>

  <p>— &nbsp;&nbsp;&nbsp;Büyülü, dedi Oliveira. Talita kısacık güldü, sonra da&nbsp;giriş kapısının altında gözden yitti. Oliveira merdiveni çıktığını duydu, kapısının önünden geçti (ama belki de asansöre&nbsp;binmişti, olamaz mıydı?), üçüncü kata geldi. "Kabul et oğlum,&nbsp;ona benziyor, oldukça benziyor," diye düşündü Oliveira, "ne&nbsp;aptal biriyim ben, her şey apaçık ortada." Ama bir süre daha&nbsp;pencerede durup sanki iyice inanmış olmak için, seksek çizgilerine bakmayı sürdürdü: on biri on geçe Traveler geldi yanına ve gerekli bilgileri verdi: 5 numara oldukça taşkın bir durumdaydı, kötüleşirse Ovejero'ya haber vermeliydi, ötekilerse uyuyorlardı.</p>

  <p>&nbsp;&nbsp; &nbsp; &nbsp; &nbsp; Üçüncü kat sakin, 5 numara kendi kendine sakinleşmişti sonunda; Oliveira'dan bir sigara aldı Traveler, içine çeke çeke&nbsp;içti, kuyrukluyıldızlar üzerine yazdığı büyük yapıtını yayıncı&nbsp;fesat Yahudilerin basmakta geç kaldıklarını anlattı; adına yazıp imzalayarak bir tane ona sunacağı konusunda söz verdi. Oliveira kapısını yarı açık bıraktı, çünkü düzenbazlığını biliyordu,&nbsp;koridorda volta atmaya başladı, zaman zaman Ovejero'nun&nbsp;açıkgözlülüğü sayesinde yöneticiden ve Liber-Finkel ticarethanesinden dolap düzen elde edip taktırdığı dikiz deliklerinden&nbsp;içeri bakıyordu. Her oda küçük bir Van Eyck, yalnız 14 numara&nbsp;dışında, o her zamanki gibi göz deliğine bir pul yapıştırmıştı.&nbsp;Gece yarısı Remorino iyice bir hoş, bardaklarla çıkageldi, koşulardan, futboldan söz açtılar, neden sonra Remorino birazcık&nbsp;uyumak için zemin kattaki odasına gitti. 5 numara iyice yatışmıştı, aşırı sıcaklık koridorun sessizliğini daha da bir belirginleştiriyor, artırıyordu. Birinin kendisini öldürebileceği düşüncesi o güne dek hiç gelmemişti aklına, ama bir resim, bir fotoğraf, bir desen, ya da karalama olsun diye yapılmış bir eskiz gibi&nbsp;korku, bu durumun onda, yeniymiş gibi olmadığını fark etti,&nbsp;yalnızca koridorun havası, görünüşü, kapalı kapılar, ilerideki&nbsp;servis asansörünün kapısı değildi onda bu korkuyu kolayca&nbsp;uyandıran. Bu korkuyu Roque Sokağı'nda bir kulüpte, ya da&nbsp;saat beşte metroda da duyabilirdi. Ya da çok çok önceleri Avrupa'da, bilinmedik yerlerde başıboş dalga geçerken bir akşam,&nbsp;eski bir konserve kutusu da boğazını kesebilirdi, yeter ki ikisi&nbsp;de istesin iradesiyle, o ve korku. Servis asansörünün inip çıktığı&nbsp;boşluğun kenarında durdu, kara boşluğa baktı, bir kez daha&nbsp;nöbet biçiminde yangı duydu her yanında.</p>

  <p>Sirkte tam tersiydi, yukarıdaki kara boşluk, açık uçsuz bucaksız evrenle ilişkiliydi, tamamlayıcı bir şekil gibi, sona götüren, bütüne; şu an ise bileziğine yaslanmış bakıyor gibiydi. Eleusis'in kuyusu, sıcak dalgalarına sarınmış, sisli kliniğin hali, bu olumsuza geçiş düşüncesini doğuruyordu, kükürt buharları,&nbsp;iniş, iniş. Geri döndü hemen ve koridorun ince uzun çizgilerini&nbsp;gördü, kapıların beyaz kasası üstündeki zayıf mor ışıklı lambaları gördü. Aptalca bir iş yaptı; saçmalık; sol ayağını kıvırıp yukarı çekti ve ilk kapıya dek ufak ufak sıçraya sıçraya tek ayak&nbsp;üstünde gitti. Ayağını yeşil muşambaya varıp da indirdiğinde&nbsp;ter içinde kalmıştı. Her sıçrayışta dişlerinin arasından Manou'nun adı çıkıyordu. "Manou. Manou. Düşünsene bir de geçit var buradan öteye sanmıştım, bir geçiş' dedi kendi kendine, duvara iyice yaslandı. Bir düşüncenin bütünü, onu parçalamak, ilk parçayı amaçlamak, kaba, saçma<span style="font-weight: bold;">,</span> rastgele bulmaksızın olanaksız. Bak örneğin şu geçiş düşüncesi, baksana, umut etmişti&nbsp;bir de. Bir geçiş umudu. Yapıştı duvara iyice, kaydı, kaydı aşağı, yere oturdu, gözünü yeşil muşambaya dikti. Nereye bir geçit? Peki bu klinik neyin nesiydi geçiş düşüncesi içinde, neye&nbsp;yarardı? Ne gibi bir tapınağı gereksiniyordu ki, ne gibi aracıları,&nbsp;hangi psişik ya da ahlaki hormonlar onu kendinden dışarı çıkaracak, dışa yansıtacaktı, ya da kendi yüreğine; hangi ahlak?</p>

  <p>Talita elinde bir bardak limonatayla çıktı geldi (şu kadının düşünceleri ah, yardımcı, yetişen yanı, Süt Damlası) hemen&nbsp;bundan söz açtı Talita'ya. Hiç şaşmadı o da; Oliveira'nın karşısına geçip oturdu ve onun limonatayı bir dikişte içmesini seyretti.</p>

  <p>— &nbsp;&nbsp;&nbsp;Eh, Couca bizi böyle yerlere oturmuş görseydi, ne saldırırdı üstümüze ama. Ne biçim nöbet tutuyorsun sen? Uyuyorlar mı hepsi de?</p>

  <p>— &nbsp;&nbsp;&nbsp;Evet. Uyuyorlar sanırım. 14 numara kapıdaki göz deliğini tıkamış, git bak istersen, ne yapıyor kadın. Kapısını açıp&nbsp;bakmak düşüncesi rahatsız ediyor beni.</p>

  <p>— &nbsp;&nbsp;&nbsp;Çok naziksin, dedi Talita. Ama ben giderim, ikimiz de&nbsp;kadınız, öyle ya.</p>

  <p>Çabucak geri döndü, bu kez Oliveira'nın yanına oturup o da sırtını duvara verdi.</p>

  <p>— &nbsp;&nbsp;&nbsp;Kadıncağız uyuyor mışıl mışl. Zavallı Manou korkunç&nbsp;bir kâbus gördü. Her zaman böyle oluyor. Sonra yeniden uykuya dalıyor, ama ben öyle sarsılmış oluyorum ki uyuyamayıp&nbsp;kalkıyorum sonunda. Düşündüm de, sıcak basmıştır, dedim,&nbsp;seni, seni ya da Remorino'yu, gidip bir limonata yapayım, dedim. Ne yaz bu ne yaz, ya şu dış duvarlar, havayı kesiyor. Ee,&nbsp;nasıl bakalım, ben şu öteki kadına mı benziyorum ha?</p>

  <p>— &nbsp;&nbsp;&nbsp;Biraz, dedi Oliveira, ama ne önemi var? Seni pembeler&nbsp;giyinmiş gördüğümde de böyle sandım, bu nedenle yani.</p>

  <p>— &nbsp;&nbsp;&nbsp;Çevrenin etkisi, beni başkalarıyla karıştırdın, onlara&nbsp;benzettin.</p>

  <p>— Evet, kolayca geldi bana, ona benzettim, iyice anlıyorsun ya. Ama sen ne diye tutup seksek oynadın peki? Sen de kendiliğinden onlara benzedin gitti.</p>

  <p>— &nbsp;&nbsp;&nbsp;Haklısın, ne diye, kahrolası seksek oynadım? Çünkü biliyor musun aslında seksek oyununu hiç sevmemişimdir ben.&nbsp;Ama n'olur hemen varsayımlarınla allak bullak etme kafamı,&nbsp;ben kimsenin kopyası değilim.</p>

  <p>— &nbsp;&nbsp;&nbsp;Bağıracak ne var bunu söylerken?</p>

  <p>— &nbsp;&nbsp;&nbsp;Tamam mı, kimsenin, diye yineledi, sesinin tonunu alçaltarak. İçeri girerken çizgileri gördüm yerde, bir de taş vardı.&nbsp;Oynadım, sonra da gittim yoluma.</p>

  <p>— Üçlerde kaybettin oyunu ama. La Sibylle de çok çabuk yenilirdi, nişan almakta, vurmakta yeteneksiz biridir, uzaklık&nbsp;konusunda en ufak duyarlılığı yoktur, zaman elleri arasında kırılır, ufalanır gider, her şey tepesini attırır, her şey. Laf olsun&nbsp;diye söylüyorum bunları, başkalarının yapay kusursuzluğunu&nbsp;sıfırlama konusunda üstüne yoktur, harikadır. Boş ver, ben sana servis asansöründen söz ediyordum galiba.</p>

  <p>— Evet, ondan söz ettin, sonra limonatanı içtin. Yo hayır dur, limonatayı ondan önce içtiydin.</p>

  <p>— Geldiğinde beni böyle görüp aptal demişsindir. Tam şamanlar gibi kendimden geçmiştim, öyle ki kendimi asansör boşluğuna bırakıp her şeyle, sancılarımla, tumturaklı sözlerle, herkesle bir çırpıda ilişkimi kesecektim.</p>

  <p>— Asansör boşluğu mahzene dek iniyor. Hamamböcekleri var orada, eğer ilgini çekiyorsa git, bir de pis bezler yerlerde.&nbsp;Her şey nemli ve kapkara orada, biraz ileride de ölüler var. Manou anlattı bana.</p>

  <p>— Manou uyuyor mu şu an?</p>

  <p>— Evet, biraz önce kâbus gördü, bağırdı çığlık çığlığa, kaybettiği kravatından söz etti. Anlattım ya daha önce.</p>

  <p>— Bu gece itiraflar gecesi, dedi dalgın dalgın, ağır bakarken Talita'ya.</p>

  <p>— Büyük itiraflar, çok büyük, dedi Talita. La Sibylle sadece bir addı, şimdiyse artık bir yüzü var. Ama ne renk giysiler giyeceğinde ikircikli, öyle değil mi?</p>

  <p>— &nbsp;&nbsp;&nbsp;Giysiler, ne önemi var, onu yeniden gördüğümde üstünde ne olacağını kim bilebilir? Çıplak olacak ya da kolları&nbsp;arasında çocuğu, ağzında <span style="font-weight:bold;font-style:italic;">Havrelı Âşıklar</span> şarkısı, sen bilmezsin bu şarkıyı.</p>

  <p>— &nbsp;&nbsp;&nbsp;Öyle mi sanıyorsun, dedi Talita. Belgrano Radyosu sık sık çalardı bunu. La-la-la, la-la-la...</p>

  <p>Oliveira bir tokat atar gibi savurdu kolunu, ama tokat okşamaya dönüşüverdi. Talita başını arkaya devirdi ve duvara iyice yapıştı. Yüzünü ekşitti, ensesini ovmaya koyuldu, ama bir&nbsp;yandan da şarkıyı söylüyordu. Düğmeye basma sesi duyuldu,&nbsp;sonra da koridorun yarı karanlığında mavimtırak görünen bir&nbsp;uğultu. Asansörün yukarı çıktığını duydular, çabucak bakıştıktan sonra, ayağa kalktılar birden. Bu saatte kim olabilirdi ki?&nbsp;Klik, birinci kat, mavi uğultu. Talita geri çekildi, Oliveira'nın&nbsp;arkasına gizlendi. Klik. Parmaklıklı buzlu cam ardında pembe&nbsp;bir pijama göze çarpıyordu. Oliveira asansöre koştu, kapısını&nbsp;açtı. İhtiyar onları tanımıyormuşçasına baktı ve güvercinin tüyleri bembeyazdı da ihtiyarın elinin sürekli okşayışı sonucu gri&nbsp;bir renge, kül rengine dönüşmüştü.</p>

  <p>Kıpırtısız, gözleri yılık kuş, avcunun çukurluğunda rahatçana duruyordu, avcunu göğüs düzeyine dek kaldırmış olan adamın parmakları boyundan kuyruğa, boyundan kuyruğa gidip gidip geliyordu.</p>

  <p>— &nbsp;&nbsp;&nbsp;Haydi gidip uyuyun Don Lopez, dedi Oliveira, birazcık&nbsp;soluk soluğa.</p>

  <p>— &nbsp;&nbsp;&nbsp;Yatak, çok sıcak, dedi Don Lopez. Bakın, onu gezdirdiğim için ne kadar da mutlu.</p>

  <p>— &nbsp;&nbsp;&nbsp;Çok geç ama, odanıza dönün haydi.</p>

  <p>— &nbsp;&nbsp;&nbsp;Size buz gibi limonata getireceğim, dedi Talita Nightingale.</p>

  <p>Don Lopez güvercinini okşadı, asansörden çıktı. Merdivenden inişini duydular.</p>

  <p>— Burada herkes gönlünce istediğini yapıyor, diye mırıldandı Oliveira. Bir sabah katliam olursa şaşmam. İçime doğuyor, ne düşündüğümü bilmek istiyorsan, böyle Talita. Bu güvercin var ya, tabanca gibi sanki.</p>

  <p>— Remorino'ya haber vermek gerek. İhtiyar bodrum kattan geliyordu, garip.</p>

  <p>— Dinle bak, biraz burada dur, gözetle, ben bodruma ineyim, aşağıda birileri olmasın, delilik melilik ederler bakarsın.</p>

  <p>— Seninle geliyorum.</p>

  <p>— Eh, nasıl istersen, buradakiler mışıl mışıl uyuyor nasılsa.&nbsp;</p>

  <p>&nbsp; &nbsp; &nbsp; &nbsp;Asansörün içi, mavimtırak bir ışıkla aydınlanmıştı, bilimkurgu filmlerindeki gibi bir vınıltıyla iniyorlardı. Bodrumda&nbsp;kimse yoktu, ama soğuk odacıklardan birinin kapısı açıktı, ışık&nbsp;sızıyordu içten dışa. Talita durdu birden, eliyle kapadı ağzını.&nbsp;Oliveira yaklaşıyordu o sırada. 56 numaraydı bu, anımsıyordu evet. Almaya ha geldi, ha gelecekti. Trelewliydiler. Anlaşıldığına göre 56 numarayı arkadaşlarından biri ziyarete gelmişti. güvercinli ihtiyarla neler konuştuklarını düşünsenize bir, konuşmacı, siz orada olun isterseniz, fark etmez, kendi kendine söyleşir durur, önünde bir şey olsun olmasın, bir yüz, bir çehre, buzdan dışarı çıkmış ayaklar örneğin, olmuştu ya, olsun varsın,&nbsp;konuşur durur. Biraz önce Oliveira'ya da böyle Talita'ya gördüklerini aktarmak korkuları olduğunu, sürekli deliklerden,&nbsp;çukurlardan, geçitlerden, geçişlerden, ne olursa olsun, buzdan&nbsp;dışarı fırlamış bir çift ayaktan, buna benzer görüntülerden,&nbsp;kendisini dinlesin ve onaylasındı yeter, korktuğunu anlatmak&nbsp;istemişti. Soğuk odacığın kapısını kaparken nedenini bilmeden&nbsp;masanın kenarına tutundu, anılar geldi kusmuk gibi ağzına,&nbsp;bir-iki gün önce Traveler'e de böyle hiçbir şeyi tam anlatamayacağını sanmıştı, bir maymun bir insana ne anlatabilirdi ki, birden nasıl olduğunu anlamadan Talita'yla konuşmaya başladı, sanki Talita, la Sibylle' miş gibisine, oysa olmadığını biliyordu, ama ona seksek oyunundan, koridordaki korku krizinden, kendini çeken asansör boşluğundan söz etmişti. Ve bu bir son gibiydi, karşısındakinin açma duygularına, yardımına bir&nbsp;çağrı gibi. (Talita dört metre gerisinde bekliyordu.) İnsan ailesine bir dönüş, ringin orta yerine iğrenç bir gürültüyle düşen bir&nbsp;sünger parçası gibi bir şey. Kendisinden kaçmak, uzaklaşmak,&nbsp;kendini terk etmek, benini (Allah belanı versin e-mi-piç-herif-harika-piç) ve kolayca uzlaşmanın kollarına bırakıvermek kendini, sonra dünyaya yeniden dönüvermek, yaşama, içinde bulunduğu çağa, kendi yaşına, özelde iyi bir Arjantinli, genelde insan-hayvan olarak dönüvermek. Dondurulmuş Hades vardı da küçücük odasında, onu aramaya gelen Eurydike yoktu, kendisini saymazsak tabii, o sakin sessiz asansörle inmiş, şimdi soğuk depoların birinden bira şişesi almak için kapısını açıyordu, bir yandan da önünde her şeyi halletmek, bu komediyi sona erdirmek için bol bol zaman ve olanağın var olduğunu, buna yetkili olduğunu hissediyordu.</p>

  <p>— &nbsp;&nbsp;&nbsp;Gel, bir yudum iç, dedi. Senin limonatandan daha iyidir.&nbsp;</p>

  <p>Talita bir adım attı, sonra olduğu yerde kalakaldı.</p>

  <p>— &nbsp;&nbsp;&nbsp;Ölü sevici olma bakalım, çıkalım buradan, dedi Talita.</p>

  <p>— &nbsp;&nbsp;&nbsp;Kabul et ama, tek serin yer burası. Neredeyse kamp yatağı atacağım şuraya.</p>

  <p>— &nbsp;&nbsp;&nbsp;Soğuktan sararmışsın, dedi Talita ona yaklaşarak. Gel, burada kalmandan hoşlanmıyorum.</p>

  <p>— &nbsp;&nbsp;&nbsp;Hoşlanmıyor musun? Buz içinden çıkıp beni yiyecek değiller ya, bakma sen, yukarıdakiler bunlardan daha beter.</p>

  <p>— &nbsp;&nbsp;&nbsp;Gel Horacio, diye yineledi, burada kalmanı istemiyorum.</p>

  <p>— &nbsp;&nbsp;&nbsp;Sen, dedi Oliveira, öfkeyle bakarak ona, sonra sözünü&nbsp;yarıda kesip şişenin ağzını sandalyenin kenarına vura vura kapağı açmak istiyordu. Şu an yağmurlu bir bulvar net olarak geliyordu gözlerinin önüne, birine yanaşıp ona yardım etmeye&nbsp;çabalayan, acıma duygusuyla yüklü, onunla konuşan kendisi&nbsp;değildi, bu kez birisi ona kolunu uzatıyor, inatla koluna asılıyor, onun hoşuna gidecek şeyler söylüyor, ona acıyor, öylesine&nbsp;bir acımak ki, tat veriyor. Geçmiş tersyüz oluyordu, belirtiler&nbsp;değişiyordu, imler aynı değildi, şu seksek oynayan kadın ona&nbsp;acımıştı, öylesine açık seçik bir acıma duygusu ki, yakıyordu.</p>

  <p>— &nbsp;&nbsp;&nbsp;Yukarıda sürdürebiliriz konuşmayı, dedi Talita inatla ve&nbsp;zorlayarak. Şişeyi yanına al, hem bana da biraz verirsin.</p>

  <p>— &nbsp;&nbsp;&nbsp;<span style="font-weight:bold;font-style:italic;">Oui madame; bien sûr madame,</span><a href="#senol1" id="mehmet1"><sup>1</sup></a>&nbsp;dedi Oliveira.</p>

  <p>— &nbsp;&nbsp;&nbsp;Oh, sonunda ağzından Fransızca bir şeyler çıkabildi. Manou da, ben de, konuşmamak için yemin ettiğini sanıyorduk. Hiç...</p>

  <p><span style="font-weight:bold;font-style:italic;">Assez,</span> dedi Oliveira, <span style="font-weight:bold;font-style:italic;">Tu m'as eu, petite. Celine avait raison, on se croit encule d’un centimetre et on l'est deja de plusieurs metres.</span><a href="#senol2" id="mehmet2"><sup>2</sup></a></p>

  <p>Talita, söylenenlerden bir şey anlamayan bir yüz ifadesiyle baktı ona, elini ona doğru uzattı, Oliveira geri çekilmedi, elini onun göğsüne koydu Talita. Elini geri çektiğinde, Oliveira ona bir kuyunun dibinden bakar gibi, başka yerlerden gelen bakışlarla uzun, derin baktı.</p>

  <p>— Kimbilir, dedi Oliveira, Talita değildi sanki seslendiği. Kim bilir bana bu gece bu denli acıyan sensin belki de. Kim bilebilir aslında sevdaya ağlamamak gerek, küvetler, leğenler dolusu, yoksa seni yitirdiği için insanın ağlaması mı gerek; işte şimdiki gibi, gözyaşı dökülüyor sevdan için.</p>

  <p>Talita sırtını döndü ona, kapıya yöneldi. Onu beklemek için durdu, kararsızdı, aynı anda onu beklemesi gerektiğini bile&nbsp;bile, çünkü şu an ondan uzaklaşmak demek, onu kuyunun dibine atmak demek (hamamböcekleri, pis bezlerle dolu kuyuya); dönüp bakınca Oliveira'nın kendisine gülümsediğini, ama&nbsp;bu gülümseyişin ona olmadığını gördü. Kendisi için değildi. Onu böylesi bir gülümseyişte görmemişti hiç, mutsuzca ama, tüm yüzü açılmış, yüz yüze, her zamanki alaycı tavır yok, yaşamın özünden kopup ona dek gelen şeyi kabullenmiş bir yüz&nbsp;(hamamböcekleri, renkli bezler, pis bir suda yüzüp duran bir&nbsp;çehre mi?). Ona yaklaştı Oliveira, o an onu gülümseten, sözle anlatılamaz şeyi kabullertmişçesine. Öpüşü de Talita'nın kendisi için değildi, cesetlerle dolu bir buzlukta, uyumakta olan Manou'ya bunca yakınken, kabaca öpülen türden de değildi, bir başka yerde dokunuyorlardı sanki birbirlerine, tam olarak kendileri de değil, birer parçaları yalnızca, çünkü öpüşün nedeni&nbsp;kendileri değildi ki, başkaları için ödüyor, ya da bir başkası için&nbsp;verileni alıyorlardı, karşı karşıya gelmeleri olanaksız efendilerin yerine karşılanan <span style="font-weight: bold; font-style: italic;">golem'</span>lerdi<a id="footnote3"></a><sup><a href="#senol3" id="mehmet3">3</a></sup> sanki onlar. İniş konusunda&nbsp;Horacio'nun mırıldanıp durduğu şeyler, öylesine bir yoğunluk&nbsp;ki, Manou ya da Manou olan şey neyse o denli somuttu ki. Manou düzeyinde yerini alıyor da, törene katılamıyordu o noktada, güvercini okşamak gibisine bir şey, ya da gece nöbetçisine&nbsp;kalkıp limonata yapmak düşüncesi gibi, bir taşı tek ayak üstünde sıçrayarak birinciden İkinciye, İkinciden üçüncü haneye&nbsp;kaydırmak gibi. Bir anlamda, bir başka düzen içine girmişlerdi,&nbsp;bu bölgede griler giyinilebilir, pembelere bürünülebilirdi, burada bir nehirde boğulabilirdi insan (bu düşünceye gelince bunu aklından geçiren Talita değildi tabii), sonra Buenos Aires&nbsp;gecelerinden birinde yeniden ortaya çıkabilir, seksek çizgisi&nbsp;üzerinde ulaştıkları, dokundukları şeyin görüntüsü biçim alabilirdi, son haneye, <span style="font-weight: bold; font-style: italic;">mandala</span>'nın merkezinden, baş döndürücü&nbsp;<span style="font-weight: bold; font-style: italic;">Yggdrasill'</span>in<a href="#senol4" id="mehmet4"><sup>4</sup></a>&nbsp;altından geçilip açık bir plaja, bir kıyıya, sınırsız&nbsp;bir ülkeye, insanın gözlerini içe çevirdiğinde göz kapakları ardında görüp, bilip, anlayarak kabullendiği bir dünyaya ulaşılabilirdi.</p>

  <p style="text-align: right;"><a href="../Text/Section0136.xhtml">(-129)</a><br /></p>

  <p><a href="#mehmet1" id="senol1">1</a>&nbsp; Evet hanımefendi, tabii hanımefendi.</p>

  <p><a href="#mehmet2" id="senol2">2</a>&nbsp; Yeter, dedi Oliveira, beni aldattın küçük, Celine haklıymış, bir santimetre geçirdiler sanıyorsun, oysa metrelerce geçirmişler.</p>

  <p><a href="#mehmet3" id="senol3">3</a>&nbsp; Mistik Yahudi inanışlarında ve haham efsanelerinde geçen canlı heykeller.<br /></p>

  <p><a href="#mehmet4" id="senol4">4</a>&nbsp;İskandinav mitolojisinde evreni taşıdığına inanılan dişbudak ağacı</p>
</body>
</html>
