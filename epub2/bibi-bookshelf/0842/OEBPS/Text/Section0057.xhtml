<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;">51</h1>

  <p>Bunlar olup biterken Remorino, yanında oldukça ürkmüş korkmuş bir ihtiyarla gözüktü, yöneticiyi tanıyordu, öne doğru eğilerek selamladı onu.</p>

  <p>— &nbsp;&nbsp;&nbsp;Pijamayla, dedi Couca şaşkın şaşkın.</p>

  <p>— &nbsp;&nbsp;&nbsp;Gelirken gördün ya, dedi Ferraguto.</p>

  <p>— &nbsp;&nbsp;&nbsp;Pijamalı değillerdi ama. Daha çok şey vardı üstlerinde, bir tür şey...</p>

  <p>— &nbsp;&nbsp;&nbsp;Susun, dedi yönetici. Yaklaşın Antunez ve Remorino'nun size göstereceği yeri imzalayın.</p>

  <p>Remorino tükenmezkalemi ona uzatırken, ihtiyar dikkatle kayıt defterini inceliyordu. Ferraguto mendilini çıkarıp alnına&nbsp;bastırdı hafif hafif.</p>

  <p>— &nbsp;&nbsp;&nbsp;Burası sekizinci sayfa. Ben birinci sayfayı imzalayacaktım gibi, ha?</p>

  <p>— &nbsp;&nbsp;&nbsp;Burası, burası, dedi Remorino, parmağının ucuyla defterin bir köşesini gösterip. Çabuk olun, sütlü kahveniz soğuyacak.</p>

  <p>Antunez. kocaman harflerle parafe etti, herkesi selamladı. Talita'nın pek hoşuna giden minik adımlarla yürüdü gitti. İkinci pijama daha da büyüktü, bosboldu, küçük masanın çevresini&nbsp;dolandıktan sonra gidip yöneticinin elini sıktı, yönetici hiç sevgi, coşku belirtisi göstermeksizin, kuru bir el hareketiyle defteri&nbsp;gösterdi.</p>

  <p>— &nbsp;&nbsp;&nbsp;Haber verildi size, biliyorsunuz, acele edin, imzalayıp&nbsp;odanıza dönün haydi.</p>

  <p>— &nbsp;&nbsp;&nbsp;Odam süpürülmedi hiç, dedi bol pijamalı.</p>

  <p>Sağlık koşullarının noksan oluşunu belleğine işledi Couca. Remorino tükenmezi eline tutuşturmaya çabalıyordu, bol pijamalı ha bire geri çekiliyordu.</p>

  <p>— &nbsp; &nbsp;İmzalayın Don Nicanor, hemen gidip temizleriz, dedi&nbsp;Remorino.</p>

  <p>— &nbsp;&nbsp;&nbsp;Asla imzalamam, dedi koca pijamalı. Bir tuzak bu!</p>

  <p>— &nbsp;&nbsp;&nbsp;Ne demek oluyor, dedi yönetici. Doktor Ovejero ne yapılacağını, konunun ne olduğunu açıkladı size. İmzalayın, varın iki porsiyon sütlaç var, tamam mı?</p>

  <p>— &nbsp;&nbsp;&nbsp;Eğer Don Antunez atmadıysa ben de atmam.</p>

  <p>— &nbsp;&nbsp;&nbsp;Tamam işte o biraz önce imzaladı, bakın.</p>

  <p>— &nbsp; &nbsp;İmza pek okunmuyor. Bu Don Antunez'in imzası değil. zorla attırmışsınız imzayı, vura vura, Don Antunez'i öldürdüler.</p>

  <p>— &nbsp;&nbsp;&nbsp;Pekâlâ, gidip bakın nerede bu adam, dedi yönetici, Remorino'ya. Koşarak gitti o da, biraz sonra Antunez'le birlikte&nbsp;döndü. Bol pijamalı, sevinç çığlığı atarak gidip elini sıktı Antunez'in.</p>

  <p>— &nbsp;&nbsp;&nbsp;Söyleyin ona sizin de tamam dediğinizi, korkmadan imzalayabilir o da. Çabuk olalım, geç kalıyoruz.</p>

  <p>— &nbsp;&nbsp;&nbsp;Korkma, imzala oğlum, dedi Antunez. Neyse sen büyüdün artık.</p>

  <p>Bosbol pijama tükenmezi attı. Remorino homurdana homurdana aldı yeniden ve yöneticiye kaçamaklı bir biçimde öfkeli öfkeli baktı. Antunez'in arkasına saklanan pijamalı tir tir titriyor, pijamasının ağızlarını çiğneyip çekiştiriyordu. Kapı vuruldu sertçe, Remorino'nun gidip açmasına fırsat kalmadan&nbsp;birden açıldı ve pembe sabahlıklı bir kadın kararlı adımlarla&nbsp;girdi içeri, dosdoğru kayıt defterinin oraya yöneldi, bir jambona bakar gibi evire çevire baktı deftere, neden sonra rahatladı, elini koskocaman açıp defterin üstüne koydu.</p>

  <p>— &nbsp;&nbsp;&nbsp;Gerçeği, yalnız gerçeği söyleyeceğime yemin ederim,&nbsp;dedi. İsteseniz de yalan söyletemezsiniz bana Don Nicanor.</p>

  <p>Bol pijama, olur, deyip kıpırdandı, tamamdı, birden Remorino'nun uzattığı tükenmezi aldı ve hızla, rastgele bir yeri imzaladı.</p>

  <p>— Hayvan herif, diye mırıldandı müdür. Git bak bakalım</p>

  <p>Remorino, düşmesin, yok yok tamam, düşmedi. Şimdi sıra sizin Bayan Schvvitt, mademki girdiniz. Remorino, imzalayacağı yeri gösterin.</p>

  <p>— Entelektüel çevreyi geliştirmezseniz, hiçbir şeyi imzalamam, dedi Bayan Schwitt. Kafalarımıza kapılar, pencereler açmalısınız.</p>

  <p>— Ben iki pencere istiyorum odama, dedi bol pijama. Don Antunez de İngilizin eczanesine gidip pamuk vesaire almak istiyor. Orası çok karanlık bir yer.</p>

  <p>Oliveira başını hafifçe çevirince kendisine bakmakta olan Talita'yı görüp gülümsedi. Her ikisi de birbirinin, olan bitenleri ne aptalca, ne gülünç bir oyun olarak gördüğünü, kendilerinin de bol pijamalıyla ötekiler kadar deli olduklarını düşündüğünü&nbsp;biliyorlardı, aklı başında deliler gibi gözükmek için çaba bile&nbsp;göstermeyen berbat oyuncular gibiydiler, oysa ötekiler sağlamdılar. 'Herkes İçin Psikiyatri Elkitabı' adlı yapıtı su gibi bilen&nbsp;kişilerdi. Örneğin Couca, oracıkta, kendisinden oldukça emin,&nbsp;aklı başında, çantasını iki eliyle sımsıkı tutmuş, koltuğuna rahatça kurulmuş Couca; deminden beri Bayan Schvvitt'in elini&nbsp;kolunu sallaya savura dinlediği bir köpeğin ölümünü anlatan&nbsp;öbür üç imzacıdan daha deli gözüküyordu, öyle bir havası vardı işte. Tüm bu olup bitenlerde hiçbir şey gerçekte kestirilemez&nbsp;değildi, söyleşi ağır akışını sürdürüyor, yönetici yer yer böğürür gibi bir sesle bağırıp çağırıyor, bu da sızlanma, yakınma ve hak hukuk seslerinin yinelenip durduğu teması arasında bassesli bölümü oluşturuyordu. Remorino'nun sırasıyla Antunez ve bol pijamalıyı götürdüğü görüldü, sonra Bayan Schvvitt tepeden bakan edasıyla imzaladı defteri, sonra, üstünde pembe&nbsp;pazen sabahlığıyla koskoca bir iskeleti andıran dev gibi iriyarı&nbsp;bir başka yaratık girdi içeri, ardından, saçları hepten beyazlaşmış, gözleri garip güzellikte masmavi ışıyan küçücük bir adam. Bu son ikisi hiç karşı koymadan imzaladılar, ama bunun karşılığında tören sonuna kadar arkadaş bir yerde kalmakta direttiler. Başka terslikleri önlemek amacıyla yönetici onlara bir köşeye gidip oturmalarını söyledi, Remorino o sırada iki hasta daha getirdi, yuvarlak kalçalı bir genç kız, bir de kırışık gözlü, gözlerini hep yere dikmiş bakjp duran bir adam. Ölen köpekten söz edildiği duyuldu yeniden. İmzayı attıktan sonra genç kız balerin gibi reveransla selamladı, Couca sevimli bir baş hareketiyle&nbsp;karşılık verdi ki, bu Talita'da da, Traveler'de de müthiş bir kahkaha atma isteği uyandırdı. On kadar imza vardı defterde ve&nbsp;Remorino ha bire insanları sokuşturuyordu içeri, kimi selam&nbsp;veriyor, kimi karşılık veriyor, bu da kesintilere neden oluyordu; başkasını getiriyorlardı bu kez, eh birkaç imza çakılıyordu&nbsp;zaman zaman. Saat yedi buçuk oldu, Couca pudriyerini çıkardı&nbsp;çantasından, makyajını tazeledi şöyle azıcık Edwige Feuillere<a id="footnote2"></a><sup><a href="#senol1" id="mehmet1">1</a></sup><sup>&nbsp;</sup>gibi, azıcık Madame Curie havasına bürünüp, bu da bir klinik&nbsp;müdiresi için harika bir şeydi. Talita'yla Traveler yeniden dirsekleriyle birbirlerini dürttüler, bir yöneticiye, bir kayıt defterindeki imzaların gidişatına bakıp duran Ferraguto'yu sıkıntı&nbsp;bastı bir kez daha. Saat yedi kırkta, kadın hastalardan biri, eğer&nbsp;köpeği öldürmezlerse imzalamayacağını bildirdi. Söz verdi Remorino, Oliveira'ya doğru bir göz kırptı, Oliveira kendisine&nbsp;gösterdiği bu güveni pek beğendi. Yirmi hasta imza atıp geçmişti, daha kırk beş kişi vardı. Yönetici, mal sahibine ve tanıklara yaklaştı, en zor bölümün bitmiş olduğunu, zor vakaların&nbsp;imza atıp geçtiğini (evet bunlar onun terimleriydi) ve sonunda&nbsp;bira molası verip haberleri dinlemeyi önerdi. Psikiyatriden, politikadan söz edildi ara verilince. İsyan düzenli kuvvetlerce&nbsp;bastırılmış, elebaşılar teslim oluyorlardı, bira harikaydı.</p>

  <p>Saat sekiz buçukta, tam kırk sekiz imza atılmıştı. Karanlık bastırıyordu, salonda sigara dumanından göz gözü görmüyordu, köşe bucağa sinmiş insanların ağzından tek tük öksürükler&nbsp;kaçıveriyordu. Oliveira doğrusu gitmek istiyordu oradan, ama&nbsp;yönetici ödün vermez ciddiyetle oradaydı. Son üç hasta yemeklerde değişiklik yapılması konusunda isteklerini bildirmekteydiler (Ferraguto, Couca'ya bir işaret yaptı not alsın diye; kliniğinde işler sıkı tutulmalıydı, bakındı bir bu eksikti) bir de köpeğin öldürülmesi istendi (Couca, sorgu yüklü parmaklarını birbirine geçiriyor, ne yapmalı gibisine Ferraguto'ya gösteriyor elini, o da kararsız, başını iki yana sallayıp yöneticiye bakıyordu; yöneticinin ise elinden bir şey gelmezdi ki artık, bir reklam takviminin sayfalarını çeviriyordu). Avcunun içinde güverciniyle birlikte bir ihtiyar geldiğinde uzun bir sessizlik oldu, herkes&nbsp;hastanın ha bire yavaş yavaş okşayıp uyutmaya çalıştığı güvercini seyre daldı, tükenmezi acemice eline tutuşturmaya zorlamakla kuşun sırtını ritmik düzende sıvazlamasını bir yerde kesmeye kıyılır mıydı. İhtiyardan sonra kol kola iki kız kardeş girdi içeri, girer girmez de köpeğin öldürülmesini ve kurum içinde&nbsp;bazı yeniliklerin yapılmasını istediler. Köpek hikâyesi Remorino'yu güldürüyordu ama, Oliveira midesinin oradaki su birikintisi gibi net varolduğunu duyumsadı sonunda, kalkıp, Traveler'e gidip şöyle bir tur atıp hemen döneceğini söyledi.</p>

  <p>— &nbsp;&nbsp;&nbsp;Çıkamazsınız, dedi yönetici, tanıksınız siz.</p>

  <p>— &nbsp;&nbsp;&nbsp;Binayı terk etmiyorum ki, dedi Oliveira. Mendez Delfino Yasası'nı açın bakın, bu madde var.</p>

  <p>— &nbsp;&nbsp;&nbsp;Uzaklaşmayın, dedi yönetici.</p>

  <p>— &nbsp;&nbsp;&nbsp;Korkmayın, dedi Traveler. Gel dostum, sanırım bahçeye&nbsp;bu yandan çıkılıyor. Ne berbat iş be, öyle değil mi?</p>

  <p>— &nbsp;&nbsp;&nbsp;Oybirliğiyle oluşu can sıkıcı, dedi Oliveira. Kimse gelip&nbsp;de bir şeyi kabul ettiğini Koca Göbekli'ye söylemedi ki. Haydi&nbsp;gidip, fıskiyenin orada duralım. Çok güzel bir görünümü var.&nbsp;Kutsal bir şey gibi sanki, ışıl ışıl, iyi gelir ikimize de, haydi.</p>

  <p>— &nbsp;&nbsp;&nbsp;Benzin kokuyor, ama gerçekten de kutsal!</p>

  <p>— &nbsp;&nbsp;&nbsp;Ne bekliyordun ki? Görüyorsun işte hepsi de imzalıyor&nbsp;sonunda, bizlerle onlar arasında fark yok ki. Tek fark yok. Gerçekten harika olacak bizim için, çok iyi olacağız burada, krallar&nbsp;gibi.</p>

  <p>— &nbsp;&nbsp;&nbsp;Gene de var, onlar pembe giysili.</p>

  <p>— &nbsp;&nbsp;&nbsp;Bak, dedi Oliveira, binanın üstünü göstererek. Hava kararmak üzereydi, ikinci ve üçüncü katlarda, ışıkların düzgün&nbsp;aralıklarla bir yanıp bir söndüğü görülüyordu.</p>

  <p>Bir pencere ışıklı, bir pencere karanlık; sonra tam tersi: Katın birinde ışık var, birinde yok.</p>

  <p>— Başlıyor, dedi Traveler. Ne kadar imza istersen o kadar var, ama bak yine de burunlarının ucunu gösteriyorlar.</p>

  <p>&nbsp; &nbsp; &nbsp; &nbsp;İkisi de sigaralarını fıskiyenin orada bitirmeye karar verdiler, hem her şeyden, hem ele avuca gelir hiçbir şeyden konuşa konuşa, ışıkların yanıp sönüşüne baka baka... İşte o an Traveler değişimden söz açtı, değişikliklerden, kısa bir suskunluktan&nbsp;sonra Horacio'nun kıs kıs güldüğünü gördü karanlıkta. Oliveira onaylar belki diye, sözcüklerden ve düşünceden kaçıp kurtulan bir şeyleri terimlere sığdırıp söylemeyi becermeksizin, ısrarla yineledi durdu.</p>

  <p>— &nbsp;&nbsp;&nbsp;Sanki kan emiciymişiz gibi, sanki tek bir dolaşım sistemi&nbsp;birleştiriyor bizleri, yani demem şu ki, bizi birbirimizden koparıp ayırıyor bitişikken. Bazen seninle ben bitişik, bazen her üçümüz, avunmaya çalışmayalım, aldatmayalım kendimizi... Ne&nbsp;zaman başladı bu, bilmiyorum ama, gözümüzü açmak gerektiğini biliyorum. Patron öyle istedi diye buraya birlikte gelmedik&nbsp;ya üçümüz. Sirkte Suârez Meliân'la birlikte kalabilirdik, işimizi&nbsp;iyi beceriyoruz ve beğeniyorlar da bizi, değerimizi biliyorlar.&nbsp;Ama yok, hayır, ille de buraya gelmek gerekti, üçümüz birden hem. ilk suçlu ben, çünkü Talita şey şansın istemedim, şey... Neyse, senden kurtulmak için seni bıraksaydım. Özsaygı sorunu, anlıyor musun; gurur...</p>

  <p>— &nbsp;&nbsp;&nbsp;Ama temelde, kabul etmem gerekli bir neden yok ki. Ya&nbsp;sirke dönüyorum, ya daha çok bu isteniyor, çekip gitmeliyim&nbsp;hepten. Buenos Aires büyük bir kent oğlum. Sana daha önce de söyledim.</p>

  <p>— &nbsp;&nbsp;&nbsp;Evet ama gidersen, bu konuşmamızdan sonra gitmiş olacaksın ki, ben de bunu yapasın istemiyorum.</p>

  <p>— &nbsp;&nbsp;&nbsp;Neyse, öyle ya da böyle, anlat bakalım şu değişiklik, değişim filanla ne demek istiyorsun?</p>

  <p>— &nbsp;&nbsp;&nbsp;Ne diyeyim istiyorsun ki, sana açıklamaya çabaladıkça konu daha da bulanıklaşıyor. Bak şimdi örneğin senin yanındayım değil mi, seninleyken sorun yok, ama var mı ki tek başıma kalayım, sanki, nasıl desem, baskı yapıyorsun bana, oysa kendi&nbsp;odandasın, yanımda değilsin öyle ya. Anımsa bak, geçen gün,&nbsp;hani çivi istemiştin benden. Evet evet Taİita da duyumsuyor&nbsp;bunu, yüzüme bakıyor, bakıyor ama bu bakış bana değil, sana&nbsp;tamam mı, öyle bir izlenim edindim, bütün bunlara karşın üçümüz bir araya gelince, saatler saatler boyu sen yokmuşsun gibi&nbsp;davranıyor, dikkat bile etmiyor sana. Sanırım sen de farkına varmışsındır bunun. Ha?</p>

  <p>— &nbsp;&nbsp;&nbsp;Evet tamam, devam et bakalım.</p>

  <p>— &nbsp;&nbsp;&nbsp;İşte bu nedenle çabucak çekip gitmen iyi olur gibi gelmiyor bana. Senin kendi başına karar vermen gerek, bunları sana açıklama aptallığını yaptım şu an, ne yazık, seçme özgürlüğün bile olmayacak, çünkü soruna sorumluluk açısından yaklaşacaksın, hepimiz de olgun insanlarız. Bu durumda, ahlakı da&nbsp;bir dostun yardımıyla anlayacaksın ha, yoo, kabul edemem.</p>

  <p>— &nbsp;&nbsp;&nbsp;Aha, dedi Oliveira. Öyleyse beni göndermiyorsun, ben&nbsp;de çekip gidemiyorum öyleyse. Bu birazcık "pembe pijamalar" ın durumuna benzemiyor mu, öyle?</p>

  <p>— &nbsp;&nbsp;&nbsp;Evet, birazcık öyle.</p>

  <p>— &nbsp;&nbsp;&nbsp;Bak hele ne ilginç.</p>

  <p>— &nbsp;&nbsp;&nbsp;İlginç olan ne?</p>

  <p>— &nbsp;&nbsp;&nbsp;Işıkların tümü de aynı anda söndü.</p>

  <p>— &nbsp;&nbsp;&nbsp;Son imzayı basmış olmalılar. Klinik bizim patronun artık. Yaşasın Ferraguto!</p>

  <p>— &nbsp;&nbsp;&nbsp;Şimdi onlara güven duyurtmak, rahatlatmak ve köpeği&nbsp;öldürmek gerek diye düşünüyorum. Ona karşı duydukları kin&nbsp;korkunç, inanılır gibi değil.</p>

  <p>— &nbsp;&nbsp;&nbsp;Kin değil, dedi Traveler. Burada tutkular bile pek şiddet&nbsp;yanlısı değil gibi geldi bana, şimdilik ama.</p>

  <p>— &nbsp;&nbsp;&nbsp;Sen, bak, sana köklü çözümler gerek zavallı dostum.&nbsp;Ben bunu uzun süre yaşadım, sonra da...</p>

  <p>Gerisingeri kliniğe döndüler, dikkatle yürüyorlardı, çünkü bahçe iyice karanlıktı ve çimler arasındaki taşlıkların yerini tam&nbsp;kestiremiyorlardı. Giriş kapısının yanında yere çizilmiş seksek&nbsp;çizgilerini görünce, Traveler alçak sesle güldü, sonra da tek&nbsp;ayak üstünde seke seke kareden kareye sıçramaya koyuldu.</p>

  <p>— &nbsp;&nbsp;&nbsp;Bugünlerde, bir akşam, sana geçmişten, buraya gelmeden&nbsp;önceki günlerden söz edeceğim, hiç de canım istemiyor ama, belki de hani onların söylediği köpeği öldürmenin tek yolu bu.</p>

  <p>Traveler seksek çizgisinin dışına sıçradı, tam o sırada ikinci katın tüm ışıkları aynı anda birden yanıverdi. Sözlerine bir-iki şey daha ekleyecekti ki, Traveler'in karanlıktan sıyrılan başını gördü ve yüzünde bir yumuşaklık, bir rictus (Latincede <span style="font-weight: bold; font-style: italic;">rictus&nbsp;</span>ağzın açıklığı, dudakların birbirine değimi, gülümser gibi dokunuşu) gördü.</p>

  <p>— &nbsp;&nbsp;&nbsp;Köpeği öldürme konusunda, dedi Traveler, bilmem farkına vardın mı, ama Bölüm Şefi olan doktorun adı Ovejero, yani Çoban Köpeği demek bu, eğer bilmiyorduysan söyleyeyim de. Bak neler de var neler, ya.</p>

  <p>— &nbsp;&nbsp;&nbsp;Bana söylemek istediğin bu değil.</p>

  <p>— &nbsp;&nbsp;&nbsp;Sana pek yakışıyor suskunluklardan ya da bazı konulardan sızlanıp durmalar. Evet, kuşkusuz bu değildi sana söylemek istediğim, ama ne gelir ki elden? Konuşulacak konu değil&nbsp;ki. Kanıtlamak istiyorsun... Kanıt göstermemi eğer... artık çok&nbsp;geç. Pizza soğumuş bir kez ve ısıtılınca da güzel olmaz. Haydi&nbsp;en iyisi gidip çalışmak, işe vermek kendimizi, bu belki eğlendirir bizi.</p>

  <p>Oliveira yanıt vermedi, büyük salona çıktılar yeniden. Yönetici ile Ferraguto birer duble konyak almaktaydılar. Oliveira da onlara katıldı. Traveler, Talita'nın oturduğu sofaya gidip yarana oturdu. Talita uykuyla uyanıklık arasında, roman okuyordu. Son imzadan sonra Remorino kayıt defterini kaldırdı ortalıktan, töreni izleyen hastaları da yok etti bir anda. Yöneticinin,&nbsp;tavandaki lambayı söndürmüş, yalnızca masanın üstündeki&nbsp;lambayı yanık bırakmış olduğunu gördü Traveler, her şey, yumuşak çizgilerinde, her şey yeşil renkteydi, alçak sesle konuşuyorlardı, her şeyin yolunda olduğundan emin. Biri atılıp, kent&nbsp;merkezindeki İtalyan lokantasında işkembe çorbası içmeyi&nbsp;önerdi. Talita kitabını kapadı, gözleri kapalı düşündü okuduklarını, Traveler saçlarını okşadı onun, kendini daha bir iyi hissetti. Her neyse ama, gidip bu saatte İtalyan lokantasında, hele&nbsp;bu sıcakta işkembe çorbası pek anlamsız, pek saçmaydı.</p>

  <p><a id="bookmark1"></a><br /></p>

  <p><a id="bookmark2"></a><a href="#mehmet1" id="senol1">1</a>&nbsp; &nbsp;Fransız tiyatro ve sinema sanatçısı.</p>

  <p style="text-align: right;"><a id="bookmark0"></a><a href="../Text/Section0076.xhtml">(-69)</a><br /></p>
</body>
</html>
