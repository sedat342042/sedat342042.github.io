<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;">143</h1>

  <p>Sabahleyin, çalar saatin gıcırtılarla çınlayan zilinin dağıtamadığı baygın hali uzattıkça uzatmak için ellerinden geleni yaparak, gece boyu gördükleri rüyaları birbirlerine anlatırlardı. Kafa kafaya verir, birbirlerini okşaya okşaya, kol ve bacaklarını&nbsp;birbirlerine dolaya dolaya, karanlık saatlerde gördüklerini, yaşadıklarını sözcüklere aktarmaya çalışırlardı. Talita'nın rüyaları, Traveler'i büyülerdi adeta. Traveler, Oliveira'nın gençlik arkadaşı anlatılanlara göre ya gülümseyen ya büzüşen suratı, Talita'nın şöyle bir bakışta kapıverdiği el kol devinimleri ve naraları, bu rüyaların anlamı ve nedenleri üzerine uzun uzadıya yorumlamalar, sanılar... Sonra sıra kendisine gelirdi, bazen anlatırken tam yarıda eller birbirini bulur okşar ve rüyalardan sevişmeye geçerlerdi, sonra yeniden uykuya dalar ve yine her yere geç kalırlardı.</p>

  <p>Traveler, Talita'yı dinlerken, hâlâ uykulu yumuşacık ses tonunu duydukça, yastığın üzerine yayılmış saçlarına baktıkça,&nbsp;hayretten hayrete düşerdi. Böyle olabilirdi, öyle olsundu hep.&nbsp;Bir parmağını uzatır, Talita'nın şakağına, alnına dokunurdu.&nbsp;("Kız kardeşim, hem aynı zamanda halammış rüyamda, ama&nbsp;pek de emin değilim") O sınırı, başının birkaç santim uzağında&nbsp;başlayan sınırı görürdü ("Ben de anızlı tarlanm ortasında, çırılçıplakmışım, pırıl pırıl bir nehrin akışına bakıyormuşum, dev&nbsp;gibi bir dalga..") Baş başa uykuya dalmışlardı, oracıkta, bedensel yan yanalığa, bu rastlantıya karşın, hem davranışlar yönünden hem de durumlar, soluk, aynı oda, aynı yastıkta, aynı loşluk, ikisi için de aynı tik tak, sokaktan gelen aynı ses uyarıları, kentten yükselen sesler, aynı manyetik dalgalar, aynı kahve&nbsp;markası, aynı gezegende kavuşum, sımsıkıya birbirine sarılı&nbsp;her ikisi için de tek bir gece, ama farklı rüyalar görmüşlerdi,&nbsp;farklı olaylar yaşamışlardı ikisi de, biri gülümserken öteki&nbsp;korkmuş kaçıyordu rüyasında, birisi cebir sınavına girmişti,&nbsp;ötekisi beyaz kesme taştan bir kente.</p>

  <p>Talita, sabah sabah yapılan bu sayım dökümden hem zevk alır, hem sıkıntıya kapılırdı, ama rüyalarda karşılıklı bağlantılar aramak Traveler'de gizliden gizliye bir saplantı halini almıştı. Nasıl olurdu da bir günlük bir birliktelik birdenbire kaçınılmaz biçimde bir ayrılığa, rüyayı görenin kabullenilmesi zor&nbsp;yalnızlığına varırdı? Bazen onun görüntüsü Talita'nm rüyasının bir parçası oluyor, bazen de Talita onun gördüğü kâbusun&nbsp;bir parçası oluyordu. Ama <span style="font-weight:bold;font-style:italic;">onlar</span> bunu bilmiyorlardı, diğerinin&nbsp;uyanıp rüyasını anlatması gerekiyordu. "Sen benim elimden&nbsp;tutuyormuşsun ve bana şey diyormuşsun..." Ve Traveler bu sırada rüyasında Talita'nın en iyi arkadaşıyla yatmış olduğunu&nbsp;anımsıyor birden veya "Yıldızlar" sirkinin patronuyla konuşuyor oluyor. Ya da rüyasının bir bölümünde Mar del Plata'da&nbsp;yüzüyor. Kendisinin değil de hayaletinin bir başkasının rüyasındaki varlığı onu basite indirgiyordu mankenler kadar bile&nbsp;olamayan varlığı, bilinmedik kentler, özellikle seçilmiş istasyonlar, merdivenler, hayali gece gösterisinin tüm çekiciliği...&nbsp;Talita'ya yapışmış yüzünü gözünü başını dudaklarıyla sarıp&nbsp;sarmalıyor, aşılması olanaksız o sınırı duyumsuyordu, aşkın bile aşıp geçemeyeceği o baş döndürücü uzaklık. Uzun süre bir&nbsp;mucize olsun diye bekledi durdu, Talita'nın sabah kalkınca anlatacağı rüya kendisininkiyle aynı olsun diye umut besledi.&nbsp;Bekledi, bekledi, yardım etti rüyalara, kışkırtıcı oldu bazı bazı,&nbsp;ufak tefek benzerlikleri yakalayıp üsteledi, onu aniden şükran&nbsp;duyguları içinde boğacak benzerliklerin peşinde dolandı durdu. Talita'nın dikkatini birazcık olsun çekmediği halde, bir keresinde benzer rüyayı gördüler. Talita, annesiyle birlikte gittiği&nbsp;bir otelden söz etti, ikisinin de sandalyelerini beraberlerinde&nbsp;götürmeleri gerekmiş. Traveler o zaman anımsadı birden; rüyasında gördüğü lavabosuz otel odasını, elinde havlusuyla istasyonu, rayları geçmesi ve belirsiz bir yerde yüzünü yıkaması gerekmişti. Anlattı Talita'ya: "Aşağı yukarı aynı rüyayı görmüşüz, lavabosuz, sandalyesiz bir oteldeymişiz." Talita güldü,&nbsp;basbayağı hoşuna gitmişti, çoktan kalkma zamanı gelmişti, bu&nbsp;denli tembellik etmek ayıptı.</p>

  <p>Traveler yavaş yavaş tüm güven ve umudunu yitirdi. Rüyalar yine döndü geldi, herkes kendi yakasında kendi rüyasını gördü. Uykuda kafaları nerdeyse birbirine dokunuyordu ama&nbsp;her kafada ayrı bir perde açılıyor, farklı gösteriler izleniyordu.&nbsp;Traveler alaylı bir gülüşle şöyle düşündü: Aynı sokakta iki ayrı&nbsp;sinema, Lavalle Sokağı'nda dip dibe iki salon, umutsuzluğa kapıldı yine iyicene. Onca istediği şeyi görme inancını yitirdi,&nbsp;inanmayınca da asla olmazdı olacak olan. İnançsız hiçbir şey&nbsp;olmazdı, inanç olunca da hiç mi hiç olmazdı artık.</p>

  <p style="text-align: right;"><a href="../Text/Section0107.xhtml">(-100)</a><br /></p>
</body>
</html>
