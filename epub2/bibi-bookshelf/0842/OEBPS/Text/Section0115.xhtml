<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;">108</h1>

  <p>— Serseri takımı, serseri adam, serseri karı, serserilik yapmak. Sorbonne'da serseriliğin psikolojisi üstüne tez bile verildi.</p>

  <p>— &nbsp;&nbsp;&nbsp;Olabilir, dedi Oliveira. Ama onların ne Juan Filloy'ları&nbsp;var, bizde örneğin <span style="font-weight:bold;font-style:italic;">Caterva'yı</span> yazmış. Hey be, n'oldu acaba koca&nbsp;Filloy?</p>

  <p>Ama la Sibylle bilemezdi ne olduğunu, öncelikle varlığından bile habersizdi de ondan. Önce ona Filloy kim, ve <span style="font-weight:bold;font-style:italic;">Caterva</span> ne, onu açıklamak gerekti. Kitabın konusu la Sibylle'in çok çok&nbsp;hoşuna gitti, Arjantinli <span style="font-weight:bold;font-style:italic;">linyera'</span>ların, şarapçı serserilerin soyundan geldiğini düşündükçe... <span style="font-weight:bold;font-style:italic;">Linyera'&nbsp;</span>larla dilencileri birbirine&nbsp;karıştırmakla onlara hakaret ediyormuş sanırdı, sonra Pontdes-Art Köprüsü serserilerine özel bir sempatisi de vardı ve şu&nbsp;an işte, bilimsel gibi birtakım kanıtlarla iyice güçlenmiş oluyordu bu fark. Özellikle de şu günlerde; rıhtımlarda gezinirlerken&nbsp;şarapçı serseri kadının âşık olduğunu keşfetmişti, la Sibylle'in&nbsp;ona duyduğu ilgi ve sevgi, her şeyin iyi bitmesi dileği, hepsi de&nbsp;onu her zaman duygulandıran köprü ayakları gibiydi, heyecanlandırıyordu, ya da köprülerin kavisli eğrisi kadar iplik, sicim, tel kırıntıları hani Oliveira'nın gezinti boyunca, başı yerde&nbsp;gezerken rastgele bulduğu şeyler gibi.</p>

  <p>— &nbsp;&nbsp;&nbsp;Filloy ha, dedi Oliveira, Conciergerie'nin kulelerine bakıp da Cartouche'u düşünürken, Filloy. Nerelerde kaldı memleketim, baksana, inanılır gibi değil, yeryüzünde, şu deliler&nbsp;dünyasında ne çok tuzlu su olmalı ki...</p>

  <p>— &nbsp;&nbsp;&nbsp;Buna karşılık daha az hava, diyordu la Sibylle. Sadece&nbsp;otuz iki saat.</p>

  <p>— &nbsp;&nbsp;&nbsp;Aaa, kuşkusuz, kaç para biliyor musun bu otuz iki saat,&nbsp;havadan?</p>

  <p>— &nbsp;&nbsp;&nbsp;Gitmeye niyetlisin galiba. Benim hiç mi hiç böyle bir isteğim yok.</p>

  <p>— &nbsp;&nbsp;&nbsp;Benim de yok. Ama uzak işte, kabul etmeliyiz. Hava yoluyla gitme şansımız da yok.</p>

  <p>— &nbsp;&nbsp;&nbsp;Eskiden bana hiç ülkeye dönmekten söz etmezdin.</p>

  <p>— &nbsp;&nbsp;&nbsp;Yine söz etmiyorum, yurttaş, öyle mi diyorum. Yani&nbsp;mangırın yoksa her şey ne karmaşık, öyle demek istiyordum.</p>

  <p>— &nbsp;&nbsp;&nbsp;Paris bedava, diye saymaya başladı. Tanıştığımız gün&nbsp;söyledin bana. Sokak kızlarını görmeye gitmek bedava, sevişmek bedava, ne kötü adamsın demek bedava, seni sevmemek bedava... Ne demeye Pola ile yattın sanki?</p>

  <p>— &nbsp;&nbsp;&nbsp;Parfüm sorunu, koku, dedi Oliveira köprü parmaklığına&nbsp;ilişerek. Aman ne ayin kokusu, kilise ayinlerinin, sinameki,&nbsp;mırra, işte o türden ne varsa, sahi, doğru söylüyorum bak!</p>

  <p>— &nbsp;&nbsp;&nbsp;Bizim kız gelmeyecek galiba bu akşam. Çoktan burada&nbsp;olmalıydı, hiç şaşmaz saatini.</p>

  <p>— &nbsp;&nbsp;&nbsp;Bazı bazı polis topluyor onları, dedi Oliveira, üst baş&nbsp;aramak için, öyle sanıyorum, ya da vurdumduymaz kent ırmağının kıyıcığında kafası rahat bir uyusun diye. Sokak takımı,&nbsp;hırsızdan beter bir skandaldir ha, onlara hiçbir şey yapamıyorlar, iyisi mi rahat bırakıyorlar.</p>

  <p>— &nbsp;&nbsp;&nbsp;Pola'dan söz etsene sen. Bu arada, beklerken de seninki&nbsp;geliverir bakarsın.</p>

  <p>— &nbsp;&nbsp;&nbsp;Akşam bastırıyor, Amerikalı turistler otellerini düşünüyorlar, ayakları üstünde duracak halleri kalmamıştır, bir yığın&nbsp;saçma sapan şey satın almışlardır, tam takım Sade, Miller'lar,&nbsp;<span style="font-weight:bold;font-style:italic;">Onze mille verge'</span>ler, sanat fotoğrafları, açık saçık gravürler, Sagan lar, Buffet'ler, neler neler daha. Manzaraya bak, köprünün&nbsp;öte yakasında ne hallere giriyor. Pola'yı da rahat bırak, anlatılacak, konuşulacak şeyler değil bunlar. Bak, bak ressam sehpasını katlıyor, durup da bakacak kimsesi yok. Ne güzel, ne açık&nbsp;seçik görülüyor her şey buradan, bütün çevre; havaya bak, şurada koşup duran kırmızı giysili kızın saçları gibi yıkanmış.</p>

  <p>— Pola'dan söz et bana, diye yineledi la Sibylle, elinin tersiyle omzuna pat pat vurarak.</p>

  <p>— Fazlaca açık saçık olur, inan çok açık saçık şeyler. Hoşuna gitmez.</p>

  <p>— Ama bizden söz ediyorsundur ona.</p>

  <p>— Hayır, bir-iki sözle, genel çizgileriyle yalnızca. Ne anlatabilirim ki ona? Pola yok, yok ki, biliyorsun. Nerede peki, göster bana onu.</p>

  <p>— Laf cambazlığı bu, dedi Etienne'le Ronald arasındaki konuşmalardan bir şeyler elde eden la Sibylle. Burada değil şu&nbsp;an belki ama Dauphine Sokağı'nda, eminim bundan.</p>

  <p>— Dauphine Sokağı nerede hani, dedi Oliveira. Bak işte bizimki geliyor. Bak hele, bak hele, pek de güzel giyinmiş, süse püse bak. Göz kamaştırıyor.</p>

  <p>Sokak kızı, basamakları iniyordu, üstündeki bir yığın öteberinin ağırlığı altında bir o yana, bir bu yana salına salına, koca mantonun altından lime lime pardösü kolları, delik deşik eşarplar, çöplüklerden toplanmış pantolonlar çıkıyordu ortaya,&nbsp;hatta paslı, kapkara bir tomar tel, rıhtıma vardığında, kâh içini&nbsp;çekiyor, kâh böğürür gibi sesler çıkarıyordu. Nasıl olduğu anlaşılmaz bir beden üstüne yığılmış olmalıydı üst üste gömlekler, ve hatta teni, birilerinin verdiği bluzlar, var mı yok mu belirsiz göğüsleri tutan bir mintan, üstüne iki, belki üç, belki dört&nbsp;giysi daha, tam bir gardırop, dahası en üstte kol ağızları yarı&nbsp;yarıya yırtık bir erkek ceketi, emzik halkasıyla tutturulmuş bir&nbsp;eşarp ve akıl almaz türden, sarıya boyalı saçlarında uçucu gibi&nbsp;gözüken yeşil şifon bir türban, bir yanından sarkmış halde.</p>

  <p>— Ne güzel olmuş, dedi Oliveira, köprü altının tüm erkeklerini baştan çıkarmaya geliyor.</p>

  <p>— &nbsp;&nbsp;&nbsp;Görüyorsun ki âşık, dedi la Sibylle. Dudaklarına bak, gözlerine ne çok far sürmüş. Ya rimeline ne demeli, tüpte ne varsa sürmüş.</p>

  <p>— &nbsp;&nbsp;&nbsp;Grock'a benziyor, daha bir kötüsü ama. Ya da Ensor'un&nbsp;çizdiği bazı kafalara. Harika. İyi de, sevişmeyi nasıl beceriyor&nbsp;acaba, bu ikisi? Aralarında bunca uzaklık varken seviştiklerini söyleyemezsin ya?</p>

  <p>— &nbsp;&nbsp;&nbsp;Sens Oteli yakınlarında bir köşe var, orada toplanıyorlar. Polis görmezden geliyor. Bayan Leonie söyledi bana, aralarında mutlaka bir polis olurmuş, işte o sıralar gizli kapaklı ne&nbsp;varsa dökülürmüş ortaya. Sokak takımı ve hırsızlar konusunda çok şey bilirlermiş...</p>

  <p>— &nbsp;&nbsp;&nbsp;Hırsız, söze bak, dedi Oliveira. Evet kuşkusuz bir şeyler&nbsp;biliyorlardır ucundan bucağından. Toplumsal sınırdalar, huninin üst ağız kenarında. Mirasyediler ve rahipler konusunda da&nbsp;çok şey biliyor olmalılar. Giyinip kuşandıkları çöplüklerine bir göz atmak yeter.</p>

  <p>— &nbsp;&nbsp;&nbsp;Bak işte adam geldi, şarapçı. Onu hiç bu kadar sarhoş&nbsp;görmemiştim. Zavallı kadın, nasıl da bekliyor bak, partalını yere koydu elini ona sallamak için, ne de heyecanlı.</p>

  <p>— &nbsp;&nbsp;&nbsp;Sens Oteli ya da başka bir yer, nerede olursa olsun, ben&nbsp;bu işi nasıl becerdiklerini soruyorum, diye mırıldandı Oliveira.&nbsp;Nasıl bu giysi yığını altında. Hava biraz ısınsa bile, çıkara çıkara bir-iki bir şey çıkarır, ama altında beş-altı kat var daha, çamaşır dediklerinizi saymazsak. Düşünsene bir, üstelik bilemediğin bir yerde ne yaparsın? Adama gelince daha kolay, pantolon yani, ne de olsa daha kolay.</p>

  <p>— &nbsp;&nbsp;&nbsp;Soyunmazlar ki, dedi la Sibylle. Polis o kadarına zaman&nbsp;bırakmaz. Yağmur da bastırmıştır, düşünsene. Köşe bucak saklanırlar, şu belirsiz köşeler var ya, çukur, delik, çevresinde moloz yığını olan; işçiler, şişeler, çöpler atarlar oraya. Onlar ayakta&nbsp;sevişirler, ayakta becerirler bu işi.</p>

  <p>— &nbsp;&nbsp;&nbsp;Bu kadar giysiyle mi? Olmaz, akıl alır şey değil! Şu&nbsp;adam onu hiç çıplak görmedi mi demek istiyorsun. İğrenç be.</p>

  <p>— &nbsp;&nbsp;&nbsp;Baksana birbirlerini ne çok seviyorlar, ne güzel bakıyorlar birbirlerine.</p>

  <p>— &nbsp;&nbsp;&nbsp;Ne demezsin, adamın gözlerinden şarap akıyor. Birazcık tanen karışık, on derecelik sevgi, şefkat.</p>

  <p>— &nbsp;&nbsp;&nbsp;Birbirlerini seviyorlar Horacio, seviyorlar diyorum sana.&nbsp;Kadının adı Emmanuelle, taşradan gelmiş, piçmiş, mavnayla&nbsp;gelmiş Paris'e, rıhtımlarda kalakalmış. Hüzünlü olduğum bir&nbsp;gece konuştuk onunla. Çok kötü kokuyor, rezalet, bir süre sonra dayanamayıp çekip gitmek zorunda kaldım. Ne sordum ona&nbsp;biliyor musun? Çamaşırını nasıl değiştirdiğini. Ne saçma bunu&nbsp;sormak. Çok iyi bir kadın ama az deli değil ha, o gece parke taşlarında renk renk çiçekler gördüğünü sanıyordu, tek tek adlarını sayıyordu.</p>

  <p>— &nbsp;&nbsp;&nbsp;Ophelia gibi, dedi Horado. Doğa, sanata öykünüyor.</p>

  <p>— &nbsp;&nbsp;&nbsp;Ophelia kim?</p>

  <p>— &nbsp;&nbsp;&nbsp;Bağışla, ukalanın biriyim ben. Eee, ne yanıt verdi sana&nbsp;çamaşırını değiştirme konusunda.</p>

  <p>— &nbsp;&nbsp;&nbsp;Gülmeye başladı ve yarım litre kırmızıyı dikti kafaya.</p>

  <p>Son kez çamaşır gibisine bir şey değiştirdiğinde, alttan çıkarmış öyle lime lime olmuş ki çekince dökülmüş. Kışın çok üşürlermiş, ne bulurlarsa giyerlermiş.</p>

  <p>— &nbsp;&nbsp;&nbsp;Aman, hastabakıcı olmak istemezdim, bir sedyede onu&nbsp;önüme getirsinler istemezdim gecenin bir vakti. Bu da öbürleri&nbsp;gibi bir önyargı bende. Toplumun katmanları, kıvrımları var.&nbsp;Susadım, Sibylle.</p>

  <p>— &nbsp;&nbsp;&nbsp;Pola'ya git, dedi, bir yandan da sokak kızına bakan la&nbsp;Sibylle, erkek arkadaşıyla birbirlerini okşuyorlardı köprü altında. Bak şimdi dansa başlayacak; bu saatte hep dans eder, birazcık oynar zıplar.</p>

  <p>— &nbsp;&nbsp;&nbsp;Ayı gibi be.</p>

  <p>— &nbsp;&nbsp;&nbsp;Çok mutlu çok, dedi la Sibylle, yerden beyaz bir taş aldı&nbsp;dikkatle baktı.</p>

  <p>Horacio taşı elinden kaptı ve yaladı. Tuz ve taş tadındaydı.</p>

  <p>— &nbsp;&nbsp;&nbsp;Benim o, dedi la Sibylle, elinden almak istedi.</p>

  <p>— &nbsp;&nbsp;&nbsp;Ama o benim ellerimdeyken başka bir renk alıyor baksana. Benimle ışıyor, sanki.</p>

  <p>— &nbsp;&nbsp;&nbsp;Ama benim yanımda taş, yaşamından daha hoşnut. Ver&nbsp;onu bana, benim o.</p>

  <p>Birbirlerine bakakaldılar. Pola, evet Pola.</p>

  <p>— &nbsp;&nbsp;&nbsp;Harika, dedi Oliveira. Eninde sonunda aynı konuya dönüyoruz yeniden. Ne aptalsın sen yavrucuğum, bir bilsen ne sakin uyurdun yatağında.</p>

  <p>— &nbsp;&nbsp;&nbsp;Tek başıma uyumak, neresi iyi bunun. Görüyorsun ki&nbsp;ağlamıyorum. Konuş sen konuş, ağlamayacağım. Ben onun gibiyim, şu serseri kadın gibi, bak nasıl da oynuyor, baksana, ay&nbsp;gibi, bir dağ ağırlığında belki, ama dans ediyor, uyuz, tamam,&nbsp;ama oynuyor. Bu da kendini anlatmanın bir başka yolu. Bana taşımı ver.</p>

  <p>— Al, al, "seni seviyorum" demek ne zor, hele şimdi ne zor.</p>

  <p>— &nbsp;&nbsp;&nbsp;Altına karbon kâğıdı koyar, bir kopyasım sunuverirsin bana da, olur biter.</p>

  <p>— &nbsp;&nbsp;&nbsp;İki kartal gibi konuşuyoruz, dedi Horacio.</p>

  <p>— &nbsp;&nbsp;&nbsp;Amma komik, dedi la Sibylle. Bu kadar çok istiyorsan&nbsp;biraz daha kalabilir sende, kadın oynamasını bitirene dek kalsın.</p>

  <p>Taşı avuçları içine alarak ve yeniden yalayarak:</p>

  <p>— &nbsp;&nbsp;&nbsp;Peki, dedi Horacio. Ne demeye Pola'dan söz edecekmişiz, neden gerekli bu? Hasta ve yalnız biri, onu görmeye gidiyorum, evet sevişiyoruz da, ama yeter artık be, onu böyle sözcüklere aktarmak istemiyorum. Seninle konuşuyor olsam bile.</p>

  <p>— &nbsp;&nbsp;&nbsp;Emmanuele suya düşecek, heriften de sarhoş o.</p>

  <p>— &nbsp;&nbsp;&nbsp;Yoo, her zamanki gibi iğrenç biçimde son bulacak, dedi&nbsp;Horacio, yaslandığı parmaklıktan doğrularak. Bak, ciddi makamla yaklaşıyor, otoritenin suçlu temsilcilerinden biri, görüyor musun? Çok hüzün verici, haydi kalk gidelim. Zavallı dans&nbsp;etmek istiyorsa peki n'olacak?</p>

  <p>— &nbsp;&nbsp;&nbsp;Yukarıdaki de salt kuralcı, görüyordur herhalde, sahip&nbsp;çıkmaya mı utanıyor ne. Eğer bir yerde karşılaşırsan onunla&nbsp;bas kıçına tekmeyi.</p>

  <p>— &nbsp;&nbsp;&nbsp;Olur, hay hay, sen de bağışlarsın beni, bacağım bazen&nbsp;tekme atınca rahatlıyor, hele şu Stalingrad cephesinde aldığım yaradan sonra.</p>

  <p>— &nbsp;&nbsp;&nbsp;Dikkat, dersin, bir de asker selamı çaktın mı...<br /></p>

  <p>— &nbsp;&nbsp;&nbsp;Amma da selam çakarım haa, inanma, inanma, eh kışlada öğretmediler değil. Haydi gel bir şeyler içelim. Geriye dönüp bakmak istemiyorum. Duyuyor musun polisin küfürlerini? Pis aynasız. Şu tekmeyi onun kıçına bassam olmaz mı? Bütün sorun orada. Ey Arjuna, akıl ver bana. Üniformalar altında&nbsp;sivillerin yüz karası bir koku var. Hodetto. Gel, gidelim buradan, bize ne, bir kez daha bize ne. Senin Emmanuele'inden daha pisim ben, yüzlerce yılın yağı, kiri, <span style="font-weight:bold;font-style:italic;">Persil ile daim beyaz</span>, temizleme tozu gerek, şekerim, kozmik sabun tozları. Güzel sözcükleri sever misin sen? Selam Gaston.</p>

  <p>— Merhaba baylar-bayanlar, dedi Gaston. Her zamanki gibi iki susuz beyaz mı?</p>

  <p>— Her zamanki gibi dostum, her zamanki gibi, içinde Persil de olsun.</p>

  <p>Gaston başını iki yana sallayarak gitti. Oliveira, la Sibylle'in elini aldı eline, özenle parmaklarını saydı bir bir. Sonra taşı elinin ayasına koyup tek tek kapadı üstüne parmakları, en üstüne de bir öpücük. Gözlerini kapamıştı, orada değildi sanki,&nbsp;yoktu. "Numaracı seni," diye düşündü la Sibylle, yumuşamıştı.</p>

  <p style="text-align: right;"><a href="../Text/Section0071.xhtml">(-64)</a><br /></p>
</body>
</html>
