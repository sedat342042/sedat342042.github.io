<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;">58</h1>

  <p>— &nbsp;&nbsp;&nbsp;Gelmekle ne iyi ettin, dedi Gekrepten, <b><i>m</i></b><span style="font-weight:bold;font-style:italic;">ate</span>'yi kavanoza&nbsp;koyarken. Burada çok daha iyisin, üstelik bir de oranın kendine&nbsp;özgü havası, ne demezsin ya. İki-üç gün dinlenmelisin.</p>

  <p>— &nbsp;&nbsp;&nbsp;Pek tabii canım, dedi Oliveira. Düşündüğünden de beter. Böreklerin harika!</p>

  <p>— &nbsp;&nbsp;&nbsp;Hoşuna gitmesine sevindim, ne kadar sevindim bilemezsin. Ama çok yeme, hazımsızlık yapar.</p>

  <p>— &nbsp;&nbsp;&nbsp;Hiç de değil, yemene bak sen, dedi Ovejero, bir sigara&nbsp;yaktı sonra. Bu gece iyi bir uyku çekin, hatta biraz poker,&nbsp;as'lar...</p>

  <p>— &nbsp;&nbsp;&nbsp;Kıpırdamasana, dedi Talita. İnanılır gibi değil, yerinde&nbsp;duramaz mısın sen.</p>

  <p>— &nbsp;&nbsp;&nbsp;Benim karıcığım bu işe karşıdır, dedi Ferraguto.</p>

  <p>— &nbsp;&nbsp;&nbsp;Bir börek daha alsana.</p>

  <p>— &nbsp;&nbsp;&nbsp;Ona sadece meyve suyu verin, dedi Ovejero.</p>

  <p>— &nbsp;&nbsp;&nbsp;Tıp doktorlarının ulusal işbirliği ve...</p>

  <p>— &nbsp;&nbsp;&nbsp;Alay etmesenize, yarın sabaha kadar hiçbir şey yemeyin, dedi yeniden Ovejero.</p>

  <p>— &nbsp;&nbsp;&nbsp;Bak şu çok tatlı.</p>

  <p>— &nbsp;&nbsp;&nbsp;Uyumaya çalış biraz, diye söze karıştı Traveler.</p>

  <p>— &nbsp;&nbsp;&nbsp;Remorino kapıda bekliyor, 18 numaranın gelip onu rahatsız etmemesi için, bıkmış usanmış elinden, durmadan tabancalı zımbadan mı, bir tabancadan mı ne söz ediyormuş.</p>

  <p>— &nbsp;&nbsp;&nbsp;Eğer uyumak istiyorsan, panjurları kapat, dedi Gekrepten, böylece Don Crespo'nun radyosunu duymazsın.</p>

  <p>— &nbsp;&nbsp;&nbsp;Yoo, bırak, dedi Oliveira. Plak çalıyor, bak, Gardel hem.</p>

  <p>— &nbsp;&nbsp;&nbsp;Saat beş olmuş, dedi Talita. Biraz uyumaz mısın?</p>

  <p>— &nbsp;&nbsp;&nbsp;Başındaki ıslak bezi değiştir, iyi gelir, dedi Traveler.</p>

  <p>— &nbsp;&nbsp;&nbsp;<span style="font-weight:bold;font-style:italic;">Mate</span> bozulmuş artık, iyi değil, gidip Noticias Grâficas alayım mı?</p>

  <p>— &nbsp;&nbsp;&nbsp;Nasıl istersen, bir paket de sigara.</p>

  <p>— &nbsp;&nbsp;&nbsp;Gece iyi uyuyamamış, dedi Traveler, bu gece de böyle&nbsp;sürer mi ki, Ovejero dozu iki katına çıkardı ama.</p>

  <p>— &nbsp;&nbsp;&nbsp;Sen iyice bir dinlen canım, ben hemen dönerim. Akşama pirzolaya ne dersin?</p>

  <p>— &nbsp;&nbsp;&nbsp;Biraz da russalatası, dedi Oliveira.</p>

  <p>— &nbsp;&nbsp;&nbsp;Soluk alışı daha bir iyi, dedi Traveler.</p>

  <p>— &nbsp;&nbsp;&nbsp;Sütlaç da yaparım, dedi Gekrepten, geldiğinde benzin sapsarıydı.</p>

  <p>— &nbsp;&nbsp;&nbsp;Tramvay çok kalabalıktı da ondan, dedi Oliveira, tramvayın dışında gitmek nasıldır bilir misin, platformunda yani,&nbsp;sabahın sekizinde, üstelik berbat bir sıcaklık varken.</p>

  <p>— &nbsp;&nbsp;&nbsp;Uyuyabileceğine gerçekten inanıyor musun Manou?</p>

  <p>— &nbsp;&nbsp;&nbsp;Benim ne sandığıma bağlı bu, evet, dedi Traveler.</p>

  <p>— &nbsp;&nbsp;&nbsp;Haydi madem çıkıp müdürü görelim, bizi kapıya koyacaklardır.</p>

  <p>— &nbsp;&nbsp;&nbsp;Karım bu işe çok karşı, altüst oldu, dedi Ferraguto.</p>

  <p>— &nbsp;&nbsp;&nbsp;Bu ahlaksızlık da ne demek oluyor bakalım, diye haykırdı Couca.</p>

  <p>— &nbsp;&nbsp;&nbsp;Salak herifler, ikisi de salak, dedi Ovejero.</p>

  <p>— &nbsp;&nbsp;&nbsp;Böylesi yeryüzüne gelmemiştir, dedi Remorino. Çok sık&nbsp;görülmez!</p>

  <p>— &nbsp;&nbsp;&nbsp;Sahiden de heftpistol'e gerek duymuyor mu dersiniz,&nbsp;diye atıldı 18 numara.</p>

  <p>— &nbsp; &nbsp;Çabuk odana, çabuk, yoksa lavman yaptırırım bak, dedi Ovejero.</p>

  <p>— &nbsp;&nbsp;&nbsp;Köpeğe ölüm, dedi 18 numara. Köpeğe ölüm!</p>

  <p style="text-align: right;"><a href="../Text/Section0138.xhtml">(-131)</a><br /></p>
</body>
</html>
