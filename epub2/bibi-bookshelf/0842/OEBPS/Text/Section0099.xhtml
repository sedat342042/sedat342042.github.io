<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;">92</h1>

  <p>Şimdi anlıyordu, arzunun en yüksek yerindeyken dalga tepeciğinin beyaz köpüklü noktasına dalmasını da, kanın damarlarda masalsı gümbürdeyişi arasından geçivermesini de bilememişti. La Sibylle'i sevmek, açıklanması beklenmeyen türden bir ayin gibi olmuştu. Bir ayin. Sözcükler ve ardından gelen&nbsp;edimler, yenilikler türetici bir tekdüzelik içinde süregidiyordu;&nbsp;hayal dünyasında, tarantulaların ay ışığındaki dansı ve yankılar çıkaran yapışkan el devinimleri. Ve her zaman da başka olsun istemişti, o, bu neşeli sarhoşluktan bunu bekliyordu, bir&nbsp;uyanış gibi, kaldıkları otelin duvar kâğıtlarında olsun, edimlerinin devingenliğinde daha net bir görüntü kendini sınırlayıp&nbsp;beklemenin her tür olasılığı yok ettiğini anlamak istemeksizin,&nbsp;sanki dar ve tutuk bir şimdiki zamana, yaşanan ana, önceden&nbsp;mahkûm ediyormuşçasına, evet. La Sibylle'den Pola'ya pat diye geçivermişti, ne la Sibylle'i, ne kendini suçlamaksızın, Fola' nın kulağını uyaran la Sibylle adıyla okşamaksızın. Pola ile&nbsp;tam bir bozgun, başarısızlık olmuştu eni sonu, sayısız başarısızlıklar art arda gelmişti, kaybedilmesi gereken ama boşuna oynanan bir oyun, oysa la Sibylle'e hınç duymaya başlıyordu o sıralar, ağzının kıyıcığında şafak kokulu sigara izmariti ile hamursu bir bilinç, öyleydi, biçim almamış hamur. Bu nedenle&nbsp;götürdü Pola'yı Valette Sokağı'ndaki o aynı odaya, kapıdaki&nbsp;aynı yaşlı kadını buldular, onları anlayışla selamladı, böylesi&nbsp;pis zamanda başka ne yapılabilirdi ki? Hep aynı, çorba kokusu,&nbsp;aynı çürümüşlük ve eskilik kokan oda, ama halıdaki mavi leke temizlenmişti ve yeni lekeler düşsün diye yer açıyordu insana sanki.</p>

  <p>— &nbsp;&nbsp;&nbsp;Neden burası, dedi Pola, şaşırmıştı. Sarı örtülü yatağa&nbsp;bakıyordu, küf kokulu, süklüm püklüm odaya, tavandan sarkan pembe püsküllü abajura...</p>

  <p>— &nbsp;&nbsp;&nbsp;Burası ya da başka yer, ne önemi var?</p>

  <p>— &nbsp;&nbsp;&nbsp;Eğer para idiyse derdin, söyleseydin sevgilim.</p>

  <p>— &nbsp;&nbsp;&nbsp;Eğer içini bulandırıyorsa gideriz başka yere canım benim.</p>

  <p>— &nbsp;&nbsp;&nbsp;Hayır iğrenmiyorum. Çirkin sadece. Belki de...</p>

  <p>Anlamaya, kavramaya çalışıyormuş gibi gülümsüyordu.</p>

  <p>Belki de... Eli elini buldu aynı anda, yatak örtüsünü kaldırırken. Ve tüm öğleden sonrası o gün, bir başka kez daha, nice başkaları arasında bir kadın daha, bedeninin yergili ve coşkulu&nbsp;bir tanığı oldu, aralarında geçen törensi olay karşısında kâh&nbsp;coşkulu, kâh bozgun... Bilmeksizin la Sibylle'in düzenine alışmıştı, ama işte birden bir başka deniz, yeni bir deniz, yepyeni&nbsp;bir çalkantı onu otomatik devinimlerden koparıp alıyor, hayaletiymişçesine yakaladığı yalnızlığını belli belirsiz yüzüne vuruyor gibiydi. Bir ağızdan ötekine geçmenin, gözleri kapalı,&nbsp;elin uyuyakaldığı, boyun çukurunu aramanın ve hükümlerin&nbsp;daha farklı, alt kısmının daha kalın, öpmek veya ısırmak için,&nbsp;eğilip bükülen, doğrulan bir gerginliği duyumsamanın verdiği&nbsp;rahatlık, mutluluk ve düş kırıldığı. Bedeninin her anı alışık olmadığı bambaşka bir tadm güzelliğiyle karşı karşıya, biraz daha fazla uzanmak zorunda kalmak, ağzını bulmak için başını&nbsp;eğmek -oysa eskiden ağız hemen yakınındaydı, dudak dudağa&nbsp;ikisi- daha bir biçimli kalçaları okşamak, uyarmak, karşılığını&nbsp;beklemek, ama alamamak sonunda, dalgın dalgın yinelemek&nbsp;ısrarla, sonunda her şeyi yeniden keşfetmek gerektiğinin, kesin&nbsp;ve belli bir kuralın olmayıp, anahtarların ve şifrelerin yeniden&nbsp;düzenlenmesi gerektiğinin, ama bu kez farklı olup bir başka&nbsp;yanıt vereceğinin farkına varmak. Ağırlık, koku, gülüşlerin rengi, tonu; can yakmalar, ağırdan almalar, telaşlanmalar, her şey&nbsp;aynı olduğu halde, hiçbiri karşılığına tamı tamına uymamakta,&nbsp;aşk kendini oyunla bulmakta, sarmal çıkışında yeniden yeniden aynı başlangıca varmak için uzaklaşmaktadır, göğüsler farklı söyler türkülerini, dudaklar uzaktan öper gibi daha derinden kavrar öperken ve birden, öfkenin ya da sıkıntı gibisine&nbsp;bir şeylerin varolduğu yerde, salt oyun, inanılması güç bir sevinç, ya da tam tersi, eskiden uykunun bastırdığı, aptalca şeyler gevelendiği anlarda, şu an oyun var; bir gerilim, ulaşılamaz&nbsp;bir şey ama dimdik sıçramayı, hazır olmayı zorunlu kılan, bastırılamaz bir kudurganlık gibisine bir şeyler var. Yalnızca zevk,&nbsp;o nokta yüce kanadıyla vurduğu anda aynıdır, ikisinde de aynı;&nbsp;eskisi de yenisi de; dünya patlayıp paramparça oldu ve yeniden parmak parmak, tek tek, dudak dudak, gölge gölge toplamak, adlandırmak gerek.</p>

  <p>İkinci kez Dauphine Sokağı'nda, Pola'nın odasında oldu. Bazı konularda, bulacağı şeyler hakkında bir fikri olabilseydi, ama yoktu, gerçeklik beklediğini çok çok aştı. Her şey yerli yerindeydi, her şey için bir yer vardı burada. Çağdaş sanat tarihi&nbsp;kartpostallarla anlatılmıştı: bir Klee, bir Poliakoff, bir Picasso&nbsp;(açık yürekli ve alçakgönüllüce), bir Manessier, bir Fautrier.&nbsp;Uygun aralıklarla sanatçı elinden çıkmış gibi çivilenmişler duvara. Merdivensi sıralanışta Signoria'nın&nbsp;<span style="font-weight: bold; font-style: italic;">David'i</span> bile pek kötü&nbsp;değil öyle, gözü rahatsız etmiyor. Bir şişe pernod, bir başka&nbsp;konyak şişesi. Karyolada Meksika pançosu yayılır, Pola bazen&nbsp;gitar çalar, Amerika'nın yüksek tepelerinden bir aşk anısı. Pola,&nbsp;Michele Morgan'a benziyor ama tam bir esmer Pola. İki etajer&nbsp;var, raflarında yeniden, yeni baştan okunmuş sayfa kenarlarına&nbsp;notlar alınmış Durrell'in <span style="font-weight: bold; font-style: italic;">Dörtlüsü</span>, Dylan Thomas'ın çevirisiyle,&nbsp;kırmızı dudak boyası lekesi içinde <span style="font-weight: bold; font-style: italic;">Two Citıes</span>'in bazı sayıları,&nbsp;Christiane Rochefort, Blondin, Nathalie Sarraute (kesik değil)&nbsp;birkaç sayı <span style="font-weight: bold; font-style: italic;">N.R.F.</span> Geriye ne kalmışsa yatağın çevresinde önemine göre yer almış. Pola bir süre, intihar etmiş bir kız arkadaşını anımsayıp ağladı (fotoğraflar, fotoromanlardan koparılmış&nbsp;bir sayfa, unutulmuş bir çiçek). Neden sonra alıştı Oliveira&nbsp;onun kendini kötülüğe eğilimli biri gibi göstermesine, dostluk&nbsp;voluna ilkin onun sapmasına şaşmadı ve gece, onları yerini&nbsp;ağır ağır yosunlu sulara bırakan kumlarıyla bir plajda hayal kırıklığı içinde buluverdi karanlık. İlk kez ona Polaris adını taktı&nbsp;oyun olsun diye, sonra hoşuna gitti, Pola birkaç kez yineledi.&nbsp;Pola, Paris'teyken dudaklarını ısırdı Oliveira'nın, sanki özümlüyordu bu adı, bu ada yaraştığını göstermek Pola de Paris,&nbsp;Paris'te Pola, Pola'nın Paris'i, neonların yeşilimsi ışığı sarı rafya&nbsp;perdede bir yanıp bir sönüyordu, Pola Paris, Pola Paris, çıplak&nbsp;kent bu kadın, cinsiyeti rafya perdenin pıt pıt atması, kıpranmasıyla uyum sağlıyor Pola Paris, Pola Paris, her deyişle daha&nbsp;bir kendinin oluyor bu ad, göğüsleri hiç şaşmıyor buna, okşanan karnı, yuvarlaklığı, eninde sonunda sınıra varmanın verdiği hafif şaşkınlık, çoktan ağzını bulmuş bile, biliyor bu ağzı Oliveira, dili daha küçük, daha sivri, tükürük daha az, dişleri ayrık değil, her an giriversin diye tütün ve konyak kokulu ılıcık&nbsp;her kıvrıma dalıversin diye açılan dudaklar.</p>

  <p style="text-align: right;"><a id="bookmark5"></a><a href="../Text/Section0110.xhtml">(-103)</a><br /></p>
</body>
</html>
