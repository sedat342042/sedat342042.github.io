<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;">5</h1>

  <p>ilk kez Valette Sokağı'nda bir otelde olmuştu; oralarda bir yerlerde dolaşıyorlardı başıboş, amaçsız, her kapı altında dura&nbsp;dura. Yemekten sonra gelen yağmur kötü gelir hep, buz gibi&nbsp;soğuk; tozutan yağmura karşı bir şeyler yapmak gerekiyordu,&nbsp;bu ıslak kauçuk kokan yağmurlara karşı; la Sibylle birden iyice&nbsp;yapıştı Oliveira'ya, sımsıkı, aptal aptal bakakaldılar birbirlerine, OTEL, yaşlı kadın bürosundan selamladı onları, anlayışlı&nbsp;kadındı, böyle pis bir havada başka ne yapılırdı ki? Tek bacağını sürüyerek yürüyordu, onu her basamakta durup, sağlam bacağından daha kaim olan hasta bacağını yukarı çekerken görmek ve bunu ta dördüncü kata dek izlemek sıkıcıydı. Cıvımış&nbsp;et kokuyordu kadın, çorba kokuyordu; koridordaki halıya biri,&nbsp;mavi bir sıvı dökmüştü, uçuşan kanatları andıran biçimler&nbsp;oluşturmuştu yerde. Odanın iki penceresi vardı, kırmızı perdeleri tekrar tekrar elden geçmiş, yamalar vurulmuştu; sarı örtülü&nbsp;yatağa dek ulaşan ıslak, uçarı bir ışık sızıyordu, melek gibi tıpkı. La Sibylle, pencerenin yanında durmuş, sokağa bakar gibi&nbsp;yaparak edebiyat parçalamıştı saf saf, bu sırada Oliveira kapıyı&nbsp;kilitliyordu. Bu işlerin düzenli bir şeması, planı olmalıydı la&nbsp;Sibylle'in kafasında, ya da hep acaba böyle mi dönerdi bu işler;&nbsp;çanta masanın üstüne konur, sigara aranır, sokağa bakılır, dumanı içine çeke çeke sigara içilir, gözünü halıya dikip düşünceye dalınır, sonra bekleyiş, her duruma göre mutlak beklenirdi,&nbsp;üstün rolünü oynayabilmesi için gereken zamanı erkeğe kazandırmak, öncelik tanıyıp girişimde bulunmasını sağlamak. Bir konusu edildi, sonra herşeye karşın ikiside gülmeye başlamışlardı, çok saçmaydı, çok. Yatağın üstündeki sarı pikeyi duvara savurmuşlardı, biçimsiz bir kukla gibi görünüyordu düştüğü yerde.</p>

  <div>
    <p>Kapıları, lambaları, perdeleri, yatak örtülerini kıyaslama alışkanlığı edindiler sonra. Filan semtteki odalar, falan semttekilerden daha iyiydi, şu semttekilerin hiç mi hiç iyi yanı yoktu,&nbsp;mutlak bir şeyler olurdu, yan odadan duvara vurma sesleri gelirdi, borulardan hırıltılar... Oliveira bu anlardan yararlanarak&nbsp;ona Troppmann'ın öyküsünü anlatır, la Sibylle de kolları arasında dinlerdi. Turgenyev'in romanını okuması gerekirdi, iki&nbsp;yıldır okuması gerektiği söylenen yığınla kitap vardı, inanmak&nbsp;güçtü, ama vardı (neden iki yıl?), bir başka zaman Petiot sözkonusu edildi, sonra Weidmann, sonra Christie, otel ortamı onlara cinayetlerden söz etme isteği de veriyordu, ama la Sibylle bazen ciddi bir havaya bürünüp, gözlerini tavana dikerek, gerçekten de Etienne'in dediği gibi Siena Okulu'nun bu denli önemli olup olmadığını, biraz para biriktirip bir pikap ve Hugo Wolf'un plaklarını satın alıp alamayacaklarını soruyordu, birden sözünü bir yerde kesip bölük pörçük ezgilerini mırıldandığı, ah niye unuttum ki diye öfkelendiği şarkılardı. Oliveira, la Sibylle'le sevişmekten hoşlanıyordu, çünkü bu kadın için bundan daha önemli bir şey yoktu; üstelik anlaması güç biçimde, hazdan da öteye gidiyor, bazen Oliveira'ya katılarak, ona yapışarak, neredeyse tırnaklarını geçirerek, umutsuzca, iyice uzatarak süreyi, işte o an uyanış gibi bir şeydi, gerçek adını sanını bilmek, ne olduğunu öğrenmek gibi bir şey; sonra ışıklı-gölgeli bir zaman parçasına bırakırdı kendini, la Sibylle, bayılırdı bu ana Oliveira, çünkü güven duymazdı hiç yetkinliklere, oysa la Sibylle anılarına dönünce acılarıyla baş başa kalıyor, acı çekiyordu gizli gizli, düşünsün düşünmesin fark etmez, böylesi anlarda onu uzun uzun öpmek, adını fısıldamak, yeniden o ana çağırmak onu, yeni oyunlara çekmek gerekirdi, o da yeniden uzlaşmış halde, unutup her şeyi, erkeğinin altında yeniden büyür, uzar, genişler ve alıp uzaklara götürürdü onu, hayvanca sesler çıkararak, gözleri baygın, parmakları kesilmiş bir halde, bir dağın yamacından yuvarlanan mitolojik ve acayip bir heykel gibi, zamana tırnaklarıyla yapışıp, sarsılmalar, bitip tükenmek bilmeyen boğuk sızlanmalar ve iniltiler zamanı uzatarak, &nbsp;yırtarcasına, kendini ona verirdi. Bir gece dişlerini Oliveira'nın&nbsp;omzuna geçirdi, kanatıncaya kadar ısırdı, kendinden geçmiş&nbsp;bir halde yan dönmüştü Oliveira, işte o an gizli, sessiz ve karmaşık bir anlaşma oldu aralarında, la Sibylle'in onun eliyle ölmek isteğini hissetti Oliveira, ondan bekliyordu evet, la Sibylle'deki gizli, karanlık bir yan, bir varlık, yok olmak, ortadan&nbsp;kalkıvermek istediğini bildiriyordu, ağır ağır öldüren son kılıç&nbsp;darbesini sırtına indirmesini söylüyordu, sırtından yıldızlar fışkıracaktı, her tür soruya ve dehşete imkân veriyordu. İlk kez&nbsp;kötü ve sert davrandı la Sibylle'e karşı, kendi çevresinde döndü, kabaca davranarak döndürdü onu, bir Pasiphae<a href="#senol1" id="mehmet1"><sup>1</sup></a>&nbsp;gibi, bir&nbsp;oğlana sahip olur gibi sahip oldu, sonra ters çevirip yeniden&nbsp;yeniden daldı ona, kederli bir fahişeymiş gibi, her isteğine boyun eğmesi için zorladı, ayağa kaldırdı onu, kan sızan kollarıyla tuttu onu, menisini ağzına bıraktı, yutmasını isteyerek; ağzında kaydı, <span style="font-weight: bold; font-style: italic;">Logos'</span>a<a id="footnote11"></a><sup><a href="#senol2" id="mehmet2">2</a>&nbsp;</sup>meydan okur gibiydi. Göbeğinin hemen&nbsp;altını emdi, sağrısını emdi; sonra yüzüne döndü yeniden, ovalamak, üstünde ezilmek için, bir erkeğin kadına anlatabileceği&nbsp;en yüce şükran duygularıyla, teniyle, kıllarıyla, akan salyasıyla&nbsp;ve inlemelerle azdırarak kadınını, tüm gücünü kullanarak son&nbsp;damlasına dek boşaldı içine, sonra da fırlatıp attı kadını yastığa. La Sibylle, otel odasının karanlığında yanan sigarasının aydınlığındaki yüzüne yaslamış yüzünü, zevkten ağlıyordu.</p>
  </div>

  <p>Neden sonraydı, biraz korku duydu, la Sibylle kendini dolu dolu doymuş sanmasındı, oyunla, özveriye varmasındı, 'hakkımdı bu' demesindi. Özellikle de teşekkürün en ince, en&nbsp;üstün biçiminden ürküyordu; şükran duygusunun açlığa dönüşmesinden, aç bir sevecenliğe bürünmesinden korkuyordu. La Sibylle'e çok yakışan özgür havanın -tek onda güzel görünen bir giysi gibi- başını alıp özenli bir dişilikte yok olup gitmesini istemiyordu. Ama çabucak sakinleşti Oliveira, rahatladı çünkü. La Sibylle, "şekersiz kahve" içtiği, tuvalete ziyaretler&nbsp;yaptığı dünyasına döndü yeniden, utangaç tavırlarına büründü. Mutlak bir şey çarpmıştı onu, o gece, çırpınan ve açılan bir gözeneğinden evrenin, birtakım cinler çarpmıştı onu ve yeniden ayağını yere bastığında, yatağın yanına yeniden dönüldüğünde edilen tek sözün onda kırbaç etkisi bırakmasını istiyordu. Oliveira, gülüşleri ardına saklamaya çalıştığı tüm varlığını saran hüznü ve öfkeyi duysundu ta içinde. Gülüş ardına saklamaya çalıştığı artan hüzün, belli belirsiz bir umut, acaba onlarda doyuma ulaşmış gibi bir duygu bırakacak mıydı? Onu sevmediği zamanları düşünüp, hazzın birgün biteceği düşüncesiyle (çünkü sevmiyordu onu, zevkin ise sonu gelecekti bir gün) kaçar gibi kaçmak gerekirdi. Günler, haftalar, aylar boyu, her otel odası, her meydan, her aşk hâli ve kahvelerde karşılanan her şafak, Pazar yerlerinde, sirklerde ustaca sevişmeler, yeniden, yeniden kendine gelişler. Oliveira, sonunda iyice anladı&nbsp;ki, gerçekte la Sibylle onun kendisini öldürmesini istiyor ve bekliyordu ve bu ölüm Anka Kuşu'nunki gibi olacaktı, Filozoflar konseyince de kabul olunmuştu, yani kulüpteki tartışmalar sonu onların da kabulüyle olacaktı. La Sibylle öğrenmek istiyordu her şeyi, ken-di-ni-ye-tiş-tir-mek. Horacio coşku içindeydi, kendinden geçmiş, göreve çağrılmış, kurban etme işiyle görevlendirilen yüce rahipti. Söyleşide değil mi ki hiçbir zaman bir araya gelmiyorlardı, değil mi ki çok farklıydılar ve birbirine karşıt şeylerle uğraşıyorlardı. (la Sibylle bunun farkındaydı, biliyordu ve onu çok iyi anlıyordu) öyleyse aynı yerde birleşmeleri için tek yol Horacio'nun onu sevişirken öldürmesiydi, böy-lece kadın ona ulaşabilmiş olacaktı; otel odalarının göğünde çırılçıplak ve eşit durumda yüz yüze geliyorlar ve orada Anka Kuşu'nun küllerden yeniden doğuşu gerçekleşiyordu; yeniden doğuş tamamlanıyordu uzunca, tatlı tatlı seviştikten, onu tırmalayıp hırpaladıktan ve ağzından sızan salyasıyla yatağa fırlatıp attıktan sonra sanki la Sibylle<font size="2">'</font>i görüp yeniden o olduğunu anlıyormuş gibi esrimelerle kendinden geçmiş bir halde ona&nbsp;bakıyordu, onu tam anlamıyla sonunda kendi malı yapmışçasına; kadını iyice tutkun, kendisine vurgun hale getirmişcesine...</p>

  <p style="text-align: right;"><a id="bookmark14"></a><a href="../Text/Section0088.xhtml">(-81)</a><br /></p>

  <p><span style="font-weight:bold;"><br /></span></p>

  <p><a href="#mehmet1" id="senol1">1</a>&nbsp;- Girit kralı Minos'un kızı.</p>

  <p><a href="#mehmet2" id="senol2">2</a>&nbsp;- Logos: Akıl, mantık.</p>
</body>
</html>
