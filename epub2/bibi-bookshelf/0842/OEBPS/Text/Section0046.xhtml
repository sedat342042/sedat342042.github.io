<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;">40</h1>

  <p>Geri dönüşün aslında gidiş olduğunu çabucak anladı Oliveira; pek çok nedeni vardı bunun. Traveletlerin kaldığı pansiyonun karşısına düşen otelin bir odasını zavallı fedakâr Gekrepten ile paylaşıyordu nicedir. İşlerine geliyordu böylesi, Gekrepten&nbsp;kendinden geçmişti, sevincinden uçuyordu, kusursuz biçimde&nbsp;hazırlıyordu <i>mate</i> sini, Bologne usulü spagetti hazırlamak ve&nbsp;aşk yapmakta pek zavallı da olsa beceriksiz Gekrepten, önemli&nbsp;ev işlerinde daha bir ustaydı; kupon kumaşlar satış temsilcisi&nbsp;olarak çalıştığı işindeki kısa aralarda kafasına takılan şu geri dönüş ve gidiş ve hangisinin ne olduğu konusunu düşünebilecek&nbsp;bir zaman bırakıyordu yine de Oliveira'ya. Başlangıçta, Buenos&nbsp;Aires'te ne var ne yoksa hepsini ve her şeyi eleştirme tutkusuna&nbsp;fena kaptırmıştı kendini Traveler, kenti burnu havalarda bir fahişe olarak ele alıyordu, ama Oliveira her ikisine de, hem Tahta'ya, hem de Traveler'e, bu eleştirilerde bile bir parça sevgi&nbsp;duygusu bulunduğunu, ancak ikisi gibi düşünen kokuşmuş iki&nbsp;insanın ortaya çıkıp da bu eleştirileri, saldınları kötü yanıyla ele&nbsp;alabileceğini gösterdi. Sonunda ikna oldular, ayrıca Oliveira'nın&nbsp;ikiyüzlüce davranıp Buenos Aires'le uzlaşabileceğini ve ülkesine buralarda Avrupa'da olduğundan çok daha uzak olduğunu&nbsp;da anlayıp kabullenmiş oldular. Yalnızca eski ve basit olan şeyler yüzünü güldürüyordu onun: <span style="font-weight:bold;font-style:italic;">Mate,</span> De Caro'nun plakları, bazı bazı öğleden sonraları, Gekrepten'in bir mağazada çalışmasından ve Traveler'in kentle nasıl anlaşabildiğini Oliveira'nın&nbsp;gözetlemesinden yararlanarak, üçü birlikte limanda gezintiye çıkar, yol boyu dura kalka dünya kadar bira içerlerdi. Talita ise daha uzlaşmaz bir kişilikti (kayıtsızlığın daniskası); kısa terimlerle konuya girer, yanıtlar isterdi: Clorindo Testa'nın yaptığı&nbsp;resimler örneğin, ya da Töre Nilsson'un filmleri. Bioy Casares,&nbsp;David Vinas, Castellani'nin babası ve Manauta, bazen de&nbsp;Y.P.F'nin politikası konusunda sert tartışmalar olurdu. Sonunda Tahta anladı, Oliveira için, ha Buenos Aires'te olmuş, ha&nbsp;Bükreş'te, pek önemli değildi, kayıtsızdı kente ve gerçekte kesin&nbsp;dönüş yapmamış, onu buraya yollamıştı birileri yalnızca. Tartışma konuları altında yatan patafizik bir akım vardı, sürekli geçişim, bakan kişiye ya da bakılan şeye göre odaklaşabilen hedeflerin gülünç biçimde araştırılması sırasında üçlü karşılaşım. Tartışa tartışa sonunda Talita ile Oliveira birbirlerine saygı duyar oldular. Traveler, Oliveira'nın yirmi yıl önceki halini düşününce,&nbsp;yüreği sıkışıyordu, belki de bira nedeniyle gaz sıkıştırıyordu.</p>

  <p>— &nbsp;&nbsp;&nbsp;Sen, aslına bakarsan, şair değilsin de ondan, diyordu&nbsp;Traveler. Biz, göğün altında ağır ağır devinen koskoca bir karın&nbsp;gibi duyumsuyoruz kenti, koskoca bir örümcek; bir ayağı San&nbsp;Vicente'de, Burzaco, Sarandi'de, öbürü Paloma'da, biri nehre&nbsp;dalmış ayakların, zavallı hayvan, su ne denli pis, acırım ona.</p>

  <p>— &nbsp;&nbsp;&nbsp;Horacio kusursuz şeyler arayan biri, en güzel, en iyi, en&nbsp;yetkin olanı istiyor, arıyor, diyordu Tahta onun bu haline acımış gibi yaparak. Soylu atın üzerindeki atsineği. Bize bak sen&nbsp;en iyisi, biz sıradan Arjantinlileriz, ama örneğin Pieyre de Mandiargues kim, biliriz, bizi örnek almalıydın.</p>

  <p>— &nbsp;&nbsp;&nbsp;Ve sokaklardan, diyordu gözleri yarı kapalı konuşarak</p>

  <p>Traveler, ayva tüylü yanakları olan baygın gözlü kızlar geçer, sağ olsunlar, Buenos Aires radyosu sayesinde sevimli saçmalıkları da bilirler, süt yerine pirinç tüketimindeki yüksek sayılar sayesinde bir de, aptalca bir sevimlilik...</p>

  <p>— &nbsp;&nbsp;&nbsp;Gelişmekte olan kadınları, kadm sorununu anlayışları,&nbsp;sirkte çalışmak zorunda kalan aydın kişileri de unutmayın, dedi Talita; alçakgönüllüydü canım.</p>

  <p>— &nbsp;&nbsp;&nbsp;Ve külhanbeylikte üstümüze yoktur, emrinizdeyizdir, evde hatırlat bana, sana <span style="font-weight: bold; font-style: italic;">Vyonne Guitry'nin İtirafları</span> nı okuyayım: ah dostum, bir görsen...</p>

  <p>Talita atıldı:</p>

  <p>— Ha, aklıma gelmişken söyleyeyim: Bayan Gutusso sana söylememi istedi, <span style="font-weight: bold; font-style: italic;">Gardel Antolojisi</span>’ni geri vermemişsin, eğer vermezsen kafana çiçek saksısını yermişsin.</p>

  <p>— Biraz daha beklesin efendim, önce o sayfayı okumalıyım Horacio'ya! Bunak karı.</p>

  <p>— &nbsp;&nbsp;&nbsp;Bayan Gutusso, bütün zamanım Gekrepten'le gevezelik ederek geçiren şu felaket kadın mı?</p>

  <p>— &nbsp;&nbsp;&nbsp;Evet, bir hafta bakarsın arkadaştırlar; gelecek hafta görürsün sen; bizim mahalle böyledir işte.</p>

  <p>— &nbsp;&nbsp;&nbsp;<span style="font-weight:bold;font-style:italic;">Ayın altında</span>, <span style="font-weight:bold;font-style:italic;">gümüş pırıltısında</span>, diye bir vals havası tutturdu Oliveira.</p>

  <p>— &nbsp;&nbsp;&nbsp;Senin Saint-Germain-des-Pres'yi değişir misin, ne haber,&nbsp;dedi Talita, değer mi?</p>

  <p>— &nbsp;&nbsp;&nbsp;Kuşkusuz, dedi ona bakarken Oliveira. Evet, gözleri yarı yarıya kısık... Fransızcayı söyleyiş biçimi, aksam Talita'nın&nbsp;konuşma biçimi, aman Tanrım hele gözlerini kapatıp dinlersen.&nbsp;(Eczacıymış, yazık!)</p>

  <p>Sözcüklerle oynamaktan başka bir şey eğlendiremez olmuştu onları bu nedenle, o günlerde mezarlık oyununu yarattılar. Sözlüğü açıyorlardı, sayfa 258 örneğin, balatacı; -bal-bal-balat-balata-baltacı-baltat-baltut-baca-bacı.<a href="#senol1" id="mehmet1"><sup>1</sup></a>&nbsp;Ama aslına bakılırsa üçü de biraz kederliydi, Arjantinli karakterleri ve -zamanın-elde-olmadan-akıp-gidişi yüzünden gerçekleştirilememiş tüm olasılıkları, yitirilenleri düşününce hüzünleniyorlardı.&nbsp;Eczacı konusuna gelince, Traveler, bu işin tam anlamıyla Merovenj soyundan gelen ulusun soylu sınıfının işi olduğundan&nbsp;yanaydı, Oliveira ile birlikte Talita'nın onuruna bir de epik şiir yazdılar, şiirde göçebe eczacı kadınlar Katalonya'yı işgal&nbsp;ediyorlardı, çevreye terör, <span style="font-weight:bold;font-style:italic;">piperin</span><a href="#senol2" id="mehmet2"><sup>2</sup></a>&nbsp;ve <span style="font-weight:bold;font-style:italic;">ellebor<a id="footnote5"></a><sup><a href="#senol3" id="mehmet3">3</a></sup></span> eke döke. Gösterişli atları olan bir eczacılar ulusu. Eczacılık bozkırında derin&nbsp;düşüncelere dalmalar. Ey eczacılar imparatoriçesi Tokadı yiyenlere acı, tokadı, topuğu, tekmeyi; kendi kendini yiyen tahta kafalılara acı, budanabilir olup da kendi kendini budayanlara acı.</p>

  <p>Oliveira'yı da işe alsın diye sirk müdürünü ha bire işleye dursun Traveler, bunca göklere çıkardığı adam, odasına tıkılmış, <span style="font-weight:bold;font-style:italic;">mate</span>'sini içiyor, ülkesindeki son edebiyat verilerini sorup&nbsp;öğreniyordu. Böyle değişik işlerle uğraşırken sıcaklar bastı,&nbsp;fena yakalandı, kupon kumaş satışı düştü de düştü. Don&nbsp;Crespo'nun avlusundaki toplantılar yeniden başladı, Traveler'in bir dostuydu, Bayan Gutusso ve öteki bay ve bayanlara&nbsp;kiralık oda veriyordu. Onu bir çocuk gibi şımartmakta olan&nbsp;Gekrepten'in sevgi ve şefkatine sığınan Oliveira ha bire kafayı&nbsp;çekip duruyordu, ayık olduğu kısa aralarda, Rus romanlarından fırlamış kişilere benzer bir hava takınıyor, gözünü açıp&nbsp;Crevel'in bir kitabını okuyordu, valizin dibinde bulmuştu. Bu&nbsp;sistematik uyuşukluktan, üşengeçlikten iyi ne tür iş çıkabilirdi ki, hiç üstünde durmuyordu, böyle gözü yarı kapalı bakınca, nesneler daha bir ayan beyan biçime giriyor, uyuya uyuya&nbsp;kafası daha bir aydınlığa kavuşur sanıyordu. Sirkte işler berbattı, müdürse yeni bir memurun sözünü bile istemiyordu. Gün batınca, sirke gitmeden önce Traveler'ler Don Crespo'yla <span style="font-weight: bold; font-style: italic;">mate</span> içmeye gidiyorlardı, Oliveira da sonradan geliyordu yanlarına; nasıl çalıştığına akıl sır ermez bir pikapta eski püskü&nbsp;plaklar dinliyorlardı, eski plakları dinlemenin başkaca yolu&nbsp;da yoktu. Bazen Talita, Oliveira'nın karşısına oturuyor, ya&nbsp;mezarlık oyunu oynuyordu onunla, ya da soru-yanıt oyunu;&nbsp;bunu da kendileri uydurmuşlardı, çok da seviyorlardı. Don&nbsp;Crespo, "deli bunlar" diyordu, Bayan Gutusso ise "aptallar diyordu.</p>

  <p>Bazen Traveler yüzüne bakmaksızın:</p>

  <p>— &nbsp;&nbsp;&nbsp;Hiç, eskiden söz etmiyorsun, diyordu Oliveira'ya. Ondan daha güçlüydü, ne zaman Horacio'ya bir soru sorsa, yüzünü öte yana çevirirdi, gözlerini, nedenini bilmiyordu, neden&nbsp;Fransa'nın başkentinin adını söyleyeceğine "eskiden söz etmek" diyordu, bebeğinin ayıp yerlerini anlatmak için masumca sözcükler uyduran analar gibi davranıyordu.</p>

  <p>— &nbsp;&nbsp;&nbsp;Bir yararı yok, derdi Oliveira da, eğer bana inanmıyorsan git oralara bak...</p>

  <p>Traveler'i çileden çıkarmanın en iyi yoluydu bu, Traveler, öfkeli göçebe! O da hiç üstelemez, ucuz, çirkin gitarını omuzlar,&nbsp;tangolar çalmaya başlardı birden. Talita biraz da kızgınca Oliveira'ya bakardı göz ucuyla. Açıkça söylememişti ama, Traveler karısının kafasına Oliveira'nın garip bir tip olduğunu iyice&nbsp;sokmuştu; evet de gariplik, çılgınlık, başka yerlerde, başka şeylerle olmalıydı. Bazı geceler, herkes beklerdi, neyi, kimi, beklerdi işte. Hepsi de hoşnut, ama fırtına patladı patlayacak. O akşam mezarlık oyununa atıldılarsa eğer, ne acayip sözcükler: sistemler, sitalji, sistitler, sistoller, sistoepiplose'ler, sinikler. Sonra&nbsp;da canları sıkkın, yatmaya giderlerdi ağır havalarıyla, bütün&nbsp;gece garip düşler, güzel düşler göre göre, işte karşıtlık denen&nbsp;şey daha çok.</p>

  <p style="text-align: right;"><a href="../Text/Section0066.xhtml">(-59)</a><br /></p>

  <p><a href="#mehmet1" id="senol1">1</a>&nbsp; &nbsp;Fransızca çeviride, "hackery, haquetie-haquebute-hadrotome-haceldama-hadruhadur sözcükleri dizilmiş. Biz de Türkçede varolan biçimiyle sözcük uydurma oyununu koyduk.</p>

  <p><a href="#mehmet2" id="senol2">2</a>&nbsp; &nbsp;Karabiber alkalaidi.<br /></p>

  <p><a href="#mehmet3" id="senol3">3</a>&nbsp; &nbsp;Bir çiçek türü, eskiden deliliğin tedavisinde kullanılan bir tür çiçek.<br /></p>
</body>
</html>
