<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;">28</h1>

  <p>Merdivenlerden biri çıkıyordu.</p>

  <p>— &nbsp;&nbsp;&nbsp;Belki de Horacio'dur, dedi Gregorovius.</p>

  <p>— &nbsp;&nbsp;&nbsp;Belki, dedi la Sibylle. Ama, galiba altıncı kattaki saatçi&nbsp;bu, her zaman geç gelir. Biraz müzik dinlemek ister miydiniz?</p>

  <p>— &nbsp;&nbsp;&nbsp;Bu saatte mi? Çocuğu uyandırırız.</p>

  <p>— &nbsp;&nbsp;&nbsp;Yoo, bir plak koyarız, çok az açarız sesini, bir kuartet<a id="footnote15"></a><sup><a href="#senol1" id="mehmet1">1</a></sup><sup>&nbsp;</sup>dinlemek için nefis bir saat. O kadar az açarız ki yalnız biz duyabilelim, haydi görelim.</p>

  <p>— &nbsp;&nbsp;&nbsp;Horacio değilmiş, dedi Gregorovius.</p>

  <p>— &nbsp;&nbsp;&nbsp;O kadar emin olma, dedi la Sibylle, elindeki kibriti ikiye&nbsp;bölerken ve köşedeki plak yığınına bakarak, emin olma. Belki&nbsp;de eşikte oturuyordun Bazen böyle olur. Kapının önüne dek&nbsp;gelir, sonra birden fikir değiştirir. Pikabın düğmesine bas, ışık&nbsp;yansın, şu şöminenin yanındaki beyaz düğme.</p>

  <p>Ayakkabı kutusuna benzer bir şey vardı yerde, la Sibylle diz çöktü, karanlıkta el yordamıyla plağı pikabın diski üstüne&nbsp;koydu; ayakkabı kutusu hafifçe cızırdadı, hemen yanı başlarından, uzaklardan geliyormuşçasına akorlar yükseldi. Biraz şaşkına dönen Gregorovius piposuna tütün doldurmaya koyuldu.&nbsp;Schoenberg'i sevmezdi, ama bu iş başkaydı, yok yok sırası değildi, hasta çocuk var, bir tür hiçe saymak bu. Tam bir görmezden geliş. Zaten ne de aptalca bir şey. Ama bazen öyle anlar&nbsp;vardır ki, ne tür olursa olsun, bir düzine unutuştan ya öç alır,&nbsp;ya unutuştan yana tavır takınır. Yere yatmış, başı ayakkabı kutuşuna yaslı olan la Sibylle uyuyor gibiydi. Zaman zaman Rocamadour'un hafif hafif horuldadığı işitiliyordu, ama Gregorovius biraz sonra kendini müziğe verdi, bir de baktı ki karşı koymadan kaptırabiliyor, kendini bırakıyor ve çoktan ölmüş gibi olan bu Viyanalı müzisyene bir an kendini teslim edebiliyordu. La Sibylle yere uzanmış, sigarasını tüttürüyordu; kapak&nbsp;gözleri, alnına dökülmüş saçları, ağlamışçasına parlak yanaklarıyla yüzü, zaman zaman karanlığın ortasında beliriyordu, ama&nbsp;ağlamıyordu kuşkusuz, onun ağlayabileceğini düşünmek bile&nbsp;saçmaydı, öfkeyle dudaklarını kısmıştı daha ilk darbeleri duyduğunda, birisi tavana vuruyordu; üçüncü kattaki adam. Gregorovius bileğine yapışıp hızla sıkan bir ek duyumsayınca az kalsın bağıracaktı, sıçradı.</p>

  <p>— &nbsp;&nbsp;&nbsp;Dikkatini oraya verme, üst kattaki ihtiyar bu!</p>

  <p>— &nbsp;&nbsp;&nbsp;Ama biz bile zor duyuyoruz müziği.</p>

  <p>— &nbsp;&nbsp;&nbsp;Borular, dedi gizemli bir sesle la Sibylle, borular. Hepsi&nbsp;de şuradan geçiyor, daha önce de başımıza geldi.</p>

  <p>— &nbsp;&nbsp;&nbsp;Akustik şaşırtıcı bir bilim, dedi Gregorovius.</p>

  <p>— &nbsp;&nbsp;&nbsp;Benden daha çabuk usanıp yorulacak aptal ihtiyar.</p>

  <p>Yukarıdaki, vurmayı sürdürüyordu. La Sibylle ayağa fırladı öfkeyle, hoparlörün sesini biraz daha kıstı. Sekiz-dokuz akor daha geçti, bir <span style="font-weight:bold;font-style:italic;">pizzicato</span> ve yeniden vuruş sesleri tepeden.</p>

  <p>— &nbsp;&nbsp;&nbsp;İnanılmaz doğrusu, dedi Gregorovius. Bu yaşta birinin&nbsp;ne söylenirse duyması.</p>

  <p>— &nbsp;&nbsp;&nbsp;Bizden daha iyi duyar, canım sıkıldı ama ha...</p>

  <p>— &nbsp;&nbsp;&nbsp;Bu ev Dionysos'un kulağı gibi.</p>

  <p>— &nbsp;&nbsp;&nbsp;Kimin? Sefil herif, tam da <span style="font-weight:bold;font-style:italic;">adagio'</span>da. Bak hâlâ vuruyor.&nbsp;Rocamadour'u uyandıracak.</p>

  <p>— &nbsp;&nbsp;&nbsp;Daha iyi olurdu, hatta bundan iyi.</p>

  <p>Hayır, uyanmasını istemiyorum... İsterse tavanı yıksın. Ona bir Mario del Monaco'nun plağını koyayım da görsün, ne&nbsp;yazık ki yok bende, geberesice moruk!</p>

  <p>Lucie, dedi yavaşça Gregorovius, gece yarısını geçti, sözünü uyaklı bitirdi.</p>

  <p>Her zaman çalabilirim, herhangi bir saatte, diye homurdandı la Sibylle, pikabı daha da kısmak olanaksız, zaten hiçbirşey duyulmuyor ki. Durun, sonuncuyu bir kez daha dinleyelim, son bölümü.</p>

  <p>Vuruşların ardı kesildi, kuartet yeniden çalındı sonuna dek, hatta Rocamadour'un aralıklı horultusu duyulmaz oldu.&nbsp;La Sibylle iç geçirdi, kulağını hoparlöre dayamıştı, yeniden&nbsp;vurmaya başlamıştı adam.</p>

  <p>— &nbsp;&nbsp;&nbsp;Eşek herif, dedi la Sibylle. Her şey her zaman eşekçedir,&nbsp;böyle zaten.</p>

  <p>— &nbsp; &nbsp;İnadı bırakın Lucie.</p>

  <p>— &nbsp;&nbsp;&nbsp;Peki, siz efendim, siz de aptallığı bırakın. Bıktım usandım. Herkesi kovacağım. Eğer istersem, ben Schoenberg dinlemek istiyorsam, bir kerecik olsun Schoenberg bir...</p>

  <p>Ağlamaya başladı, elinin tersiyle uzanıp pikabı durdurdu, koltuğun yanında ayakta durduğu için Gregorovius onun beline sarılıp dizlerinin üstüne çekip kolayca oturttu. Saçlarını okşamaya, yüzüne düşen saçlarını geri atmaya koyuldu. La Sibylle hüngür hüngür ağlıyor, öksürüyor ve Ossip'in yüzüne sigara&nbsp;kokulu soluğunu savuruyordu.</p>

  <p>— &nbsp;&nbsp;&nbsp;Zavallı yavru, yavrucak, dedi Gregorovius ellerine sözler de katarak. Herkes ona karşı ne kötü davranıyor.</p>

  <p>— &nbsp;&nbsp;&nbsp;Aptal, dedi la Sibylle gözyaşlarını büyük bir zevkle yalaya yalaya. Ağlıyorum, ağlamak istiyorum da ondan, beni birileri avutsun diye değil, tamam mı? Tanrım, ne sivri dizleriniz var öyle! Bıçak gibi sivri, batıyor.</p>

  <p>— &nbsp;&nbsp;&nbsp;N'olur birazcık böyle kalın, diye yalvardı Gregorovius.</p>

  <p>— &nbsp;&nbsp;&nbsp;İstemiyorum, dedi la Sibylle. Peki, bu saatte niye vurmaya devam ediyor öteki salak?</p>

  <p>— &nbsp;&nbsp;&nbsp;Boş ver, dikkat etme Lucie, zavallı küçük kız.</p>

  <p>— &nbsp;&nbsp;&nbsp;Hâlâ vuruyor diyorum size, akıl alır gibi değil.</p>

  <p>— &nbsp;&nbsp;&nbsp;Bırakın vursun, diye atıldı apansızın Gregorovius.</p>

  <p>La Sibylle kahkahayı patlattı.</p>

  <p>— &nbsp;&nbsp;&nbsp;Ama biraz önce beni değil, sizi rahatsız ediyordu!</p>

  <p>— &nbsp;&nbsp;&nbsp;Rica ederim, bir bilebilseydiniz...</p>

  <p>— &nbsp;&nbsp;&nbsp;Aa biliyorum, ama rahat durun bakalım Ossip, dedi birden la Sibylle, anlamaya başlıyordu, durun, yukarıdaki, plak&nbsp;vüzünden vuruyor öyle ya! Eğer istersek bir tane daha koyabiliriz pikaba, ha inadına!</p>

  <p>— Tanrı aşkına durun, hayır.</p>

  <p>— Ama duymuyor musunuz, hâlâ vuruyor?</p>

  <p>— Yukarı çıkıp çenesini dağıtacağım onun.</p>

  <p>— Derhal, dedi, bir sıçrayışta ayağa kalktı la Sibvlle ve Ossip geçsin diye bir kenara sindi. Ona söyle iyicene, sabahın bu saatinde insanlar böyle uyandırılmaz. Haydi, çıkın yukarı, soldaki kapı, üstünde tek ayakkabı asılı olanı.</p>

  <p>— &nbsp;&nbsp;&nbsp;Kapının üstünde ayakkabı teki mi?</p>

  <p>— &nbsp;&nbsp;&nbsp;Evet, evet, ihtiyar tam kaçıktır. Bir ayakkabı çivili kapısında, bir de akordeon parçası. Niye çıkmıyorsunuz?</p>

  <p>— &nbsp;&nbsp;&nbsp;Değmez, dedi Gregorovius, yorgun ve yılgındı, her şey&nbsp;öyle farklı, öylesine yararsız ki. Lucie hâlâ sizi... anlamadınız...&nbsp;Neyse bu yukarıdaki zat vurmayı kesebilir yine de.</p>

  <p>La Sibylle odanın bir köşesine seğirtti, karanlıkta kalan bir yerden süpürgeye benzer bir şey çıkardı ve tavana müthiş bir&nbsp;darbeyle vurdu. Bir an sessizlik oldu yukarıda.</p>

  <p>— &nbsp;&nbsp;&nbsp;Şimdi işte canımızın istediğini dinleyebiliriz.</p>

  <p>"Soruyorum kendime," diye geçirdi içinden Gregorovius, gitgide yorgun düşüyordu.</p>

  <p>— &nbsp;&nbsp;&nbsp;Örneğin Brahms'tan bir sonat, ne dersin, harika, bak&nbsp;vurmayı kesti. Durun plağı bulayım, burada olmalı. Hiçbir şey&nbsp;görülmüyor ki.<br /></p>

  <p>"Horacio dışarıda, kapıda," diye geçirdi içinden Gregorovius. "Eşiğe oturmuş, sırtını kapıya dayamış, her şeyi duyuyordur. Oyun kâğıtlarındaki resimlerden biri gibi, kâğıt falında, bir şeyler çözüme gidecek sanki her durup ara veriş, her açılış bir surat,&nbsp;ani bir anlam yüklüyor yüze ya da yanlışı, ta ikinci bir belirti, bir&nbsp;işaret bulana dek. Böylece bir Brahms, sonra ben, tavana vuruşlar ve Horacio: Yavaş yavaş açıklamasına doğru yol alan bir şey&nbsp;bu. Bütünüyle yararsız, hepsi zaten boşuna." Yeniden la Sibylle'i&nbsp;kolları arasına almayı denese neler olabileceğini sordu kendi&nbsp;kendine. "Orada işte, kapıda, dinliyor. Belki de bizi dinlemekten&nbsp;zevk alıyordur, bazen iğrenç biri olur çıkar." Öte yandan da ondan korkuyordu ve korkuyor olması da gücüne gidiyordu.</p>

  <p>— &nbsp;&nbsp;&nbsp;Şu olmalı, şuradaki, dedi la Sibylle. Evet, üstünde iki kuş olan şu gümüş renkli etiketi olan plak. Dışarıda kim konuşuyor.</p>

  <p>"Binbir surat, karanlıkta yavaş yavaş belirginleşen bir şey" o diye düşündü Gregorovius. "Şimdi la Sibylle şunu diyecek, dışarıda şu olacak ve ben... bu nedir, şu ne, bu, şu, bilemiyorum&nbsp;artık..."</p>

  <p>— &nbsp;&nbsp;&nbsp;Horacio, dedi la Sibylle.</p>

  <p>— &nbsp;&nbsp;&nbsp;Horacio ve bir de kadın.</p>

  <p>— &nbsp;&nbsp;&nbsp;Yoo, üstteki ihtiyar olmalı, o, kesinlikle o.</p>

  <p>— &nbsp;&nbsp;&nbsp;Kapısında ayakkabı çivili olan mı?</p>

  <p>— &nbsp;&nbsp;&nbsp;Evet, sesi yaşlı kadın sesi gibi; tam bir geveze karı. Başında da sürekli bir astragan başlık vardır.</p>

  <p>— &nbsp;&nbsp;&nbsp;Plağı koymasak daha iyi olacak, diye salık verdi Gregorovius. Gelen kimmiş bekleyelim hele.</p>

  <p>— &nbsp;&nbsp;&nbsp;Ama Brahms'ın sonatını dinleyemeyeceğiz, dedi öfkeyle&nbsp;la Sibylle.</p>

  <p>"Değerlerin gülünç biçimde yer değiştirip allak bullak oluşu, orada, eşikte, kapıya vurmaya hazırlanıyor," diye geçirdi içinden Gregorovius, "o ise durmuş, ya dinleyemezsek dediği&nbsp;sonatı düşünüyor."</p>

  <p>Ama haklıydı la Sibylle, her zamanki gibi haklı olabilen tek kadın. "Düşündüğümden de çok önyargılıyım ben," dedi içinden. "Çünkü azat edilmiş biri gibi yaşıyorum, maddi-manevi&nbsp;asalak olmayı Lutece kentine, kabullenmişiz, çünkü cennetten&nbsp;çıkmışçasına masum, temiz olduğumuza inanmışız. Zavallı budala, haydi."</p>

  <p>— &nbsp;&nbsp;&nbsp;<span style="font-weight:bold;font-style:italic;">The rest is silence</span><a href="#senol2" id="mehmet2"><sup>2</sup></a>&nbsp;dedi Gregorovius, iç geçirerek.</p>

  <p>— &nbsp;&nbsp;&nbsp;<span style="font-weight:bold;font-style:italic;">Silence my foot</span><a href="#senol3" id="mehmet3"><sup>3</sup></a>&nbsp;dedi la Sibylle de, biraz İngilizcesi vardı.&nbsp;Görürsünüz, yeniden başlayacaklar. İlk konuşan da yukarıdaki&nbsp;ihtiyar olacak. Ha, ne diyordum size? Tanrı'nın cezası, n'apıyorsunuz orada, dedi, genzinden gelen bir sesle, gülünç bir biçimde. Bakalım Horacio ona ne gibi bir yanıt bulacak. Sanırım&nbsp;kıs kıs gülüyordur, gülünce de konuşacak söz bulamaz, inanılacak gibi değil. Görelim bakalım.</p>

  <p>— &nbsp;&nbsp;&nbsp;Ne iyiydik böyle, diye mırıldandı Gregorovius, öç alan meleğin ilerleyişini seyredercesine. Gerard David, Van der&nbsp;Weiden, üstat Flemalle, meleklerin hepsi de Flamandı, nedendi bilmiyordu, yüzleri toplu, yağlı, aptal, ama çiçek çiçek ve pırıl pırıl, fazla burjuvaca kınayan tavırlı. (Daddy-ordered-it-so-you-better-beat-you-lousy-sinners.) Oda meleklerle dolu, <span style="font-weight: bold; font-style: italic;">I&nbsp;looked up to heaven and what did I see / A band ofangels comin afterme,</span> her zamanki sonuç, polis melekler, kasadar melekler, melek&nbsp;gibi melekler. Pislik, hepsi pislik; pantolonumun paçalarından&nbsp;giren şu buz gibi hava, eşikte söylenen öfkeli sesler, kapının karesi içinde la Sibylle'in silueti.</p>

  <p>— &nbsp;&nbsp;&nbsp;Olmaz, diyordu ihtiyar, gecenin bu saatinde insanlan&nbsp;uykusundan alıkoymak. Polise şikâyet edeceğim, peki ya siz ne&nbsp;yapıyorsunuz orada öyle kapıya dikilmiş? Az daha çarpıp çenemi kıracaktım, hayvan herif!</p>

  <p>— &nbsp;&nbsp;&nbsp;Git uyu, haydi babalık, dedi Horacio, rahat bir biçimde yere uzanmıştı.</p>

  <p>— &nbsp;&nbsp;&nbsp;Ben mi gidip uyuyayım, cici hanımınız geneleve çevirdi&nbsp;burayı. Bu ne rezillik, ama böyle sürüp gitmez, size gününüzü&nbsp;göstereceğim.</p>

  <p>— &nbsp;&nbsp;<b><i>&nbsp;Mais de mon frere le Poete on a eu des nouvelles</i></b><a href="#senol4" id="mehmet4"><sup>4</sup></a>&nbsp;diye bir dize okudu Horacio. Aman Tanrım, ne adam, tipe bak sen!</p>

  <p>— &nbsp;&nbsp;&nbsp;Salağın teki, dedi la Sibylle. Plak koyuyoruz, sesini azıcık açıp, hemen vurmaya başlıyor. Pikabı durduruyoruz, tamam, yine vuruyor. Ne istiyor, bilmiyorum?</p>

  <p>— &nbsp;&nbsp;&nbsp;Bırak, uzatma ayakkabısının tekini düşüren adamın başına gelenler gibi.</p>

  <p>— &nbsp;&nbsp;&nbsp;Bilmiyorum o öyküyü, dedi la Sibylle.</p>

  <p>— &nbsp;&nbsp;&nbsp;Belliydi, dedi Oliveira, yaşlılara karşı her zaman sıcacık bir saygı duymuşumdur, ama bu herife gidip bir kavanoz <span style="font-weight: bold; font-style: italic;">form</span><span style="font-weight: bold; font-style: italic;">ol</span> alırdım bayıla bayıla; içine dalıp gebersin, bizi rahatsız etmesin diye.</p>

  <p>— &nbsp;&nbsp;&nbsp;Dahası var, pis yabancıların anlaşılmaz dilleri de ağrıma gidiyor, diye sürdürdü ihtiyar. Burası Fransa. Hepinizi kapıya koymalı, ayıp be! Hükümet ne yapıyor bilmem? Size soruyorum, hükümetin işi ne? Arapların hepsi de hırsız, cani işte.</p>

  <p>Yabancılarmış, aman ne hoş; gel de bir bak bakalım Arjantin'de papel peşinde dolaşan sürüyle Fransızı bir gör, dedi Oliveira. Dur yahu, ne dinliyordunuz siz? Yeni geliyorum ve&nbsp;iliklerime kadar ıslandım.</p>

  <p>— &nbsp;&nbsp;&nbsp;Schoenberg'den bir kuartet. Brahms'ın sonatını da dinlemek isterdim; kısık sesle.</p>

  <p>— &nbsp;&nbsp;&nbsp;Yarını bekle daha iyi, dedi Oliveira, barışmak isteyen bir&nbsp;ses tonuyla, dirseği üstünde doğruldu ve bir sigara yaktı. Haydi,&nbsp;dönün evinize bayım, bu gecelik rahatsız edilmeyeceksiniz artık.</p>

  <p>— &nbsp;&nbsp;&nbsp;İşsiz sürüsü, katiller, hepsi cani bunların.</p>

  <p>Kibrit alevinden yayılan ışıkta astragan kalpağı gözüktü, kirli bir ropdöşambr, öfkeden kudurmuş küçük gözler. Kalpağın gölgesi merdiven parmaklıkları arasında devasa görüntüler oluşturuyordu, la Sibylle müthiş kızgındı. Oliveira ayağa kalktı, kibriti&nbsp;üfleyip söndürdü, kapıyı ses çıkarmadan kapatarak içeri girdi.</p>

  <p>— &nbsp;&nbsp;&nbsp;Selam, dedi, içeride göz gözü görmüyor.</p>

  <p>— &nbsp;&nbsp;&nbsp;Selam, dedi Gregorovius da. Sonunda ayrılabildin.</p>

  <p>— &nbsp;&nbsp;&nbsp;<span style="font-weight:bold;font-style:italic;">Per modo di dire.</span> Aslına bakarsan, ihtiyar haklı, üstelik&nbsp;yaşlı biri o.</p>

  <p>— &nbsp;&nbsp;&nbsp;Yaşlı olmak bir bahane değildir, dedi la Sibylle.</p>

  <p>— &nbsp;&nbsp;&nbsp;Belki evet, bahane değil, ama elinde olmayan işler yaptırır.</p>

  <p>— &nbsp;&nbsp;&nbsp;Ama bir gün demiştin ki, Arjantin'in felaketi onu yönetenlerin yaşlı takımı olmasındanmış.</p>

  <p>— &nbsp;&nbsp;&nbsp;Tamam, bu dram bitti, perde indi, dedi Oliveira. Peron&nbsp;geldi geleli tam tersi oldu, söz sahibi olanlar gençler, ama işler&nbsp;eskisinden bin beter, ne yapılabilir, elden ne gelir ki? Yaş, kuşak, ün, unvan, sınıflar gibi, nedenler, ölçüsüz, sonsuz bir yalan&nbsp;dolan. Sanırım bu biçimde fısıltıyla konuşuyorsak, Rocamadour tatlı tatlı uyuyordur da ondan, ha?</p>

  <p>— &nbsp;&nbsp;&nbsp;Evet, plak dinlemeye başlamadan önceydi, uykuya daldı. Horacio, sen feci ıslanmışsın.</p>

  <p>— &nbsp;&nbsp;&nbsp;Bir piyano resitaline gittim, diye açıklama yaptı Oliveira.</p>

  <p>— &nbsp;&nbsp;&nbsp;Ya, dedi la Sibylle. İyi canım, montunu çıkar, sana hemen sıcak bir mate hazırlayayım.</p>

  <p>— &nbsp;&nbsp;&nbsp;Yanında bir bardak da <span style="font-weight:bold;font-style:italic;">cana</span>.<a href="#senol5" id="mehmet5"><sup>5</sup></a>&nbsp;Yarım şişe kalmış olmalı oralarda.</p>

  <p>— &nbsp;&nbsp;&nbsp;<span style="font-weight:bold;font-style:italic;">Cana</span> da ne, diye sordu Gregorovius. <span style="font-weight:bold;font-style:italic;">Grapa</span> ile aynı&nbsp;şey mi?</p>

  <p>— &nbsp;&nbsp;&nbsp;Yoo, şekerkamışı rakısı, daha çok <span style="font-weight:bold;font-style:italic;">barak</span>'a benzer. Konserden sonra çok iyi gider, özellikle de ilk dinletiler ardından,&nbsp;berbat dinletilerden sonra. Rocamadour'u rahatsız etmeyecek&nbsp;biçimde küçük bir ışık yakamaz mıyız?</p>

  <p>La Sibylle bir lamba yakıp yere koydu, böylece Oliveria'nın rastgele bulup getirdiği bir tür Rembrandt çıktı ortaya. Harika&nbsp;çocuğun dönüşü, bir anlık ve uçucu da olsa görüntü, yuvaya&nbsp;dönmüştü, neden merdivenleri ağır ağır tırmanmış ve neden&nbsp;kapının önüne çöküp kuartet'i uzaktan dinlemişti, la Sibylle'le&nbsp;Ossip'in mırıl mırıl konuşmalarına kulak vermişti, dönmüştü&nbsp;işte. "Kediler gibi sevişmişlerdir," diye düşündü onlara bakarken. Ama yok, hayır, gece karanlığında döneceğini önceden bilemezlerdi, olanaksız, böyle giyinik olamazlardı, Rocamadour&nbsp;büyük yatakta böyle rahat uyuyor olamazdı. Eğer Rocamadour&nbsp;iki sandalye bitiştirilip de üstüne yatırılmış olsaydı, Gregorovius'un ayağı çoraplı, üstü gömlekli olsaydı yalnızca belki... Sonra ona neydi, orada fazlalık olan, yağmur damlaları akan her&nbsp;yanından ve çamur içinde olan kendisiydi.</p>

  <p>— &nbsp;&nbsp;&nbsp;Akustik, dedi Gregorovius. Ne olağanüstü bir şey değil mi, ses katı maddelerin içine siniyor, geçiyor, katları aşıyor, duvardan geçiyor ve yatağın başucundan, inanılır gibi&nbsp;değil. Hiç, bir küvete, başınız da su altında olacak biçimde&nbsp;daldınız mı?</p>

  <p>— &nbsp;&nbsp;&nbsp;Evet, bir kez başıma geldi böyle bir şey.</p>

  <p>— &nbsp;&nbsp;&nbsp;Alt kattaki komşularınız ne konuşsalar olduğu gibi&nbsp;duyuluyor, kafanızı suyun altına sokup dinlemek yeter. Sesler borular aracılığıyla iletiliyor sanıyorum. Glascow'da da böyleydi, örneğin komşularımın Troçkist olduğunu böyle öğrenmiştim.</p>

  <p>Glascow, berbat havayı çağrıştırıyor, kederli yüzlü insanlarla dolu bir liman, dedi la Sibylle.</p>

  <p>Acıklı film, dedi Oliveira, biraz fazla filmatik. Ama şu <span style="font-weight:bold;font-style:italic;">mate</span> bir bağış, sanki nefis, tam zamanında ele geçmiş bir şey!&nbsp;<span style="font-weight:bold;font-style:italic;">Mate,</span> bilir misin, bak, satır sonuna konan nokta gibidir. Bir yudum çekince yeni bir paragrafa başlayabilir insan.</p>

  <p>— &nbsp;&nbsp;&nbsp;Pampa'nın nefis tadını, yaşattıklarını hiçbir zaman bilemeyeceğim, dedi Gregorovius. Ama sanırım bana içilecek başka bir şeyden daha söz edildi.</p>

  <p>— &nbsp;&nbsp;&nbsp;Getir şu <span style="font-weight:bold;font-style:italic;">cafia'</span>yı, dedi Oliveira. Bir yerlerde yarım şişe&nbsp;kadar olacaktı, öyle sanıyorum.</p>

  <p>— &nbsp;&nbsp;&nbsp;Buradan mı satın alıyorsunuz onu da?</p>

  <p>"Sersem... niye çoğul konuşuyor ki?" diye düşündü Oliveira. "Bütün gece sarmaş dolaş yerlerde yuvarlandıkları kesin, hiç şaşmaz. Neyse."</p>

  <p>— &nbsp;&nbsp;&nbsp;Hayır, buradan almıyoruz, kardeşim gönderiyor. Rosalı&nbsp;bir kardeşim var -hani Bordeauxlu denir ya, Parisien ya da- İşte bu kardeş çok iyi bir insandır. <span style="font-weight: bold; font-style: italic;">Cana</span> içkisi de vaazları da hep dalga dalga gelir, yığınla.</p>

  <p>Boşalan fincanını la Sibylle'e uzattı, ayakları dibine kıvrılıp oturmuştu kadın, dizlerinin arasında çaydanlık. Horacio canlanıyor, yeniden, yaşadığını duyumsamaya başlıyordu. La Sibylle bir elini ayak bileği üstüne koydu, ayakkabıların ipini çözdü;&nbsp;çekip çıkardı oh diyerek. Sonra ıslak çoraplarını çıkardı la&nbsp;Sibylle ve ayağım <span style="font-weight:bold;font-style:italic;">Figaro Litteraire'in</span> iki katlı sayfasına sardı.&nbsp;<span style="font-weight:bold;font-style:italic;">Mate</span> iyicene sıcaktı ve ağız buran türdendi.</p>

  <p>Gregorovius <span style="font-weight:bold;font-style:italic;">cana'yı</span> pek beğendi, tamı tamına <span style="font-weight:bold;font-style:italic;">barak</span> gibi değilse de ona benziyordu. Macar ve Çekoslovak içki adları, bir-iki özlem sayıldı döküldü ince ince. Dışarıda yağmurun usul usul&nbsp;yağışı duyuluyordu, hepsinin de keyfi yerindeydi, özellikle de&nbsp;Rocamadour pek rahattı, bir saattir sesi çıkmıyordu. Gregorovius&nbsp;Transilvanya'dan, Selanik'te başlarına gelen bir serüvenden söz&nbsp;ediyordu. Oliveira konsolun çekmecesinde terlik ve bir paket Gauloise olduğunu anımsadı. Yatağa yanaştı el yordamıyla. "Paris'te, eğer Viyana'dan ötelerde birtakım kentlerden söz ediliyorsa, bilin ki edebiyat olur," diyordu Gregorovius kendisini bağışlatmak isteyen bir ses tonuyla. Horacio sigaraları buldu, konsolun dolap kapağını açtı, terlikleri alacaktı. Yarı karanlıkta Rocamadour'un profilini gördü belli belirsiz, sırtüstü yatırılmıştı. Nedenini bilmeksizin parmağını hafifçe alnında dolandırdı. "Annem Transilvanya' sözcüğünü ağzına almaktan korkardı, vampir&nbsp;öykülerinden dolayı, sanki alsa... sonra <span style="font-weight:bold;font-style:italic;">tokay</span> nedir biliyor musunuz?" Horacio yatağın yanında, diz üstü duruyordu, daha dikkatlice baktı. "Düşünebiliyor musunuz, diyordu la Sibylle, Montevideo'da, insanlığın tek bir bütün olduğuna inandır, orada yaşıyorken, o kadar uzaklarda... Tokay mı, tokay bir kuş adı mı?" "Bir bakıma evet." Böyle bir durumda olağan tepki ne olmalı?&nbsp;Dur bakalım önce... "Ne demek 'bir bakıma?' Kuş mu değil mi?"&nbsp;Yahu dudaklarının üstüne elimle dokunsam yeter, tepki eksikliği.&nbsp;"Lucie, bir benzetme yapayım dedim, birazcık da değişik olsun.&nbsp;Her tür şarapta bir kuş yatar." Yapay solunum yaptırmak, salaklık. Bir başka aptallık da şu ki elleri titriyor, her iki eli, ayaklan&nbsp;çıplak, giysileri ise ıslak (hızlı hızlı ovmak gerekecek, alkolle, belki de hızla yapılırsa). <span style="font-weight: bold; font-style: italic;">"Un soir, l'âme du vin chantait dans les bouteil&nbsp;</span>"<a id="footnote18"></a><sup><a href="#senol6" id="mehmet6">6</a></sup> dedi Ossip. "Şimdiden mi, Anacreonte, demiş sanırım öyle."&nbsp;La Sibylle'in kırgın sessizliğine, zihinsel dikkatine neredeyse elle&nbsp;dokunulabilirdi o an. "Anacreonte, hiçbir zaman okunmamış bir&nbsp;Yunan yazarıdır. Herkes onu bilir, ben hariç tabii. Peki, kimin şu&nbsp;dizeler: <span style="font-weight: bold; font-style: italic;">bir akşam şarabın ruhu..."</span> Horacio elini yorganın altına&nbsp;soktu, Rocamadour'un küçücük karnına dokunmak için olanca&nbsp;çabayı gösterdi; soğumuş baldırlar; daha daha yukarı hafif bir sıcaklık var gibi mi, ama hayır yok, yok, her yanı aynı soğuklukta.&nbsp;"Herkes gibi davranmalı," diye düşündü Horacio. Bağırmak,&nbsp;ışıkları yakıp, olağan ve zorunlu gürültü patırtıyı bile bile yaratmak. Neden? Neden ama? Belki de hâlâ biraz can vardır, olabilir.&nbsp;O zaman da bu içgüdüsel çıkış hiç işime gelmez, şu içimdeki var&nbsp;olduğunu bildiğim şey. Eğer bir çığlık atarsam, yeniden Berthe&nbsp;Trepat demektir bu, yeniden aptalca deneyimler, girişimler, acımalar. En iyisi, şimdiye dek gidilen yolu izlemeli, böylesi durumlarda yapılanı yapmalı. Yoo, yoo, yeter. Neden ışığı yakacakmışım? Ne diye hiçbir işe yaramayacağını bile bile haykıracakmışım? Artistik bu, son derece de rezil bir gülünç durum. Yapılacak&nbsp;tek şey..." Gregorovius'un bardağının <span style="font-weight: bold; font-style: italic;">cana</span> şişesine çarpış sesi duyuluyordu çın çın. Ağzında sigarasıyla, Horacio bir kibrit çaktı,&nbsp;iyice bir baktı gözünü dikip küçük çocuğa. "Hey, uyandıracaksın,' dedi la Sibylle, yeniden <span style="font-weight: bold; font-style: italic;">mate</span> koydu. Horacio hırsla ve hızla&nbsp;söndürdü kibriti. Işığa karşı duyarsız kalan gözbebekleri ne demek, vb., vb. <span style="font-weight: bold; font-style: italic;">"Barak</span> kadar kokulu değil," diyordu Ossip.</p>

  <p>— &nbsp;&nbsp;&nbsp;İhtiyar yeniden vuruyor bakın.<br /></p>

  <p>— &nbsp;&nbsp;&nbsp;Belki de bir kepenk çarpıyordur.</p>

  <p>— &nbsp;&nbsp;&nbsp;Bu evde panjur, kepenk filan yoktur, dedi la Sibylle, hayır, bu moruk kesinlikle delirmiş olmalı.</p>

  <p>Oliveira terliklerini giydi, gelip yanlarına oturdu. <span style="font-weight:bold;font-style:italic;">Mate</span> gerçekten de çok nefisti, çok sıcak ve ağız buran türden. Üstten iki kez daha vuruldu.</p>

  <p>— &nbsp;&nbsp;&nbsp;Hamamböceklerini öldürmek için vuruyor, diye fırladı&nbsp;Gregorovius.</p>

  <p>— &nbsp;&nbsp;&nbsp;Hayır, köpoğlusu, enikleri var da viyaklattırıyor tepemizde, bizi uyutmayacak, çık şuna bir şeyler söyle Horacio.</p>

  <p>— &nbsp;&nbsp;&nbsp;Sen çık! Neden bilmem ama senden daha çok korkuyor.&nbsp;En azından yabancı düşmanlığı ırkçılığını ve diğer ayrıksı yanlarını ayaklandıracak bir şey değil bu.</p>

  <p>— &nbsp;&nbsp;&nbsp;Eğer bir çıkarsam neler sayacağım, öyle ki sonunda polis çağıracak.</p>

  <p>— &nbsp;&nbsp;&nbsp;Çok yağmur yağıyor. İyilikle yanaş, hatta kapısındaki&nbsp;takım taklavat için kutla onu, anaç yüreğinle konuş onunla, işte&nbsp;ne bileyim, ne gelirse elinden yap.</p>

  <p>— &nbsp;&nbsp;&nbsp;Hiç istemiyorum, dedi la Sibylle.</p>

  <p>— &nbsp;&nbsp;&nbsp;Git be güzelim, dedi Oliveira yavaşça.</p>

  <p>— &nbsp;&nbsp;&nbsp;Ama neden ille de benim gitmem gerekiyor?</p>

  <p>— &nbsp;&nbsp;&nbsp;Beni hoşnut etmek için ha, çünkü bu türden işlerin içinden iyi sıyrılıyorsun sen.</p>

  <p>İki kez daha vuruldu, sonra bir daha. La Sibylle kalkıp çıktı. Horacio onu kapıya dek izledi, basamakları çıktığını duyunca, ışığı yaktı ve Gregorovius'a baktı. Parmağıyla yatağı gösterdi. Gregorovius dönüp yerine oturduğunda, ışığı söndürdü.</p>

  <p>— &nbsp;&nbsp;&nbsp;Aman Tanrım, inanılır gibi değil, diye mırıldandı Ossip karanlıkta kalan <span style="font-weight: bold; font-style: italic;">cana</span> şişesini yakaladı.</p>

  <p>— &nbsp;&nbsp;&nbsp;Kuşkusuz, inanılması zor, kaçınılmaz filan, ne dersen.&nbsp;Rica ederim, nekrolojiyi<sup><a href="#senol7" id="mehmet7">7</a>&nbsp;</sup>bir yana bırak. Burada en kötüsünden&nbsp;bir şeyler olup bitmesi için ortalıkta bir gün boyu gözükmeyişim, yetti de arttı. Neyse, birine üzülüp öbürüne sevinecek.</p>

  <p>— &nbsp;&nbsp;&nbsp;Anlamadım, nasıl?</p>

  <p>— Pekâlâ anlıyorsun. Tamam mı, tamam nu? Vız gelir bana&nbsp;hepsi de, bilemezsin sen, vız gelir!</p>

  <p>Horacio ona sen diye hitap ediyordu, Gregorovius'un ilgisini çekti bu, ayrıca ne çok şeyi değiştirirdi bu tür sesleniş, sanki bir şeyleri değiştirmek mümkünmüş gibi hâlâ... Kızılhaç'tan söz etti, nöbetçi eczaneden.</p>

  <p>— &nbsp;&nbsp;&nbsp;Canın nasıl isterse, dedi Oliveira, bana göre hava hoş.&nbsp;Çünkü bugün... Ne gündü bugün can kardeşim!</p>

  <p>Ah bir yatağa atabilseydi kendini, bir yıl, iki yıl uyuyabilseydi. "Korkak, altını ıslatacaksın neredeyse," diye düşündü. Hiç kıpırdamayışı Gregorovius'u da etkilemişti, kalakalmıştı o&nbsp;da, zorla kalkıp piposunu yakmaya çabalıyordu. Uzaktan uzağa birilerinin konuştuğu duyuluyordu, la Sibylle'in sesi yağmur sesi arasından, sonra geveleyerek ona yanıt vermeye çabalayan ihtiyarın sesi geliyordu. Katlardan birinde bir kapı çarptı,&nbsp;birileri çıkıp gürültüye karşı olduklarını söyledi.</p>

  <p>— &nbsp;&nbsp;&nbsp;Aslında hakkın var, dedi Gregorovius onu onaylayarak.&nbsp;Ama yasal sorumluluklar var sanırım.</p>

  <p>— &nbsp;&nbsp;&nbsp;Pek tabii var, batağın içindeyiz, dedi Oliveira. Özellikle&nbsp;de siz ikiniz, ben her an kanıtlayabilirim, çok sonra geldim buraya. Ana, âşığıyla halının üzerinde sevişirken bebeciğini ölüme terk ediyor.</p>

  <p>— &nbsp;&nbsp;&nbsp;Ne demek istiyorsun yani?</p>

  <p>— &nbsp;&nbsp;&nbsp;Yok yok, hiç önemi yok, rahat ol...</p>

  <p>— &nbsp;&nbsp;&nbsp;Ama gerçek değil bu Horacio.</p>

  <p>— &nbsp;&nbsp;&nbsp;Bana ne, konsomasyon var tabii asıl olayın yanında. Zaten tüm bunlardan bana ne, geldim çünkü çok ıslanmıştım, bir&nbsp;bardak &nbsp;<i>mate</i> içmek istiyordum. Baksana bir, yukarı çıkanlar var.</p>

  <p>— &nbsp;&nbsp;&nbsp;Karakola, polise haber vermek gerekir.</p>

  <p>— &nbsp;&nbsp;&nbsp;Lütfen sen haber ver. Ronald'ın sesi mi ne?</p>

  <p>— &nbsp;&nbsp;&nbsp;Ben buradan gidiyorum, dedi Gregorovius ayağa kalkarak. Bir şeyler yapmak gerek, sana bir şeyler yapmalı diyorum.</p>

  <p>— &nbsp;&nbsp;&nbsp;Tamam babalık, anladık. Eylem, her zaman eylem. <span style="font-weight:bold;font-style:italic;">Die&nbsp;Tatigkeit&nbsp;</span><a href="#senol8" id="mehmet8"><sup>8</sup></a>&nbsp;tam da zamanıydı deyimi de herhalde yerinde bir&nbsp;deyim. Daha yavaş konuşun, küçüğü uyandıracaksınız.</p>

  <p>— &nbsp;&nbsp;&nbsp;Selam, dedi Ronald.</p>

  <p>— &nbsp;&nbsp;&nbsp;Selam, dedi Babs, şemsiyesini kapıdan geçirmeye çalışıyordu.</p>

  <p>— &nbsp;&nbsp;&nbsp;Yavaş konuşun, dedi arkalarından gelen la Sibylle. Şemsiyeni niye kapatmıyorsun, giremezsin böyle.</p>

  <p>— &nbsp;&nbsp;&nbsp;Haklısın, dedi Babs. Hiç kafa yok bende. Gürültü yapma&nbsp;Ronald. Guy'in başına gelenleri anlatmaya geldik size, akıl alır&nbsp;gibi değil. Hey, sigortalar mı attı?</p>

  <p>— &nbsp;&nbsp;&nbsp;Hayır, Rocamadour uyanmasın diye.</p>

  <p>— &nbsp;&nbsp;&nbsp;Yavaş konuş, dedi Ronald. Şu geberesice şemsiyeni de&nbsp;bir köşeye koy.</p>

  <p>— &nbsp;&nbsp;&nbsp;Kapatması çok zor, dedi Babs. Oysa açarken ne çabuk&nbsp;açılıyor, kolaycana.</p>

  <p>— &nbsp; &nbsp;İhtiyar polis çağırmakla tehdit etti beni, dedi la Sibylle&nbsp;kapıyı kapatırken. Beni dövecek sandım, cıyak cıyak bağırıp&nbsp;duruyordu. Ossip odasını bir görmenizi isterdim, merdivenden&nbsp;bakınca bir köşeciği görünüyor. Bir masa, üstü boş şişelerle dolu, tam ortasında bir yel değirmeni var, öyle kocaman bir şey ki&nbsp;doğal büyüklüğünde gibi denebilir, hani Uruguay'da tarlalarda&nbsp;görülür ya öyle. Kapı açıldığında cereyandan değirmenin pervanesi dönmez mi, şöyle bir göz atmadan edemedim kapı aralığından, ihtiyar öfkeden küplere biniyordu.</p>

  <p>— &nbsp;&nbsp;&nbsp;Kapatamıyorum, dedi Babs. Hay aksi, neyse şu köşeye&nbsp;bırakayım onu.</p>

  <p>— &nbsp;&nbsp;&nbsp;Yarasaya benziyor, dedi la Sibylle. Ver bana kapatayım.&nbsp;Bak gördün mü kolaymış.</p>

  <p>— &nbsp;&nbsp;&nbsp;İki telini kırdı da ondan, dedi Babs Ronald'a dönerek.</p>

  <p>— &nbsp;&nbsp;&nbsp;Eee, sen de kafamızı şişirme, dedi Ronald, sen de bizim&nbsp;teli attırma. Zaten hemen çıkacağız. Guy'in bir tüp Grardenal&nbsp;içtiğini sizlere söylemek için uğramıştık.</p>

  <p>— &nbsp;&nbsp;&nbsp;Zavallı melek, dedi Oliveira, onu hiç sevmezdi.</p>

  <p>— &nbsp;&nbsp;&nbsp;Etienne bulmuş onu, yarı baygın, ölü gibi. Babs'la ben&nbsp;bir açılış kokteyline gitmiştik. (Ohoo, bunu sana sonra anlatırım.) Guy bize çıkmış ve bizim yatağımızda kendini zehirlemiş,&nbsp;işe bak!</p>

  <p>— &nbsp;&nbsp;&nbsp;<span style="font-weight:bold;font-style:italic;">He has no manners at all,&nbsp;</span><a href="#senol9" id="mehmet9"><sup>9</sup></a>&nbsp;dedi Oliveira, çok ters, çok can&nbsp;sıkıcı.</p>

  <p>— &nbsp;&nbsp;&nbsp;Sonra da Etienne bizi aramaya çıkmış, diye sürdürdü&nbsp;konuşmasını Babs, iyi ki her birimizde ayrı ayrı anahtar var. Birisinin kustuğunu duymuş, içeri girmiş ki Guy! Zavallı Guy, az&nbsp;daha ölüyormuş. Etienne yere kapanmış, sürüklene sürüklene&nbsp;dışarı çıkmış yardım aramaya. Şu an Guy hastanede, ama durumu çok ağır. Hem de şu havada, diye bitirdi sözünü, kapanıp kaldı.<br /></p>

  <p>— &nbsp;&nbsp;&nbsp;Oturun, dedi la Sibylle. Hayır, oraya değil, Ronald, bir&nbsp;ayağı yok o koltuğun. İçerisi de öyle karanlık ki, n'apalım Rocamadour için. Yavaş sesle konuşun, daha da alçak sesle.</p>

  <p>— &nbsp;&nbsp;&nbsp;Onlara bir kahve yap, dedi Oliveira.</p>

  <p>— &nbsp;&nbsp;&nbsp;Ben gitmek zorundayım, dedi Gregorovius. Trençkotumu nereye koydum acaba? Yo hayır, orada değil Lucie.</p>

  <p>— &nbsp;&nbsp;&nbsp;Önce biraz kahve için, dedi la Sibylle. Şu saatte metro&nbsp;yoktur artık, burada da çok iyisiniz. Kahve çekmen gerek Horacio.</p>

  <p>— &nbsp;&nbsp;&nbsp;Burası çok havasız, dedi Babs.</p>

  <p>— &nbsp;&nbsp;&nbsp;Her zaman olduğu gibi yine oksijen diyecek, ah hava,&nbsp;sokakların havası, dedi Ronald, kızgındı. Bu kadın gerçekten&nbsp;bir at, saf ve katıksız şeyleri seviyor yalnızca. Temel renkler,&nbsp;yedi notalı gam, o kadar, insan değil bu, hayır, emin olun insan&nbsp;değil.</p>

  <p>— &nbsp;&nbsp;&nbsp;insanlık bir idealdir, dedi Oliveira, el yordamıyla kahve&nbsp;değirmenini arıyordu. Havanın da bir geçmişi, bir tarihi vardır,&nbsp;inanmak gerek, ıslak ve temiz, bol oksijenli sokaklardan senin&nbsp;de dediğin gibi, ısısı ve niteliği beş bin yılda oluşan bir atmosfere geçmek... Babs bir tür diyebilirim, solunumun Rip Van&nbsp;Winkle'i.<a href="#senol10" id="mehmet10"><sup>10</sup></a></p>

  <p>— &nbsp;&nbsp;&nbsp;Rip Van Winkle, dedi Babs, ohooo. Annem ne çok söz&nbsp;ederdi ondan.</p>

  <p>— &nbsp;&nbsp;&nbsp;Idaho'da bilinir, dedi Ronald. Neyse hepsi bu değil. Etienne yarım saat önce bize telefon ettiydi, köşedeki bardan ve&nbsp;geceyi, en azından Guy'in kurtulup kurtulamayacağı anlaşılana dek, dışarıda geçirmemizi salık verdi. Eğer polis işe el atarsa, bizi orada bulmaları iyi sonuç vermezmiş, hele ki fikir kulüplerinden olanlara daha çok kızarlarmış, çünkü kulüpten bıkmışlarmış şu sıralar.</p>

  <p>— Kulübün nesi varmış, dedi la Sibylle, bir bezle fincanları kuruluyordu.</p>

  <p>Bir şeyi yok, bu nedenle de savunmasız. Komşular gürültüden, plak çalmamızdan fazlaca şikâyetçiymişler... Üstüne üstlük, Babs kapıcıyla ve binada ne kadar kadın varsa hepsiyle&nbsp;kavga etmiş, tartışmış.</p>

  <p><span style="font-weight:bold;font-style:italic;">They are awful</span>,<a href="#senol11" id="mehmet11"><sup>11</sup></a>&nbsp;dedi Babs; çantasından çıkardığı şekerlemeyi çiğniyordu. Gulaş yaparken bile marihuana çekiyor o karıların hepsi.</p>

  <p>Oliveira kahve öğütmekten yorulmuştu, değirmeni Ronald'a verdi. La Sibylle ile Babs alçak sesle aralarında Guy'in intihar girişimini tartışıyorlardı. Herkesi rahatsız ede ede trençkotunu arayan Gregorovius ise yerine oturmuş, artık kıpırdanmıyor ve ağzındaki sönük piposunu tüttürmeye çalışıyordu.&nbsp;Yağmurun camlara çarpışı duyuluyordu. "Schoenberg ve&nbsp;Brahms," diye düşündü Oliveira; uzanıp bir sigara aldı; "Hiç fena değil, genellikle bu durumlarda ya Chopin ya da Siegfried'den Todesmusik'e başvurulur. Dünkü kasırga Japonya'da iki-üç bin insanın ölümüne neden olmuş, istatistik olarak ele alırsak..." Ama istatistik hesapları sigarasında bulduğu soğan&nbsp;tadını yok etmiyordu ki. Bir başka kibrit çakarken incelemeye&nbsp;koyuldu sigarasını. Çok nefis bir Gauloise'dı, bembeyazdı, incecik harfler vardı üstünde, bir ucundan siyah tütün kırıntıları gözüküyordu, ucu biraz ıslanmıştı sigaranın. "Şu Rose Bob hikâyesi; düşündükçe... Evet, çok yoğun bir gündü, eve dönüşte bizi&nbsp;bekleyen şeyi de saymazsak daha." Olayı Ronald'a söylemek&nbsp;gerekiyordu, o da, yarı telepatik yöntemlerle aynı şeyi Babs a&nbsp;iletsindi. Bu telepati, Perico Romero'nun pek garibine gidiyordu. İletişim teorisi; henüz edebiyatın hesaba almadığı büyüleyici temalar. Şimdi de Ronald, Babs'ın ve la Sibylle'in mırıltılarına&nbsp;katılmıştı, değirmen ağır dönüyordu, kahve çabucak hazırlanamayacaktı. Oliveira "art nouveau" stili korkunç sandalyesinden&nbsp;kalktı, başını bir gazete yığınına yaslayacak biçimde rahatça yere uzandı. Tavanda garip bir fosforlu ışık vardı, ilginç; gözlerini kapasa da ışık gözkapakları ardında yine gözüküyordu, sonra&nbsp;yerinde kocaman, mor, yuvarlak şekiller ardı ardına patlıyor&nbsp;sanki ve ışıklar kovalamaca oynuyordu, vay vay vayyy, her yuvarlak yürek kaslarındaki ya bir sıkışma veya gevşemeye karşılık olmalıydı ve evde üçüncü katta bir yerde, telefon çalıyordu.&nbsp;Bu saatte, Paris'te, olağandışı bir şeydi bu. "Biri daha öldü belki," diye geçirdi aklından Oliveira. "Uykuya bu denli saygı gösteren bu kentte başka bir nedenle telefon edilemez." Bir keresinde, gemiden iner inmez, gecenin saat on buçuğunda telefon etmeyi çok doğal bulan Arjantinli bir arkadaşının onu telefonda&nbsp;arayışını anımsadı. Ev sahibi kadının kaba saba lafları, robdöşambrlı haliyle buz gibi soğuk odasına gelişi, <span style="font-weight: bold; font-style: italic;">quelqu'un vous demande au telephone</span>,<sup><a href="#senol12" id="mehmet12">12</a>&nbsp;</sup>demesi, dördüncü kata, öfkesini hiç gizlemeyen kadının karşısına iniş ve sonunda öğrene öğrene Hermida'nın Paris'te olduğunu öğrenişi, ne zaman görüşebilirlermiş,&nbsp;sana bir yığın kişiden haber-selam getirdim. Traveler'den, Bidu'daki arkadaşlardan... ve ev sahibi kadın sinirlendiğini belli&nbsp;etmeden duramadı, mademki Oliveira ağlamaya koyulmamıştı,&nbsp;mademki sevdiği birilerinin ölüm haberini almamıştı, eee? Bu&nbsp;durumda Oliveira nereye saklanacağım gerçekten bilemiyordu,&nbsp;çok çok üzgünüm, altüst oldu, Buenos Aires'ten gelen bir arkadaşım, kuralları, âdetleri bilmiyor, anlarsınız. Ey Arjantin, cömert saat dilimleri, habere açık evleri, pencereden dışarı savurup attığın zaman önünde duran gelecek, vay, vay, vay, ama şurada karşında üç metre ötende, duvarın gözlerinde hiçbir şey&nbsp;yok, hiçbir şey olamaz da ne vay vay, ne iletişim varsayımları,&nbsp;ne ana, ne baba, ne de ne o, ne bu, vay, vay, hiçbir şey; tek <span style="font-weight: bold; font-style: italic;">rigor&nbsp;motris</span><a href="#senol13" id="mehmet13"><sup>13</sup></a>&nbsp;var, ama çevresindeki insanlar Korsikalı veya MeksikalI&nbsp;değildiler ki, küçük meleğin cenazesini beklemeye hazırlansınlar geç saatlere kadar, ne de şarkılar dinlemeye, yumağın ucunu&nbsp;bulmaya, bulup yakalamaya; çok ilkel de değildiler ki bu tür&nbsp;skandalları kabullenemeyecek, betimleyemeyecek denli, üstelik&nbsp;her tür skandali yadsıyamayacak ve de <span style="font-weight: bold; font-style: italic;">one little causality</span><a href="#senol14" id="mehmet14"><sup>14</sup></a>&nbsp;ekleyemeyecek denli çok gelişmiş de değildiler ki, örneğin üç bin kişiyi silip süpüren tipon kasırgası. "Ohooo, tüm bunlar ucuz antropoloji bilgileri" diye düşündü Oliveira, midesine giren&nbsp;krampları soğuğu duyar gibi algılayabiliyordu. Ve son olarak&nbsp;hep şu sinir ağı: Plexus. "Tamam, gerçek iletişim ağları, deri altından haberleşme, bunu anlamak için biz sözlük de yok ne yazık." Rembrandt ışığı veren lambayı kim söndürmüştü? Anımsayamıyordu artık, birkaç dakika öncesi, eski, altın renkli toziar,&nbsp;belirli bir anda belirmişti yerde, döşeme hizasında, la Sibylle&nbsp;(evet la Sibylle olmalıydı bu) yoo, belki de Gregorovius söndürmüştü lambayı.</p>

  <p>— &nbsp;&nbsp;&nbsp;Karanlıkta kahveyi nasıl pişireceksin?</p>

  <p>— &nbsp;&nbsp;&nbsp;Bilmem, dedi la Sibylle, fincanların yerini değiştirirken.&nbsp;Önce birazcık bir ışık vardı.</p>

  <p>— &nbsp;&nbsp;&nbsp;Yaksana Ronald, dedi Oliveira. Sandalyenin altında&nbsp;düğme. Bassana, klasik sistem, ne denir?</p>

  <p>— &nbsp;&nbsp;&nbsp;Ne saçma tüm bunlar, dedi Ronald, neye kızdığını tamı&nbsp;tamına bilmeksizin.</p>

  <p>Işıkla birlikte, mor haleler yine gözüktü, yuvarlak lekeler ve Oliveira sigarasından daha güzel tatlar almaya başladı. Şimdi, evet şimdi gerçekten çok rahattı, sıcaktı içerisi, birazdan</p>

  <p>kahve içilecekti.</p>

  <p>— &nbsp;&nbsp;&nbsp;Gel yanıma otur, dedi Oliveira, Ronald'a. O sandalyede-kinden daha rahat olacaksın burada, o sandalyenin tam ortasında sivri bir yer var, kıçına batıyor insanın. Wong onu özel Çin koleksiyonuna katar yakında, hiç şaşmam.</p>

  <p>— &nbsp;&nbsp;&nbsp;Burada iyiyim, dedi Ronald. Her ne kadar karışıklığa yol açıyorsam da burada.</p>

  <p>— &nbsp;&nbsp;&nbsp;İyi değilsin orada, gel buraya. Eee, şu kahve, bayanlar, sahi bugün için pişecek değil mi?</p>

  <p>— &nbsp;&nbsp;&nbsp;Bayımız ağalık, beylik havalarında, dedi Babs, sana karşı hep böyle midir, ha?</p>

  <p>— &nbsp;&nbsp;&nbsp;Hemen hemen her zaman böyle, dedi la Sibylle, dönüp&nbsp;duran Oliveira'ya bakmaksızın. Babs, şu tepsiyi kurulamama yardım etsene.</p>

  <p>Ronald sandalyesinden kalktı, gidip Oliveira'nın yanı başına ilişti, Oliveira onun kulağına ufacık bir söz fısıldamak için,&nbsp;Babs'ın kahve yapmasının gerekliliği üzerine akla gelebilecek&nbsp;her tür lafa atılmasını bekledi. Onları gözleyen Gregorovius,&nbsp;kahve konusundaki konuşmayı kesip araya girdi, böylece Ronald'ın şaşkınlık belirten çığlığı moka likörüne düzülen övgüler&nbsp;ve onu hazırlama sanatındaki gerileme sözcüğü içerisinde yitip&nbsp;gitti. Neden sonra, Ronald yeniden sandalyesine oturdu, tam&nbsp;zamanıydı, la Sibylle'in kendisine uzattığı kahve fincanını gördü. Tavana hafif hafif vurmaya yeniden başlıyordu yukarıdaki,&nbsp;iki vurdu, üç vurdu, Gregorovius ürperdi, sonra bir dikişte içti&nbsp;kahvesini. Belki de midesindeki krampı da giderecek kahkahayı&nbsp;patlatmamak için tutuyordu kendini Oliveira. La Sibylle'in şaşırmış gibi bir hali vardı, sanki anlayamadığı bir durumdan çıkmak, sıyrılmak istiyor gibiydi, rüyada gibi, sanki bir tür rüyada.</p>

  <p>— &nbsp;&nbsp;&nbsp;Ayak sesleri işitiyorum, dedi Babs alçak sesle. Bu moruk&nbsp;delirmiş olmalı, dikkatli olalım. Bir keresinde Kansas City'de...&nbsp;Yoo, durun, birisi merdivenleri çıkıyor.</p>

  <p>— &nbsp;&nbsp;&nbsp;Merdiven, çıkardığı ses biçimiyle kulağımda belirir, her&nbsp;köşesini çizerim neredeyse. Sağırlara yüreğim dayanmaz, acırım. Böyle anlarda sanki merdivenlerdedir elim, basamaklarda&nbsp;gezdiririm, tek tek çıkarırım elimle çizgilerini. Küçük bir kızken, okulda kompozisyondan on üstünden on aldıydım, yazımda küçük bir gürültüyü anlattıydım. Küçük, boş bir gürültü&nbsp;bir başlıyor, bir kesiliyordu, başına gelmedik kalmıyordu.</p>

  <p>— &nbsp;&nbsp;&nbsp;Ben, tam tersine, dedi Babs. Tamam, tamam, okey, çimdikleyip durmayın, gerek yok.</p>

  <p>— &nbsp;&nbsp;&nbsp;Sevgilim, canımın içi, sus da biraz, kim geliyor anlayalım. Eveet, tamam, boyacılar kralı, Etienne bu, korkunç herif, koca hayvan.</p>

  <p>"Of be, iyi örtbas etti," diye geçirdi kafasından Oliveira, "iki saat sonra ilaç saatiydi, öyle sanıyorum. Önümüzde bir saatimiz var", gerçeği söyleyemeyişin, erteleyişin nedenini anlamıyordu, bir şeyin negatif hali. Negatif, olumsuzlama..." Gerçeğin öte yüzü, negatifi, olması gereken hali, yani... Aman bırak&nbsp;metafizik havalarını Horacio. <span style="font-weight: bold; font-style: italic;">Alas, poor Yorick</span><a href="#senol15" id="mehmet15"><sup>15</sup></a><span style="font-weight: bold; font-style: italic;">&nbsp;&nbsp;</span>yeter be. Daha&nbsp;fazla tutamayacağım kendimi, ışığı yakmak, haberi güvercin gibi uçurmak daha iyi olur. Bir negatif. Tam tersi, tam tersine&nbsp;çevirmeli... Onun canlı olması da olası, bizlerin ölü olması da.&nbsp;Daha alçakgönüllüce bir öneri: O bizi öldürmüş oldu, mademki&nbsp;ölümünden bizler sorumluyuz. Suçluyuz, yani nesnelerin hal&nbsp;bozukluğu... Ah, koca bunak, geber e mi, böylece nereye varmak istiyorsun, burnunun önündeki havuçla, eşeğin biri. Evet,&nbsp;Etienne'in ta kendisiymiş, korkunç, koca hayvan."</p>

  <p>—Kurtuldu, dedi Etienne. Piç herif, Cesar Borgia gibi yedi canlı. Ama söylenecek çok şey var, denebilir ki...</p>

  <p>— &nbsp;&nbsp;&nbsp;Anlat, anlat, dedi Babs.</p>

  <p>— &nbsp;&nbsp;&nbsp;Mideyi yıkadılar, neyin lavmanıysa, iğneler, iğneler her&nbsp;yerden, başı aşağıda tutmak için yaylı yatak. Lokantada yediği&nbsp;ne varsa hepsini çıkardı, Orestias'ın menüsünde ne varsa, orada yemiş öğle yemeğini. Ne çok şey yemiş, yaprak sarmasına&nbsp;kadar ne istersen. Oho, durun, feci ıslanmışım ben.</p>

  <p>— &nbsp;&nbsp;&nbsp;Sıcak kahve var, dedi Ronald ve de <span style="font-weight:bold;font-style:italic;">cana</span> adında berbat&nbsp;bir rakı, berbat.</p>

  <p>Etienne öfledi, püfledi, şemsiyesini bir köşeye koydu, sobaya yanaştı.</p>

  <p>— &nbsp;&nbsp;&nbsp;Küçük nasıl Lucie?</p>

  <p>— &nbsp;&nbsp;&nbsp;Uyuyor, dedi la Sibylle. Derin uykuda, aman uyusun.</p>

  <p>— &nbsp;&nbsp;&nbsp;Yavaş konuş, dedi Babs.</p>

  <p>— &nbsp;&nbsp;&nbsp;Saat on bire doğru ayıldı, diye anlatmaya koyuldu Etienne, sesi yumuşaktı, şefkatle konuşuyordu. Berbattı hali pek&nbsp;tabii. Doktor yatağa yaklaşmama izin verdi, Guy tanıdı beni&nbsp;görünce. "Aptal herif," dedim, "siktir ol git," diye yanıt verdi.&nbsp;Doktor kulağıma, bunun iyiye işaret olduğunu fısıldadı. Salonda başkaları da vardı, ne tipler, sıkılmadım, yine de ben, hastaneleri...</p>

  <p>— &nbsp;&nbsp;&nbsp;Eve mi döndün, diye sordu Babs. Polise gitmek zorunda&nbsp;kaldın mı?</p>

  <p>— &nbsp;&nbsp;&nbsp;Hayır, her şey kolaycana yoluna girdi. Ama yine de geceyi burada geçirseniz iyi olur, Guy'i indirirken kapıcı kadın nasıl kafa tuttu, görmeliydiniz.</p>

  <p>— &nbsp;&nbsp;&nbsp;<span style="font-weight:bold;font-style:italic;">The lousy bastard</span>,<a href="#senol16" id="mehmet16"><sup>16</sup></a>&nbsp;dedi Babs.</p>

  <p>— &nbsp;Ben de bir erdemli kişi havalarına girdim ki görmeyin, önünden geçerken: "Hanımefendi, ölüm saygı duyulması gereken bir şeydir. Bu genç adam Kreisler aşkıyla, kederinden canına kıymaya kalkıştı." Gözleri faltaşı gibi açık kalakaldı. Ve tam sedyeyi kapıdan geçirirlerken, Guy dikildi, rengi kaçmış Etrüsk&nbsp;rölyeflerindeki gibi elini alnına koyup kapıcı kadına doğru yemyeşil kusmaya başlamasın mı, tam girişte, paspasın üstüne, sedyeciler gülmelerini zor tuttular, görülmeye değerdi doğrusu.</p>

  <p>— &nbsp;&nbsp;&nbsp;Biraz daha kahve, dedi Ronald. Sen de otur şuraya, yere, odanın en sıcak yeri. Dolu bir fincan kahve getirin, zavallı&nbsp;Etienne.</p>

  <p>— &nbsp;&nbsp;&nbsp;Göz gözü görmüyor. Eeee, niye oturayım ha?</p>

  <p>— &nbsp;&nbsp;&nbsp;Horacio'yu ve beni yalnız bırakmaman için, nöbetçiyiz,&nbsp;dedi Ronald.</p>

  <p>— &nbsp;&nbsp;&nbsp;Saçmalama, dedi Oliveira.</p>

  <p>— &nbsp;&nbsp;&nbsp;Oraya otur ve beni dinle. Wong'un bile bilmediği neler neler öğreneceksin. Şimşek gibi çakan bilim damlaları, büyücülüğün yüce makamları. Bu sabah Bardo' yu<a href="#senol17" id="mehmet17"><sup>17</sup></a><sup>&nbsp;</sup>okurken oldukça eğlendim. Şu Tibetliler olağanüstü insanlar.</p>

  <p>— &nbsp;&nbsp;&nbsp;Kim verdi sana onu, diye sordu Etienne, yere, Horacio&nbsp;ile Ronald'ın arasına oturdu, kahveyi bir solukta içti. "Şimdi içki," dedi, fincanını la Sibylle'e uzatarak, o da <span style="font-weight:bold;font-style:italic;">cana</span> şişesini eline&nbsp;verdi. Etienne bir yudum alır almaz, "Ne pis şey," dedi. "Yemin ederim Arjantin'dendir bu içki. Ne ülke yahu, hay Allah!"</p>

  <p>— &nbsp;&nbsp;&nbsp;Ülkeme laf yok, kes ulan, tepedeki yaşlı kodamanları&nbsp;anımsatıyorsun bu halinle.</p>

  <p>— &nbsp;&nbsp;&nbsp;Wong bana bir yığın test uyguladı, diye anlatmaya başladı Ronald. Diyor ki, yeterince zekâm varmış, bol bol harcayıp&nbsp;zarar verebilirmişim ona. <span style="font-weight:bold;font-style:italic;">Bardo</span> okumama karar verdik, dikkatle incelemeye ve oradan da Budizmin temel zuhuruna geçecekmişiz. Sahi, böyle gözle görünmeyen uçucu bir beden var mıdır. Horacio? Deniyor ki, ölünce... Bir tür zihinsel beden, anlıyor musun, düşünceden?</p>

  <p>Ama Horacio dinlemiyor, Etienne'in kulağma bir şeyler söyleniyor, o da homurdanıp duruyordu etrafa hastane kokuları saçarak, ilaç, ıslak sokak ve lahana çorbası kokusu. Babs da uzaklara dalıp gitmiş olan Gregorovius'a kendi kapıcısı olan&nbsp;kadının sayısız kötülüklerinden söz ediyordu. Henüz derinlemesine dalış yaptığı taze bilgileri yemiş yutmuş Ronald'ın <span style="font-weight: bold; font-style: italic;">Bardo</span>'yu birilerine -hatta bu kişi la Sibylle bile olsa- anlatmaya gereksinimi vardı. La Sibylle ise bir Henry Moore gibi, karanlıkta&nbsp;yer yer gözüken parça bölük vücuduyla yerden bakınca koskoca bir dev anası gibiydi, önce dizleri, kara saç yığınına dokundu&nbsp;dokunuyordu, sonra bir ense, taa tavana dek uzanıyor ve tepede ise karanlıktan daha karanlık saçlarının koyu lekesi fark ediliyordu, yere konmuş lambanın ışığı koltuğuna gömülmüş olan&nbsp;la Sibylle'in gözlerinde parıltılar oluşturuyordu, zaman zaman&nbsp;kaykılıp geriye, yeniden dik oturmak zorunda kalıyordu, çünkü koltuğun ön ayakları arka ayaklarından daha kısaydı.</p>

  <div>
    <div>
      <p>— &nbsp;&nbsp;&nbsp;Pis iş, dedi Etienne bir bardak daha doldururken.<br /></p>
    </div>
  </div>

  <p>— &nbsp;&nbsp;&nbsp;istersen sen gidebilirsin, dedi Oliveira, bu mahallede bu&nbsp;gibi olayların büyütüleceğini sanmam, her gün olup biten şeylerden bu da.</p>

  <p>— &nbsp;&nbsp;&nbsp;Korkuyorum, dedi Etienne. Bu sıvıya ne ad verilmiş demiştin? Hiç de fena değilmiş, bu kadar olaydan sonra. Bu içki&nbsp;meyve kokuyor be.</p>

  <p>— &nbsp; &nbsp;Wong'a göre Jung da <span style="font-weight:bold;font-style:italic;">Bardo</span>'ya iyi sardırmış, dedi Ronald. Anlıyorum, varoluşçular da iyice sindire sindire okumalılar diyorum. Bak dinle, ölen kişi sorguya çekilirken kral ona bir&nbsp;ayna tutuyor, ayna şey, <span style="font-weight:bold;font-style:italic;">Karma.</span> Yani ölünün edimlerinin toplamı, anlıyor musun? Ve ölü, orada eylemlerinin yansımasını görüyor, iyi olanları, kötülükleri, ama bu yansımaların hiçbiri gerçeğin ta kendisi, gerçekten yapılan değil; düşünsel görüntülerin, kafadakilerin aydınlığa çıkması... İhtiyar Jung'un aptallaştığı, hayretlere düştüğü kadar var, anlıyor musun? Ölüler Kralı&nbsp;aynaya bakıyor, ama aslında senin belleğine bakıyor. Bundan&nbsp;daha güzel betimlenemez psikanaliz. Ve hele daha da olağanüstü bir başka şey var ki sevgilim. Kral'ın sözle belirttiği yazgısı da kendisine ait değil, bütünüyle senin yazgın olmuş oluyor. Yani insan olarak sen kendi kendini yargılıyorsun farkına&nbsp;varmadan. Aslına bakarsan Sartre'ın da gidip Lhasa'da yaşaması gerekmez miydi, ne dersin?</p>

  <p>—&nbsp;Akıl alır gibi değil, ama bu kitap bir felsefe kitabı olmalı, dedi la Sibylle.</p>

  <p>— &nbsp;&nbsp;&nbsp;Bu kitap ölüler için, dedi Oliveira.</p>

  <p>Bir süre sessizce yağmuru dinleyerek kalakaldılar. Gregorovius la Sibylle'e acıdı, onun daha geniş ve iyi bir açıklama beklediğini, ama daha fazlasını sormaya cesaret edemediğini biliyordu.</p>

  <p>— &nbsp;&nbsp;&nbsp;Lamalar korkaklara bazı şeylerin açıklamasını yaparlar,&nbsp;dedi ona. Onlara öte dünyada yardımcı olabilmek, yol gösterebilmek için ve ruhlarını kurtarmaları için yardım. Örneğin...</p>

  <p>Etienne Oliveira'nın omzuna yaslanmıştı. Ronald oturduğu yerden <span style="font-weight:bold;font-style:italic;">Big Lip Blues'u</span> söylüyordu mırıltıyla, Jelly Roll'u düşünüyordu, öyle ölmeyi yeğlerdi o da. Oliveira bir sigara yaktı, sanki Kule'deymişler gibi kibritin alevi bir saniye içinde dost&nbsp;yüzleri aydınlattı, Gregorovius'u karanlıklardan çekip çıkardı,&nbsp;birden la Sibylle'i koltuğuna oturttu, yüzünde her zamanki bön&nbsp;bakış, şu hiçbir şeyi anlamadığı anlardaki haliyle; soğuk tavırlı&nbsp;Babs'ı ve sızlanır gibi doğaçtan şarkı mırıldanan Ronald 'ı ışığıyla yuydu yıkadı. Ve tam kibritin söndüğü anda da tavana yeniden vuruldu.</p>

  <p><span style="font-weight:bold;font-style:italic;">"Il faut tenter de vivre</span>"<a href="#senol18" id="mehmet18"><sup>18</sup></a>&nbsp;diye bir dizeyi anımsadı. Niçindi?</p>

  <p>Dize belleğinden fışkırmıştı birden, sanki, sanki kibrit alevinde aydınlığa çıkan yüzler gibi, art arda hiç kuşkusuz bedava!</p>

  <p>Etienne'in omzundan bir tür sıcaklık geçiyor ona sanki orada değilmişçesine yanıltıcı bir varlık gibi geliyor, ölümün ve sönen şu kibritin, şu anda olduğu gibi, yukarıdan gelen vurma&nbsp;seslerinin içine gömülüp yok olduğu gürültü ardından gelen&nbsp;sessizlik gibi, sırasıyla yüzleri, şekilleri silip yok eden bir varlığın yakınında oluş duygusu veriyordu ona.</p>

  <p>İşte böyle, dedi tumturaklı tümcelerle Gregorovius, <span style="font-weight:bold;font-style:italic;">Barda</span> bizi yaşama döndürüyor yeniden, saf bir yaşamın kesinlikle kaçacak bir nokta, sığınacak bir yerin olmadığı, yastık yerine&nbsp;başını koyacak kanserden başka bir şeyin kalmadığı bir yatağa çivilendiğin anda saf, bir yaşamın gerekliliğini anlatıyor yeniden bize. Yaşama katıyor bizi.</p>

  <p>— &nbsp;&nbsp;&nbsp;Aaa, evet, dedi la Sibylle içini çekerek. Yeterince anlamıştı bozyap bir parça daha yerini bulmuştu, ama hiçbir zaman&nbsp;kaleydoskop mükemmelliğine ulaşamayacaktı, kesindi kesin,&nbsp;çünkü kaleydoskopta her kırıntı, her kum tanesi kendini en özgün biçimde isterdi, korkunç, can sıkıcı, ama sorunsuz, hiçbir&nbsp;aykırılık yok.</p>

  <p>— &nbsp;&nbsp;&nbsp;Batılı dikotomiler, dedi Oliveira, Yaşam ve Ölüm, bu&nbsp;dünya, öte dünya. Senin <span style="font-weight:bold;font-style:italic;">Bardo'n</span> da böyle demiyor mu Ossip,&nbsp;her ne kadar senin Bardo'nun ne deyip ne demediği hakkında&nbsp;en ufak bilgim yoksa da. Kesinlikle, daha plastik, daha az kategorik bir şeydir kuşkusuz.</p>

  <p>— &nbsp;&nbsp;&nbsp;Dinle, dedi Etienne, Oliveira'nın kendisine aktardığı haberler her ne kadar kafasında yengeçler gibi dolanıp duruyorlardıysa da, şimdi çok daha iyi hissediyordu kendisini, dinle Arjantinli, Doğu, doğuluların ileri sürdükleri denli çok çok farklı değil. Yazdıkları kitaplarda, birazcık derinine inince konuların, evrensel tarihi buluyorsun, zekânın yine zekâyı kullanarak yola çıkışı, intihar girişimi, açıklaması zor girişim. Akrebin akrep olmaktan bıktığı için kuyruğunu kendine saplaması, ama akrep&nbsp;olarak ölmek istiyorsa, önce akrepliğini yaşamak zorunda oluşu.&nbsp;Madras'da olsun, Heidelberg'de olsun, sorunun özü aynıdır: İlkelerin de ilkesinde, bir tür sözle anlatılmaz yanlış yatıyor, şu&nbsp;anki olaydan, size hitap eden ve sizin de dinlediğiniz konudan&nbsp;bu sonuç çıkıyor zaten. Bu konuyu açıklama girişimleri çok basit&nbsp;bir nedenle başarısızlıkla sonuçlanır, tanımlamak ve anlamak&nbsp;için, tanımlanmışın, belirli olanın ve anlaşılabilir olanın dışında&nbsp;kalmak gereklidir. O halde Madras da, Heidelberg de yorum&nbsp;yaptıklarını uydura kaydıra, kendilerini teselli ededursunlar, kimi yorumların dağınık önermeli bir temeli var, ötekilerde de sezgisel temeli, her ne kadar ikisinin de söylevleri arasındaki sezgileri arasındaki sınır net olmaktan uzak olsa da böyle, lise öğrencileri bile bunu anlar. Böyle olduğu için de insan kendinden&nbsp;emin olamıyor. Kendisini doğrudan ilgilendirmeyen eylemlerde&nbsp;kendine güvenemiyor: kumar, fetih, etik temelli tarihsel yakıştırmalarla birbirine bağlı düşünce zincirleri ya da insanın herhangi&nbsp;bir vahiy aracılığı ile ediminin hesabını yüce taklara vermesi, güvenilemez şeylerdir. Ve sonra efendim, dahası var, temel aygıtımız, Mantık bizi tutup hayvanlar âleminin sınıfsal tablosundan zorla çekip alır, baş döndürücü hızla; bunu bilmekten dolayı kapıldığımız ilginç duygu ise koskoca bir yutturmaca. Kaçınılmaz&nbsp;sonuç, döndurlar ve gevelemeler içinde bir sığınak, ruhun karanlık gecesi, estetik ve metafizik boş düşünce ve hayal. Madras&nbsp;ve Heidelberg aynı reçetede farklı dozajlardır, ama tahterevallinin iki ucunda iki <span style="font-weight: bold; font-style: italic;">homo sapiens</span> var, ikisi de henüz açıklama bulmamış ve de biri diğeri zararına, ondan daha da yükseklere kalkabilmek amacıyla ha bire ayak vuruyor toprağa.</p>

  <p>— &nbsp;&nbsp;&nbsp;Çok garip tüm bu anlattıkların, dedi Ronald. Ama ne&nbsp;olursa olsun, ne olduğunu kavrayamadığımız ya da bilmediğimiz bahanesi ile gerçeği yadsıyamayız; yadsımak aptallık olur.&nbsp;Tahterevallinin eksenini ele alalım. Nasıl oluyor da her iki&nbsp;ucunda salıncağın ne olup bittiğini anlamamıza yaramıyor bu&nbsp;eksen? Taa Neandertal adamından beri...</p>

  <p>— &nbsp;&nbsp;&nbsp;Boş laf bunlar, dedi Oliveira Etienne'in omzuna daha bir&nbsp;abanarak. Sözcüklerin de içi geçiyor, biri kendilerini asılı oldukları yerden çıkarsın ve odada şöyle bir dolaştırsın diye, bayılıyorlar. Gerçeklik mi, hey Neandertal insanı, gel de bak nasıl&nbsp;oyun oynuyor sözcükler ve nasıl kulaklarımıza doluşuyor, nasıl kızaklar üzerine atılıyorlar.</p>

  <p>— &nbsp;&nbsp;&nbsp;Sahiden de, dedi Etienne, suratı asıldı. Bu nedenle de&nbsp;ben, sözcük yerine boyalarımı yeğliyorum. Daha güven verici,&nbsp;daha sağlam.</p>

  <p>— &nbsp;&nbsp;&nbsp;Ne daha sağlam?</p>

  <p>— &nbsp;&nbsp;&nbsp;Sonuçları. Ortaya çıkan şey.</p>

  <p>— &nbsp;&nbsp;&nbsp;Senin üstündeki etkisi belki, ama Ronald'ın kapıcısında&nbsp;ne gibi bir etki bırakır? Senin boyaların da benim sözcüklerimden daha sağlam ve güvenilir değil, zavallı dostum.</p>

  <p>Hiç olmazsa renklerim bana bir şeyler anlatıp açıkladığını iddia etmiyor.</p>

  <p>Bu da sana yeterli oluyor mu yani hiçbir şey anlatmayışları sana?</p>

  <p>Hayır, dedi Etienne, ama yaptığım şeyler, hiçlik duygusunu yok ediyor bende ve de aslına bakarsan <span style="font-weight:bold;font-style:italic;">homo sapiens</span>'in en iyi tanımı bu.</p>

  <p>Bu bir tanım değil efendim, avuntu, kendini aldatmaca diye iç geçirdi Gregorovius. Bizler aslında, seyircilerin izlediği, onların gözleriyle izlenen komediye benziyoruz, ama ikinci&nbsp;perdesinde içeri giren seyirciler bunlar. Çok güzel tabii görülenlerin tümü, ama başı bilinmediği için hiçbir şey anlaşılmaz.&nbsp;Oyuncular konuşuyor, yüz-göz devinimleri yapıyor, el-kol sallıyorlar, ama ne için olduğu bilinmiyor. Onlara bilgisizliğimizi&nbsp;yansıtıyoruz, bizi deli sanıyorlar, sahneye giren, kararlı biçimde sahneden çıkan çatlaklarız onlara göre. Zaten Shakespeare&nbsp;de bizden önce demiş bunu, eğer demediyse, demesi gerekirdi.</p>

  <p>— &nbsp;&nbsp;&nbsp;Demiş, demiş sanırım, dedi Babs.</p>

  <p>— &nbsp;&nbsp;&nbsp;Gördün mü, dedi la Sibylle.</p>

  <p>— &nbsp;&nbsp;&nbsp;Sözcüklerle de ilgili çok şey söylemiş, dedi Gregorovius,&nbsp;Horacio ise sorunu diyalektik biçimde ele alıyor diyebiliriz.&nbsp;Wittgenstein gibi, bayılırım ben Wittgenstein'a.</p>

  <p>— &nbsp;&nbsp;&nbsp;Tanımıyorum, dedi Ronald, ama kabul edin ki gerçeklik&nbsp;iç çekip ah, of demelerle çözüme kavuşmaz.</p>

  <p>— &nbsp;&nbsp;&nbsp;Kim bilir, dedi Gregorovius, kim bilebilir, Ronald?</p>

  <p>— &nbsp;&nbsp;&nbsp;Dinle, bir kerecik olsun şiiri bir yana bırak. Seninle aynı&nbsp;kanıdayım, sözcüklere güvenmemek gerek, ama her şey bir yana, sözcükler burada bu gece, şu lambanın çevresinde toplanmışken hepimiz, bizzat bu olayı saptamış oluyoruz.</p>

  <p>— &nbsp;&nbsp;&nbsp;Daha yavaş konuş, dedi la Sibylle.</p>

  <p>Ronald sözü yeniden aldı:</p>

  <p>— &nbsp;&nbsp;&nbsp;Sözcüklere gerek olmaksızın, duyumsuyorum, biliyorum ki burada varım, işte gerçeklik budur, dedi.</p>

  <p>— &nbsp;&nbsp;&nbsp;Mükemmel, dedi Oliveira. Yalnız, bu gerçekliğin garantisi yok, ne sana, ne de kimseye; yeter ki o gerçekliği, görüşlere,&nbsp;oradan da uydurmacalara yararlı şemalara çevirme. Olay şu ki&nbsp;sen varsm, sensin, solumda duruyorsun ve ben varım, senin sağındayım, ama bu olay gerçeği, en azından iki ayrı gerçekliğe&nbsp;dönüştürüyor ve de işi daha ciddiye alıp temeline inerek, senin&nbsp;de, benim de mutlak şekilde yaratılmış ve de ancak birbirleriyle duyuları ve söz aracılığıyla ilişki kurabilen -ki bu da güvenilir yol değildir- iki ayn kendine özgü varlığız demiyorum.</p>

  <p>— &nbsp;&nbsp;&nbsp;Her ikimiz de ortadayız, diye yineledi Ronald, sağında&nbsp;ve solunda, ne önemi var? Her ikimiz de karşımızda Babs ı görüyor ve ne söylediğini duyabiliyoruz. Sen de, ben de burada,şu&nbsp;odada, şu karanlık gecede, karşılıklı konuşuyoruz ve ikimiz de bir saat sonra burada belirli bir şeylerin, bilinen bir şeylerin&nbsp;olacağını bilmekteyiz, peşinde koşulacak bir gerçeklik vardır&nbsp;ha, inanıyor musun buna? Bunu bilmek insana varlıkbilimsel&nbsp;açıdan büyük bir güven veriyor, insan kendinden daha bir&nbsp;emin oluyor, dimdik durabiliyor ayakları üstünde ve çevresinin içinde. Ama bu gerçekliği hem benim görüş açımdan, hem&nbsp;de Babs'ın anladığı biçimde ele alıp kıyaslayabilseydin, senin&nbsp;bir tür her yerde olabilmen diyelim, olanaklı olsaydı, anlıyor&nbsp;musun, yani aynı anda bu odayı hem benim bulunduğum yerden ve ben neysem öylece, ne idiysem ve de Babs neyse, ne&nbsp;idiyse öylece görebilseydin, ucuz benmerkezciliğinin sana kayda değer hiçbir gerçeklik vermediğini anlardın belki de. Yalnızca terör üzerine kurulmuş bir inanç, huniye düşüp de Öte ucundan Tanrı bilir nerelere çıkmamak için seni saran çevreni olumlamak gerçeğini verir sana.</p>

  <p>— &nbsp;&nbsp;&nbsp;Çok farklıyız, biliyorum, dedi Ronald. Ama bizim dışımızdaki noktalarda karşı karşıyayız. Sen de, ben de şu lambaya&nbsp;bakıyoruz, belki de aynı değil gördüğümüz şey, ama aynı şeyi&nbsp;görmediğimiz konusunda daha fazla kesinlik duyamayız. Bir&nbsp;lamba var, evet orada, Tanrı'nın belası, var.</p>

  <p>— &nbsp;&nbsp;&nbsp;Bağırma, dedi la Sibylle. Sizlere yine kahve yapayım ben.</p>

  <p>— &nbsp;&nbsp;&nbsp;Sanırım, daha önce denenmiş yollara dalıyoruz. Berbat&nbsp;öğrencileriz, hiç de ilginç olmayan tozlu kanıtlardan yola çıkıyoruz, sevgili Ronald, çünkü diyalektik biçimiyle ele alıyoruz.&nbsp;Diyelim ki: sen, ben, lamba ve gerçeklik. Geri bir adım, geri çekil rica ederim. Biraz cesaret, o kadar da zor değil. Biraz geriye&nbsp;git, sözcükler yok olur. Bu lamba, duyusal bir uyarıcıdır, bir&nbsp;uyarıcı, o kadar. Şimdi, biraz daha geriye git gördüm dediğin&nbsp;şey, görüşün ve şu uyarıcı, ikisi arasında açıklaması olanaksız&nbsp;bir bağ vardır, anlatabilmek için, yeniden öne bir adım atmak,&nbsp;öne çıkmak gerekecektir ki, her şey yerle bir olacaktır.</p>

  <p>Geriye bir adım, yolu gerisin geri tepmek değil mi, türü oluşturan yolu, diye karşı çıktı Gregorovius.</p>

  <p>— Evet&nbsp;dedi Oliveira, sorun burada, tür öne, ileriye doğru: mu gidiyor, yoksa Klages'in sandığı gibi, belli bir anda sapma mı&nbsp;gösteriyor, bana öyle geliyor ki, belirli bir an gelince sapıyor.</p>

  <p>— &nbsp;&nbsp;&nbsp;Dil olmazsa insan da yok demektir. Tarih yoksa insan da yoktur.</p>

  <p>— &nbsp;&nbsp;&nbsp;Cinayet yoksa cani de yok. insanın daha da farklı bir şey&nbsp;olabileceğini kanıtlayan hiçbir şey yok.</p>

  <p>— &nbsp;&nbsp;&nbsp;İşte biz: bir şeyler olmuş sayılır, dedi Ronald. Biz varız.</p>

  <p>— &nbsp;&nbsp;&nbsp;Türümüzde başarılı olduğumuza ilişkin ne gibi kıyas&nbsp;olanakları var ki, hangi noktalarda kıyaslayıp inanabilirsin ki?&nbsp;Neden <span style="font-weight:bold;font-style:italic;">Eden'</span>i<a href="#senol19" id="mehmet19"><sup>19</sup></a>&nbsp;icat ettik dersin, kaybolan cennetin arayışı içindeki <span style="font-weight:bold;font-style:italic;">Eden'</span>i, neden ütopyalar üretmemiz gerekti, kendimize bir&nbsp;gelecek hazırlamamız gerekti, dersin? Eğer bir toprak solucanı&nbsp;da düşünebilseydi, o da türde ilerleyişin hiç de fena gitmediğini düşünürdü. İnsanoğlu bilime, kurtarma sandalı denilen tahta parçasına sarılır gibi asılıp tutunuyor, nasıl bir şeydir bu, hiç&nbsp;görmedim ya! Akıl, dil, Rönesans tablolarındaki güzel ve&nbsp;uyumlu, ritmik kompozisyonlar denli yetkin bir mimariyi&nbsp;oyup biçim çıkarıyor ve tutup bizi tam ortasına yerleştiriyor&nbsp;sözcük dünyasının. Ve tüm merakına ve doyumsuzluğuna karşın, bilim, yani akıl diyelim, bizi yatıştırmakla başlıyor işe.&nbsp;"Dur, diyor, oradasın sen, bu odada, dostlarınla birliktesin şu&nbsp;lambanın önünde. Korkma, her şey yolunda. Şimdi de durun&nbsp;bakalım: bu ışıklı nesnenin doğası ne olabilir? Zenginleştirilmiş&nbsp;uranyum nedir bilir misin? İzotopları sever misin sen ve kurşunu altına çevirebileceğimizi biliyor muydunuz?" Tüm bunlar&nbsp;baş döndürücü, evet, evet ama her zaman, koltuğumuza rahatça gömülüp oturduğumuz andan itibaren böyle.</p>

  <p>— &nbsp;&nbsp;&nbsp;Ben, yere oturmuşum, dedi Ronald, gerçeği söylemek gerekirse hiç de rahat değilim. Dinle Horacio, bu gerçekliği göz ardı etmenin bir anlamı yok ve bir gerçekliği paylaşıyoruz biz hepimiz. Gece, her ikimiz için de gece, dışarıda ise yağmur yağıyor, her ikimize göre de yağmur yağmur! Kuşkusuz, gece nedir,&nbsp;zaman ve yağmur, bilmiyorum ne değildir; ama orada, ortada,&nbsp;benim dışımda var olan şeyler, başıma gelen, yaşadığım şeyler,&nbsp;onlara hükmedemez üstelik insan, elden bir şey gelmez.</p>

  <p>— &nbsp;&nbsp;&nbsp;Pek tabii, kimse karşıtını söylemiyor ki. Anlamadığımız&nbsp;için böyle geçip gitmek zorunda olaylar, neden buradayız, niçin dışarıda yağmur var? Anlamsız ve saçma olan şeyler değildir, anlamsız olan, şeylerin orada olması, dışımızda ve bizlerin de bunları anlamsız olarak duyumsamamızdır. Ne diyorsun&nbsp;sen, benimle, yaşadığım olaylar arasındaki ilişki, şu an benim&nbsp;elimde olmayan şeyler, benden uzak kaçan şeyler. Böyle olmuyor, olmaz, olmayacak demiyorum ben. Sen ise böyle olsundan&nbsp;söz ediyorsun. Eee, işte bu anlamsız efendim.</p>

  <p>— &nbsp;&nbsp;&nbsp;Pek de açık seçik değil, dedi Etienne.</p>

  <p>— &nbsp;&nbsp;&nbsp;Tabii açık seçik olamaz, öyle olsaydı yanlış olurdu, bilimsel olarak belki gerçek olurdu ama kesinlikle de yanlış olurdu. Açıklık ve seçiklik ise aydınca yaklaşımdan başka bir şey&nbsp;değil. Eğer gerçekten de her şeyi apaçık görebilseydik, bilimin&nbsp;de ötesinde, bilimin ve aklın sınırları dışında, iyi olurdu. Ama&nbsp;öyle değil. Ve de "ah eğer" dediğimde bırak ötesini, çek git,&nbsp;dinleme, saçmalık dersin. Kurtulmamız için salt evet bilim var&nbsp;olabilir, olasıdır, uranyum 235, diğer bir yığın şey ne bileyim.&nbsp;Ama yine de yaşamak gerekir.</p>

  <p>— &nbsp;&nbsp;&nbsp;Evet, dedi la Sibylle kahve servisi yaparken, yine de yaşamak gerekir her şeye karşın.</p>

  <p>— &nbsp;&nbsp;&nbsp;Anlasan ya, dedi Oliveira, anlasana Ronald, eli arkadaşının dizindeydi. Göründüğünden de zekisin sen, anladık, biliyoruz. Örneğin bu gece, şu an, yaşadığımız olay, başımıza gelenler, burası sanki bir Rembrandt tablosu, birazcık ışık bir köşecikte, o da fizik olarak ışık değil ha, lamba veya o türden şeyler&nbsp;arasında sayabileceğin, watt, amper gibi ölçümlerle belirlenecek&nbsp;bir ışık değil. Saçma ve anlamsız, içinde bulunduğumuz anda&nbsp;var veya ne zaman olursa olsun biz, bize ait olan, bizi oluşturan&nbsp;ne varsa tümünü birden kavrayabildiğimiz! sanmak ve onu aralarında bağlantıları olan bir şey gibi algılamaktadır, kabul edilebilir bir şey gibi diyelim istersen. Bunalıma düştüğümüz her,&nbsp;anlamsızın, saçmanın ta kendisidir, hem de tam saçma, bütünüyle; o halde şunu iyice kavra, diyalektik, ancak sakin anlarımızda dolap içlerini düzene koyabilir ha. Bunalım döneminin&nbsp;doruk noktasında, her zaman kafamızı, önceden kestirilebilir&nbsp;olanla karşı karşıya gelince duvara çarparız, hiç olmadık bir saçmalığı yapmış oluruz. Çok iyi bilirsin bunu sen. İşte bu anda,&nbsp;sanki kesinkes gerçeklik doymuş hale gelir diyebiliriz, inanıyormusun buna? Ve atılır ortaya çabucak kendini gösterir tüm gücüyle ve onunla yüz yüze gelmek diyalektik olandan vazgeçmektir, bu karşımızdaki insana tabancayı doğrultup tetiği çektiğimiz andır, bizi delilikten ayıran koruganı aştığımız, ya da Guy&nbsp;gibi, bir tüp Gardenal'ı yuttuğumuz andır, köpeğin zincirini&nbsp;çözdüğümüz, her şeyi yapabileceğimiz anlardır. Bu noktada&nbsp;akıl, gerçeği açımlar, en ince noktasına dek irdeler, önündeki fırtınaları çözümler, ama asla o an bunalımı çözüp sona erdiremez. Bu tür bunalımlar metafizik gösteriler gibidir, belki de akıl&nbsp;ve mantık yolunu seçmemişsek yani, doğal hali <span style="font-weight: bold; font-style: italic;">pitekantrop</span><a href="#senol20" id="mehmet20"><sup>20</sup></a>&nbsp;havamız fırlıyor ortaya, yallah!</p>

  <p>— &nbsp;&nbsp;&nbsp;Dikkat kahve çok sıcak, dedi la Sibylle.</p>

  <p>— &nbsp;&nbsp;&nbsp;Çoğu insanın skandal dediği veya aptallık, saçmalık dediği bu bunalımlar, bana öyle geliyor ki absürd dediğimiz şeyin&nbsp;gerçek yüzünü göstermekte işimize yarıyor; gerçek, anlamsız ve&nbsp;saçma mı. sakin ve düzenli bir dünyanın saçmalığı, bir oda sana,&nbsp;bir sürü tip gelmiş sabahın ikisinde kahve içiyor ve de en ufak&nbsp;anlamı olsa ya olan bitenin, ya da yalnızca zevk almadaki saçmalık. Soba ne güzel çekiyor, biz de ne yakınız gürül gürül yanan sobaya. Mucizeler bana saçmalık gibi gelmemiştir hiç, bence&nbsp;anlamsızlık bu tür olağanüstülüklerin öncesi ve sonrasıdır...</p>

  <p>— &nbsp;&nbsp;&nbsp;Yine de, dedi Gregorovius, <span style="font-weight:bold;font-style:italic;">il faut tenter de vivre.</span></p>

  <p>"İşe bak, diye düşündü Oliveira, şimdilik açıklamayacağım bir başka kanıt. Yapılmış, söylenmiş, yapılacak, söylenecek&nbsp;bunca dize arasında, adam tutup benim on dakika önce düşünmüş olduğum dizeyi seçiyor seçe seçe. İnsanlar buna rastlantı mı diyorlar, garip bir rastlantı."</p>

  <p>— &nbsp;&nbsp;&nbsp;Yoo, dedi Etienne, yaşamayı denemek gerektiğinde değil, mademki yaşam yazgısal biçimde verilmiş elimize... Bir yığın insan da kendi kendine sorup duruyor yaşam ve yaşayan&nbsp;canlılar farklı şeyler değil mi diye; birbirinden ayrı şeyler diyorlar. Yaşam kendi kendini yaşıyor, hoşumuza gitsin veya gitmesin. Guy bu varsayıma bir yalanlama olmak istedi ama istatistiklere bakarsak, durum yadsınamaz. Kanıt olarak toplama&nbsp;kamplarını, işkenceleri göstermek istemiyorum. Hiç kuşku yok duygularımız içerisinde bizim olmayan, bize ait olmayan&nbsp;tek şey umuttur. Umut yaşama aittir, yaşam kendini böyle korur, vb., vb., vb... Yeter artık, gidip uyuyacağım, Guy'in başına&nbsp;gelenler beni aydı. Ronald, atölyeme mutlaka gelmelisin, yeni&nbsp;bir natürmort; henüz bitirdim, dilini yutacaksın.</p>

  <p>— &nbsp;&nbsp;&nbsp;Horacio beni ikna edemedi, dedi Ronald. Evet, çevremde bir yığın anlamsızlık var, tamam ama sanırım henüz anlamına varamadığımız şeylere bu adı yapıştırıyoruz, gün gelince&nbsp;kavrayacağız özünü.</p>

  <p>— &nbsp;&nbsp;&nbsp;Aman da pembe gözlüklüye bakın, dedi Oliveira. Belki&nbsp;de iyimserliği de saf yaşamın hesabına katacağız. Senin gücün&nbsp;nereden biliyor musun, geleceğin yok senin de ondan, çoğu agnostiğe göre ne mantıklı değil mi? Sen her zaman canlısın, hep&nbsp;şu anda, şimdiki zaman içindesin. Van Eyck'in tablolarındaki&nbsp;gibi her şey senin için doyurucu, her şey yetkin biçimiyle sunuyor kendini sana. Ama şu korkunç şey senin de başına gelirse,&nbsp;inancın yok olursa! Seni ölüme sürüklerse, skandal! Olay ki ne&nbsp;olay, o zaman aynen bu denli berrak göstermez her şeyi ha.</p>

  <p>— &nbsp;&nbsp;&nbsp;Haydi Ronald, dedi Babs. Geç oldu. Uykum var.</p>

  <p>— &nbsp;&nbsp;&nbsp;Bekle, bekle. Söylediklerinde gerçek payı var, babamın&nbsp;ölümünü düşünüyordum da. Bu minicik parçayı asla bozyaplar içerisinde yerine oturtmayı beceremedim, öylesine zor ki&nbsp;açıklanması. Alabama'da genç ve mutlu bir adam. Sokakta yürüyor, o sırada başına bir ağaç düşüveriyor. Ben on beş yaşındaydım, gelip okuldan aldılar beni. Daha böyle nice anlamsızlık var, Horacio, ölümler, ölüler, yanlışlar... Sanırım saymakla&nbsp;da olmaz, sayısal iş değil. Senin sandığın gibi bütünsel bir anlamsızlık da değil bu. Öyle düşünüyorum ben.</p>

  <p>— &nbsp;&nbsp;&nbsp;Anlamsız olanın anlamsız gibi görünmemesindedir anlamsızlık, dedi Oliveira bir kâhin tavrıyla. Anlamsız ve saçma,&nbsp;sabahleyin kapının önünde süt şişesini bulmak, umursamazca&nbsp;kalakalmak, çünkü dün de vardı, yarın bir başka şişe olacak...&nbsp;İşte bu kokuşmuşluk, n'apalım böylelik, bu kuşku götürür istisna yokluğu. Bilmiyorum, bir başka yol izlemek gerekli.</p>

  <p>Zekâdan vazgeçerek mi, dedi Greeorovius, tepeden bakan tavırla.</p>

  <p>— &nbsp;&nbsp;&nbsp;Bilmiyorum, belki de. Ama zekâyı bir başka biçimde &nbsp;kullanarak. Mantık kurallarının zekâmızı kullanarak tek bir şey&nbsp;yapabildiği gerçekten kanıtlanmış mı? Bakın, büyülerle düzenlenen bir ortamda yaşayan halklar var. Evet, fukaralar çiğ çiğ&nbsp;solucan yiyorlar, gerçek bu, ama bu bir beğeni sorunu.</p>

  <p>— &nbsp;&nbsp;&nbsp;Solucan mı, ne iğrenç, dedi Babs. Ronald sevgilim, çok&nbsp;geç oldu, çok geç...</p>

  <p>— &nbsp;&nbsp;&nbsp;Aslında, sen ve senin canını sıkan şey, dedi Ronald, yasaya uygun oluş, her türü ve biçimiyle. Ne zaman ki bir şey usulünce işler, kendini tutsak edilmiş gibi duyumsarsın, elin&nbsp;kolun bağlanır. Hepimiz biraz böyleyiz, bir sürü başarısız yazar, çizer, ne bileyim, çünkü bir kariyerimiz yok, ne bir unvan&nbsp;ve de <span style="font-weight:bold;font-style:italic;">tutti quanti</span>.<a href="#senol21" id="mehmet21"><sup>21</sup></a>&nbsp;Bu nedenle hepimiz Paris'teyiz kocaoğlan;&nbsp;ve de senin ünlü anlamsız ve saçman, eni sonu, bir tür anarşik&nbsp;düşünceye dönüşür, sen de zaten ne olup ne olmadığını tam bilemiyorsun ya.</p>

  <p>— &nbsp;&nbsp;&nbsp;Haklısın, ohoo, hem de nasıl, dedi Oliveira. En iyisi gidip Cezayir Kurtuluş Savaşı'nı destekleyen afişleri asmalı va&nbsp;da işçi sınıfı için daha neler yapılabilirse onu yapmalı. Eylem,&nbsp;yaşama bir anlam kazandırır, dedi Ronald. Ne demiş Malraux,&nbsp;okumuşsundur, yoksa okumadın mı?</p>

  <p>— &nbsp;&nbsp;&nbsp;N.R.F. Yayınlarından, dedi Oliveira.</p>

  <p>— &nbsp;&nbsp;&nbsp;Evet, ne diyordum, böyle diyeceğine kalkıp sen, maymun gibi dönüp duruyorsun yalan yanlış sorunlar arasında,&nbsp;kendini aldatıyorsun, bilmem sonunda ne bekleyerek, ne? Eğer&nbsp;tüm bunlar anlamsız ve saçma ise bir şeyler yapmak, değiştirmek gerek, değişiklik şart.</p>

  <p>—İyi konuştun, dedi Oliveira. Tam, tartışma bir yerlere yönelmişti ki, daha somut bir şeylere doğru diyeyim, aynı senin şu benzersiz eylemin gibi, doğrusu pek güzel konuştun. Görmezden geliyorsun, eylemsizlik de eylem kadar değerli bir şey&nbsp;gibi ele alınmalı. Ortada öncelikli bir ana davranış, bir tutum&nbsp;olmadan ne eylemi? Ancak iyi ve doğruya yakın bulduğumuza&nbsp;kafa sallamaktan öte ne yapılabilir? Söylesene! Senin gerçeklik&nbsp;ve iyilik konusundaki bilgilerin tam anlamıyla tarihsel; bize miras kalan, parça parça bir ahlak bilimi üstüne kurulu... Ama tarih ve ahlak bilimi, bana çok kuşku duyulması gereken şevlermiş gibi geliyor doğrusu.</p>

  <p>— &nbsp;&nbsp;&nbsp;Şu günlerde, dedi Etienne birden ayağa kalkıp, merkez&nbsp;davranış konusunu ele alıp güzel bir geliştirdiğini duymak hoşuma giderdi. Ve de gerçekte merkez dediğin yerde, tam ortada koca bir delik yok mu ha?</p>

  <p>— &nbsp;&nbsp;&nbsp;Aklıma gelmedi değil, bozma kafanı, dedi Oliveira.&nbsp;Ama estetik açıdan, bir merkezde tutunup durmakla çevreden&nbsp;uçuşmak arasında düşünmeye değer bir nitelik farkı vardır ki sen de kabul edersin bunu.</p>

  <p>— &nbsp;&nbsp;&nbsp;Bir süre önce hiç de beğenmediği, bizlere de kullanmamamızı salık verdiği sözcükleri çokça kullanıyor Horacio, dedi&nbsp;Gregorovius. Bu adama akıl yürütmeyi gerektiren şeyler değil&nbsp;de daha çok bulanık, aynı düşler gibi, açıklanması zor şeyler&nbsp;soracaksın; rüyalar, rastlantılar, benzerlikler, açınlamalar ve&nbsp;özellikle de kara mizah.</p>

  <p>— &nbsp;&nbsp;&nbsp;Yukarıdaki herif yine başladı, vuruyor dedi Babs.</p>

  <p>— &nbsp;&nbsp;&nbsp;Hayır, o değil, yağmur bu, dedi la Sibylle, hem Rocamadour'un ilaç saati geldi.</p>

  <p>— &nbsp;&nbsp;&nbsp;Yok canım, daha var, dedi Babs, aceleyle kol saatine&nbsp;bakmak için lambaya yanaştı.</p>

  <p>—Niye üçü beş geçe değil, dedi la Sibylle.</p>

  <p>— &nbsp;&nbsp;&nbsp;Çünkü ilk çeyrek her zaman görkemlidir, diye açıklama&nbsp;yaptı Gregorovius.</p>

  <p>— &nbsp;&nbsp;&nbsp;Bir kadeh daha ver bana, diye içki istedi Etienne. Allah&nbsp;kahretsin, kalmamış.</p>

  <p>Oliveira sigarasını söndürdü. "Nöbet," diye düşündü, "Nöbetteyiz, hepsi de iyi dostlar, hatta Ossip bile." Herkese teşekkür etti içinden. "Şimdi bir çeyrek saat var önümüzde, kimsenin kaçıp kurtulamayacağı bir dizi zincirleme tepkime harekete geçecek, hiç kimse, hiç kimse, hatta gelecek yıl bu vakit,&nbsp;diye düşündü, aynı saatte, anıların en belirgini bile olup bitenleri süpüremeyecek, ne adrenalin salgısının artımı şu an, ağızda tükürük bolluğu, avuç içlerindeki teri. İşte Ronald'ın hiçbir&nbsp;zaman anlamak istemediği, anlayamayacağı nedenler. Bu gece&nbsp;ne yaptım, ne ettim ben? Öncelikle, birazcık canavarlık, korkunç. Oksijen tüpü, çadırı veya bu türden başkaca şeyler denenebilirdi belki de. Aptal herif, gerçekte, M. Valdemar'ın yaşamı<font size="2">&nbsp;</font>daha da uzatılabilirdi."</p>

  <p>Ronald kulağına eğilip:</p>

  <p>— &nbsp;&nbsp;&nbsp;Onu hazırlamak gerekir, dedi.</p>

  <p>— &nbsp;&nbsp;&nbsp;Saçmalama, rica ederim. O çoktan hazır buna, görmüyor&nbsp;musun, havadaki kokuyu almıyor mu burnun?</p>

  <p>— &nbsp;&nbsp;&nbsp;Konuşmalar önemsiz olunca aranızda fısıldaşmaya başlıyorsunuz, dedi la Sibylle.</p>

  <p>"Öyle mi dersin?" diye geçirdi içinden Oliveira da.</p>

  <p>— &nbsp;&nbsp;&nbsp;Koku mu dedin, koku filan almıyorum ben, diye fısıldadı Ronald.</p>

  <p>— &nbsp;&nbsp;&nbsp;Tamam, saat üçü vuracak derken Gregorovius, sanki&nbsp;üşümüş gibi titreme geçirdi. Haydi Ronald gayret et biraz; Hora cio belki bir dâhi değil, ama yine de ne dediğini anlayabilir&nbsp;insan. Yapabileceğimiz tek şey, biraz daha kalıp, olup biteceği&nbsp;belleğe katmak. Ve sen Horacio, sana gelince; demin Rembrandt tablosu konusunda söylediklerin hiç de fena değildi. Metafizik, metamüzik olduğu gibi bir de metapentür vardır&nbsp;Rembrandt, baba Rembrandt da bunun bir ucundan tutmuş, bilir biraz. Mantık gözü kör olanlar, bir de gelenekler var, güzel&nbsp;gelenekler, ancak bunlar bir Rembrandt'ın önüne dikilebilir ve&nbsp;orada başkaca bir şeylere açılan bir pencereyi, bir işareti, bir belirtiyi göremezler... Resim için tabii çok tehlikeli, başka alanlarda ise...</p>

  <p>— &nbsp;&nbsp;&nbsp;Resim de bir türdür, başka türler gibi, dedi Oliveira. Tür&nbsp;konusunda ayrıcalıklı bir alan çıkarmamak gerek tüm bunlardan. Öte yandan, tek Rembrandt, yüz ressama bedeldir, öyle ki&nbsp;resim özgün biçimde sağ salim kalabilsin.</p>

  <p>— &nbsp;&nbsp;&nbsp;Ne iyi, dedi Etienne.</p>

  <p>— &nbsp;&nbsp;&nbsp;Evet, iyi ki de öyle, diyerek onayladı Oliveira da. İyi ki&nbsp;yeryüzünde her şey yerli yerinde ve her şey yolunda. Babs, büyük lambayı yaksana, düğme senin sandalyenin arkasında.</p>

  <p>— &nbsp;&nbsp;&nbsp;Temiz bir kaşık arıyorum, nerede bulabilirim ki, dedi la Sibylle ayağa kalkarak.</p>

  <p>Oliveira yatağa doğru bakmamak için döndü, bu hareketini iğrenç buldu. La Sibylle'in gözleri kamaşmış olacak ki ovuşturuyordu. Babs da, Ossip de, ötekiler, hepsi de ona bakıyorlardı kaçamak, sonra bakışlarım öte yana çeviriyor, daha sonra yeniden dönüp bakmayı sürdürüyorlardı. Babs atılıp la Sibylle'i kollarından kavrama hareketine hazırlanıyordu ama Ronald'ın yüzünden okuduğu şeyler durdurdu onu. Etienne hâlâ ıslak olan pantolonunu çekiştire çekiştire, ağır ağır kalktı. Ossip trençkotunu&nbsp;bulmakta güçlük çektiğini söyleye söyleye koltuğundan koptu.&nbsp;"Şimdi tavana vurmalılar işte," diye düşündü. Oliveira da, gözlerini kapadı, "haydi art arda vuruşlar, sonra görkemli bir üç vuruş daha. Ama nerede, her şey tersine dönmüştü. Işıklan söndüreceğimize, hepsini yakıyoruz, sahne gerçekten de bu tarafta, elden ne gelir?" Sonra o da kalktı, o gün boyunca yaptığı yürüyüşü kemiklerinde duydu sızı gibi, yürüyüşü ve o gün olup biten&nbsp;her şeyi. La Sibylle, kitap ve plak yığınlarının arkasında bir kaşık&nbsp;buldu. Kazağının eteğiyle kuruladı lambanın ışığında inceledi.&nbsp;"Şimdi ilacı kaşığa koyacak, yatağa gidene kadar yarısını dökecek," dedi Oliveira kendi kendine. Bir yandan da duvara yaslanıyordu. Herkes, orada olan herkes sus pus olmuştu, öyle ki la&nbsp;Sibylle onlara şaşkın şaşkın baktı, ama ilaç şişesinin kapağını açmaya kaptırmıştı kendini. Babs ona yardım etmek istiyordu, kaşığı tutmak gibi örneğin, ama sanki la Sibylle'in yaptığı iş korkunç bir şeymişçesine yüzünü buruşturdu, la Sibylle sonunda&nbsp;ilacı kaşığa döktü, dalgın dalgın şişeyi de masanın kıyısına&nbsp;koydu, defter ve kâğıt yığınlarının arasına; Blondin'in sırığına&nbsp;yapışması gibi sımsıkı sarılmıştı kaşığa, kutsal bir melek, uçuruma düşen bir giz gibi, ayaklarını sürüye sürüye, yanında Babs'la&nbsp;birlikte ilerledi, Babs yüzünü gözünü buruşturuyor, ona bakmamaya çalışıyor, bakmıyor, dönüp Ronald'a ve öbürlerine bakıyordu, onlar da arkalarından yaklaşıyorlardı yatağa doğru la&nbsp;Sibylle'in ardından, Oliveira dudaklan arasında, ağzının köşesindeki sönük sigarası ile yürüyüşün en arkasından geliyordu.</p>

  <p>Her zaman dökerim, biraz bir... dedi la Sibylle yatağın kenarına gelince.</p>

  <p>Lucie, dedi Babs ellerini ona doğru uzatarak, ama ona dokunmadan.</p>

  <p>Kaşıktaki sıvı yorgana döküldü, kaşık düştü. La Sibylle haykıra haykıra ağlamaya başladı, yatağa atıldı karnı üstü, sonra yan dönüp, elleri, yüzü kıpırtısız, kül renkli küçük bir yumurcağa yapışıktı, çocuk boşu boşuna titriyor, kıpırdıyor, ama&nbsp;anlamsız, yararsız, boşuna sarsalanıyor, okşanıyor.</p>

  <p>— &nbsp;&nbsp;&nbsp;Piç kuruları, dedi Ronald, rezil herifler, onu hazırlamalıydık biraz. Alçaklık bu yaptığımız. Herkes tuttu bir yığın palavraya daldı.</p>

  <p>— &nbsp;&nbsp;&nbsp;Hey, histeri yok, tamam mı, dedi Etienne çabuk çabuk.&nbsp;Ossip gibi yapsan daha iyi olur, o aklını yitirmedi hiç, bak. Git,&nbsp;kolonya bul getir, ne bileyim ona benzer ne varsa. Bak dinle,&nbsp;yukarıdaki moruk yine başladı.</p>

  <p>— &nbsp;&nbsp;&nbsp;Hakkı da var şu an, dedi Oliveira, la Sibylle'i yataktan&nbsp;zorla koparmaya çalışan Babs'a bakarak. Zavallı ihtiyarcık, ne&nbsp;biçim bir gece geçirdi.</p>

  <p>— &nbsp;&nbsp;&nbsp;S..tir olsun, dedi Ronald. Eğer sürdürürse vurmayı, gidip çenesini dağıtacağım. Eğer başkalarının acısına saygı duymazsa, gidip...</p>

  <p>— &nbsp;&nbsp;&nbsp;<span style="font-weight:bold;font-style:italic;">Take it easy,</span> dedi Oliveira. İşte istediğin kolonya, bu da&nbsp;mendilim, al, pek beyaz değil ama olsun. Tamam, şimdi poliste&nbsp;sıra, karakola gitmek gerekecek.</p>

  <p>— &nbsp;&nbsp;&nbsp;Ben, dedi Gregorovius, trençkotunu koluna atmıştı bile,&nbsp;ben gidebilirim karakola.</p>

  <p>— &nbsp;&nbsp;&nbsp;Tabii, dedi Oliveira, ne de olsa aileden sayılırsın.</p>

  <p>La Sibylle başını yastığa dayamış, gözünü dikmiş Rocamadour'a bakıyordu Babs onun alnını okşarken.</p>

  <p>— &nbsp;&nbsp;&nbsp;Birazcık ağlayabilseydin, dedi. Hey, çabuk bir mendil ve&nbsp;alkol getirin, çabuk, onu mutlak harekete geçirmek için bir şeyler bulun, çabuk.</p>

  <p>EtienneTe Ronald yatağın çevresine koştular. Tavandaki vuruşlar ritmik olarak süregidiyordu, hatta artarak; her vuruşta Ronald başını yukarı kaldırıyordu, bir ara kızgın kızgın&nbsp;yumruğunu salladı. Oliveira sobanın yanına gelmişti, bakıyor&nbsp;ve konuşulanları dinliyordu oradan, çok yorgundu, adeta dibe&nbsp;çekiyordu yorgunluk onu, soluk alacak, kıpırdayacak hali yoktu. Bir sigara daha yaktı, paketteki son sigaraydı bu. Her şey biraz daha farklı ve daha iyi biçim almaya başlıyordu, Babs bir&nbsp;köşede iki sandalye ve bir battaniye yardımıyla bir tür beşik&nbsp;yapmış, Ronald'ın kulağına bir şeyler fısıldıyordu (kendi başı&nbsp;na sürdürdüğü şiddetli ama kuru sözlerden oluşan kasınmalı monologuna kaptırmış, sayıklamalar içinde yitip gitmiş la&nbsp;Sibylle'in başı üstünden Babs'ın el kol hareketlerini izlemek bir&nbsp;garipti) sonra, belli bir an gelince, la Sibylle'in gözleri üstüne&nbsp;mendil kapatmışlardı (Oliveira, "Eğer kolonyalı mendilse bu,&nbsp;kızı kör edecekler," diye geçirdi içinden). Etienne'in olağanüstü&nbsp;bir hızla Rocamadour'u hazırlanan beşiğe taşıyışına yardım&nbsp;ediyorlardı, la Sibylle'in altındaki çarşafı çekiyor, onu bir yandan alçak sesle konuşarak, okşaya seve, mendil koklata koklata, çarşafa doluyorlardı. Gregorovius kapıya dek gitmiş, dışarı&nbsp;çıkıp çıkmamaya karar veremeyerek, öylece duruyordu, bir&nbsp;yandan yatağa kaçamak göz atıyor, öte yandan, kendine sırtını&nbsp;dönmüş, ama izlediğinin farkında olan Oliveira'ya bakıyordu.&nbsp;Dışarı çıkmaya karar verdi, bu kez de elinde sopasıyla eşikte&nbsp;beliren ihtiyarla burun buruna geldi, geriye sıçradı, sopa kapıya çarptı. "Böyle sürüp gidemezdi ki," dedi içinden Oliveira.&nbsp;Her şeyi bir anda anlayan Ronald, öfkeyle atıldı, Babs İngilizce&nbsp;bir şeyler haykırdı. Gregorovius, engellemek istedi, ama çok&nbsp;geçti. Ronald, Ossip ve Babs kapıya çıktılar, artlarından da Etienne, Etienne bir yandan da hâlâ aklı başında olabilen tek kişi&nbsp;gibisine, Oliveira'ya baktı dönüp.</p>

  <p>— &nbsp;&nbsp;&nbsp;Git bak onlara, aptallık etmesinler, diye atıldı Oliveira.&nbsp;İhtiyar doksan yaşında ve de delinin biri.</p>

  <p>— &nbsp;&nbsp;&nbsp;Hepiniz süprüntüsünüz, diye bağırıyordu dışarıda ihtiyar. Katil sürüsü, böyle sürüp gideceğini mi sanıyordunuz! Baldırı çıplaklar, işsizler sizi! Sizi it sürüsü sizi!</p>

  <p>İlginçtir, çok yüksek bir tonda haykırmıyordu. Yarı açık kapıdan Etienne'in ona yanıt veren sesi duyuldu: "Kapa çeneni, moruk sen de." Gregorovius Ronald'ı kolundan tutmuştu,&nbsp;ama zaten Ronald kapıdan sızan ışıkta adamın iyiden iyiye ihtiyar olduğunu -gerçekten ihtiyar biri- fark etmiş, yumruğunu&nbsp;burnu hizasına dek uzatmakla yetinmişti. Oliveira yatakta şu&nbsp;an uslu, sessiz dinlenen la Sibylle'e doğru birkaç kez baktı. Kasınmak ağıttaydı, ağzını yastığa, Rocamadour'un başım koyduğu yere gömmüştü. "Ne olursa olsun, yine de insanlan uykuda&nbsp;rahat bırakmak gerekir," diyordu ihtiyar. "Bana ne yani yumurcağın biri gebermişse! Böyle davramlmaz, burası Paris, vahşilerle bir arada değilsiniz!" Etienne'in sesi öbür sesi bastı- o racak, onu ikna edecek biçimde yükseldi. Oliveira içinden yata- <span style="font-weight: bold; font-style: italic;">°&nbsp;</span>ğa yaklaşmanın, la Sibylle'in kulağına eğilip birkaç söz söylemenin hiç de zor bir şey olmadığını geçirdi. "Ama eğer yaparsam bunu, kendim için yaparım. O, uzaklarda, söylenebilen herşeyin ötesinde. Ben rahat uyumak için söylerim, ben, yine de konuşma olur bu. Konuşmuş olmak. Ben, ben, ben, ben. Gidip onu öper, herkesin söylediği sözleri yinelersem rahat uyurum."</p>

  <p>— &nbsp;&nbsp;&nbsp;Tamam baylar, ben bir ananın acısına saygı duvarım,&nbsp;dedi ihtiyar. Haydi iyi geceler baylar, bayanlar.</p>

  <p>— &nbsp;&nbsp;&nbsp;Yağmur damlalan vuruyordu cama, Paris grimsi, koskoca bir hava kabarcığı gibi olmalıydı birazdan patladı patlayacak bir şafakla. Oliveira montunu almaya gitti, odanın bir köşesine atılmıştı, saçsız bir erkek ensesine benziyordu atıldığı yerde. Ağır ağır giydi montunu, gözlerini yatağa dikmiş, sanki bir&nbsp;şeyler bekliyor gibiydi. Yağmur altındaki gezisini anımsadı&nbsp;Berthe Trepat ile, kolundaki kolunu anımsadı. Bazı dizeler mırıldandı alaysı havasıyla, "Ey bülbül karlar altında yaz sana ne&nbsp;verdi? Kıran girdi tam anlamıyla kıran. Tütünün de kalmamış,&nbsp;ne rezillik." Bebert'in kahvehanesine dek gitmesi gerekecekti,&nbsp;çünkü şafak orada her yerdekinden daha iğrençti ne de olsa.</p>

  <p>— &nbsp;&nbsp;&nbsp;Ne aptal moruk herif öyle yahu, dedi Ronald kapıyı kapatarak.</p>

  <p>— &nbsp;&nbsp;&nbsp;Evine çıktı, dedi Etienne herkese dönüp. Sanırım Gregorovius polise haber vermeye gitti. Sen burada kalacak mısın?</p>

  <p>— &nbsp;&nbsp;&nbsp;Hayır, dedi Oliveira, neye yarar ki kalmam. Aynasızların pek hoşlanacağı bir durum olmaz, gecenin bu saatinde burada bunca insanın toplanmış olması. Babs kalsa yeter, daha&nbsp;iyi, iki kadının bir arada oluşu bu gibi durumlarda her zaman&nbsp;iyi bir delil olmuştur. Daha içtenlikli, anlıyor musun?</p>

  <p>Etienne dönüp ona baktı:</p>

  <p>— &nbsp;&nbsp;&nbsp;Ağzın niye böyle seğirip duruyor, bilmek isterdim,&nbsp;dedi.</p>

  <p>— &nbsp;&nbsp;&nbsp;Sinirsel, tik işte, diye yanıt verdi Oliveira.</p>

  <p>— &nbsp;&nbsp;&nbsp;Tiklerle sinsilik bir arada yürümez. Haydi, ben de seninle geliyorum.</p>

  <p>— &nbsp;&nbsp;&nbsp;Gidelim.</p>

  <p>La Sibylle'in yatağında dikelip ona baktığını biliyordu. Ellerini montunun ceplerine daldırdı iyice ve kapıya doğru yürüdü. Etienne onu tutmak istercesine bir atılım yaptıysa da durdu, ardından gitti sonra. Ronald çıkışlarını izledi, öfkeli bir halde omuz silkti. "Tüm bunlar ne saçma, ne anlamsız!'' diye düşündü. Her şeyin anlamsız ve saçma olabileceği düşüncesi fena yaptı onu, nedenini bilmiyordu. Babs'a yardım etmeye koyuldu, yararlı olmalı, ıslak bezleri değiştirmeliydi. Tavandaki vurma sesleri yeniden duyuldu.</p>

  <p style="text-align: right;"><a href="../Text/Section0137.xhtml">(-130)</a><br /></p>

  <p><a href="#mehmet1" id="senol1">1</a>&nbsp; &nbsp; Dört ayrı ses ya da müzik aleti için yazılan müzik parçası.</p>

  <p><a href="#mehmet2" id="senol2">2</a>&nbsp; &nbsp; &nbsp;Gerisi sessizlik.<br /></p>

  <p><a href="#mehmet3" id="senol3">3</a>&nbsp; &nbsp; &nbsp;Ayağım, sessiz ol.<br /></p>

  <p><a href="#mehmet4" id="senol4">4</a>&nbsp; &nbsp; &nbsp;Ozan kardeşim göstereceğini gösterdi.</p>

  <p><a href="#mehmet5" id="senol5">5</a>&nbsp; &nbsp; &nbsp;Şeker kamışından yapılan bir çeşit kokteyl.<br /></p>

  <p><a href="#mehmet6" id="senol6">6</a>&nbsp; &nbsp; &nbsp;Bir akşam, şarabın ruhu şişelerde coşarken...<br /></p>

  <p><a href="#mehmet7" id="senol7">7</a>&nbsp; &nbsp; &nbsp;Ölmüş birinin anısı için yazılan yazı.</p>

  <p><a href="#mehmet8" id="senol8">8</a>&nbsp; &nbsp; &nbsp;Faaliyet. Etkinlik</p>

  <p><a href="#mehmet9" id="senol9">9</a>&nbsp; &nbsp; &nbsp; Edepsizlik etmiş</p>

  <p><a href="#mehmet10" id="senol10">10</a>&nbsp; &nbsp;Yazar Washington Irwing'in bir kahramanı</p>

  <p><a href="#mehmet11" id="senol11">11</a>&nbsp; &nbsp;Çok korkunçlar</p>

  <p><a href="#mehmet12" id="senol12">12</a>&nbsp; &nbsp;Biri telefonda sizi istiyor.</p>

  <p><a href="#mehmet13" id="senol13">13</a>&nbsp; &nbsp;Öldüren sertlik</p>

  <p><a href="#mehmet14" id="senol14">14</a>&nbsp; &nbsp;Küçücük bir beden</p>

  <p><a href="#mehmet15" id="senol15">15</a>&nbsp; &nbsp;Ne yazık zavallı Yorick</p>

  <p><a href="#mehmet16" id="senol16">16</a>&nbsp; &nbsp;Sefil Piç Herif</p>

  <p><a href="#mehmet17" id="senol17">17</a>&nbsp; &nbsp;Bardo Thodal: Tibet ölüler kitabı</p>

  <p><a href="#mehmet18" id="senol18">18</a>&nbsp; &nbsp;Yaşamayı Denemeli</p>

  <p><a href="#mehmet19" id="senol19">19</a>&nbsp; &nbsp;Cennet</p>

  <p><a href="#mehmet20" id="senol20">20</a>&nbsp; &nbsp;Bazı paleontolojistlerin, maymunla insan arasında geçiş dönemini yaşayan yaratığa verdikleri ad</p>

  <p><a href="#mehmet21" id="senol21">21</a>&nbsp; Her ne varsa</p>
</body>
</html>
