<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;">116</h1>

  <p>Morelli'nin yazılarının birinde Georges Bataille'ın <span style="font-weight:bold;font-style:italic;">Rahip</span>&nbsp;C'sinden şöyle bir tümce kullanıyor: "Çılgın bir dünyada, oradan oraya gezinip duran ve kimseleri kandıramayan etten kemikten yoksun yüzler soktuğu için yapıtına üzülüyor, acı&nbsp;içinde."</p>

  <p>Neredeyse okunamayacak siliklikte bir yazı daha: "Evet, acı çekilir zaman zaman, ama bu yöntemine uygun tek çıkış yolu. insana haz veren, daha başından okunmuş bitirilmiş duygusu veren <span style="font-weight:bold;font-style:italic;">psikoloji</span> yüklü romanlardan bıktık. Bir konuda maksimum noktaya varıldı mı yumuşamak gereklidir, Rimbaud'nun&nbsp;da isteği bu doğrultudaydı, <span style="font-weight:bold;font-style:italic;">kâhin olmak</span>, ileriyi görmek. Haz veren romanları yazanlar artık kesinkes ileriyi görecek kişiler değiller, kâhin ise asla; ama öte yandan, saf, betimleyici tekniklerden, 'davranış' romanlarından, görüntü avantajı bile olmayan&nbsp;basit film senaryolarından da bıktık."</p>

  <p>Bir başka yazışma yaklaşınca şunu görüyoruz: "Yemeksiz, mutfaksız, makyajsız, okuyucuya göz kırpmasız, nasıl anlatmalı, nasıl? Belki de söz altı anlatımları, kızım sana söylüyorum,&nbsp;gelinim sen anla türünden biçimleri bir yana bırakmakla, anlatı, gerçek sanat yapıtı olacaktır. Yapıtı, çehrelere, kalıbını almak&nbsp;için döktüğümüz alçıyı duyumsadığımız gibi duymalıyız. Ama çehre, bizim çehremiz olmalı."</p>

  <p>Sonra bir de, yukarıdakinden ayrı kapsamda şu notu okuyoruz: "Lionello Venturi, Manet ve onun tablosu, <span style="font-weight:bold;font-style:italic;">Olympia</span> dan söz ederken, Manet'nin doğayı soyutladığını, doğayı, güzelliği,&nbsp;eylemi, ahlaksal eğilimleri soyutlayıp, tüm dikkatini plastik görüntü üzerinde yoğunlaştırdığını söylüyor. Böylece, bilmeksizin, çağdaş sanattan geriye, Ortaçağ'a dönüşü gerçekleştiriyor. Ortaçağ, sanatı bir dizi resim, görüntü olarak algılamış, öylece&nbsp;ele almıştır, Rönesans döneminde değişikliğe uğramış ve çağımızda, gerçekliğin görüntüye dökülümü biçiminde anlaşılmıştır. Aynı Venturi (yoksa Giulio Carlo Argan mı?) şunları ekliyor sözüne: 'Tarihe, yergi ile aynı anda gerçekliğin resmedilmesi istenmiş oldu, işte o an gerçekliğin gösterimi nesnelleşiyor&nbsp;ve devamla fotografik ve mekanik oluyordu; kafası çalışan,&nbsp;gerçekçi davranmak isteyen bir Parisli, müthiş dehasıyla, sanata görüntüler yaratma işlevini de yüklemeye itelenmiş gibi mi oluyordu ne?.."</p>

  <p>Morelli şöyle sürdürüyor: <span style="font-weight:bold;font-style:italic;">"Görüntü</span> yerine <span style="font-weight:bold;font-style:italic;">figür</span> sözcüğünü kullanmaya alışmak, karışıklığı önleyecektir. Evet, her tür rastlaşma ve aynı anlama gelişten de kaçınılmış olacak. Ama Ortaçağ'a dönüş -ne de benzeri bir şeye- söz konusu değil. Kesin&nbsp;bir tarihsel zamanın peşinde koşmak yanlış, yanlış: paralelinde&nbsp;<span style="font-weight:bold;font-style:italic;">bile</span> olsalar, aynı yönde <span style="font-weight:bold;font-style:italic;">yani</span>, birbirinden farklı zamanlar vardır.&nbsp;Bu anlamda Ortaçağ diye adlandırılan zamanlardan bir dönem,&nbsp;Çağdaş Dönem dediğimiz zamana denk düşebilir. Algılanan&nbsp;bir zamandır bu; ressamların içerisine yerleştiği, durum özelliklerine yaslanmayı ya da temel almayı reddeden yazarların&nbsp;ve ressamların bulunduğu zamandır, 'çağdaş olmak' çağdaşlarımızın anladığı anlamda çağdaş olmak, tarihe aykırı düşme&nbsp;yolunu seçmek demek değildir; yalnızca bu kişiler, yapay bir&nbsp;zamanın kıyısında, dönemlerinin kıyı kenarında, hani <span style="font-weight:bold;font-style:italic;">şu, figür&nbsp;</span>durumuna giren her şeyin varolduğu bir başka zamanda, her&nbsp;şeyin betimleyici konu olduğu kadar, bir belirti, bir im değeri&nbsp;olduğu dönemde, yabansı, kendilerini çevreleyen ama bu arada onları açıklayıp anlatan, sınırında insanın kendi varlığını,&nbsp;kendisini beklemeye koyulacağı bir üstünlüğe, bir yüceliğe&nbsp;doğru yönelten, onları son bir çark halinde işleve geçiren zamana ve tarihe yabancı ya da kendi içinde uyuşmasız, aykırı gözükebilen bir yapıt ortaya çıkarmayı denemekteler."</p>

  <p style="text-align: right;"><a href="../Text/Section0008.xhtml">(-3)</a><br /></p>
</body>
</html>
