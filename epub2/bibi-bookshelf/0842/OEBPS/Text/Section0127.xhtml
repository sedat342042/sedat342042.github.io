<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;">120</h1>

  <p>siesta saatinde herkes uykudaydı, annesini uyandırmadan yataktan çıkması kolaydı, kapıya dek emekleyerek gidişi, döşemenin nemli kokusunu derince içine soluması, koca kapıdan çıkıp, ileride, gömülü kapıya varması kolay olmuştu; söğütlerde&nbsp;yeşil kurtçuklar vardı, her yanda asılı sallanan kozalarını dallara asıveren tırtıllar; İreneo en büyüğünden birini seçer, dibinden hafifçe bastırıp sıkardı, kurtçuk başını ipeksi kabuğundan&nbsp;çıkarana dek ta, işte, o zaman, bir kediyi tutar gibi, kurtçuğu&nbsp;boynundan özenle yakalayıp tutmak ve çekmek gerekirdi;&nbsp;aman bir yeri incinmesin diye de çok dikkatli, çok dikkatli, tamaaam, tırtıl çıktı, çırılçıplak, havada kıvranıp duruyor, ne gülünç ne gülünç; İreneo onu getirip bir karınca yuvasının yanına&nbsp;koyar, gölgelik bir yere karın üstü uzanıp beklerdi; kara karıncalar, günün o saatinde, deliler gibi çalışırlardı, otları, ölü ya da&nbsp;diri böcekleri, dört bir yana sürükleyerek ha bire çalışırlardı;&nbsp;araştırıcı bir karınca hemen farkına varırdı tırtılın, koca bir kütle, ne ise, kıvranıp duruyor işte, karınca duyargalarıyla yoklar,&nbsp;önüne dek gelmiş fırsata inanamaz halde gibi, duyargalarını&nbsp;öteki karıncaların duyargalarına sürtmek için her bir yana koştururdu, bir dakika sonra tırtılın çevresi hepten sarılır, üstüne&nbsp;çıkılırdı, boşunaydı çırpınıp çabalaması boşuna, onu kapan kıskaçlardan kurtulmaya çalışması, onu karınca yuvasına çekiştiren karıncalardan kurtulması olanaksızdı, İreneo özellikle de&nbsp;karıncaların, tırtılı yuvanın ağzından içeri sokamadıklan zamanki çırpınışlarından, kargaşaya kapılmalarından hoşlanırdı, aptaldı şu karıncalar, hiçbir şeyi anlamıyorlardı, tırtılı içeri sokmak için, her yanından çekiştiriyorlardı ama tırtıl canı yürekten&nbsp;kurtulmaya çabalıyordu, o an duyumsadığı şeyler korkunç olmalıydı korkunç, bütün bedeninde ayacıklar ve kıskaçlar; gözlerinde, teninde, her yerde, kurtulmak için çabalardı, gerçekten&nbsp;öfkelenen bazıları, kıskaçlarını derinlemesine daldırırlardı ta ki&nbsp;tırtılın başı yuva deliğinden içeriye bir parçacık girsin; geriye&nbsp;kalanlar bütün güçleriyle çekiştirmeyi sürdürürlerdi tırtıl girsin diye, Ireneo ise karınca yuvasının içinde olmayı isterdi, karıncaların tırtılı ha bire çekiştirmelerini, kıskaçlarını gözlerine batırmalarını, ağzına sokmalarını, delikten içeri sızıp, hepten gözden kaybolana dek tüm güçleriyle çekiştirmelerini görmeyi isterdi, yuvanın derinliklerine dek götürüp öldürdükten sonra&nbsp;yemelerini.</p>

  <div>
    <p style="text-align: right;"><a href="../Text/Section0021.xhtml">(-16)</a><br /></p>
  </div>

  <p><br /></p>
</body>
</html>
