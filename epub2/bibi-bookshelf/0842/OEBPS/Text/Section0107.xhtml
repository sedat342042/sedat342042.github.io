<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;">100</h1>

  <p>Jetonu jeton haznesine yerleştirdi, ağır ağır çevirdi numarayı. Etienne resim yapıyor olmalıydı, birinin çıkıp da çalışmasını yarı yerde kesmesinden ödü kopardı, ama yine de ona telefon etmesi gerekiyordu. Karşı tarafta, Danton Sokağı'ndaki postaneye 4 km uzaklıktaki İtalya alanına yakın bir yerlerdeki&nbsp;atölyede telefon çaldı. Yaşlı bir ninecik, fare kafalı bir kadın,&nbsp;camlı kabinin önüne kurulmuş, kaçamak tarafından sıraya&nbsp;oturmuş, başı ahizeye yapışık, Oliveira'ya bakıyordu. Oliveira&nbsp;da kadının kendisine baktığının farkındaydı, acımasızca dakikaları saymaya başladığını da biliyordu. Telefon kabininin&nbsp;camları tertemizdi, pek görülen bir şey değildir ya hayret: postanedeki insanlar sürekli bir oraya bir buraya gidip geliyorlardı. Boğuk bir ses duyuluyordu (kahrolası, tanrı bilir neden boğuk) pulları damgalayanların çıkardığı ses olmalıydı. Etienne&nbsp;karşı taraftan konuştu, yirmi-franklık jetonla bağlantıyı sağlayacak olan düğmeye bastı.</p>

  <p>— &nbsp;&nbsp;&nbsp;Ne cehenneme gidersen git, diye homurdandı Etienne,&nbsp;daha o konuşmadan hemen bilmiş gibiydi telefon edeni. Bu saatte deliler gibi çalıştığımı biliyorsun.</p>

  <p>— &nbsp;&nbsp;&nbsp;Ben de, dedi Oliveira, çalışıyordum. Çalışırken aradım</p>

  <p>seni, çünkü garip bir düş gördüm.</p>

  <p>— &nbsp;&nbsp;&nbsp;Çalışırken mi gördün?</p>

  <p>— &nbsp;&nbsp;&nbsp;Evet, sabahın üçü müydü ne. Düşümde mutfağa gidiyormuşum, ekmek arıyormuşum sözde, bulunca da bir dilim&nbsp;kesiyormuşum. Buraların ekmeğine benzemiyordu, francalaydı, Fransız ekmeği, ama Buenos Aires'teki francalalardan, Fransız'la ilgisi yok, ama adı öyle işte. Yuvarlak bir somun düşün, açık renkli, içi yumuşacık ve tereyağı, reçel sürmek için nefis bir ekmek, anlarsın ya.</p>

  <p>— &nbsp;&nbsp;&nbsp;Biliyorum, dedi, İtalya'da yediydim böyle bir ekmek.</p>

  <p>— &nbsp;&nbsp;&nbsp;Deli misin, yememişsindir, ilgisi yok senin dediğinle!&nbsp;Bir gün resmini çizerim bak, anlayasın diye. Bir balık düşün,&nbsp;enlemesine şişkin, kısa, on beş santim ya var ya yok, ama ortası&nbsp;yusyuvarlak. Buenos Aires'teki francalalar böyledir.</p>

  <p>— &nbsp;&nbsp;&nbsp;Buenos Aires francalası, diye yineledi Etienne.</p>

  <p>— &nbsp;&nbsp;&nbsp;Evet, ama Tombe-Issoire Sokağı'ndaki evin mutfağında&nbsp;geçiyormuş olay, daha la Sibylle'in evine gitmemişim. Sözde&nbsp;acıkmışım, bir dilim keseyim diye ekmeği kaptım, ekmek ağlamaya başladı. Evet, tabii ki düş bu yalnızca, ama olsun, bıçağı&nbsp;daldırdıkça ağlıyordu ekmek, sıradan bir francala ama ağlıyordu. N'oldu bilmiyorum sonra, uyandım, sanırım bıçak saplı&nbsp;kaldı ekmeğin içinde, ben uyandım.</p>

  <p>— &nbsp;&nbsp;&nbsp;Bak hele, dedi Etienne.</p>

  <p>— &nbsp;&nbsp;&nbsp;Böyle bir düşten sonra uyanınca, anlarsın, kafayı gidip&nbsp;su altına sokmak ve geri dönüp yatmak var, ama gecenin kalan&nbsp;bölümünde de sigara içip durdum... Aptallık tabii, ama sana&nbsp;anlatmam daha iyi, buluşalım da seninle, şu kaza geçiren ihtiyarı görmeye gidelim hastaneye, sana anlatmıştım.</p>

  <p>— &nbsp; &nbsp;İyi ettin canım, dedi Etienne. Çocukların gördüğü düşler gibi, çocuklar ancak böyle şeyleri ya hayal eder, ya da düşlerinde görürler. Yeğenim bir gün bana aya gittiğini söylemişti.&nbsp;Ne gördüğünü sordum. "Ekmek ve bir de yürek vardı," dedi.&nbsp;Fırındı, ekmekti derken, anlarsın işte, korkmaksızın bakamam&nbsp;artık bir çocuğa.<br /></p>

  <p>— &nbsp;&nbsp;&nbsp;Bir ekmek ve bir yürek, diye yineledi Oliveira. Evet,&nbsp;ama ben tek bir ekmek gördüm. Neyse, dışarıda bana kötü kötü bakıp duran bir ninecik var. Bu kabinde kaç dakika kalma&nbsp;hakkımız var?</p>

  <p>— &nbsp;&nbsp;&nbsp;Altı. Sonra başlarlar tıklatmaya camı çerçeveyi. Yalnız&nbsp;ihtiyar bir kadın mı var?</p>

  <p>Yanında bir de yumurcak ve ayrıca bir tür şey, pazarlamacı. Evet pazarlamacı olmalı, çünkü elinde ha bire karıştırıp durduğu bir makbuz koçanı ile üst cebinden ucu görünen üç kurşunkalem var.</p>

  <p>— &nbsp;&nbsp;&nbsp;Veznedar da olabilir.</p>

  <p>— &nbsp; &nbsp;İşte iki kişi daha geliyor, burnunu karıştıran 14 yaşında&nbsp;bir erkek çocuğu ile, garip bir şapkası olan yaşlı bir kadın, Granadı'm tablosuna uygun.</p>

  <p>— &nbsp;&nbsp;&nbsp;Kendini daha iyi buluyorsundur, ha, dedi Etienne.</p>

  <p>— &nbsp;&nbsp;&nbsp;Evet, fena değil bu kabin. Gerçekten altı dakika konuştuğumuza inanıyor musun sen?</p>

  <p>— &nbsp;&nbsp;&nbsp;Yok canım, dedi Etienne. Üç dakika ya geçti ya geçmedi,&nbsp;fazla değil.</p>

  <p>— &nbsp;&nbsp;&nbsp;O halde ihtiyarın tıklatmaya hakkı yok, değil mi?</p>

  <p>— &nbsp;&nbsp;&nbsp;Pek tabii ki yok. Cehenneme kadar yolu var. İstediğin&nbsp;kadar düşlerini bana anlatacak zamanın var.</p>

  <p>— &nbsp;&nbsp;&nbsp;Yalnızca bunu diyecektim, dedi Oliveira. Ama işin sıkıntılı yanı düş değil, düşten uyanmak... Öyle değil mi sence de&nbsp;gerçekte asıl şimdi düş görmüyor muyum ben?</p>

  <p>— &nbsp;&nbsp;&nbsp;Kim bilir, dedi Etienne. Ama ilk kez olmuyor, bütün&nbsp;bunlar, tontonum, filozof ve kelebek, bilinen şeyler...</p>

  <p>— &nbsp;&nbsp;&nbsp;Evet, ama yine de ısrarla üstünde durduğum için özür&nbsp;dilerim, ama yine de n'olur, ekmeklerin ağlamadığı bir dünya&nbsp;düşlemeye çabala.</p>

  <p>— &nbsp;&nbsp;&nbsp;Zor, dedi Etienne.</p>

  <p>— &nbsp;&nbsp;&nbsp;Sahi söylüyorum ben, dedi Oliveira. Sana da böyle olmuyor mu bazen, kesin bilinçle kalkıp ikirciklerin başladığı anda uyanmadın mı hiç?</p>

  <p>— &nbsp;&nbsp;&nbsp;Ben bu ikircikli uyanıştan yararlanıp hemen nefis tablolar boyuyorum; o an kelebek miyim, yoksa Fu-Manchu mu, hiç&nbsp;önemi yok.</p>

  <p>— &nbsp;&nbsp;&nbsp;Ne ilgisi var şimdi bunun? Kristof Kolomb da sanırım&nbsp;üstünde yanlışlıklar yapa yapa Guanahani'ye varmış ya da buna benzer bir şey. Neden gerçek doğru ile yanlışı şu Yunan ölçeğinden geçiriyoruz?</p>

  <p>— &nbsp;&nbsp;&nbsp;Bir yüzdü evet birinin çehresi, dedi Oliveira. Sanki onu&nbsp;ben çağırmıştım düşüme girsin diye. Betimlemesi zor bir şey,&nbsp;ikilik, bir şeyin başka bir şeyi de anlatması, tamı tamına nedir bu ikilik söyleyemem de.</p>

  <p><span style="font-weight:bold;font-style:italic;">—</span> &nbsp;&nbsp;&nbsp;İhtiyar camı kıracak haydi, ta buradan işitiyorum, dedi&nbsp;Etienne.</p>

  <p>— &nbsp;&nbsp;&nbsp;Canı cehenneme, dedi Oliveira da. Altı dakikanın geçmiş olması olanaksız.</p>

  <p>— &nbsp;&nbsp;&nbsp;Eh, az buçuk. Ayrıca Güney Amerikalı inceliğini de unutma, göklere çıkarırlar bu yanımızı.</p>

  <p>— &nbsp;&nbsp;&nbsp;Altı dakika olmadı daha. Sana gördüğüm düşü anlatmak iyi geldi, ne zaman görüşürüz?</p>

  <p>— &nbsp;&nbsp;&nbsp;Ne zaman istersen gel, dedi Etienne. Bu sabah resim yapmam artık, hızımı kestin.</p>

  <p>— &nbsp;&nbsp;&nbsp;Yo, yo! Vurduklarını duyuyorsun, değil mi, dedi Oliveira. Vuran fare suratlı karı; şişko ile yumurcak da var sırada Şimdi memur adamlar bir de.</p>

  <p>— &nbsp;&nbsp;&nbsp;Eh iyi, hır çıkar ha o zaman.</p>

  <p>— &nbsp;&nbsp;&nbsp;Evet, ama neye yarar? En iyi numara tek sözcük bile bilmiyor, Fransızca anlamıyor gibi davranmak.</p>

  <p>— &nbsp;&nbsp;&nbsp;Evet, hiç anlamadığın doğru bak, dedi Etienne.</p>

  <p>— &nbsp;&nbsp;&nbsp;Evet, dedi Oliveira, sen dalga geç bakalım, senin alayların aslında üzüntü verici bir gerçek. Sonuçta anlamak denen şevi anlamak istemiyorum, hem de hiç mi hiç, hele anlamanın iki&nbsp;anlama gelişi, ikiliği kabul etmeye zorunlu olmak demek ise,&nbsp;anlamıyorum ben. Hah işte kapıyı açtılar, adamın biri omzuma&nbsp;vuruyor, pat pat. <span style="font-weight:bold;font-style:italic;">Ciao,</span> beni dinlediğin için sağ ol.</p>

  <p>— &nbsp;&nbsp;&nbsp;Ciao.</p>

  <p>Ceketini sırtlayıp kabinden çıktı Oliveira. Memur kulağının dibinde genel kullanma kuralım bağıra çağıra söylüyordu. 'Şimdi elimde bir bıçak olsaydı," diye düşündü Oliveira, sigarasını çıkarırken, "şu herif geri sıçrardı kuşkusuz, geriler, geriler ya da bir demet çiçeğe dönüşüverirdi belki." Ama işler karışıyor, gitgide kötüleşiyordu, sigarasını çok dikkatle yakmalıydı, bir yerlerini yakmamaya özen göstermeliydi, çünkü eli feci&nbsp;titriyordu, uzaklaşan adamın haykırmasını dinlemek gerekiyordu, öbür ikisi geriye dönüp dönüp bakıyorlardı ona, kötü&nbsp;anlama gelen el kol devinimleri yapmak için değil, ama pazarlamacı da, şişko da tek gözle onu dikkatle izlerken öteki gözleriyle kabindeki ihtiyar kadını gözetliyorlardı altı dakikayı aşmasın diye, ihtiyar ise kabindeki haliyle tamı tamına, İnsan Müzesi'ndeki mumyaları, hani şu küçük bir düğmeye basınca aydınlanan Quechua mumyasını andırıyordu. Hayır canım,&nbsp;tam tersiydi, düşlerin çoğu tersine çıkardı ya, her şey tersine,&nbsp;kabinde küçük bir düğmeye basan kocakarıydı da, uçsuz bucaksız bir düşün kulübeciklerinden birinde yaşayan başka bir&nbsp;kısacık, büzüşmüş ihtiyar kadınla konuşmaya başlıyordu.</p>

  <p style="text-align: right;"><a id="bookmark1"></a><a href="../Text/Section0083.xhtml">(-76)</a><br /></p>
</body>
</html>
