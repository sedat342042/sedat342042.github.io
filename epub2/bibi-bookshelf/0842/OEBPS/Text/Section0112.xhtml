<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;">105</h1>

  <h4 class="sigil_not_in_toc"><a id="bookmark5"></a><span style="font-style:italic;">Morelli'ce</span></h4>

  <p>Unutulup giden el-kol devinme biçimlerimizi, atalarımızın yavaş yavaş terk ettikleri ve artık unutuluş içinde yitip giden çeşitli söz ve devinimlerini düşünüyorum, art arda düşmüşler zaman ağacının dallarından. Bu akşam masada bir mum buldum, eğlence olsun diye de yakıp, koridorda bir-iki&nbsp;adım yürüdüm onunla. Sönecekti neredeyse, bir baktım, elim&nbsp;kendiliğinden kalkmış, avucum hafif bükülüp, çukurlaşıp,&nbsp;canla başla, kıvranan alevi koruyor, hava akımlarını uzaklaştırıyor yanan alevden. Alev yeni baştan canlanıp havaya diklemesine atılınca, düşündüm de birçoğumuzun yaptığı, hepimizin, evet herkesin yaptığı <span style="font-weight:bold;font-style:italic;">(herkes</span> nedir, düşündüm, iyice bir&nbsp;düşündüm, duyumsadım) yıllar, yıllar boyu, ta ateş çağından&nbsp;elektrikle mum yer değiştirdiği zamana dek süregelen bir devinme biçimi. Başka başka devinimler de geldi aklıma, eğilip&nbsp;kabarık eteklerini yerden kaldıran kadınlarınki, kılıç kabzasını kavramaya hazır, kabzayı arayan erkeğinki. Aynı, bizi bir&nbsp;bir terk eden yaşlı nine ve dedelerimizin ağzından son kez&nbsp;duyduğumuz, çocukluğumuzun yitip giden son sözcükleri.&nbsp;Bizde artık kimse "kâfur ağacından yapılma konsol"dan söz&nbsp;etmiyor, kimsecikler "üç adım" demiyor artık. Aynı o dönemin havaları gibi, yirmili yılların valsleri, yaşlılarımızın yüzünü yumuşatıveren polkalar gibi.</p>

  <p>Hani şu tavan aralarında bazı bazı ele geçiveren eşyaları, kutuları, araç gereci düşündüm, dolap diplerinde gezen ve <span style="font-weight: bold; font-style: italic;">kimsecikler bilmez neyin ne işe yaradığını artık</span>, işte o türden şeyleri. Bir de zamanın dokuduğu ne varsa biliriz diye övünür&nbsp;dururuz: zaman ölülerini gömüyor ve anahtarlarını da saklıyor kendinde. Yalnızca düşler, şiir ve oyun -bir mum yakmak&nbsp;ve koridorda dolaşmak gibisine- bizleri bazen, neyiz, ne değiliz, biz miyiz, kendimizi bilmeden önceki bize yaklaştırıyor&nbsp;böylece.</p>

  <p style="text-align: right;"><a id="bookmark6"></a><a href="../Text/Section0103.xhtml">(-96)</a><br /></p>
</body>
</html>
