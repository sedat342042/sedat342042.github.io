<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;">83</h1>

  <p>Ruh'un, insanoğlunun uydurması olduğu ileri sürülüyor, bilincine vardıkça bedenin, parazit gibi, bana yapışık bir kurtçuk. Yaşadığını duyumsaması yeterli insanın (yalnızca yaşamak değil, çünkü her şey böyle de ondan, eni-sonu-harikulade&nbsp;mi harikulade) en yakın parçası bedenin, bedenimin en sevdiğim kısmı, örneğin sağ elimin aniden bir nesneye dönüşmesi ve&nbsp;iğrenç biçimde artık oranın ben olmadığım, bana yapışık olmadığını söylemesi (her iki durumda da).</p>

  <p>Çorbamı içiyorum. Sonra okurken yarı yerde durup düşünüyorum: "çorba <span style="font-weight:bold;font-style:italic;">bende</span> şimdi, asla nedir ne değildir göremeyeceğim bir torbada: midemde." Parmağımla yokluyorum midemi, bıngıl bıngıl oynadığını, içindeki besinlerin kımıldayışını duyumsuyorum.</p>

  <p>Ruh çıkıyor o zaman ortalığa: "Hayır, hayır, ben, ben bu değilim işte," diyor.</p>

  <p>Oysa gerçekte (bir kerecik yüreklilik gösterelim açıkça söyleyelim) evet evet ben buyum. Nazikler için güzel kaçamak. "Ben de <span style="font-weight:bold;font-style:italic;">buyum."</span> Ya da daha yüksekçe bir basamakta: "Ben bunun <span style="font-weight:bold;font-style:italic;">içindeyim</span></p>

  <p><span style="font-weight:bold;font-style:italic;">The Waves'i</span> okuyorum, köpük köpük, dantel, yas dantelleri şu masal. Gözümden otuz santimetre ileride; çorba, mide cebimde kımıldanıyor, baldırımdaki tüyler büyüyor, sırtımda&nbsp;belli belirsiz bir yağ kisti irileşiyor. Balzac'ın ahlaksızca bulacağı bir içki âlemi sonunda biri -hiç de metafizikçi biri değildi-espri yaptığını sanarak, sıçmanın bir tür gerçekdışılık izlenimi sağladığını söyledi. Kullandığı sözleri anımsıyorum: "Yaptıktan sonra kalkıyorsun, dönüp bakıyorsun ve mümkün değil&nbsp;ben mi yaptım bunları, diyorsun kendi kendine."</p>

  <p>(Lorca'nın dizeleri gibi: "Yapacak bir şey yok yavrum, en iyisi kus sen, başka ne gelir elden." Svvift de, sanırım Svvift de,&nbsp;çatlak herif, şöyle demiş: "Hayır Celia, Celia, hayır, sıçsana!")</p>

  <p>Fiziksel acıyı metafizik iğnelemeler gibi yorumlayarak bir yığın edebiyat yapıyorlar. Bana gelince, her tür acı bana iki kat&nbsp;güçle saldırır: bana her zamankinden daha iyi bir biçimde duyumsatır benimle bedenimin ayrılışını, boşanırız (avuntu olsun&nbsp;diye boşanmak dedim) aynı zamanda beni bedenime yaklaştırır da acılar boyunca <span style="font-weight:bold;font-style:italic;">onu zorla bana kabul ettirir</span> sanki. Daha bir&nbsp;benim olan zevkten öte bu acıyı ya da yalın biçimde, isteyerek&nbsp;çekişi, duyumsarım. Gerçekten bir <span style="font-weight:bold;font-style:italic;">bağdır.</span> Çizmeyi bilebilseydim, alegorik olarak acıyı bedenden ruhu kovalarken göstermek isterdim, çizdiğim resim aynı zamanda her şeyin yalan olduğu, yanlış olduğu izlenimini versin isterdim; bütünlüğü olmayan bir karmaşık yapının yalın görüntüleri.</p>

  <p style="text-align: right;"><a href="../Text/Section0149.xhtml">(-142)</a><br /></p>
</body>
</html>
