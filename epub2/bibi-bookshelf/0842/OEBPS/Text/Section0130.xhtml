<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;">123</h1>

  <p>Gerçek düş, belirsiz bir bölgede yer alıyordu, uyanık olunan saatlerde, ama gerçekte hiç de uyanık olmadığı uyanıklıkta: bundan söz edebilmek için başkaca deyimler kullanmak gerek, zaman aşımına uğramış <span style="font-weight:bold;font-style:italic;">düş kurmak</span> sözcüğü ile, hiçbir anlama gelmeyen <span style="font-weight:bold;font-style:italic;">uyanmak</span> sözcüğünü çıkarıp atmak, yerine çocukluk günlerinin evinin, yeniden, salonuyla, bahçesiyle gözü önüne geldiği apaçıklıktaki şu anda, on yaşındayken nasıl algılanırsa öylece gözüken kırmızılar daha bir kırmızı, renkli camlı&nbsp;kapının mavileri daha bir mavi, yaprak yeşili, kokulu yeşil, burun, ağız ve göz seviyesinde varlığı duyulan, hem koku hem&nbsp;renk olan bir renkteki yeşilleriyle o bahçede, o evin bulunduğu&nbsp;bölgede yer almak gerekiyordu önce. Ama düşünde, iki penceresi de bahçeye bakan salon aynı zamanda la Sibylle'in de odasıydı; Buenos Aires banliyösünün unutulup giden köyü ile&nbsp;Sommerard Sokağı birbirine çarpmaksızın rastlaşıyorlardı, yan&nbsp;yana da değildiler, karşı karşıya da, üst üste de oturmuş gibi&nbsp;değildiler, birbiri içinde eriyip birbirinin özüne karışmış oluyorlardı, hiçbir çaba göstermeksizin, karşı da koymaksızın, ortadan yok oluşundan, aslında var olma duygusu doğuyordu&nbsp;sanki, hani insan, küçükken yaşadığı salonun yaşam boyu var&nbsp;olacağından en ufak kuşku duymaz ya öyle: başkasına devredilemez, başkasına mal edilemez bir sahiplenme. İşte böylece&nbsp;Burzaco'daki evle Sommerard Sokağındaki oda bir tek <span style="font-weight:bold;font-style:italic;">yer</span> olmuştu ve düşte, bu yer içerisindeki en dingin yeri seçmek söz&nbsp;konusu idi, hatta görülen düşün, derinlemesine nedeni buydu, öyle gözüküyordu, dingin bir köşe seçmek. Bu yer'de başka bir kişi daha vardı, kız kardeşi; dingin sessiz bir köşe seçişinde ona&nbsp;yardım ediyordu, hani bazen düşlerde, orada olmasan da düşe&nbsp;dıştan karışılır ya öyle, sözde oradaymışım, sözde filanca kişi&nbsp;gelmiş, denilen türden, gözle görülemeyen bir güç, bir varlık,&nbsp;orada var olan, ya da bir görünüme bürünüp de devinime geçen bir şeyler... Kız kardeşi salon denilen yeri, yerlerin en dingini olarak seçiyordu sözde ve iyi bir seçimdi bu. Çünkü la&nbsp;Sibylle'in odasında ne piyano çalabilirdi insan, ne de akşamın&nbsp;onundan sonra radyo dinleyebilirdi, ihtiyar, tavana pat küt&nbsp;vurmaya koyulurdu hemen ya da dördüncü kattakiler, şişko&nbsp;cüceyi gönderirlerdi şikâyet için. Aralarında tek söz etmeden&nbsp;-çünkü oradalar mı değiller mi belirsiz- kız kardeşiyle kendisi,&nbsp;bahçeye bakan salonu seçiyorlar ve bu salonu la Sibylle'in odasından ayırıyorlardı. İşte gördüğü düşün bu anında uyanmıştı&nbsp;Oliveira, belki de la Sibylle tek bacağını onunkiler arasına daldırmıştı da ondan. Karanlıkta farkına vardığı tek şey, bir saniye&nbsp;önce, kız kardeşiyle bir an için çocukluğunun salonunda bulunmuş olması ve üstelik de korkunç bir işeme isteği duymuş&nbsp;olmasıydı. La Sibylle'in bacağını rastgele savurup, kapı eşiğine&nbsp;çıkmış, tuvaletin kör ışığını el yordamıyla bulup yakmış ve kapıyı kapama zahmetine katlanmaksızın, bir elini duvara dayayarak, yeniden uyumamaya çalışarak, o pis yere, iğrenç yere&nbsp;düşmemeye çabalayarak işemeye koyulmuştu, bütünüyle gördüğü düşün etkisi altında, parmakları arasından fışkıran ve kenarları kararmış fayans çukurunda kaybolan sidiğine görmeden bakıyordu. Belki de o an işte, gerçek düş gözüküverdi ona,&nbsp;iyice uyanık duyumsayınca kendini, sabahın dördünü vururken saat, Sommerard Sokağı'nda bir evin beşinci katında uyanıp da sonunda işerken, Burzaco'daki bahçeye bakan salonun&nbsp;gerçek olduğunu bildi, bazı ender şeyleri nasıl yadsıyamaz, inkâra kalkamazsa insan, öylece, ne şaşkınlık, ne skandal, kavrayıverdi erkek yaşantısını, uyanık durumdaki bu erkek yaşantısı, bir salon, bir el ele verişin yanı sıra salt imgelemdi, hatta&nbsp;sonra yatağa döndüğünde, ne salon, ne Sommerard Sokağındaki oda olmasa da artık ortada; gerçek, bu yerin şu iki&nbsp;pencereden birden giren Cap'ın yasemin kokularıyla, Burzaco'daki salon olduğunu biliverdi, Bluthner marka eski piyanosu, pembe halısı, üstü kılıflı küçük sandalyeleri ve kılıf altındaki kız kardeşiyle o salon, bir tuzak mı, düş mü yoksa uyanıklık&nbsp;hali mi, onu yanıltan, bu ortamdan çıkmak, orayı terk etmek&nbsp;için büyük çaba gösterdi onları düşünürken, son damlaları silkeleyerek düşürdü, lambayı söndürdü, eşiği atladı, gözlerini&nbsp;ovalarken her şey daha bir az 'belirti<span style="font-size: 14px;">'</span>, artık eşik daha az eşik,&nbsp;kapıysa kapı, daha az ışık, yatak daha az, la Sibylle daha az la&nbsp;Sibylle. Zoraki soluk alırken mırıldandı: "Sibylle", "Paris" diye&nbsp;ünledi, ardından belki bir de "bugün" dedi. Uzaktan uzağa bir&nbsp;sesti sesi, bağrı delik, gerçekte yaşanmamış bir ses. Uykusuna&nbsp;döndü, yağmur altında. Ve soğuk bir havada uzunca yürüyüşten sonra yerini yurdunu özlemiş gibi döndü yatağa.</p>

  <p style="text-align: right;"><a id="bookmark2"></a><a href="../Text/Section0152.xhtml">(-145)</a><br /></p>
</body>
</html>
