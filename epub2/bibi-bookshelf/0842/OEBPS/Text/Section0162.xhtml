<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;">155</h1>

  <p>Bir pantolondan neler neler çıkabilir inanılır gibi değil: pamuklar, saatler, gazete kesikleri, kırık aspirinler, elini cebe atarsın da fareyi kuyruğundan tutup çıkarırsın ya öyle, demek ki olası. Etienne'in atölyesine doğru yol alırken, rüyasında gördüğü ekmek ve bir başka rüya kalıntısı, sokakta karşılaşılacak bir&nbsp;kaza olayının birdenbireliği kafasındayken Oliveira'nın, elini&nbsp;kahverengi bez pantolonunun cebine atacağı tuttu, tam da&nbsp;Montparnasse Bulvarı ile Raspail Bulvarı'nın kesiştiği köşedeydi, ropdöşambrının cebinde dev bir ıstakozla durup duran Balzac, Rodin'i veya Rodin, Balzac'ı seyre dalmıştı ağır aksak, ölü&nbsp;bir ıstakoz, iki dâhinin birbirinden ayrılmaz karışımı; elini cebinden çekti, Buenos Aires'teki nöbetçi eczanelerin listesiyle&nbsp;kâğıt falı bakanların gazete duyurularını çıkardı. Eğlenceliydi&nbsp;doğrusu Bayan Colomier adlı Macar falcı (belki de Gregorovius'un annelerinden biri) Abesse Sokağı'nda oturuyormuş, <span style="font-weight:bold;font-style:italic;">yitirileni bulmakta çingenelerin bildiği gizlere vâkıfmış.</span> Geç onu, şu cesurane sözlere bak, ne vaat ne vaat: Büyü çözme, sonra da bir&nbsp;bilgi: fotoğraftan fal bakımı, bu da biraz alay ediyor gibi, fotoğraftan fal bakım ha? Amatör oryantalist, Etienne bayılırdı doğrusu şuna: Profesör Mihn sizlere gerçeği sunuyor. Hindistan'daki Kutsal Ağacın Tılsımı. C.I.F.B. 27. Cannes. Peki Bayan&nbsp;Sampson'un varlığına nasıl şaşmamalı ki: Kâğıt falcısı, her şeyi&nbsp;önceden bilip hissedip söyler, şaşıracaksınız, 23, Hermel sok.&nbsp;(Özellikle böyle denmiş, Hermel belki de bir hayvanbilimci, bir&nbsp;simyacı ismi, almış ama.) Bir de şu Güney Amerikalı Anita'nın yürekliliğine bakıp gurur duymamak elde değil; iskambil kâğıtları, kesin tarih belirtilir. Joanna-Jopez'inki ise şöyle: yerlilerin gizleri, İspanyol kâğıt falları. Bir de bayan Juanita var: domino taşları, deniz kabukluları ve çiçeklere bakarmış. Gidip şu&nbsp;Juanita'yı görmeli evet evet la Sibylle ile birlikte. Ama yoo o olmaz, artık la Sibylle yok. Ama olsa pek hoşlanırdı yazgısının çiçeklerden anlaşılmasından. Dünyada yalnız MARZAK yitirilen&nbsp;sevgiliye kavuşturuyor bunu da kanıtlıyormuş. Peki neyi kanıtlayacak? Hemen anlaşılmaz mı? Jean de Nys'in bilimsel havası&nbsp;daha bir iyi gibi: fotoğraflardan kesin görüntüleri sezgileri kapar, saçlar, yazılar, manyetik hesaplamalar. Montparnasse mezarlığının oraya varınca Oliveira, elindeki kâğıdı yuvarlayıp kıvırdı incecik, iyice bir nişan aldıktan sonra, falcı kadınları, Baudelaire'lerin, De Veira'ların, Aloysius Betrands'ların yanına&nbsp;yolladı, duvarın öteyakasına, tüm bu insanlar falcılara, bakımcılara ellerinin ayasını uzatsındı, değerdiler buna, Bayan Frederika, <span style="font-weight: bold; font-style: italic;">Paris ve jet sosyetenin seçkin falcısı, gazete ve dünya radyolarındaki geleceğe dair açıklamalarıyla ünlüdür,</span> Cannes'dan yeni&nbsp;döndü. Kâğıtçık gitsindi Barbey d'Aurevilly'nin yanına. Elinden gelse hepsiciğini yakardı o, elinden gelseydi. Maupassant&nbsp;da yakardı yeter ki küçük kıvrık kâğıt Maupassant'ın mezarı&nbsp;üzerine isabet etsindi veya Aloysius Bertrand'ınkine, ama buradan, dışarıdan bilemezdi ki insan, sahi isabet etti mi?</p>

  <p>Etienne, sabahın köründe Oliveira'nın gelip onu zehir zıkkım laflarıyla mahvetmesini aptalca buldu, ama yine de ona göstermek istediği üç yeni tablosu ile bekledi, ama daha içeri girer girmez Oliveira Montparnasse Bulvarı üzerindeki güneşten yararlanmanın daha iyi olacağını belirtti, hatta, Necker Hastanesi'ne dek uzanıp kısacık ihtiyarı bir görmelilerdi. Etienne, alçak&nbsp;sesle bastı küfrü, atölyesini kapadı. Onları pek seven kapıcı kadın, her ikisinin de hortlak veya dünya dışı veya uzaylı birileri&nbsp;olduğunu söyledi yüzlerine, bu son sözlerinden, Bayan Bobet'nin bilimkurgu türünden şeyleri çokça okumuş olduğunu&nbsp;keşfetmiş oldular, pek büyük bir olaydı bu onlar için. Sigara İçen&nbsp;Köpek adlı meyhaneye geldiklerinde, iki duble beyaz şarabı diklediler, rüyalardan, resimden, acaba yalanda NATO'ya girmeli milerden söz açarak tartıştılar uzunca. Ve başkaca anlık sıkıntılardan da... Etienne, Oliveira'nın, hiç mi hiç tanımadığı birini gidip hastanede görmek isteyişini pek saçma bulmadı öyle, birlikte daha kolay olacağı kanısına vardılar vesaire vesaire. Tezgâhta bir kadın oturuyordu. Nantes'da gün doğumunun güzelliklerini&nbsp;sayıp döküyor, alacakaranlığı betimliyordu, söylediğine göre,&nbsp;kız orada oturuyormuş. Etienne ile Oliveira, dikkatle dinliyorlardı, sabah yeli, çimler, barış, sakal, Tanrı yüz altmış bin frank,&nbsp;sis, düğme çiçekleri, ihtiyarlık, kız kardeşi, soluk mavi gibi sözcükler çalmıyordu kulaklarına, aaa bir de çiçek saksıları vardı,&nbsp;unutmamalıydı. Bundan biraz sonra da tabelada yazılı şu soylu&nbsp;yazıta hayran kaldılar. LANNEC OSKÜLTASYON YÖNTEMİNİ BU HASTANEDE BULMUŞTUR, her ikisi de aynı şeyi düşünüp birbirlerine söylediler, bedenin değişik noktalarını çıkardığı&nbsp;sesleri dinleyip bir anlamlar vermek yöntemi olsa olsa Necker&nbsp;Hastanesi içinde bir yılan veya bir dalgıç gizli demekti, genç bilginin ayak dibine soluk soluğa varmadan önce, yeraltındaki garip soğuk havalı koridorları gezip dolaşmış olmalıydılar. Oliveira ona buna bir şeyler sorup hastanın yerini öğrendi, Chauffard&nbsp;salonuna, ikinci kata, sağ tarafa doğru yöneldiler.</p>

  <p>— &nbsp;&nbsp;&nbsp;Belki de kimsecikler görmeye gelmiyordur onu. Ne rastlantı baksana, adı da Morelli'ymiş, dikkat ettin mi?</p>

  <p>— &nbsp;&nbsp;&nbsp;Belki de çoktan ölmüştür, dedi Etienne, çeşmeye ve avlunun ortasındaki havuzda yüzen kırmızı balıklara bakarken,&nbsp;ölmüştür belki de.</p>

  <p>— &nbsp;&nbsp;&nbsp;Söylerlerdi. Herif şöyle bir baktı bana yalnızca. Sormaya&nbsp;korktum ben de daha önce birileri ziyaretine geldi mi diye.</p>

  <p>— &nbsp;&nbsp;&nbsp;Danışmaya gözükmeden varabildik ha.</p>

  <p>— &nbsp;&nbsp;&nbsp;Vesaire. Bazı anlar vardır, ya iğrenti duyar insan, ya&nbsp;korkuyla, ya fenol kokusu içinde iki katı çıkar, gereksiz yere&nbsp;uzatır da uzatır söyleşiyi, konuşmalar çocuğunu kaybeden bir&nbsp;anneyi teselli eden türden gibidir, en saçma ne varsa ondan söz&nbsp;edilir, ananın yanına oturulur, sabahlığının önünü iliklenir,&nbsp;'Buradan soğuk alırsın," denir, ana iç çeker: "Sağ ol," der. "Belli mi olur bu mevsimde havalar birden serinliyor?" denir. Hayır. Dışarıdaki sıcaklık bölümü, son. İç sıcaklık bölümüne geçilir, hava raporu sanki "Sana bir çay yapayım". Yok yok canı istemez ananın. "Olmaz, bir şeyler yemen gerek. Hiçbir şey yemeden böyle yaşayamazsın uzun süre." Ana saat kaçtır bilmez. 155 "Sekizi geçiyor. Dört buçuktan beri bir şey yemedin. Hele bu&nbsp;sabah ağzına lokma koymadın. Bir dilim reçelli ekmek de olsa&nbsp;ye bir şeyler." İstemez. "Benim için ye ne olur, ilk lokmada iş,&nbsp;gerisi gelir." İç çeker ana, ne evet ne hayır. "Görüyorsun işte&nbsp;bak, canın istiyor; sana hemen bir çay yapayım." Çay berbat sonuç verirse bu kez yatağa saldırılır. "Orada öyle iyi değilsin,&nbsp;ayağına kramp girecek." Yoo, iyi, iyi. "Hayır sırtın kazık gibi&nbsp;olmuştur, bütün öğleden sonrayı o koltukta geçirdin, çok sert,&nbsp;biraz yatsan ya." Hayır, hayır. Alttan alta yatak ihanet edecek&nbsp;gibidir. "Biraz uyusan." İhanetin çiftelisi. "Uyuman şart, görürsün bak hemen uyuyacaksın hemen. Yanında kalacağım ben&nbsp;de." Hayır, o böyle çok iyidir. "Peki peki o halde bir yastık getireyim sana." Peki. "Bacakların şişmiştir, bir tabure koyayım da&nbsp;uzat ayaklarını." Sağ ol. "Birazdan yatağa gireceksin tamam&nbsp;mı, söz mü?" İçini çeker. "Tamam şımarıklık yapma, çocuk olma. Doktor uyu dediyse uyumalısm." Nihayet, öff! "Uyumaksın sevgilim" çeşitlemeler, <span style="font-style: italic;">ad libitum&nbsp;</span><a href="#senol1" id="mehmet1"><sup>1</sup></a></p>

  <p>— &nbsp;&nbsp;&nbsp;<span style="font-weight:bold;font-style:italic;">Perchance to dream,</span><a href="#senol2" id="mehmet2"><sup>2</sup></a>&nbsp;diye mırıldandı Etienne, olası bir yanıttan hareketle bunca çeşitlemeyi kesip.</p>

  <p>— &nbsp;&nbsp;&nbsp;Ona bir şişe konyak almalıydık, dedi Oliveira. Sende para vardır.</p>

  <p>— &nbsp;&nbsp;&nbsp;Onu tanımıyoruz bile. Belki de öldü. Şu kızıl saçlıya&nbsp;bak, benimle bir oynasa isterim. Bazen hasta olmayı da, hemşireleri de özlüyorum. Sen?</p>

  <p>— &nbsp;&nbsp;&nbsp;On beşimdeyken hem de ne biçim. Korkunç bir istek,&nbsp;elinde şırıngasıyla gelen bir melek, aşk meleği, Eros! Beni tepeden tırnağa yıkayan harika kızlar. Yollarında ölürdüm be.</p>

  <p>— &nbsp;&nbsp;&nbsp;Otuzbirci seni, haydi sen de.</p>

  <p>— &nbsp;&nbsp;&nbsp;Yok canım, ne varmış utanacak mastürbasyondan. Bu&nbsp;da öteki gibi bir sanat işi oğlum. Sayısı, zamanı, yeri, işlevi ve&nbsp;bilgisi gerek. Dokuz yaşındayken bir <span style="font-style:italic;">ombu&nbsp;</span><a href="#senol3" id="mehmet3"><sup>3</sup></a>&nbsp;altında oynardım&nbsp;kendimle. Aman ne vatanseverane deme gitsin.</p>

  <p>&nbsp; &nbsp; — Ombu mu? O da ne?</p>

  <p>— &nbsp;&nbsp;&nbsp;Bir tür baobab, dedi Oliveira, sana bir sır vereyim, dinle bir Fransıza söylemeyeceğine söz verirsen. Ombu bir ağaç değil, bilesin berbat bir ottur, ot.</p>

  <p>— &nbsp;&nbsp;&nbsp;O halde pek de ciddi değilmiş.</p>

  <p>— &nbsp;&nbsp;&nbsp;Söyle bakalım küçük, Fransızlar nasıl ulaşır özdoyuma,&nbsp;ne yaparlar?</p>

  <p>— &nbsp;&nbsp;&nbsp;Bilmem, anımsamıyorum.</p>

  <p>— &nbsp;&nbsp;&nbsp;Pekâlâ anımsarsın, bizim orda müthiş yöntemlerimiz&nbsp;vardır. "Minik çekiç", "Şemsiye" anlarsın ya! Bazı tangoları bir&nbsp;türlü getiremem aklıma teyzemi anmadan, nasıl dans ederdi&nbsp;bir bilsen.</p>

  <p>— &nbsp;&nbsp;&nbsp;Ben bir ilgi kuramıyorum onunla onun arasında.</p>

  <p>— &nbsp;&nbsp;&nbsp;Çünkü piyanoyu göremiyorsun. Piyano ile duvar arasında ufak bir aralık vardı, daracık, oraya gizlenirdim iş için.&nbsp;Teyzem Milonguita'yı veya Flores Negras'yı çalardı. Çok hüzünlü bir şey. Bende ölüm ve kendini feda etme hayallerimi&nbsp;süslerdi. Bir keresinde döşemeyi ıslattım, korkunçtu, lekesi hiç&nbsp;çıkmaz sandımdı. Üstümde mendil de yoktu. Çorabımın tekini&nbsp;çıkardım, başladım deliler gibi ovmaya döşemeyi. Teyzem <span style="font-weight:bold;font-style:italic;">La&nbsp;Payanca'yı</span> çalıyordu, ıslıkla çalayım mı sana, ister misin?</p>

  <p>— &nbsp;&nbsp;&nbsp;Hastanede ıslık çalınmaz. Amma da hüzün kokuyorsun&nbsp;ha. Bir kilometre öteden duyuyor insan kokusunu. Ne rezil&nbsp;adamsın sen.</p>

  <p>— &nbsp;&nbsp;&nbsp;Bize has usul oğlum. Kral öldü yaşasın kral. Bir kadın&nbsp;için değmez... Ombu veya bir kadın ne fark eder ikisi de berbat&nbsp;bir ottur.</p>

  <p>— &nbsp;&nbsp;&nbsp;Kolay, dedi Etienne, çok kolaymış, kötü film, metre başına bedeli ödenen konuşmalar nedir ne değildir biliriz. İkinci&nbsp;kat, stop. Bayan?..</p>

  <p>— &nbsp;&nbsp;&nbsp;Şu taraftan dedi hemşire.</p>

  <p>— &nbsp;&nbsp;&nbsp;Oskültasyonu biz bulmadık, dedi Oliveira hemşireye.</p>

  <p>— &nbsp;&nbsp;&nbsp;Zayıf çok zayıf, dedi hemşire.</p>

  <p>Tam sana göre, diye söze girdi Etienne. Düşünde ağlayan ekmek görürsün herkesin canını sıkarsın, sonra da ucuz esprilere dalarsın. Ne diye biraz uzaklaşmıyorsun buralardan.&nbsp;Köylere git. Alay etmiyorum dostum. Soutine kafası sendeki.</p>

  <p>— &nbsp;&nbsp;&nbsp;Aslına bakarsan seni kromatik ve alışılagelmiş elli renk boyadan çekip aldım, onlarla özdoyuma varan seni, buna kızıyorsun bir de, arkadaşlık öldü mü be, biraz dolaştık işte Paris'te. Cenaze dün kalktı, hemen ertesi gün olsa bile biraz dolaşmış oldun. Kederliyse dostun onu eğlendirmek gerek biraz,&nbsp;telefonda bile olsa, tamam mı, haydi gidelim.</p>

  <p>— &nbsp;&nbsp;&nbsp;Doğrusunu söylemek gerekirse beni eskisi kadar ilgilendirmiyorsun. Asıl zavallı Lucie ile dolaşmaya çıkmalıydım. O&nbsp;kadın gereksiniyordu bunu, sen değil.</p>

  <p>— &nbsp;&nbsp;&nbsp;Yanlış, dedi Oliveira, tahta sıraya otururken. La Sibylle'in Ossip'i var, eğlenecek şeyleri var, Hugo Wolf'ü daha başka niceleri. Aslına bakarsan la Sibylle'in kendine özgü bir yaşantısı var, geç de olsa farkına vardım bunun. Tam tersine, bana gelince, boşum, bomboş, sınırsız, sonsuz bir özgürlük, düş&nbsp;kur, gez dolaş dalganı geç, tüm oyuncaklar kırılmış, gam yok&nbsp;tasa yok. Ateşini versene bana.</p>

  <p>— &nbsp;&nbsp;&nbsp;Hastanede sigara içilmez.</p>

  <p>— &nbsp;&nbsp;&nbsp;<span style="font-weight:bold;font-style:italic;">We are the makers of manners&nbsp;</span><a href="#senol4" id="mehmet4"><sup>4</sup></a>&nbsp;Sıkma canını, oskültasyon&nbsp;için harika bu.</p>

  <p>— &nbsp;&nbsp;&nbsp;Chauffard salonu bu tarafta, dedi Etienne, buraya gel.&nbsp;Bütün gün o sırada oturacak değiliz herhalde.</p>

  <p>— &nbsp;&nbsp;&nbsp;Bekle biraz sigaramı bitireyim.</p>

  <p style="text-align: right;"><a href="../Text/Section0130.xhtml">(-123)</a><br /></p>

  <p><a href="#mehmet1" id="senol1">1</a>&nbsp; &nbsp; İsteğe göre.<br /></p>

  <p><a href="#mehmet2" id="senol2">2</a>&nbsp; &nbsp; Düş görmek belki de.<br /></p>

  <p><a href="#mehmet3" id="senol3">3</a>&nbsp; &nbsp; Daha çok Arjantin ve Uruguay'da bulunan, gövdesi 10-15 metreyi bulan bir tür ağaç.<br /></p>

  <p><a href="#mehmet4" id="senol4">4</a>&nbsp; &nbsp; Edep, erkân bizden sorulur.<br /></p>
</body>
</html>
