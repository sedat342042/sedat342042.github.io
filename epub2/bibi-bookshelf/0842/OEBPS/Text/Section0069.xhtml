<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;">62</h1>

  <p>Bir tarihte Morelli bir kitap yazmayı tasarlamıştı, kopuk kopuk notlar halinde kaldı elinin altında bir yerlerde. Yapıtı en&nbsp;iyi biçimde anlatan tümce şu: "Psikoloji, eskimiş bir terim. Bir&nbsp;İsveçli, düşüncenin kimyası diye bir varsayım geliştirmiş. Kimya, elektromanyetik alan, canlı maddenin içindeki gizli anlam,&nbsp;hepsi de garip biçimde <span style="font-weight:bold;font-style:italic;">mana</span> bilgisini çağrıştırıyor; böylece toplumsal davranışlar dışında araya bir başka doğanın girip işleyişinden kuşkulanabiliriz; öyle bir bilardo karşılaşması ki, bireylerin bazısı, Odip'siz, Rastignac'sız, Phedre'siz, kişilerin bilinçleri ve tutkuları <span style="font-weight: bold; font-style: italic;">a posteriori</span> olarak el altında tutuldukları ölçüde <span style="font-weight: bold; font-style: italic;">kişisel olmayan</span> bir dramı ya başlatıyor ya da yaşıyorlar. Daha&nbsp;yüce biçimde anlatmak istersek, sanki dramdaki karmaşık yapılı kişilerin çileleri düğümlenip düğümlenip çözülüyordu, diyebiliriz. Tut ki isveçli bilginin hoşuna gitsin diye böyle. Örneğin bazı bireylerin, istemeseler de başkalarının derin kimyası üzerine etkileri var diyelim veya tam tersi, başkaları da sizin&nbsp;kimyanızla ilgileniyor, öyle ki zincirleme tepkime başlıyor,&nbsp;madde ayrılıyor ya da oldukça ilginç, oldukça kaygı verici&nbsp;madde değişimleri oluşuyor.</p>

  <p>"Eğer durum böyle ise, tek bir araştırma yeterli, psikolojik olarak (sözcüğün, bu çok eski sözcüğün klasik anlamında) tepkime gösterdiğine inanan bir insan topluluğunu ele almak,&nbsp;araştırmalar yapmak yeterlidir. Yaşayan madde içinde bir tek&nbsp;durak bir tek kesinti var ki, sonsuz biçimde gelişen araya girmeler, eskiden buna biz, şiddetli arzu, sempati, irade, kanaat,&nbsp;derdik ve bu durakta işte her tür düşünme ve betimleme ile uzlaşmasız aykırılıklar çıkar ortaya: işgal kuvvetleri, yabancı güçler, insan kentin tüm hak hukukunu ele geçirmek amacıyla ilerler ağır ağır; bizi, birey olarak aşan, varmayı amaçladığı kendi sonuçları için bizleri kullanan <span style="font-weight: bold; font-style: italic;">homo sapiens</span> durumundan kaçıp&nbsp;kurtulup... peki hangi <span style="font-weight: bold; font-style: italic;">homo</span>? Çünkü <span style="font-weight: bold; font-style: italic;">sapiens</span> de eski, bir başka&nbsp;çok eski sözcük, şu hani, hangi anlamda olursa olsun, kullanmadan önce iyice bir silkeleyip tozlarından arındırılması gerekenlerden.</p>

  <p>"Eğer bu kitabı yazmış olsaydım, akım halindeki varlıkların durumunu halihazırda kullanılan psikolojik bilgilerle açıklamak olanaksızlaşacaktı. Kişiler hepten deli ya da budala tipler olacaktı. Bu akımın tepkime ve karşı tepkimeleri yetersiz kalacağından değil (aşk, sevgi, kıskançlık, acıma, nice bu türden şeyler) ama yüce, üstün varlık aşamasında <span style="font-weight:bold;font-style:italic;">homo sapiens</span> kendine zar zor bir yol açabilecekti. Sanki üçüncü bir göz<a href="#senol1" id="mehmet1">*</a>&nbsp;gibi, alın&nbsp;kemiğinin altında zar zor kırpıştırılan bir göz. Her şey sıkıntı,&nbsp;her şey kaygı, her şey bulantı, baş dönmesi, sürekli köklerinden&nbsp;sökülüş gibi, psikolojik varoluş, nedenlerin ortadan kalktığı bir&nbsp;alan gibi; şu kuklalar yırtınacaklar ha bire, ya birbirlerini parçalayacak, ya sevecek, ya da fazlaca kuşkuya kapılmaksızın, yaşamın, insanlarda anahtarı, onlarda, onlar için, onlar aracılığıyla, onları kullanarak, değiştirmeye çalıştığını kabullenecekler,&nbsp;tabii, zor kabullenilecek bir tutum, hani başka başka zamanlarda, akıl-anahtarı, duygu-anahtarı, pragmatik-anahtar gibi kavramların ortaya çıkması gibi. Her başarısızlıkta, artarda vuran&nbsp;bozgunlarda, son değişime doğru bir arayış, sözcükleri yoklaya&nbsp;bula, davranışları, kanla lekeli sevinçleri bula yitire... biraz önceki sözleri arayıp özenle kullanmaya çabalayışımız gibi."</p>

  <p style="text-align: right;"><a href="../Text/Section0028.xhtml">(-23)</a><br /></p>

  <p><a href="#mehmet1" id="senol1">*</a>&nbsp;Wong'&nbsp;<span style="font-style:italic;">un notu</span> (kurşunkalemle): "En sonunda varılmak istenen yeri belirtmek için kasıtlı olarak seçilmiş metafor".</p>
</body>
</html>
