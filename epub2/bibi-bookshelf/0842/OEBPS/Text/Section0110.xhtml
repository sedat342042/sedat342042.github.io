<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;">103</h1>

  <p>Pola bile anlayamazdı Oliveira'nın sesini soluğunu kesip de geceleri onun uykusunu, bedeninden yükselen kıpırtıları&nbsp;tek tek dinleyişini. Pola sırtüstü uzanmış, yığılmış, ağır, boğuk soluk alıp vermekteydi. Ve zaman zaman elini zorla kaldırıp, kim bilir hangi karmaşık düşün derinliklerinden uzanıyordu, alt dudağını öne doğru uzatıp, burnuna doğru üfürerek soluk alıyordu. Horacio kıpırtısız, ya yarı beline dek doğrulmuş, ya da bir eli üstüne yaslanarak duruyordu öylece.&nbsp;Sabahın üçü, Dauphine Sokağı sessizdi, soluk alıp veriyordu&nbsp;Pola, bunu yaparken acelesi var gibiydi, minicik bir an, soluk&nbsp;düzeninin karışması, bir başka yaşam belirtisi gibi içinin titreyişi, Oliveira ağır ağır doğruluyor, kulağını çıplak tenine&nbsp;yaklaştırıyordu, sonra eğimli yüzeyi olan bir davulu andıran&nbsp;ılık ve gergin karnına yapıştırıyordu ve dinliyordu. Kımıltılar, inişler, düşüşler, oyunlar, mırıltı ve gurultular, ıstakozların yol alışı, karanlık ve sönük bir dünya kadifemsi zeminde&nbsp;kâh düz gidip kâh patırtıyla kayıyor, sonra yeniden kayboluyor, sesler kesiliyordu (Pola soluklanıyor, biraz kıpırdanıyor&nbsp;o yana bu yana). Sıvı bir kozmos, akıcı, gece karanlığında hazırlık, kabarıp inen plazma, donuk ve ağır makine harıl harıl&nbsp;çalışmakta, ansızın bir gıcırtı, tende baş döndürücü koşu, kaçış ve gurultu, kavga ya da süzülme, Pola'nın karnı ağır yaldızlı, az devinimli, kapkara bir gökyüzü, baş döndürücü&nbsp;burçları, patlamalarla oluşan sonsuz gezegenleri, mırıltılarıyla denizleri, gürültücü denizanaları... Pola mikrokozmos, Pola mayalanmakta olan küçücük gecesinde evrensel gecenin&nbsp;kısaltılmış bir biçimi, yoğurt, et ve sebzelerin birbirine karıştığı, çok zengin kimyasıyla bir merkez, gizemli ve uzak, hem&nbsp;de yakın.</p>

  <p style="text-align: right;"><a id="bookmark4"></a><a href="../Text/Section0115.xhtml">(-108)</a><br /></p>
</body>
</html>
