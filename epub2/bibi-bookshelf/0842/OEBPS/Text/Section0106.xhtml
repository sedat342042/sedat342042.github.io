<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;">99</h1>

  <p>— &nbsp;&nbsp;&nbsp;Dil'in yoksulluğu konusunda ilk kez yapmıyor bu göndermeyi, dedi Etienne. Birçok böylesi bölümlerin geçtiği anları&nbsp;sayabilirim tek tek, kişiler kendilerinden kuşku duyuyorlar,&nbsp;kendi düşünceleri ve ele aldıkları konular tarafından oluşturulduklarını, çizildiklerini duyumsadıkları Ölçüde kuşkulanıyorlar, çizilen görüntülerinin yanıltıcı olmasından korkuyorlar. İnsanların Onuru, Kutsal Dil... Konudan uzaklaştık.</p>

  <p>— &nbsp;&nbsp;&nbsp;O kadar da değil, dedi Ronald. Morelli dile hakkını vermek istiyor. Onu ayıklamaktan, cezalandırmaktan, örneğin,&nbsp;"düşmüş" yerine "sabık"ı koymak istiyor, basit sağlık önlemi,&nbsp;dil sağlığı. Ama aslında aradığı "sabık" sözcüğüne tüm görkemini yüklemek; kibritleri nasıl ortak bütünden parça olarak&nbsp;kullanıyorum da herhangi bir süs amacıyla kullanmıyorum,&nbsp;onun gibi.</p>

  <p>— &nbsp;&nbsp;&nbsp;Evet ama bu savaşım birçok alanda veriliyor, dedi Oliveira. Uzun süre sustuktan sonra ilk kez konuşuyordu. Bizlere&nbsp;okuduğun şeyde, Morelli dilde gözün yansıttığı şeyi, gerçeğin&nbsp;örttüğü yalan yanlış bir <span style="font-weight:bold;font-style:italic;">Organum</span> ya da gerçekliğin bizden sakladığı yarım yamalak bir <span style="font-weight:bold;font-style:italic;">Organum</span>'un yansımasını suçlar açıkça. Aslında dil onun için çok önemli değil, estetik planda&nbsp;önemli yalnızca tabii. Ama <span style="font-weight:bold;font-style:italic;">ethos'a</span> başvurunun başka bir anlamı&nbsp;yok, ikili anlama gelen bir şey değil ki. Salt estetik yazının bir&nbsp;yutturmaca, bir yalan olduğunu, sonunda da cici okuyucuyu,&nbsp;dişi okuyucuyu yani, sorun çıksın istemeyen, tersine, çözümlemeler, sonuçlar ya da yabancısı oldukları ve onlara acı çektiren koltuğuna rahatça gömülmüş kendilerinin de olması gereken bu dramı, içine katılmaksızın yaşayan tipler ortaya çıkaracaktır.&nbsp;Arjantin'de, eğer konuyu parçalamama izin verirseniz anlatayım, bu tür yutturmaca bizi birazcık sakin ve doygun yapmıştır&nbsp;bütün bir yüzyıl boyunca.</p>

  <p>— &nbsp;&nbsp;&nbsp;Ne mutlu değerini, dengini bulana, aradığı etkin okuyucuları, diye anlattı Wong. Bunlar şu mavi kâğıtta yazılı 21 numaralı dosyada. Morelli'yi ilk kez okuduğumda, kitap bana ayaklarını havaya dikmiş, ters dönmüş büyük kaplumbağaya benziyormuş gibi geldi. Anlaması zor. Morelli olağandışı bir düşünür, yer yer müthiş yalınlıktan yana biri gibi olsa da filozof...</p>

  <p>— &nbsp;&nbsp;&nbsp;Senin gibi, dedi Perico taburesinden inerek, bir yandan&nbsp;da masadakileri dirsekleriyle iki yana savurup masada kendine&nbsp;yer açtı. Dili düzeltmek istemek gibi fanteziler dilbilimcilerin&nbsp;başarısızca çalışmalarıdır. Düşük ya da sabık, önemli olan şu&nbsp;ki, kişinin sonunda ağzı burnu kırılıp dağılır, neyse bundan söz&nbsp;etmeyelim artık.</p>

  <p>Etienne atıldı:</p>

  <p>— &nbsp;&nbsp;&nbsp;Perico, Morelli'nin fazlaca bel bağladığı soyutlamalara&nbsp;karşı çıkmaktan kaçınmamızı istiyor.</p>

  <p>— &nbsp;&nbsp;&nbsp;Biliyor musun, dedi zaman aşımına uğramış zıpkın Perico, soyutlamalar...</p>

  <p>Konyak Oliveira'nın boğazını yaktı, tartışırken ne güzel kayıyordu öyle boğazından, kendini bir an iyice kaptırabilirdi&nbsp;tartışmaya. Parçanın bir yerinde (neresinde olduğunu kesinlikle bilmiyordu, araştırması gerekirdi) Morelli bileşim yöntemi&nbsp;üzerine birkaç anahtar da veriyordu. En büyük sorunu her zamanki gibi erime kuruma, boş sayfalardan Mallarme'ce bir&nbsp;korku duyuş, her ne pahasına olursa olsun, kendine bir geçit&nbsp;açma, bir yol çizme gerekliliğine yapışık bir korku. Yapıtının&nbsp;bir bölümünü yazmak sorunu üzerine uzun irdelemelere ayırması kaçınılmaz. Böylece her seferinde biraz da fazla edebiyattan profesyonelce yararlanmak amacından, ona ilk Önemli çıkışı, kişiliği kazandıran şiirler ya da masal gibi şeylerden uzaklaşıyordu. Bir başka yerinde, Morelli, yıllar, yıllar önce yazdıklarını büyük bir özlemle dönüp dönüp hem de şaşkınlık içinde&nbsp;kalarak okuduğunu söylüyordu. Bunlar nasıl olmuş da çıkmıştı ondan, bu harikulade beninden kopmalar, harikulade ama anlatıyla yüz yüze gelince, anlatanı olabildiğince yalınlaştıran,&nbsp;rahat okunan şeyler nasıl olmuştu da? O zamanlar, yazdıkları,&nbsp;şu an önündeydi, zaten bakıyordu da yazdıklarına, yazmak&nbsp;sanki Lettera 22'yi görünmez ama var olan sözcükler üzerinde&nbsp;gezdirmek demekti, aynı, safir iğnenin plak üstünde dönüşü&nbsp;gibi. Şimdi ise harıl harıl çalışarak yazabiliyordu, her an olası&nbsp;bir karşıtlığı, gizli sofistik düşünceyi inceleye inceleye (yeni&nbsp;baştan okumak gerekir, diye düşündü Oliveira, Etienne'in bayıldığı ilginç bir bölümdü) her aydınlık, açık seçik düşünceden&nbsp;bile yanılgı mı, yarı gerçek mi diye kuşku duyarak, ritmik ve&nbsp;ses olarak bir araya gelme eğilimi gösteren sözcüklere güvenmeyerek, bu türden mutlu sevinç yüklü mırıl mırıl, horul horul sözler okuyucuyu daha ilk etapta, doğrudan yazarın kendisi için kurban seçip uyutur, hipnotize eder sanki. ("Evet,&nbsp;ama şiir..." "Evet şu sözden, <span style="font-weight: bold; font-style: italic;">swing</span>'ten söylevi başlatan&nbsp;<span style="font-weight: bold; font-style: italic;">swing'ten</span> söz ettiği yazısına ne demeli?..") Zaman zaman Morelli, çok çok basit bir çözümü yeğliyordu: söyleyecek sözü&nbsp;kalmıyor, mesleksel şartı refleksler olması gerekenler, alışkanlık haline gelenler, yazarların elli yaşlarından ve bütün ödüllerden sonra takındıkları sıradan, önemsiz haller birbirine karışıyordu. Ama aynı zamanda yazmak için bu denli istekli, bu&nbsp;denli aceleci olmamıştı hiç, öyle duyumsuyordu. Istemdışı hareketler, alışkanlık haline gelen hareketler, şu sıkıntılı, ama nefis istek, satır satır savaşa bırakmak kendini, öyle mi? Peki hemen ardından bu karşı darbe niye, yukarı çıkan pistonun iniş&nbsp;devinimi, soluk soluğa kuşkular, kurumak, vazgeçiş niye?</p>

  <p>— &nbsp;&nbsp;&nbsp;Haydi canım, dedi Oliveira, şu bunca hoşuna giden tek&nbsp;sözcüklük bölüm nerede?</p>

  <p>— &nbsp;&nbsp;&nbsp;Ezbere biliyorum, dedi Etienne. <span style="font-weight:bold;font-style:italic;">Si</span> bağlacı, si (eğer), ardından bir nota daha geliyor, o da ardından bir nota getiriyor.&nbsp;Ben de tam Perico'ya Morelli'nin varsayımlarının kesinkes hiç&nbsp;de özgün olmadığını söylüyordum. Bizi ona yakın kılan, uygulama biçimi, kendisinin söylediği gibi hakkı olanı kazanırken,&nbsp;yazıp çizerken kullandığı, denediği gücü (herkes adına kazandığı hak) insan denen eve dönüp ayağını atmak. Onun sözcükleriyle ya da aşağı yukarı diyelim, anlatıyorum.</p>

  <p>— Gerçeküstücüler; onda eksik olan bu değil mi, dedi Perico, Etienne'e.</p>

  <p>— Fiilleri, öbür sözcükleri kurtarma girişimi söz konusu değil ki, dedi Etienne. Gerçeküstücüler gerçek dilin ve gerçek&nbsp;bir gerçekliğin baskı altında olduğunu, Batı'nın akıl ve burjuva yapısı altında boğulduğunu sandılar. Haklıydılar, şair&nbsp;olan herkes bilir bunu, ama bu sadece muzun dış kabuğunu&nbsp;soyma süresi yalnızca. Sonuç, birden çok sonuç, birden fazla&nbsp;kişi sonunda muzu kabuğu ile yedi. Gerçeküstücüler sözcüklere asıldılar, oysa ondan hemen kopmalıydılar, zorla, Morelli gibi, sözcükten hareketle; ilkin bunu yapmak isterdi o da,&nbsp;fiil konusundaki fanatikler, saf eylem fanatikleri, çılgın biliciler, önlerine, akıllarına ne gelirse, gereksiz dil kuralları olarak kabul ettiler. Her tür dilin doğuşu hatta anlamlarına ihanet etseler de bu diller, insanın dil yapısının, bir Çinlinin, ya&nbsp;da bir Kızılderilininki olsun isterse, inkâr edilemeyeceğini&nbsp;gösterir. Dil bir gerçeklik içinde, bir gerçeklik deneyimi sonucu sığmak demektir, yurt, yuva. Evet kullandığımız dil bize&nbsp;ihanet ediyor (Morelli bunu haykırırken dört bir yana, yalnız&nbsp;da değil) anadili tabularından kurtarmak, arındırmak yetmez. Yeniden -yaşamak gerek onu, yeniden-canlandırmak değil tamam mı?</p>

  <p>—&nbsp;Harika, harika, dedi Perico.</p>

  <p>—&nbsp;Dahası da var, her tür felsefi yazıda görürsünüz bunu, dedi Gregorovius çekingen çekingen, dosyaları böceklere ilişkin bir kitabı karıştırır gibi şöyle bir karıştırmıştı, uyuklar gibiydi. Dil yeniden yaşanamaz, eğer bir şeyi yeni baştan, gerçekliğimizi oluşturan ne varsa bir başka biçimde algılamaya başlamazsak, yeniden de yaşanamaz. Nesneden, varlıktan fiile kadar, yoksa fiilden varlığa dek değil.</p>

  <p>— Algılamak, dedi Oliveira, her şeye, her işe yarar sözcüklerden biri. Dilthey, Husserl veya Wittgenstein'ların sorunlarını Morelli'ye yüklemeyelim. İhtiyarın yazdıkları içinde tek açık&nbsp;şey şu, eğer dili günlük akışı içinde, günlük gelişimi ve sonuyla&nbsp;kullanmayı sürdürüyorsak, gerçekte günün adını bile bilmeksizin öleceğiz demektir. Dil, yaşamın bize satıldığı sürekli yinelenen ortak bir yerdir. Malcolm Lowry<span style="font-size: 14px;">'&nbsp;</span>nin dediği gibi, bize de,alın kullanın, ne yaparsanız yapın onunla, deniyor. Morelli de bu ortak yere, meraya düşüyor ve ısrar ediyor üstünde, ama&nbsp;Etienne haklı; uygulama biçimiyle, ihtiyar bize giriş değil çıkış&nbsp;kapısını gösteriyor. Edebiyatı yıkmak, yok etmek isteyen bir&nbsp;yazar neye yarar ki? Ve bizler dişi ve cici okuyucular olmak istemeyen bizler elden geldiğince bu yıkımı hızlandırmaktan&nbsp;gayrı ne yapıyoruz, ne işe yarıyoruz ki?</p>

  <p>— &nbsp;&nbsp;&nbsp;Peki sonra, sonra ne yapacağız, diye sordu Babs.</p>

  <p>— &nbsp;&nbsp;&nbsp;Kendime soruyorum da, dedi Oliveira. Yirmi yıl önceydi, koskoca bir yanıt vardı bu soruya: şiir canım, şiir güzelim.&nbsp;Bu koca sözcükle ağzını tıkıyorlardı. Ama son savaştan sonra,&nbsp;sorun değil artık. Şairler hâlâ var, kimse tersini söylemiyor,&nbsp;ama onları artık kimse okumuyor.</p>

  <p>— &nbsp;&nbsp;&nbsp;Saçmalama, dedi Perico, yığınla dize okuyorum ben, tonla şiir.</p>

  <p>— &nbsp;&nbsp;&nbsp;Elbette, ben de okuyorum, ama dizeler değil dostum,&nbsp;gerçeküstücülerin açıkladığı ve her şairin arayıp isteyip durduğu ünlü, kahrolası şiirsel gerçeklik söz konusu ya. İnan bana dostum, 1950'lerden beri, teknolojik gerçeklik içindeyiz boğazımıza kadar, istatistikler böyle gösteriyor en azından. Üzücü, acınası, tamam, saçları yolmak neye yarar ama, böyle işte.</p>

  <p>— &nbsp;&nbsp;&nbsp;S...tir et teknolojiyi, dedi Penco. Fray Louis'ye bak örneğin.</p>

  <p>— &nbsp;&nbsp;&nbsp;Bin dokuz yüz ellilerdeyiz oğlum.</p>

  <p>— &nbsp;&nbsp;&nbsp;Biliyorum, bilmekten de yoruldum.</p>

  <p>— &nbsp;&nbsp;&nbsp;Demeyecek miyiz, peki.</p>

  <p>— &nbsp;&nbsp;&nbsp;Ne sanıyorsun, leş gibi bir tarih havalarına mı uyarlayayım kendimi?</p>

  <p>— &nbsp;&nbsp;&nbsp;Hayır, ama gazete okumalıydın. Ben de senin gibi hoşlanmıyorum teknolojiden, ama şu son 20 yılda dünyada olan&nbsp;değişiklikleri duyumsuyorum sadece. Kırkıncı baharını aşmış&nbsp;her kişi de bunun farkına varmak zorundadır, bu nedenledir ki&nbsp;Babs ın sorusu bizi, hepimizi, Morelli ve bizi, duvarın önüne&nbsp;diziyor. Bu yorgun, yıpranmış dille savaşmak çok çok iyi, edebiyatla da, gerçek olmadığını sandığımız kafamızın bir yerlerinde varlığına inandığımız bir gerçeklik adına savaş; peki söylesenize bana şu sözcüğü. Ama Morelli de savaşının olumsuz yanını görüyor. Savaşmak zorunda olduğunu, senin gibi, benim gibi, hepimiz gibi, o da duyuyor. Peki sonra?<br /></p>

  <p>— &nbsp;&nbsp;&nbsp;Yöntem içinde ele alalım, dedi Etienne "sonra sonralarını bir yana bırak, ilk bölüm olarak Morelli dersi yeterli gibi.</p>

  <p>— &nbsp;&nbsp;&nbsp;Amaç koymaksızın ortaya, ilk bölümden söz edemezsin.</p>

  <p>— &nbsp;&nbsp;&nbsp;Buna iş varsayımı de istersen, canın nasıl isterse. Morelli'nin yapmak istediği deneme, okuyucunun zihinsel alışkanlıklarını altüst etmektir bu. Anlayabilirsin pekâlâ, çok alçakgönüllüce bir şey, Anibal'in Alpler'i geçişiyle filan kıyaslanamaz. En azından şimdiye değin Morelli'de pek metafizik bir şeyler yoktur, ama sen Horace Curiace, bir kutu salçada bile metafizik&nbsp;şeyler bulabilirsin. Morelli sanat konusunda özel düşünceler&nbsp;besleyebilen bir sanatçıdır, bu da kullanılmakta olan kalıpları&nbsp;alaşağı etmek demektir, her iyi sanatçıda bu böyledir. Örneğin&nbsp;Çin parşömenleri gibi romanlardan, baştan sona uslu uslu okunan romanlardan nefret eder. Farklı bölümler arasındaki bağ,&nbsp;şu sözcüğün başka bir sözcüğü peşinden getirmesi gibi durumlar gitgide daha az ilgilendirmektedir onu... Ben Morelli'yi&nbsp;okurken, mekanik gözükmeyen bir ara eylemin peşinde olduğu izlenimini ediniyorum, ele aldığı elemanlara daha bir az-bağımlı; öyle ki daha önce yazdıklarını, yazdığı sıradaki durumun koşuluna göre ayarlıyor, yüz sayfa filan sonra, başlangıçta neler dediğini anımsamıyor bile ihtiyar.</p>

  <p>— &nbsp;&nbsp;&nbsp;Bir bakıyorsun yirminci sayfadaki cüce kadın yüzüncü sayfada iki buçuk metrelik biri olabiliyor. Olamaz!</p>

  <p>— &nbsp;&nbsp;&nbsp;Peki ruh haline göre bazen cüce, bazen dev, görmüyor musun kendini, ha?</p>

  <p>— &nbsp;&nbsp;&nbsp;Soma'dan&nbsp;<a href="#senol1" id="mehmet1"><sup>1</sup></a>&nbsp;söz ediyorum, dedi Perico.</p>

  <p>— &nbsp;&nbsp;&nbsp;Soma'ya inanıyor, dedi Oliveira. Zaman içinde Soma.&nbsp;Zamana inanıyor, öncesine ve sonrasına. Zavallı, çekmecesinde yirmi yıl önce yazılmış bir mektup geçmemiş ki eline hiç.&nbsp;Alıp yeniden bir okumamış ve eğer zaman kırıntıları ile sağlamlaştırmazsak, delirmemek için zaman denen şeyi ortaya&nbsp;atmazsak, hiçbir şeyin ayakta duramayacağının da farkına&nbsp;varamayız hiç.</p>

  <p>— &nbsp;&nbsp;&nbsp;Biliyoruz biz de, ama gerisinde ne var, dedi Ronald.<br /></p>

  <p>— &nbsp;&nbsp;&nbsp;Gerçek bir şair, dedi Oliveira, gerçekten pek duygulanmıştı. <span style="font-weight:bold;font-style:italic;">Behind</span> da olabilir adın, <span style="font-weight:bold;font-style:italic;">Beyond</span> da, yürekten söylüyorum,&nbsp;Amerikalı biri. Ya da <span style="font-weight:bold;font-style:italic;">Yonder,</span> aaa bak bu da güzel bir sözcük.</p>

  <p>— &nbsp;&nbsp;&nbsp;Eğer gerisinde bir şey olsaydı, dedi Ronald, tüm bunların&nbsp;bir anlamı olmazdı. Herhangi bir bestseller yazar Morelli'den&nbsp;daha iyi yazar. Eğer Morelli'yi okuyorsak, burada toplanmışsak&nbsp;şu akşam vakti, Morelli'de, Bird'de, Cummings ya da Jackson&nbsp;Pollock'ta olan ne varsa hepsi de var da ondan, neyse örnekler&nbsp;yeter. Örnek olarak ne yetermiş, diye bağırdı Ronald öfkeyle,&nbsp;Babs hayran hayran ona bakıyordu, ağzından çıkan her sözü yutarcasına. İstemediğin kadar örnek var bende. İlk bakışta Morelli&nbsp;zevk olsun diye yaşamla ve kitabıyla çelişmez; okuyucu hemen&nbsp;farkına varabilir bunun, öte yandan, olağanüstü tahrik vardır,&nbsp;zahmete değer her şeyde olduğu gibi. Sözünü ettiğin şu teknoloji dünyasında, Morelli ölmek üzere olan bir şeyi kurtarmak ister,&nbsp;ama onu kurtarabilmek için ilkin onu öldürmek gerek, ya da en&nbsp;azından ona yeniden can verecek olan öyle bir kan verilmeli ki...&nbsp;Fiitürist şiirdeki yanlış şu ki, dedi Ronald Babs'ın hayran bakışları altında, mekanikleşmeyi yorumlamak istiyor, düşünsenize&nbsp;bir lösemiden böyle kurtulacaklarını sanıyorlar. Ama Cape Canaveral olayından burada edebi biçimde söz etmenin yeri değil,&nbsp;gerçekliği anlasak daha iyi yapmış oluruz gibi geliyor bana.</p>

  <p>— &nbsp;&nbsp;&nbsp;Sana öyle gelsin, öyle gelsin bakalım, dedi Oliveira. <span style="font-weight:bold;font-style:italic;">Yonder''</span>i&nbsp;araştırmaya başlayalım, bir bak yığınla <span style="font-weight:bold;font-style:italic;">Yonder</span> çıkacaktır&nbsp;ortaya, biri ötekinin ardında, tek tek açmak var. Bugün bilim adamlarının <span style="font-weight:bold;font-style:italic;">France-Soir</span> okuyucularının kabul ettiği teknoloji&nbsp;gerçeğinin, bu kortizonlu, gamma ışınlı, plütonyum sızmalı&nbsp;dünyanın, diyeceğim, <span style="font-weight:bold;font-style:italic;">Roman de la</span> Rose'daki dünyanın gerçekliği ile pek bir ilgisi yok elbet. Demin Perico'cuğa bunlardan söz&nbsp;ettiysem onun estetik ölçüleri ve değerler basamağı geçerli değil artık ve zekâ, akıl ve düşünceden beklediği her şeyi iyice bir&nbsp;bekledikten sonra, ihanete uğramışçasına yarı yarıya bulanık&nbsp;bilinci silahlarını kendine yöneltmek ve kültür ve uygarlık onu&nbsp;getire getire bilimsel barbarlığın çok çok akla yatkın bir tepkisi olan çıkışsız bir yola dek getirmiştir. Kullandığım sözcükler için bağışlayın beni.</p>

  <p>— &nbsp;&nbsp;&nbsp;Tüm bunları Klages daha önce söylemiş, dedi Gregorovius.</p>

  <p>— &nbsp;&nbsp;&nbsp;Tamam ama ben yazdım bunları demiyorum ki, herhangi bir hak iddia etmiyorum ki, diye yanıtladı Oliveira, söyleyeceğim şudur ki ister Saint-Siege'in, ister Rene Char'ın, isterse&nbsp;Oppenheimer'ın gerçekliği olsun, gerçeklik her zaman eksik bir&nbsp;yanları olan, uydurma ve paramparça edilmiş bir gerçekliktir.&nbsp;Elektronik mikroskop karşısında bazılarının hayranlığa kapılması bence Lourdes'daki Meryem mucizesine inanan kapıcı kadınlarınkinden daha bir verimli değil. En azından bana öyle&nbsp;gözükmüyor. Madde denen şeye inanmak, düşünceye, ruha&nbsp;inanmak, ya Immanuel Kant'ta yaşamak, ya da Zen derslerinde; insanlığın yazgısını ekonomik bir sorun ya da salt uyumsuzluklar dünyası gibi görmek - listeyi uzatabiliriz, seçenek&nbsp;pek çok. Ama bence tek seçenek, isterse liste uzun olsun, olası&nbsp;tek seçenek şunu kanıtlıyor ki, bizler tarihöncesi dönemlerdeyiz ve insanlık öncesindeyiz. İyimser de değilim, bir gün gerçek tarihe ve gerçek insanlığa erişeceğimizden çok çok kuşkuluyum. Şu Ronald'ın daha ötesine ulaşmak zor olacak, zor,&nbsp;çünkü kimsecikler gerçeklik sorununu yadsımayacak, bu sorun&nbsp;ortak terimlerle ortaya konmalıdır, herhangi bir seçkin takımın&nbsp;kolayca ulaşabilmesi değil bu... Gerçekleşmiş insanlar zaman&nbsp;dışına sıçramış kişilerdir ve belli bir sona dalmışlardır, isterlerse tabii... Evet böyleleri oldu ve olacak da, ve hâlâ da aramızdalar. Ama bu yeterli değil, benim kurtuluşum, diyelim ki ulaşabildim, herkesin de kurtuluşu olmalıdır, böyle duyumsuyorum&nbsp;ben. Ve bilesin dostum... Mahkemede değiliz artık, bir azizin&nbsp;çıkıp da ortaya kutsallık saçmasını, ekmesini, bu türden bir örneği umut edemeyiz artık, her guru müritlerinin kurtuluşu olacaktır türünden şeyler yok artık.</p>

  <p>— &nbsp;&nbsp;&nbsp;Benares'den bu yana geç, dedi Etienne. Morelli'den söz&nbsp;ediyorduk sanırım. Söylediklerin arasında bir halka oluşturması bakımından, şu an düşünüyorum da, zaman içinde bir gelecek ya da uzaydaymış gibi düşünebiliriz şu ünlü <span style="font-weight:bold;font-style:italic;">Yonder''</span>i.&nbsp;Kantçı kategorilere takılıp kalırsak, Morelli de sanırım bunu&nbsp;demek istiyor, öyle gibi, çıkmazda kalakalırız. Gerçeklik dediğimiz şey, gerçek gerçeklik ki, <span style="font-weight:bold;font-style:italic;">Yonder</span> de diyoruz buna (bir kuruma, sezilen bir şeye birçok ad takmak yardımcı oluyor bazen, konu bilgisi özünü kapatmıyor ya da katılaşmıyor karşımızda)&nbsp;evet, ne diyorduk, şu gerçek gerçeklik anlaşılır, kavranır şey&nbsp;değildir, bir amaç da değil, son basamak da, bir evrimleşmenin&nbsp;sonu da değil. Burada, şu an buracıkta olan bir şey, içimizde bir&nbsp;şey. Duyumsuyorum onu, karanlıkta elini uzatmak yeter. Ben,&nbsp;ben onu resim yaparken, boyarken duyumsuyorum.</p>

  <p>— &nbsp;&nbsp;&nbsp;Belki de Şeytan, dedi Oliveira. Sadece basit bir estetik&nbsp;coşku belki de. Evet, daha çok bu İkincisi olabilir gibi görünüyor.</p>

  <p>— &nbsp;&nbsp;&nbsp;Evet bu, dedi alnına dokunarak Babs. Bense onu sarhoşken duyumsuyorum, ya da...</p>

  <p>Kahkahayı patlattı, yüzünü gizledi sonra da. Ronald sevgiyle dürttü onu.</p>

  <p>— &nbsp;&nbsp;&nbsp;Hayır <span style="font-weight:bold;font-style:italic;">orada</span> değil, dedi Wong ciddi ciddi, orada.</p>

  <p>— &nbsp;&nbsp;&nbsp;Bu yolla pek ileriye gidemeyeceğiz, dedi Oliveira. Şiir&nbsp;ne veriyor bize, sezgi gücü mü? Sen Babs, ben... insan denen&nbsp;krallık tek tük kıvılcımlar için doğmadı. Herkes bu seziş, görüş&nbsp;anını yaşadı, sıkıcı olan tekrar tekrar aman şu muydu, bu muydu diye <b><i>ı</i></b><span style="font-weight:bold;font-style:italic;">ncığını mıncığını</span> çıkarmak.</p>

  <p>— &nbsp;&nbsp;&nbsp;Amaan, dedi Etienne, sen mutlak sözcüklerle kavrıyorsun nesneleri. Bırak da söylemek istediklerimi bitireyim bir.&nbsp;Morelli, Perico'muzun da dediği gibi, biçimlendirilmiş, geliştirilmiş şekiller arasından bir yol açıp açamayacağı konusunda&nbsp;düşünüyor, bu isterse bir hal zarfı olsun, zaman duygusu ya da&nbsp;ne giderse hoşuna, yaşamları boyu ilk kez yararlı bir iş yapmış&nbsp;olurlar. Sonuçta cici okuyucu ya da en azından ciddi biçimde&nbsp;aza indirgeyerek bu tür okuyucu sayısını, nasıl olursa olsun&nbsp;Yonder'e varmaya çabalayanlara yardım etmiş olurlardı.&nbsp;Onunkisi gibi tipleme ve anlatım tekniği, daha önce çiğnenmiş&nbsp;yolları terke çağrıdan başka nedir ki.</p>

  <p>— &nbsp;&nbsp;&nbsp;Evet, boğazına dek çamura saplanmak için olacak, dedi Perico, gecenin on birinde söylenecek ne varsa hepsine de karşıydı.</p>

  <p>—&nbsp;Heraklit boka gömdürmüş kendini de şişliklerinden öylece kurtulmuş, dedi Gregorovius.</p>

  <p>Heraklit'i rahat bırak, dedi Etienne. Uyku bastırdı beni, gev-gev-gev, ne bu be, ama söylediklerinize eklemek istediğim iki nokta var: Morelli şundan emin gözüküyor; eğer yazar dile&nbsp;boyun eğiyorsa, ona giysileri, adı sanı, dini, ulusu ile satılan dile boyun eğiyorsa, yapıtının yalnızca estetik değeri olacaktır, ki&nbsp;ihtiyar bu değeri gitgide daha bir horlamaktadır. Hatta öyle bir&nbsp;an geliyor ki iyicene belli ediyor bunu: ona göre, eğer sistem&nbsp;içinde yapılmışsa ki anlatılacak şey de sisteme sıkıca bağlıdır,&nbsp;hiçbir şey anlatamaz insan. Dinle, örneğin, kafamız kapitalizmin doldurduğu sözcüklerle tıka basa doluyken, kapitalizme&nbsp;karşı yazılar yazmak gibi, zaman kaybından başka nedir ki. Vara vara Marksizm gibi ya da ona benzer tarihsel sonuçlara varırsın, ama <span style="font-weight: bold; font-style: italic;">Yonder</span> tarih demek değildir bak, <span style="font-weight: bold; font-style: italic;">Yonder</span> tarihin sularını emen parmak uçları gibidir, nereye tutunacağını bilir.</p>

  <p>— Balivernes'den, dedi Perico, bunlar.&nbsp;</p>

  <p>— İşte bu nedenledir ki yazar dili tutuşturmalıdır belki,&nbsp;dondurulmuş biçimlerle işi bitirmeli ve daha da ilerilere gitmeli, dilin anlattığını öne sürdüğü şeyle ilişkisi olduğu konusunda&nbsp;kuşku duyurtmalıdır. Hayır, sözcüklerin kendisini kullanarak&nbsp;değil, bu pek o kadar önemli olmaz, bir dilin, bir söylevin tümü&nbsp;yapısında aranmalıdır.</p>

  <p>— Eee, bunları yapmak için de kaçınılmaz biçimde bir dil kullanacak elbette.</p>

  <p>— Pek tabii Morelli, ne yansımalı taklit sözcüklerden oluşan sistemlere, ne şifreli yapılara, ne de imlerle anlatılanlara inanır. Sözdizimi kurallarının yerine otomatik yazıyı ya da pek&nbsp;moda olan başkaca türleri koyup kabullenmez. Ne mi ister, yazınsal olaya bütünlüğü içinde, kitaba de istersen, karşı çıkmak&nbsp;ister. Bazen sözcük içinde, bazen sözcüğün kendisiyle olduğu&nbsp;gibi bize aktardığı anlamla. Gerilla gibi davranır, yapabildiğince bomba koyar her şeyin altına, sözlerin, sonra yoluna devam eder gider. O da bir edebiyatçı, ne yani.</p>

  <p>— &nbsp;&nbsp;&nbsp;Gitsek diyorum, dedi Babs, uykusu gelmişti.</p>

  <p>— &nbsp;&nbsp;&nbsp;Ne dersen de, dedi sürdürerek Perico, inatçıydı ama.&nbsp;Hiçbir gerçek devrim, biçimlere karşı yapılmamıştır. Önemli olan yavrucuğum özdür, öz.</p>

  <p>— İyi ya, geriye bakarsak ardımızda yüzlerce yıllık edebiyat temeli bulunur, dedi Oliveira, işte sonuçlarını da görebilirsin. Edebiyat deyince ben zorunlu olarak konuşulabilir, dillenecek ve düşünülebilecek bir şey gelir aklıma. Söz ve düşünce.</p>

  <p>— &nbsp;&nbsp;&nbsp;Biçimle öz arasındaki farkın yanlışlığını saymazsak, dedi Etienne. Yıllardır bilir herkes bunu. Anlatan dille, bir başka&nbsp;deyişle dilin kendisiyle, anlatılan nesne, bir başka deyişle nesnenin bilgisi olan gerçekliğin iyice bir farkına varalım.</p>

  <p>— &nbsp;&nbsp;&nbsp;İstediğin gibi olsun, dedi Perico. Bilmek istediğim, Morelli'nin olmasını istediği kopukluk, yani patlamanın anlatılacak şeyi daha bir iyi açıklamak için açıklayıcı elemanların patlayışının bu noktada gerçekten de bir değeri olabilir.</p>

  <p>— &nbsp;&nbsp;&nbsp;Büyük bir olasılıkla bir işe yaramayacaktır, dedi Oliveira, ama Batı patentli (S.R.L) idealist-realist-spiritüalist-materyalist'çe övüncün emrinde, hizmetinde, çıkışı olmayan bir yolda tek başına, yapayalnız duyumsamayalım kendimizi diye ya&nbsp;da daha bir...</p>

  <p>— &nbsp;&nbsp;&nbsp;Dilin köklerine dek ulaşmak için çalışıp çabalayıp, her&nbsp;şeyi kurcalamış bir başkasının daha var olabileceğine inanıyor&nbsp;musun sen, diye sordu Ronald.</p>

  <p>— &nbsp;&nbsp;&nbsp;Belki de. Morelli bir dâhi değil, ya da gereken sabrı gösterecek biri değil. Bir yol gösterici, bir-iki iğne saplıyor insana...&nbsp;Bir kitap bırakıyor. Çok da sayılmaz.</p>

  <p>— &nbsp;&nbsp;&nbsp;Haydi gidelim, dedi Babs. Geç oldu. Konyak bitti.</p>

  <p>— &nbsp;&nbsp;&nbsp;Bir başka şey daha var, dedi Oliveira. İzlediği şey, bilinen dışında başka bir şey bilmemek koşulunda saçma, uyumsuzun ta kendisi, yani antropolojik bölge çevresi. Wittgenstein'ca bir deyişle, sorunlar <span style="font-weight:bold;font-style:italic;">geriye doğru,</span> halka halka gelişiyor, yani insanın bilgisi, insanın ne olduğunu bilmesidir, ama insan&nbsp;konusunda bilinmesi gereken her şeyi bilemeyiz ki. Bilebilirsek&nbsp;ancak o zaman gerçeklik konusu kabul edilebilir. Tanrbilimciler sorunu ortaya koymuşlar başlı başına, ve hatta dosdoğru&nbsp;metafizik üzerine giden öne doğru atılım yapılacak verimli bir&nbsp;toprak bulduklarını da sanmışlar. Ama Descartes'ın sağlık konusundaki gerileyişi bugün bize kısmi gibi ve hatta belirsiz gibi&nbsp;gözüküyor, çünkü şu an bir Clevelandh M. Wilcox var ki elektrotlar ve başka birtakım aygıtlar aracılığıyla elektromanyetik&nbsp;akımla düşüncenin yerini tutacak başka bir şeyin varlığını kanıtlamaktadır (evet bunu da çok iyi bildiğine inanmaktadır, çünkü, düşünceyi anlatan dili çok iyi bilmektedir...). Eğer sizin için bu da yeterli değilse, bir İsveçlinin, beyin kimyası üzerine&nbsp;çok parlak, çok gözü pekçe bir varsayımı vardır. Düşünme, şu&nbsp;an adlarını anımsamak istemiyor canım, bir dizi asitler arasındaki ara tepkimenin sonucudur deniyor. Beyin zarı üzerine bir&nbsp;damlacık koyuyorsun, oh bir bakmışsın ya Oppenheimer ya da&nbsp;Dr. Petiot... <span style="font-weight: bold; font-style: italic;">Cogıto</span> gibi görüyorsun sen de, insanlık işlemi aman&nbsp;iyi ki, bugün oldukça belirsiz bir bölgede yer almakta, yarı&nbsp;elektromanyetik-yarı kimyasal, hiç kuşkusuz pek öyle düşündüğümüz denli enfraruj ışınlar ya da kuzey şafakları gibisine&nbsp;olaylar nedeniyle de farklılık göstermiyor, aykırı düşmüyor. İşte nemenem <span style="font-weight: bold; font-style: italic;">cogıto'</span>n senin, güçler kargaşasının baş döndürücü&nbsp;akışı içindeki basit zincirleme olay ki 1950'lerde kademeleri,&nbsp;<span style="font-weight: bold; font-style: italic;">ötekiler arasında</span> efendim, elektrik sıçraması, molekül, atom, nötron, proton gibisine adlarla anılıyor, balkabakları, minik düğmeler, radyoaktif izotoplar, bir tutam zencefil, kozmik ışınlar:&nbsp;<span style="font-weight: bold; font-style: italic;">Words</span>, <span style="font-weight: bold; font-style: italic;">words, words</span>-<a id="footnote6"></a><sup><a href="#senol2" id="mehmet2">2</a></sup> <span style="font-weight: bold; font-style: italic;">Hamlet</span>, II. Perde sanırım. Oliveira içini çekerek ekledi: belki de tam tersidir, olur a onu da hesaba katmalı, kuzey şafağı hepten <span style="font-weight: bold; font-style: italic;">tinsel</span> bir olaydır da, yatak yorgan yatakoyuluyordur uzun uzadıya, ne şaşırtıcı olur ya.</p>

  <p>— Böylesi bir nihilizm, harakiri yapmaktır desene, dedi Etienne.</p>

  <p>— Pek tabi canım, dedi&nbsp;Oliveira, yeniden ihtiyarın söylediklerine dönersek, eğer izlediği yol uyumsuzluk ise, çünkü özünde bir muzla birlikte Ray Sugar Robinson'a gelir dayanırsın, <span style="font-weight: bold; font-style: italic;">homo sapiens</span> konusunda ileri sürülen klasik düşünce biçiminin tümü de hepten iflas eder ve doğurduğu bunalımın orta&nbsp;yerinde belirsiz, zayıf bir saldırı olur ancak bu, öte yandan şunu da unutmamak gerekir ki sen sensin, ben de ben, en azından öyle gözüküyor bizlere, büyük ün sahibi babalarımızın,&nbsp;büyüklerimizin yadsınamaz diye tutturdukları ne varsa kesinliği konusunda en ufak fikrimiz yok, öyleyse bize kala kala, sevimli mi sevimli, tatlı mı tatlı yaşamak ve devinmek olasılıkları kalıyor, devinime geçmek sanki üzerinde çalışılacak varsayımlar seçerek, Morelli gibi bize en yanlış gibi gözükene saldırmak, ne adına, ne için belirsiz bir kesinlik duygusu adına ki büyük bir olasılıkla bu da kesin değildir ve geri kalan ne varsa tepemizi attıran, aramak Keçi'yi ya da Küçük Köpek'i, çocukluk günlerimizin hayvanlarını, içine dalamayacağın sırlarına akıl ermez ateşböcekleri. Konyak.</p>

  <p>— &nbsp;&nbsp;&nbsp;Kalmadı ki, dedi Babs, uyuyorum ben.</p>

  <p>— &nbsp;&nbsp;&nbsp;Ve sonuç olarak, her zamanki gibi, inanç bağıtı, inandığını tanımlamak, dedi gülerek Etienne. Hâlâ insan'ın en iyi tanımı bu. Şimdi tepsideki yumurta öyküsüne gelelim...</p>

  <p style="text-align: right;"><a href="../Text/Section0040.xhtml">(-35)</a><br /></p>

  <p><a id="bookmark3"></a><br /></p>

  <p><a href="#mehmet1" id="senol1">1</a>&nbsp;Hint inanışına göre hastalıkların iyileştirici ve zenginlik tanrısı.<br /></p>

  <p><a id="bookmark12"></a><a href="#mehmet2" id="senol2">2</a>&nbsp; &nbsp;Sözcükler, sözcükler, sözcükler.</p>

  <p><a id="bookmark0"></a><br /></p>

  <div>
    <p><br /></p>
  </div>
</body>
</html>
