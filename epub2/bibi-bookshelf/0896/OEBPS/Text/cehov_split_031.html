<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>cehov</title>
    <link href="../Styles/stylesheet.css" rel="stylesheet" type="text/css"/>
    <style type="text/css">
@page { margin-bottom: 10.000000pt; margin-top: 10.000000pt; }
</style>
    </head>
  <body class="calibre">
  <h1 class="h1baslik" id="calibre_toc_29">İonıç</h1>

  <p class="normal1">1</p>

  <p class="normal">Yeni gelenler S. kentinde kişinin canının sıkıldığından, hayatın, hep bir tekdüze sürüp gittiğinden dert yanacak olsalar, kentin yerlileri durumu kurtarmak istermişçesine bunun tersini iddia eder, kentlerinde yaşamanın pek renkli olduğunu; S.’nin bir kitaplığının, bir tiyatrosunun, bir kulübünün olduğunu; sık sık balolar verildiğini; nihayet, insanın tanışıp iyi komşuluk ilişkileri kurabileceği aklı başında, değerli, hoş ailelerin bulunduğunu söylerlerdi. En görgülü, yetenekli aile olarak da Turkinleri gösterirlerdi.</p>

  <p class="normal">Bu aile ana caddedeki vali konağının hemen yanında, kendi malları olan evde oturuyordu.</p>

  <p class="normal">İvan Petroviç Turkin, favorili, şişman, yakışıklı bir sarışındı. Evinde hayır için temsiller düzenler, bu temsillerde general rollerini de kendi oynar, rol gereği pek gülünç öksürürdü. Birçok fıkra, bilmece, atasözü bilir; şaka yapmayı, nükteli sözler söylemeyi pek severdi. Yüzünde öyle bir anlatım vardı ki, şaka mı, ciddi mi söylüyor anlaşılmazdı. Karısı Vera İosifovna zayıf, burundan sıkma gözlüklü, sevimli bir kadındı. Roman ve uzun öyküler yazar, yazdıklarını seve seve, içtenlikle konuklarına okurdu. Evin tek kızı Katerina İvanovna ise piyano çalardı. Kısacası, bu ailede herkesin kendine özgü bir yeteneği vardı. Turkinler konuklarını her zaman güler yüzlü karşılarlar; seve seve, tam bir içtenlikle yeteneklerini onlara gösterirlerdi. Büyük taş evleri hayli geniş, yaz sıcaklarında serindi. Pencerelerinin yarısı ilkbaharda bülbüllerin ötüştüğü, yaşlı ağaçların gölgelendirdiği geniş bahçeye bakardı. Konuklar üst kattaki salonda otururken, mutfakta hummalı bir çalışma başlar; bıçak takırtıları, kavrulmuş soğan kokusu bol, lezzetli bir akşam yemeğinin muştusuyla avluya dolardı.</p>

  <p class="normal">S.’den on versta uzaktaki Dyalij’in köy hekimliğine atanan Dmitri İonıç Startsev’e de, daha iyice yerleşmeden, aydın bir kişi olarak Turkinlerle tanışmasının zorunlu olduğunu söylemişlerdi. Kışın, bir gün sokakta İvan Petroviç’le tanıştırdılar onu. Havadan, sudan, tiyatrodan, koleradan söz ettikten sonra, Turkin İonıç’ı davet etti. İonıç Startsev ilkbaharda bir tatil günü –göğe çıkma bayramıydı– hastalarının vizitini bitirdikten sonra, hem biraz hava almak, hem de bazı ihtiyaçlarını gidermek için kente gitmeye karar verdi. Yayan, ağır ağır yürüyor (henüz atı yoktu); kendi kendine şu şarkıyı mırıldanıyordu:</p>

  <p class="ortayazi"><span class="ideitalik">“Feleğin kadehinden gözyaşı içmeye daha yeni başladığım günler…”</span></p>

  <p class="normal">Kentte öğle yemeğini bir lokantada yedi. Parkta dolaştı. Sonra birden İvan Petroviç’in davetini anımsadı Turkinlere uğrayıp nasıl kişiler olduklarını görmeye karar verdi.</p>

  <p class="normal">İvan Petroviç dış merdivenlerde karşıladı onu:</p>

  <p class="normal">— Evimizde sizi görmekle çok, pek çok mutluyum. Gelin, sizi bizim hanımla tanıştırayım.</p>

  <p class="normal">Salona girdiklerinde karısına:</p>

  <p class="normal">— Hastanesine kapanıp kalmasının Roma hukukuna aykırı olacağını, boş zamanlarını topluma vermesi gerektiğini söylüyordum kendilerine –dedi.– Haksız mıyım, sevgilim?</p>

  <p class="normal">Vera İosifovna konuğunu kolundan tutup yanı başına oturturken:</p>

  <p class="normal">— Buraya oturunuz –dedi.– İstediğiniz gibi kur yapabilirsiniz bana. Kocam pek kıskançtır, Otello’dan farkı yoktur, ama olsun varsın, kuşkulanmaması için dikkatli davranırız.</p>

  <p class="normal">İvan Petroviç şefkatle mırıldandı:</p>

  <p class="normal">— Ah, seni gidi yaramaz civcivim benim…</p>

  <p class="normal">Karısını alnından öptükten sonra konuğuna dönüp ekledi:</p>

  <p class="normal">— Tam zamanında onurlandırdınız bizleri. Eşim büyücek bir roman yazdı, bu akşam konuklarımıza okuyacak onu.</p>

  <p class="normal">Vera İosifovna, kocasına:</p>

  <p class="normal">— <span class="ideitalik">Jançik</span> –dedi,– <span class="ideitalik">dites que I’on nous donne du thé.</span><sup class="calibre3"><a href="../Text/cehov_split_040.html#footnote-100-27" id="footnote-100-27-backlink">[27]</a></sup></p>

  <p class="normal">Biraz sonra salona Katerina İvanovna geldi. Annesine pek benzeyen, onun gibi ince yapılı, sevimli, on yedi yaşlarında bir kızdı. Hallerinde çocuksu bir anlatım vardı; beli incecikti. Yeni yeni gelişen bakir göğüsleri güzel, sağlıklıydı; ilkbaharı, gerçek ilkbaharı anımsatıyorlardı. Daha sonra, bal, reçel, gofret ve pek lezzetli, insanın ağzında dağılan çeşit çeşit reçellerle çay içtiler. Akşam konuklar yavaş yavaş sökün etti. İvan Petroviç her geleni gülen gözlerle karşılıyor,</p>

  <p class="normal">— Buyurun lütfen, diyordu.</p>

  <p class="normal">Beklenen konuklar gelince büyük bir ciddiyetle konuk salonunda geçtiler. Vera İosifovna romanını okuyacaktı. Şöyle başladı: “Dondurucu bir soğuk vardı…” Salonda pencereler sonuna dek açıktı; mutfaktan, tahtaya vuran bıçakların takırtısı ile kavrulmuş soğan kokusu geliyordu… Yumuşak, geniş koltuklarda bir huzur vardı. Salonun loşluğunda ışıklar titreşiyordu. Sokaktan geçenlerin gürültü ve gülüşmelerinin her yanı sardığı, leylak korkusunun bahçeden salona dolduğu bu ilkbahar akşamında dondurucu soğuğu; batan güneşin baştan başa kar kaplı bozkırda bir başına yürüyen yolcunun üzerine donuk ışınlarını düşürmesini anlamak pek güçtü. Vera İosifovna’nın okuduğu roman, köyünde okullar, hastaneler, kitaplıklar yaptıran genç bir kontesin, gezgin bir sanatçıya tutulmasının öyküsüydü. Gerçekte hiç olmamış ve olamayacak şeylerdi bunlar, ama dinlemesi gene de hoştu. İnsanın içi rahatlıyor, aklına nedense iyi şeyler geliyor, kalkmayı çekmiyordu canı…</p>

  <p class="normal">İvan Petroviç fısıltıyla:</p>

  <p class="normal">— Kötü değil… –dedi.</p>

  <p class="normal">Dinlerken düşünceleriyle çok uzaklara giden bir konuk, duyulur duyulmaz bir sesle cevap verdi ona:</p>

  <p class="normal">— Doğru… gerçekten de öyle</p>

  <p class="normal">Aradan iki saat geçti. Yakındaki kent parkında bir orkestra çalıyor, koro şarkılar söylüyordu. Vera İosifovna defterini kapatınca herkes beş dakika susup o sırada koronun söylediği “Luçinuşka”yı dinledi. Romanda olmayanı, yani gerçeği söylüyordu bu ezgi.</p>

  <p class="normal">Startsev, Vera İosifovna’ya:</p>

  <p class="normal">— Yapıtlarınızı dergilerde yayınlıyor musunuz? –diye sordu.</p>

  <p class="normal">— Hayır –dedi Vera İosifovna,– yayınlamıyorum. Yazıp, dolabıma kilitliyorum. Yayınlamam için bir neden yok ki, yeterince paramız var.</p>

  <p class="normal">Oradakiler nedense iç geçirdiler.</p>

  <p class="normal">İvan Petroviç kızına döndü:</p>

  <p class="normal">— Kotik, şimdi de sen bir şeyler çal bize.</p>

  <p class="normal">Katerina İvanovna piyanonun kapağını kaldırdı, hemen oracıkta hazır bekleyen notaları açtılar, oturur oturmaz on parmağını birden var gücüyle tuşlara indirdi. Hemen arkasından bir daha, bir daha… Omuz ve göğüsleri titriyor, on parmağını birden inatla hep aynı yere indiriyordu. Tuşları piyanonun içine gömülünceye dek böyle vuracağa benziyordu. Salon korkunç bir gürültüyle uğulduyordu. Tavan, döşeme, eşyalar, her şey gümbürdeyip duruyordu… Katerina İvanovna güç, ilginçliğini güçlüğünden alan, uzun, monoton bir parça çalıyordu. Dinlerken, yüksek bir dağdan yuvarlanan kocaman kocaman taşlar dolduruyordu Startsev’in hayalini. Taşlar durmadan peş peşe yuvarlanıyor, hiç duracağa benzemiyorlardı. Startsev bu korkunç yuvarlanışın bir an önce durmasını istiyor, öte yandan aşırı çabadan yüzü al al olmuş, güçlü, enerjik, perçemi alnına düşmüş Katerina İvanovna’yı çalarken seyretmek de hoşuna gidiyordu. Dyalij’de hastalar ve köylüler arasında geçirilen uzun bir kıştan sonra, böyle zengin döşeli bir konuk salonunda oturup albenili, tertemiz, genç bir kızı seyretmek; çaldığı gürültülü, can sıkıcı da olsa, önemli müziği dinlemek pek hoş, pek yeniydi onun için…</p>

  <p class="normal">Kızı çalmayı bitirip piyanonun önünden kalkınca İvan Petroviç, gözleri yaşlı:</p>

  <p class="normal">— Kotik’ciğim –dedi,– bu akşam her zamankinden bir başka çaldın. Müziğe doyurdun bizi.</p>

  <p class="normal">Herkes Katerina İvanovna’nın çevresini almış, onu tebrik ediyor, iç çekiyor, çoktandır bu kadar güzel müzik dinlemediklerine birbirlerini inandırmaya çalışıyorlardı. Genç kız ortalarında hiç konuşmadan, hafif gülümseyerek duruyordu. Her halinde bir büyüklük, zafer sarhoşluğu vardı.</p>

  <p class="normal">— Çok güzel!</p>

  <p class="normal">Genel heyecana kapılan Startsev de söze karıştı:</p>

  <p class="normal">— Çok güzel!</p>

  <p class="normal">Sonra Katerina İvanovna’ya döndü.</p>

  <p class="normal">— Müzik öğreniminizi nerede yaptınız? –diye sordu.– Konservatuvarda mı?</p>

  <p class="normal">— Hayır, konservatuvara yeni gireceğim. Bu kadarını evde, Madam Zavkonvska’dan öğrendim.</p>

  <p class="normal">— Liseyi bitirdiniz mi?</p>

  <p class="normal">Kızının yerine Vera İosifovna cevap verdi:</p>

  <p class="normal">— Hayır! Öğretmenleri eve getirttik. Siz de bilirsiniz, lisede, enstitülerde çocuk birtakım kötülüklerin etkisi altında kalıyor. Özellikle kız çocuğu, büyüme çağında yalnızca annesinin etkisi altında olmalıdır.</p>

  <p class="normal">— Ama gene de konservatuvara gireceğim, –diye atıldı Katerina İvanovna.</p>

  <p class="normal">— Hayır, Kotik anneciğini sever. Annesiyle babasını üzmeyecek.</p>

  <p class="normal">Katerina İvanovna yarı şaka yarı ciddi ayaklarını yere vurarak nazlı bir sesle:</p>

  <p class="normal">— Olmaz, –dedi.– Gideceğim! Gideceğim!</p>

  <p class="normal">Yemekten sonra ise İvan Petroviç gösterdi hünerlerin. Sadece gözleriyle gülerek birçok fıkralar anlattı, şakalar yaptı, gülünç bilmeceler sordu. Sorduklarını kimseler bilemeyince, cevaplarını gene kendisi verdi. Kendine özgü, şakacı, uzun çalışmalar sonunda elde edilmiş, çoktan beri günlük konuşmasına girdiği açıkça anlaşılan bir dille konuşuyordu: “büyücek, kötü değil, kırdım sizi bağışlayın…”</p>

  <p class="normal">Evdeki olağanüstülüklerin hepsi bu kadar da değildi. Karınlarını tıka basa doyurmuş, geçirdikleri birkaç saatten son derece hoşnut kalan konuklar antrede birikip pardösülerini, bastonlarını seçerlerken, ortalıkta bir o yana bir bu yana koşup duran on üç, on dört yaşlarında, kafası üç numara tıraşlı, tombul yanaklı uşak Pavluşka’ya ya da evdeki adıyla Pava’ya İvan Petroviç:</p>

  <p class="normal">— Hadi, Pava, –diye seslendi.– Yap numaranı.</p>

  <p class="normal">Pava olduğu yerde put gibi durdu, ellerini yukarı kaldırıp son derece acıklı bir sesle:</p>

  <p class="normal">— Ölesiye mutsuz kız! –dedi.</p>

  <p class="normal">Herkes kahkahayla gülmeye başlamıştı.</p>

  <p class="normal">Startsev sokağa çıktığında, “Sıkılmadık,” diye geçirdi içinden.</p>

  <p class="normal">Bir meyhaneye girip şarap içti, sonra gene yayan, Dyalij’e yollandı. Yolda hep şu şarkıyı mırıldandı kendi kendine:</p>

  <p class="normal"><span class="ideitalik">“Senin o sesin bana hem tatlıdır, hem acı…”</span></p>

  <p class="normal">Dyalij’e kadar olan on versta yolu yürüdükten sonra yatağına girdiğinde en ufak bir yorgunluk hissetmiyordu. Yirmi versta daha seve seve yürüyebilirdi.</p>

  <p class="normal">Tam uykuya dalarken “Kötü değil” sözü geldi aklına, hafifçe gülümsedi.</p>

  <p class="normal1">2</p>

  <p class="normal">Startsev, Turkinlere gitmeyi çok istiyordu ama, hastanedeki işleri fırsat vermiyordu. Özel işlerine bir saat bile ayıramıyordu. Böyle sıkı çalışmayla yalnızlık içinde bir yıl geçti. Bir gün mavi zarflı bir mektup getirdiler…</p>

  <p class="normal">Vera İosifovna’nın uzun zamandan beri migreni vardı. Hele, Kotik’in her gün “Konservatuvara gideceğim,” diye tutturduğu son zamanlarda baş ağrısı dayanılmaz olmuş, nöbetler sıklaşmıştı. Kentin bütün doktorları hastanın acılarını dindirmek için ellerinden geleni yapmışlardı. Öyle ki, sonunda sıra köy hekimine gelmişti. Vera İosifovna duygulu bir mektup yazmıştı ona, bir an önce gelip acılarını dindirmesi için yalvarıyordu. Startsev, hemen gelmiş; o günden sonra da Turkinlere sık sık gidip gelmeye başlamıştı. Gerçekten de önceleri hafiflemişti Vera İosifovna’nın ağrıları. Hasta, her önüne gelene onun bulunmaz, olağanüstü bir doktor olduğunu anlata anlata bitiremiyordu. Ama artık Startsev’in Turkinlere bu kadar sık gidip gelmesinin gerçek nedeni Vera İosifovna’nın baş ağrıları değildi…</p>

  <p class="normal">Gene bir tatil günüydü. Katerina İvanovna piyanoda uzun, yorucu parçalarını bitirdikten sonra hep birlikte yemek salonunda oturmuşlar, çay içmişler, İvan Petroviç’in anlattığı fıkralara gülüşüyorlardı. Birden dış kapının zili çaldı. Kalkıp kapıya gitmek, gelen konuğu karşılamak gerekiyordu. Bir anlık kargaşadan yararlanan Startsev, Katerina İvanovna’nın kulağına eğilip:</p>

  <p class="normal">— Allah aşkına, yalvarırım, acıyın bana, bahçeye çıkalım! –diye fısıldadı.</p>

  <p class="normal">Heyecandan kalbi duracakmış gibi çarpıyordu.</p>

  <p class="normal">Kız, Startsev’in ona ne söylemek istediğini anlayamamış, onun bu önerisine şaşmış gibi omuzlarını kaldırdı; ama gene de yerinden kalkıp bahçeye çıktı. Arkası sıra yürüyen Startsev:</p>

  <p class="normal">— Üç dört saat piyano çalıyorsunuz –diyordu,– sonra da annenizin yanına oturuyor, oradan hiç kalkmıyorsunuz. Konuşmak için fırsat bulamıyorum sizinle. Elinizi, ayağınızı öpeyim, on beş dakikacık da bana ayırın.</p>

  <p class="normal">Sonbahar yakındı. Bahçe anlamlı bir sessizliğe, bir hüzne bürünmüştü. İki yanı ağaçlı yollar kurumuş yapraklarla örtülüydü. Artık hava erken kararıyordu. Startsev konuşmasını sürdürüyordu:</p>

  <p class="normal">— Bir haftadır göremiyorum sizi, bunun ne dayanılmaz bir acı olduğunu bilemezsiniz! Oturalım. Birazcık beni dinleyin.</p>

  <p class="normal">Bahçede ikisinin de sevdiği bir yer vardı: Kalın bedenli, yaşlı akçaağacın dibindeki bank. Gene o banka oturdular.</p>

  <p class="normal">Katerina İvanovna kuru, bir iş adamı tavrıyla:</p>

  <p class="normal">— Ne istiyorsunuz? –diye sordu.</p>

  <p class="normal">— Bir haftadır göremiyorum sizi diyordum, böylesine uzun bir zaman sesinizi duymadım. Sesinize tutkunum ben, onsuz yapamam. Konuşun…</p>

  <p class="normal">Katerina İvanovna’nın tazeliğine, gözleriyle yanaklarının saf ve içten dokunaklı bir şeyler buluyordu. Bu saflığa karşın, pek akıllı, yaşına göre pek de olgun geliyordu ona. Oturup edebiyat üzerine, sanat üzerine, istediği her konuda rahat rahat konuşabiliyordu onunla. Ciddi bir konuşma sırasında, bazen olmadık yerde birden kahkahayı koyverdiği, koşarak eve gittiği oluyorsa da, hayattan, insanlardan yakınabilirdi ona gene de. Bütün öteki S. kızları gibi o da çok okuyordu. (S.’de okumayı sevmezlerdi genellikle. Hatta kitaplık memuru, “Burayı kapatsalar, kızlarla genç Yahudilerden başka kimsenin ruhu duymaz.” derdi.) Katerina İvanovna’nın okuma sevgisi Startsev’in çok hoşuna gidiyordu. Her görüştüklerinde heyecanlı bir ilgiyle en son ne okuduğunu soruyor, kendinden geçerek Katerina İvanovna’nın cevabını dinliyordu.</p>

  <p class="normal">Bahçede sevdikleri bankta otururlarken gene,</p>

  <p class="normal">— Görüşemediğimiz son haftada ne okudunuz? –diye sordu.– Yalvarırım, anlatın.</p>

  <p class="normal">— Pisemski’yi.</p>

  <p class="normal">— Neyini?</p>

  <p class="normal">— “Bin Ruh”unu. Pisemski’nin ne acayip bir adı varmış: Aleksey Feofilaktoviç!</p>

  <p class="normal">— Nereye gidiyorsunuz? –diye haykırdı Startsev alçak, acıklı bir sesle.</p>

  <p class="normal">Kotik kalkmış, eve gidiyordu. Startsev seslendi arkasından:</p>

  <p class="normal">— Sizinle konuşmalıyım, bir şeyler açıklamalıyım size… Bari beş dakikacık daha kalın! Elinizi ayağınızı öpeyim!</p>

  <p class="normal">Katerina İvanovna bir şey söylemek istiyormuş gibi durdu, sıkılgan bir tavırla Startsev’in eline bir kâğıt sıkıştırıp koştu, eve gitti, gene piyanosunun başına oturdu.</p>

  <p class="normal">Kâğıtta şöyle yazıyordu:</p>

  <p class="normal">“Bu gece saat on birde mezarlıkta, Demetti anıtının yanında olun.”</p>

  <p class="normal">Otele giderken Startsev, “Bu akıllıca bir buluşma değil işte,” diye düşünüyordu. “Böyle bir iş için mezarlık da nereden çıktı? Neden?”</p>

  <p class="normal">Oysa bunda anlaşılamayacak bir şey yoktu. Kötü bir şaka yapıyordu Kotik. Sokak, park dururken kentin dışındaki mezarlıkta, hem de gece vakti randevu vermek garipliği başka neye yorumlanabilirdi? Hem, ah vah etmek, kızlardan mektup almak, mezarlıklarda sürtmek, bu devirde bir lise öğrencisinin bile güldüğü çocukluklar yapmak bir köy hekimine yakışır mıydı? Bu serüven nereye götürecekti onu? Ne işler açacaktı başına? Arkadaşları duyunca ne diyeceklerdi? Otelin oturma salonundaki masalar arasında bir aşağı, bir yukarı dolaşırken Startsev böyle düşünüyordu işte. Ama saat on buçukta birden karar değiştirip, arabasını acele hazırlattı, mezarlığa yollandı.</p>

  <p class="normal">Artık bir çift atıyla, kadife yelekli, Panteleymon isminde bir de arabacısı vardı. Yıldızlı gökyüzünde süzülen dolunayın ışıttığı kent derin bir sessizliğe gömülmüştü. Bir sonbahar serinliği vardı. Kentin dış mahallelerinden, mezbahanın bulunduğu yerden köpek ulumaları geliyordu. Startsev, arabasını kentin bitimindeki ara sokaklardan birinde bıraktı, mezarlığa doğru yürümeye başladı: “Herkesin garip bir yanı olur,” diye düşünüyordu. “Kotik’in de var bazı gariplikleri. Kim bilir? Belki de şaka yapıyordur, gelecek.” Kendisini bu tatlı, ama boş umuda bırakmış; hazdan başı dönüyordu.</p>

  <p class="normal">Tarlalar arasından geçen yolda bir buçuk saat yürüdü. Mezarlık uzakta orman ya da geniş bir bahçe gibi simsiyah uzanıyordu. Biraz sonra, mezarlığın beyaz taşla örülü alçak duvarı, kapısı göründü. Ay ışığında kapının üzerindeki yazı okunabiliyordu: “Vadesi gelecek, o da…”</p>

  <p class="normal">Startsev parmaklık kapıdan geçip mezarlığa girdi. İlk gördükleri, beyaz haçlarla mezar taşları ve selvilerle mezar taşlarının ay ışığında iki yanı ağaçlı yollara düşen kara gölgeleri oldu. Siyah ve beyazdan başka bir şey görünmüyordu çevrede. Uykulu ağaçlar dallarını mermer mezar taşlarının üzerine sarkıtmışlardı. Tarlalardan daha aydınlıktı burası sanki. Vahşi hayvan pençesini andıran akçaağaç yaprakları yerdeki gri kumda, mermer mezarlar üzerinde kara karaydı. Mezar taşlarındaki yazılar rahatlıkla okunuyordu. Startsev’i ilk anda ömründe ilk kez gördüğü, belki de bir daha hiç göremeyeceği bir şey şaşırtmıştı: Başka hiçbir şeye benzemeyen, değişik bir dünya vardı burada; ay ışığının beşiğindeymiş gibi yumuşak, candan olduğu; yaşantının bulunmadığı, bulunamayacağı, ama her karanlık selvisinde, her mezarında sakin, hoş, sonsuz bir hayat vaat eden içe kapanıklığın, bilinmezliğin gizlendiği bir dünya… Mezar taşlarından, solgun çiçeklerden yapraklara sinen sonbahar havasından bir veda, hüzün ve sükûn kokusu esiyordu.</p>

  <p class="normal">Her yer, her şey susmuştu. Yıldızlar dostça bir uzlaşma içinde gökyüzünden aşağıyı seyrediyorlardı. Startsev’in bu sessizlikte duyulan ayak sesleri öyle yersiz ve zamansızdı ki…</p>

  <p class="normal">Uzaklarda kilisenin saati gece yarısını vurmaya başladığında Startsev bir an nedense kendisini ölü, bu mezarlığa gömülü sandı. Ansızın birisi onu gözetliyormuş gibi geldi ona. Burada sükûn, sessizlik değil; yokluğun derin elemiyle içe atılmış umutsuzluğun bulunduğunu düşündü…</p>

  <p class="normal">Demetti’nin anıtı, tepesinde melek tasviri olan haç biçiminde küçük bir anıttı. Yıllar önce bir İtalyan operası S.’ye de uğramış, kadın sanatçılardan biri temsil sırasında ölünce buraya gömmüşler, bu anıtı da ona yaptırmışlardı. Bu olay kentte çoktan unutulmuştu. Bakımsız anıtın girişi üzerindeki lamba ay ışığını yansıtıyor, yanıyormuş gibi parıldıyordu.</p>

  <p class="normal">Görünürlerde kimsecikler yoktu. Gece yarısı kim gelirdi buralara! Ama gene de bekliyordu Startsev. Ay ışığı iç ateşini kızıştırıyormuşçasına, hırsla bekliyor; öpüşmeler, kucaklaşmalar canlandırıyordu hayalinde. Yarım saat kadar anıtın dibinde oturdu, sonra kalkıp şapkası elinde, dolaşmaya başladı. Bir yandan yolları gözetliyor, bir yandan da “Bir zamanlar güzel, albenili, seven, geceleri tutku ateşiyle kavrulan, kendilerini yumuşak okşamalara bırakan kaç kadın ve kız yatıyordur burada acaba?” diye düşünüyordu. Doğa ana ne kötü alay ediyordu insanoğluyla! Ne acı bir gerçekti bu! Startsev’in aklından geçen bunlardı ama, gene de bir şeyler istediğini, ne pahasına olursa olsun aşk aradığını haykırmak geliyordu içinden. Mermer taşlar yerine, utanarak ağaç gölgelerine saklanmaya çalışan biçimli, pek hoş kadın hayalleri görüyordu şimdi. İçine bir sıcaklık doluyor, ciğerleri kavruluyormuş gibi geliyordu ona…</p>

  <p class="normal">Biraz sonra ansızın perde inmiş gibi her şey kayboldu; ay bulutların arkasına kaymış, çevre zifiri bir karanlığa bürünmüştü. Startsev kapıyı güçlükle buldu. Arabasını bıraktığı ara sokağı bir buçuk saat aradı.</p>

  <p class="normal">— Çok yoruldum –dedi Panteleymon’a,– ayaklarım tartmıyor beni?</p>

  <p class="normal">Acele arabasına otururken şöyle geçirdi içinden: “Of, fazla şişmanlık hiç iyi değil!”</p>

  <p class="normal1">3</p>

  <p class="normal">Ertesi gün akşamüzeri Startsev evlilik önerisinde bulunmak üzere Turkinlere gitti. Ama gene şansı yoktu, Katerina İvanovna için kadın berberi gelmiş, odasında saçlarını yapıyordu. Kulüpte danslı bir eğlence vardı, oraya gidecekti.</p>

  <p class="normal">Uzun süre yemek salonunda oturup çay içmesi gerekti. Konuğunun düşünceli, pek keyifsiz olduğunu sezen İvan Petroviç, Alman çiftlik kâhyasının köyde gizlilik ve utanmanın ortadan kalktığını haber veren gülünç mektubunu çıkarıp okudu ona.</p>

  <p class="normal">Startsev dalgın dalgın dinlerken, “Zengin bir drahoma verirler herhalde.” diye geçiriyordu içinden.</p>

  <p class="normal">Gece hiç uyumadığı için tatlı, uyuşturucu bir içki içmiş gibi bir sersemlik vardı üzerinde. Yüreği mutlulukla, sıcaklıkla doluydu. Öte yandan kafasındaki garip bir soğukluk ve ağır bir taş uyarmaya çalışıyorlardı onu: “Vakit henüz geç değilken vazgeç bu çılgınlıktan!” diyorlardı. “Senin dengin mi o? Şımartılmış, kaprisli bir kız. Saat ikiye kadar uyuyor. Sen bir köy papazının oğlu, bir köy hekimisin…”</p>

  <p class="normal">“Ne olacak sanki? diye geçiriyordu içinden. Olsun varsın.”</p>

  <p class="normal">Taş parçası bırakmıyordu: “Hem onunla evlensen bile, kızın ailesi köy hekimliğini bırakıp kente yerleşmeni isteyecek.”</p>

  <p class="normal">“Ne olur kente yerleşirsem? Kentte istiyorlarsa, kentte yaşarız. Nasıl olsa drahoma verecekler, onunla bir iş tutmaya çalışırım…”</p>

  <p class="normal">Sonunda göründü Katerina İvanovna. Omuzlarını açıkta bırakan balo giysisi içinde daha bir cici, tertemizdi. Startsev onu görünce çok heyecanlanmıştı, tek kelime söyleyemeden yüzüne bakıyor, sadece gülümsüyordu.</p>

  <p class="normal">Katerina İvanovna salondakilere Allahaısmarladık derken, Startsev gitme zamanının geldiğini, hastalarının beklediğini söyleyip kalktı; orada kalmasını gerektiren bir neden yoktu artık.</p>

  <p class="normal">— Elden ne gelir, –dedi İvan Petroviç.– Gidiniz bari. Geçerken Kotik’i de kulübe bırakırsınız.</p>

  <p class="normal">Dışarıda yağmur çiseliyordu, zifiri bir karanlık vardı. Arabanın ne yanda olduğunu ancak Panteleymon’un kısık öksürük sesinden anlayabildiler. Tenteyi açmıştı Panteleymon.</p>

  <p class="normal">İvan Petroviç kızını arabaya yerleştirirken:</p>

  <p class="normal">— Bu havada dışarı çıkmak akıl kârı değil ya! –dedi.– Hadi sür bakalım arabacı. Güle güle gidiniz.</p>

  <p class="normal">Araba karanlığın içine daldı.</p>

  <p class="normal">— Dün gittim mezarlığa, –diye başladı Startsev.– Soyluluğunuz ve iyi yürekliliğinizle bağdaşmıyor bu davranışınız…</p>

  <p class="normal">— Mezarlığa mı gittiniz?</p>

  <p class="normal">— Evet, gittim ve saat ikiye dek bekledim orada. Çok üzüldüm.</p>

  <p class="normal">— Şakadan anlamıyorsanız üzülün, yeridir.</p>

  <p class="normal">Ona tutulan bir erkeğe böylesine kurnazca bir şaka yapabildiğinden kıvanç duyan Katerina İvanovna böyle bir tutkuyla sevildiği için de çok mutluydu. Kahkahayla gülmeğe başlamışken birden korkuyla haykırdı. Kulübün girişine dönüş yaptığı için araba hafiften yana yatmıştı. Startsev fırsatı değerlendirerek hemen beline sarıldı. Katerina İvanovna korkudan iyice yaklaşmıştı ona, Startsev kendini tutamayıp dudaklarından, boynundan öperken, daha da çekti onu kendine.</p>

  <p class="normal">Katerina İvanovna soğuk bir sesle,</p>

  <p class="normal">— Yeter, –dedi.</p>

  <p class="normal">Birkaç saniye sonra arabadan inmişti bile. Kulübün aydınlık girişindeki polis memuru iğrenç bir sesle bağırdı Panteleymon’a:</p>

  <p class="normal">— Hey ne bekliyorsun, karga? Çek arabanı bakalım!</p>

  <p class="normal">Startsev doğru otele gitti. Ama çabuk döndü. Birilerinden bulup buluşturduğu frakla ve yakanın içinden fırlamak istiyormuş gibi durmadan kabaran beyaz papyonuyla gece yarısı kulübün konuk odasında oturmuş, Katerina İvanovna’ya duygulu bir tavırla:</p>

  <p class="normal">— Ah! Ömürlerinde hiç sevmeyenler ne kadar habersizlermiş dünyadan! –diyordu.– Bence şimdiye dek kimse aşkı eksiksiz tanımlayamamıştır. Bu ince, mutluluk ve iç sıkıntısı dolu duyguyu anlatmak öyle kolay değildir. Onu bir kez bile olsun tadanlar sözcüklerle anlatmaya kalkışmazlar onu. Önsözler, tanımlamalar neye yarar? Gereksiz güzel sözler de söylemeyeceğim. Aşkım sınırsızdır…</p>

  <p class="normal">Sonunda dayanamadı:</p>

  <p class="normal">— Yalvarırım, köleniz olurum, karım olunuz –dedi.</p>

  <p class="normal">Katerina İvanovna bir an düşündükten sonra ciddi bir sesle:</p>

  <p class="normal">— Dmitri İonıç, –diye karşılık verdi,– bana bağışladığınız onura çok teşekkür ederim, size saygım sonsuzdur, ama… –ayağa kalkarak sözlerine öyle devam etti,– ama kusura bakmayın, karınız olamam. Ciddi konuşalım, biliyorsunuz ki, Dmitri İonıç, sanatı her şeyin üstünde tutan bir insanım ben. Müziği çok ama pek çok seviyorum. Kendimi ona adadım. Bir sanatçı olarak ün yapmak, başarıdan başarıya koşmak, özgür olmak istiyorum. Siz ise bu kentte yaşamamı, artık dayanamayacağın bu boş, bir işe yaramaz yaşantımı sürdürmemi istiyorsunuz. Bir ev kadını olmak ha! Bağışlayın, olamaz böyle bir şey! Kişi yüksek, aydınlık umutlara yönelmelidir. Aile hayatı ömrümün sonuna dek elimi kolumu bağlar benim. Dmitri İonıç (hafifçe gülümsedi, “Dmitri İonıç” derken, “Aleksey Feofilaktoviç”i hatırlamıştı), Dmitri İonıç, siz iyi yürekli, zeki, üstün bir insansınız. Herkesten üstün bulurum sizi… –gözlerinde yaşlar parıldıyordu– bütün kalbimle beğeniyorum sizi ama… anlayın beni ne olur…</p>

  <p class="normal">Ağlamamak için arkasını Startsev’e dönüş, odadan çıktı.</p>

  <p class="normal">Startsev’in yüreği hızlı çarpmıyordu. Sokağa çıktığında ilk iş olarak papyonunu gevşetti, derin bir soluk aldı. Utanıyordu, gururu kırılmıştı –önerisinin geri çevrileceğini hiç mi hiç düşünmemişti.– Bütün o hayallerinin, sıkıntılarının, umutlarının onu, tiyatrodaki küçük bir aşk oyununda olduğu gibi, böylece aptalca bir sona götürdüğüne inanamıyordu. Aşkına, duygularına acıyordu. Öyle ki, avazı çıktığınca bağırmamak, önünde oturan Panteleymon’un geniş sırtına şemsiyenin sapını var gücüyle indirmemek için zor tutuyordu kendini.</p>

  <p class="normal">Üç gün elini bir işe süremedi. Uyumadı, bir şey yemedi. Ancak Katerina İvanovna’nın konservatuvara gitmek için Moskova’ya gittiğini duyduktan sonra biraz kendine gelebildi, eski yaşantısına dönebildi.</p>

  <p class="normal">Zamanla, mezarlıkta beklediğini, o akşam frak bulabilmek için kapı kapı dolaştığını daha seyrek anımsıyordu. Aklına geldiğinde tembel tembel gerinerek:</p>

  <p class="normal">— Hiç de üşenmemişim! –diyordu.</p>

  <p class="normal1">4</p>

  <p class="normal">Aradan dört yıl geçti. Startsev’in kentte çok hastası vardı şimdi. Her akşam Dyalij’deki hastalarının işlerini alelacele bitirdikten sonra, hemen troykasıyla (artık çıngıraklı bir troykası da vardı) kentteki hastalarına koşuyor, eve gece geç vakit dönüyordu. Şişmanlamış, iyice yağlanmıştı. Nefes darlığı olduğu için yürüyemiyordu. Panteleymon da hayli şişmanlamıştı. Enine verdikçe daha bir sıkıntılı solur olmuştu. Durmadan kötü talihinden yakınıyordu: Araba sürmek canına tak etmişti artık.</p>

  <p class="normal">Startsev çok evlere girip çıkıyor, birçok insanla karşılaşıyor, ama kimseyle yakın ilişki kurmuyordu. İnsanlar hayat görüşleriyle, konuşmalarıyla, hatta dış görünüşleriyle nefret uyandırıyorlardı onda. Deneyimleri oyun oynarken, yemek yerken, uysal, soylu, hatta zeki görünen bir kişinin yemekle ilgili olmayan bir konuya, örneğin, politika ya da bilime sıra geldiğinde çıkmaza girdiğini, insanın kolunu sallayıp hemen oradan uzaklaşmaktan başka bir şey yapamayacağı ahmakça, bayağı filozofça sözler ettiğini öğretmişlerdi ona. Aydın geçinen bir kentliyle konuşmayı denediğinde, örneğin, “Şükür, insanlık ilerliyor, bu gidişle az zaman sonra pasaport ve ölüm cezaları da kalkar” dese, kentli kaşlarını çatıp kuşkulu kuşkulu gözlerinin içine bakıyor, “O zaman isteyen istediğini sokak ortasında yatırıp kesmez mi?” diye soruyordu. Akşam toplantılarında yemekten sonra salonda otururken insanın çalışmasının gerektiğini, çalışmadan yaşamanın doğru olmadığını söyleyecek olsa, salondakiler bu sözleri kendilerine edilmiş hakaret sayıyor, hemen sinirli bir tartışmaya girişiyorlardı onunla. Gerçekten de ne bir iş yapıyor, ne de bir şeyle ilgileniyorlardı kentliler. Öyle ki, sohbet etmek için onları ilgilendiren bir konu bulmakta güçlük çekiyordu Startsev. İşte bunun için onlarla konuşmaya başlamaktan her zaman kaçınıyor, sadece yiyor ve briç oynuyordu. Bir eve eğlenceye çağrıldığında oturuyor, tabağından gözlerini kaldırmadan, bir kelime bile konuşmadan yemeğini yiyordu. Masadakiler kendi aralarında konuşuyordu kuşkusuz. Bayağı, haksız, aptalca şeyler söylüyorlardı. Startsev’in canı sıkılıyor, heyecanlanıyor, ama gene de bir şey söylemiyordu. Hep kaşları çatık sustuğu, tabağına baktığı için bir ad da takmışlardı ona kentte, Lehlikle hiç ilgisi olmadığı halde, “Kızgın Leh” diyorlardı.</p>

  <p class="normal">Tiyatro, konser gibi eğlencelerden uzak duruyor, öte yandan saatlerce seve seve briç oynuyordu. Farkında olmadan etkisine kapıldığı bir eğlencesi daha vardı: Gündüz kazandığı, ceplerini tıka basa dolduran lavanta, sirke, vaftiz yağı kokulu sarı, yeşil banknotları çıkarıp tek tek sayıyor, sonra gizli bir yerde biriktiriyordu. Toplanan banknotlar birkaç yüzü bulunca hepsini götürüp bankaya yatırıyordu.</p>

  <p class="normal">Katerina İvanovna’nın gidişinden bu yana geçen dört yılda ancak iki kez, o da hâlâ migren tedavisi gören Vera İosifovna’nın çağrısı üzerine gitmişti Turkinlere. Katerina İvanovna her yaz annesini babasını görmeye geliyordu. Ama olmamış, görememişti onu hiç.</p>

  <p class="normal">Durgun, serin bir sabahtı. Hastaneye bir mektup getirdiler Startsev’e. Vera İosifovna onu çok özlediğini, hemen gelip acılarını dindirmesini istediğini, hem bugün doğum günü olduğunu yazıyordu. Mektubun altında bir de şöyle bir dipnot vardı: “Annemin isteklerine ben de katılıyorum. K.”</p>

  <p class="normal">Startsev uzun uzun düşündükten sonra, akşamüzeri kalkıp Turkinlere gitti.</p>

  <p class="normal">İvan Petroviç gene yalnızca gözleriyle gülerek,</p>

  <p class="normal">— O, buyurun lütfen! –diye karşıladı onu.</p>

  <p class="normal">Hayli çökmüş, saçları aklaşmış Vera İosifovna, Startsev’in elini sıkarken yapmacık soluyarak:</p>

  <p class="normal">— Bana hiç kur yapmak istemiyorsunuz, doktorcuğum, –dedi.– Artık uğramıyorsunuz bize. Sizin için çok yaşlıyım anlaşılan. Bakın, genç biri geldi şimdi. Belki o biraz şanslı olur.</p>

  <p class="normal">Kotik mi ne haldeydi? Zayıflamış, yüzü solmuş, daha bir güzelleşmiş, serpilmişti. Artık Kotik değil, Katerina İvanovna’ydı. Eski tazeliği, çocuksu saflığı yoktu üzerinde. Bakışlarında, davranışlarında ürkek, suçlu bir şeyler vardı. Burada, babasının evinde kendi evinde değilmiş gibi çekingendi. Elini Startsev’e uzatırken,</p>

  <p class="normal">— Kaç yaz, kaç kış geçti aradan! –dedi.</p>

  <p class="normal">Yüreğinin heyecanla çarptığı belliydi. Gözlerini kırpmadan, merakla Startsev’in yüzüne bakarken ekledi:</p>

  <p class="normal">— Ne çok şişmanlamışsınız! Yanmış, daha bir olgunlaşmış, ama genel olarak çok az değişmişsiniz.</p>

  <p class="normal">Startsev şimdi de hoşlanmıştı Katerina İvanovna’dan; hem çok hoşlanmıştı ama, bir yanı eksikmiş gibi geliyordu ona. Bir yanı fazla da olabilirdi, bu fazla ya da eksik olan şeyin ne olduğunu bilemiyordu, ama dört yıl önceki duyguları gene duymasına bir şey engel oluyordu. Uçuk benzini, şimdiki yüz anlatımını, hafiften gülümsemesini, sesini sevememişti. Biraz sonra giysilerini, oturduğu koltuğu da beğenmez oldu. Onunla evlenmeyi istediği geçmişteki bir şeyden nefret ediyordu. Dört yıl önce onu öylesine heyecanlandıran aşkını, hayallerini, umutlarını anımsadı, canı sıkılmaya başladı.</p>

  <p class="normal">Tatlı börekle çay içtiler. Sonra Vera İosifovna son yazdığı romanı okudu. Gerçekte hiç olmamış, olamayacak şeylerdi gene okudukları. Startsev dinliyor, Vera İosifovna’nın ak düşmüş biçimli başına bakıyor, bir an önce bitirmesini bekliyordu.</p>

  <p class="normal">“Roman yazmasını beceremeyen değil, yazıp da yetersizliğini gizleyemeyen yeteneksizdir,” diye geçiriyordu içinden.</p>

  <p class="normal">— Kötü değil –dedi. – İvan Petroviç.</p>

  <p class="normal">Daha sonra Katerina İvanovna uzun, gürültülü bir parça çaldı. Bitirdiğinde uzun süre hayranlıklarını belirttiler, övdüler onu.</p>

  <p class="normal">“İyi ki evlenmedim onunla,” diye düşünüyordu Startsev.</p>

  <p class="normal">Katerina İvanovna ona bakıyor, herhalde, bahçeye çıkmalarını önermesini bekliyordu. Startsev’in ise onunla ilgilendiği yoktu.</p>

  <p class="normal">Sonunda Katerina İvanovna dayanamayıp yanına sokularak:</p>

  <p class="normal">— Gelin, biraz konuşalım sizinle –dedi.– Nasılsınız? İşleriniz ne âlemde? Neyiniz var? Hep sizi düşündüm –sesi titriyordu.– Mektup yazmak, hatta Dyalij’e gelmek istedim. Bir keresinde kararımı vermiştim, ama sonra vazgeçtim. Niçin böyle bir heyecanla bekliyordum ki sizi… Allah aşkına bahçeye çıkalım.</p>

  <p class="normal">Bahçeye çıkıp dört yıl önceki gibi, gene akçaağacın dibindeki banka oturdular. Bahçe yarı karanlıktı.</p>

  <p class="normal">— Nasılsınız? –diye sordu Katerina İvanovna.</p>

  <p class="normal">— Şöyle böyle.</p>

  <p class="normal">Startsev’in aklına bir şey gelmiyordu. Bir süre sustular. Katerina İvanovna elleriyle yüzünü kapayarak:</p>

  <p class="normal">— Çok heyecanlıyım, –dedi.– Ama sizin umursadığınız yok. Moskova’dan döndüğüme seviniyorum. Ama buraya bir türlü alışamıyorum da.</p>

  <p class="normal">Startsev, Katerina İvanovna’nın yüzünü daha yakından görüyordu şimdi. Yarı karanlıkta odada göründüğünden genç görünüyordu. Eski çocuksu anlatımı bile gelmişti yüzüne sanki. Katerina İvanovna da, bir zamanlar onu öylesine tutkuyla, içten, ama mutsuz seven bu erkeği daha yakından görmek istiyormuş gibi katıksız bir merakla Startsev’in yüzüne bakıyor; gözleri bu aşk için ona sonsuz bir minnettarlık anlatıyordu. Startsev de hatırladı geçmişi: Mezarlıkta bekleyişini, gün ağarırken yorgun argın eve dönüşünü… Birden bir sıkıntı düştü içine, acı bir pişmanlık duydu yaptıklarından. İçinde bir ateş yavaş yavaş yanmaya başlamıştı.</p>

  <p class="normal">— Sizi kulübe götürdüğüm akşamı hatırlıyor musunuz? –dedi.– Yağmur yağıyordu.</p>

  <p class="normal">İçindeki ateş tutuşmuştu artık. Hep konuşmak, dünyadan, insanlardan yakınmak istiyordu… Göğüs geçirdikten sonra,</p>

  <p class="normal">— Eh! –dedi.– Nasıl olduğumu soruyorsunuz. Nasıl olabilirim? Yaşlanıp şişmanlamak, kendimizi koyvermekten başka ne yapabiliriz? Günler birbirini kovalıyor, ömrümüz tükeniyor; biz de sıkıcı, anısız ve düşüncesiz hayatımızı sürdürüp gidiyoruz… Gündüzleri hastalarımla uğraşıyorum, akşamları kulüpte nefret ettiğim kumarbazların, alkoliklerin, mıymıntıların arasında vakit geçiriyorum. Anlayacağınız dayanılmaz bir hayatım var.</p>

  <p class="normal">— Oysa mesleğiniz çok soylu. Evvelce hastanenizden konuşmayı pek severdiniz. O zamanlar ben de bir gariptim ki sormayın. Kendimi büyük bir piyanist sanıyordum. Her genç kızın piyano çalabileceğini düşünemiyordum. Ben de başkaları kadar çalışıyordum, ötekilerden üstün yanım da yoktu. Annemin yazar olduğu kadar, ben de piyanistim işte. Kuşkusuz, o zamanlar anlayamıyordum sizi, ama Moskova’da hep sizi düşünüyordum da diyebilirim. Bir köy hekimi olmak, acı çekenlere, halka yardım edebilmek ne büyük mutluluktur! Moskova’da sizi düşündüğümde üstün, ülküsel bir kişiydiniz benim için…</p>

  <p class="normal">Startsev akşamları sonsuz bir hırsla ceplerinden çıkarıp saydığı banknotları hatırladı; içinde biraz önce tutuşan ateş hemencecik sönüverdi.</p>

  <p class="normal">Eve gitmek için ayağa kalktı. Katerina İvanovna koluna girip konuşmasını sürdürdü.</p>

  <p class="normal">— Ömrümde tanıdığım insanların en iyisisiniz. Sık sık görüşüp dertleşeceğiz, değil mi? Söz verin bana. Artık bir piyanist değilim ben, kendimi buldum. Yanınızda ne çalacağım, ne de müzikten söz edeceğim.</p>

  <p class="normal">İçeri girdiklerinde, aydınlıkta Katerina İvanovna’nın yüzünü, elem dolu, minnetle kendisini süzüp bir şeyler arayan gözlerini görünce, Startsev’in gene huzuru kaçtı, gene “İyi ki evlenmedim onunla,” diye geçirdi içinden. Hemen gitmeye hazırlandı.</p>

  <p class="normal">Onu geçirirken İvan Petroviç:</p>

  <p class="normal">— Akşam yemeğini yemeden gitmeniz Roma hukukuna aykırıdır –dedi.– Pek sert bir davranış oldu bu.</p>

  <p class="normal">Sonra Pava’ya dönerek ekledi:</p>

  <p class="normal">— Hadi bakayım, Pava, yap numaranı.</p>

  <p class="normal">Artık çocukluktan çıkıp bıyıklı bir delikanlı olan Pava, gene put gibi durarak kollarını havaya kaldırdı, acıklı sesiyle:</p>

  <p class="normal">— Ölesiye mutsuz kız! –dedi.</p>

  <p class="normal">Bütün bunlar sıkıyordu Startsev’i. Yaylı troykasına binince, bir zamanlar onun için pek değerli olan bu eve, bahçeye bakarken birden Vera İosifovna’nın romanlarını, Kotik’in çalışını, İvan Petroviç’in zekice sözlerini ve Pava’nın acıklı sesini hatırladı. Kentte en yetenekli kişiler bunlarsa, gerisi öyle olur kuşkusuz diye geçirdi içinden.</p>

  <p class="normal">Üç gün sonra Pava, Katerina İvanovna’dan bir mektup getirdi ona.</p>

  <p class="normal">“Hiç bize uğramıyorsunuz, niçin?” diye yazıyordu. “Bize karşı değişmiş olabileceğinizden korkuyorum. Bunu düşünmek bile tüylerimi ürpertmeye yetiyor. İçimi rahatlatın, gelip her şeyin eskisi gibi olduğunu söyleyin bana. Sizinle konuşmaya çok ihtiyacım var. Katerina’nız.”</p>

  <p class="normal">Startsev, mektubu okuduktan sonra bir an düşünüp Pava’ya:</p>

  <p class="normal">— Bugün çok işimin olduğunu, gelemeyeceğimi söyle, canım, –dedi.– Üç gün sonra gelebilirim belki.</p>

  <p class="normal">Ama aradan üç gün, bir hafta, iki hafta geçti, gene gitmedi Turkinlere. Bir keresinde evlerinin yakınından geçerken bir uğramasının iyi olacağını geçirdi içinden, ama hemen vazgeçti. Yoluna devam etti.</p>

  <p class="normal">Ondan sonra da bir daha görmedi Turkinleri.</p>

  <p class="normal1">5</p>

  <p class="normal">Aradan birkaç yıl daha geçti. Startsev iyice şişmanlamış, yağlanmıştı. Sık sık soluyor, yürürken başını geriye atıyordu. Tombul, kırmızı yanaklarıyla, gene onun gibi şişko, kırmızı yanaklı, kalın enseli Panteleymon’un sürücü yerinden kollarını değnek gibi dümdüz uzatarak, karşıdan gelen arabacılara “Sağdan gel!” diye bağırarak sürdüğü çıngıraklı troykayla sokaklardan geçerken duygulu bir görünümü oluyordu. Geçen insan değil de, bir Olimpos tanrısıydı sanki. Hasta sayısı çok kabarıktı. Soluk alacak boş zamanı yoktu. Artık büyükçe bir çiftlik ve kentte iki ev sahibiydi. Şimdi de bir üçüncüyü almaya hazırlanıyordu. Bankada satılacak bir evden söz etseler, hemen kalkıyor, hiç sıkılmadan, teklifsiz tekellüfsüz sözü edilen eve gidiyor, korku ve hayrette yüzüne bakan yarı çıplak kadınlara, çocuklara aldırış etmeden bütün odaları dolaşıyor, bastonuyla kapılara vurarak,</p>

  <p class="normal">— Bu çalışma odası mı? Burası yatak odası mı? Peki burası ne? –diye soruyordu.</p>

  <p class="normal">Bir yandan da sık sık soluyor, alnında biriken terleri mendiliyle siliyordu.</p>

  <p class="normal">İşi çoktu ama, köy hekimliğini gene de bırakmamıştı. Para hırsı sarmıştı benliğini bir kere. Hem oraya, hem buraya yetişmeye çalışıyordu. Dyalij’de de, kentte de yalnızca İonıç diye çağırıyorlardı onu. “İonıç nereye gidiyor?” ya da “İonıç’ı çağırsak mı dersiniz?”</p>

  <p class="normal">Gırtlağı yağ bağladığı için daraldığından olacak, sesi incelmiş, tizleşmişti. Bu arada kişiliği de değişmişti. Daha bir çekilmez, huysuz olmuştu. Hastalarını muayene ederken ufak bir şeyden sinirleniveriyor, bastonunu sabırsızca yerlere vurarak o kulak tırmalayan sesiyle bağırıyordu:</p>

  <p class="normal">— Lütfen, yalnız sorularıma cevap veriniz. Boş şeyler söylemeyin!</p>

  <p class="normal">Tek başına oturuyordu. Sıkıcı bir hayat sürüyor, hiçbir şeyle ilgilenmiyordu.</p>

  <p class="normal">Dyalij’deyken Kotik’e olan tutkusu tek ve herhalde son mutluluğuydu. Akşamları kulüpte briç oynuyor, sonra bir masaya yalnız başına oturup yemeğini yiyordu. Hizmetini oranın en eski garsonu İvan görüyor, daima 17 numaralı masayı ayırıyordu ona. Kulüpteki bütün görevliler; aşçısı, garsonları, neleri sevdiğini, neleri sevmediğini biliyor, ellerinden geldiğince sevdiği şeyleri yapmaya çalışıyorlardı. Yoksa, Tanrı korusun, hemen kızar, bastonuyla döşemeyi dövmeye başlardı…</p>

  <p class="normal">Yemek sırasında başını kaldırıp genel söyleşilere katıldığı pek seyrek oluyordu:</p>

  <p class="normal">— Neden söz ediyorsunuz? Ha? Kimi?</p>

  <p class="normal">Yan masalardan birinden Turkinlerin ismini duysa:</p>

  <p class="normal">— Turkinlerden mi konuşuyorsunuz? –diye soruyordu.– Hani şu, kızları piyano çalıyor?</p>

  <p class="normal">Onun hakkında söyleyebileceğimiz bu kadar işte.</p>

  <p class="normal">Turkinlere gelince, İvan Petroviç hiç yaşlanmadı; gene eskisi gibi şakalar yapıyor, fıkralar anlatıyor. Vera İosifovna yazdığı romanları seve seve, içtenlikle okuyor konuklarına. Kotik her gün üç dört saat piyano çalıyor. Belli belirsiz yaşlanmış. Hasta olsa gerek, her yaz annesiyle Kırım’a gidiyor. Onları yolcu ederken, İvan Petroviç tren hareket ettiğinde gözyaşlarını silerek,</p>

  <p class="normal">— Güle güle gidiniz! –diye sesleniyor arkalarından.</p>

  <p class="normal">Mendilini sallıyor.</p>

  <p class="sagnormal">1898</p>

  <div class="clrb"></div>
</body>
</html>