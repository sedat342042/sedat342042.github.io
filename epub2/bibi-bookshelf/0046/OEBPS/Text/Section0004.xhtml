<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bu Hesapta Yoktu - Ostrovski</title>
  <link href="../Styles/style.css" rel="stylesheet" type="text/css" />
</head>

<body>
  <p style="text-align: center;"><br /></p>
  <hr class="c2" />

  <h1 class="giris" id="heading_id_2" style="text-align: center;"><strong>İkinci Perde</strong></h1>
  <hr class="c2" />

  <p><br />
  <br /></p>

  <p class="heading0 sgc-2"><span class="sgc-1 sgc-3"><b>SAHNE I</b></span></p>

  <p class="heading0 sgc-2"><span class="sgc-1 sgc-3">Moskova'dan bir kaç kilometre uzaktaki bir kır evinin oturma odası. Madam Turusina'nın refakatçileri olan iki yaşlı kadın uyuklamaktadırlar. Yuvarlak ve tombul Matriyoşa eteklerini dizlerine kadar çekmiş, sobanın karşısında ısınmakta. Lubinka, pasaklı bir cadaloz, iskambil kâğıtları ve bir şişe votkanın üstüne eğilmiştir. Holde yüksek sesle konuşmalar olunca ikisi de sıçrayarak gözlerini açar ve birşeylerle meşgul olmaya başlarlar. Matriyoşa eteklerini indirip yerde duran dikişini kapar. Lubinka çarçabuk votka şişesini saklayıp kâğıt</span>&nbsp;<span class="sgc-1 sgc-3">açar.</span></p>

  <p class="heading0 sgc-2"><span class="sgc-1 sgc-3">MADAM T. - (Uzaktan.) Olmaz, olmaz! Bugün evden dışarıya adımımı bile atmam bir daha. (Matriyoşa ile Lubinka bakışırlar.)</span></p>

  <p class="heading0 sgc-2"><span class="sgc-1 sgc-3">MAŞENKA - (Uzaktan.) N'olursunuz halacığım, yalvarırım halacığım. (Madam Turusina, yüzü solgun ama hâlâ güzelliğini koruyan kırk beş yaşlarında bir kadın, yeğeni Maşenka ile</span>&nbsp;<span class="sgc-1 sgc-3">girer.)</span></p>

  <p class="heading0 sgc-2"><span class="sgc-1 sgc-3">MADAM T. - Dünyada olmaz. Aklımı kaçırmadım ben. Hem, beygirlerin takımını çıkarttım bile. (Kendini bir koltuğa atarak elini alnına koyar.) Bittim, mahvoldum, Matriyoşa, ayağıma bir iskemle getir. (Matriyoşa kendini yerinden zor kaldırıp ayak</span>&nbsp;<span class="sgc-1 sgc-3">iskemlesini getirir.)</span></p>

  <p class="heading0 sgc-2"><span class="sgc-1 sgc-3">MATRİYOŞA - Gezmeye gitmiyor musunuz, elmasım?&nbsp;</span></p>

  <p class="heading0 sgc-2"><span class="sgc-1 sgc-3">LUBİNKA - (Kâğıt masasından kalkıp yaklaşarak.) Bugün&nbsp;</span>hastalanacak demedim mi sana? Falında çıktı.&nbsp;</p>

  <p class="heading0 sgc-2">MATRİYOŞA - Doğru, bana söylemişti.</p>

  <p class="heading0 sgc-2"><span class="sgc-1 sgc-3">MAŞENKA - Halam hasta değil. Size ne oluyor halacığım? Aylardan beri ilk kez arabayla gezmeye çıktık. Daha yirmi adımlık yol almadan geri dönüyoruz. (Üzüntüyle kendini bir koltuğa atar.)</span></p>

  <p class="heading0 sgc-2"><span class="sgc-1 sgc-3">MADAM T. - Göz göre göre tehlikeye atılmanın ne gereği var?</span></p>

  <p class="heading0 sgc-2"><span class="sgc-1 sgc-3">MAŞENKA - Ne tehlikesi? Ben tehlike filan görmedim.&nbsp;</span></p>

  <p class="heading0 sgc-2"><span class="sgc-1 sgc-3">MATRİYOŞA - (Telaşla.) Tam önünüzden mi geçti?&nbsp;</span></p>

  <p class="heading0 sgc-2"><span class="sgc-1 sgc-3">LUBİNKA - Sağdan sola mı, yoksa soldan sağa mı?&nbsp;</span></p>

  <p class="heading0 sgc-2"><span class="sgc-1 sgc-3">MADAM T. - (Dramatik bir edayla.) Soldan sağa. (Ağızları&nbsp;</span><span class="sgc-1 sgc-3">açık kalan Lubinka ile Matriyoşa başlarını sallayarak çççççççç</span>&nbsp;<span class="sgc-1 sgc-3">derler.)</span></p>

  <p class="heading0 sgc-2"><span class="sgc-1 sgc-3">MATRİYOŞA - Ah, kıymetlim, kimbilir ne kadar korkmuşsunuzdur.</span></p>

  <p class="heading0 sgc-2"><span class="sgc-1 sgc-3">MADAM T. - Az kalsın arabacıya dur diyecektim. Ama kendimi topladım. Cesur olmalıyım, hemen pes demek bana yakışmaz, dedim. (Refakatçi kadınlardan hayranlık sesleri.)</span></p>

  <p class="heading0 sgc-2"><span class="sgc-1 sgc-3">LUBİNKA - Sofyacığımın gözü pektir. Ne olursa olsun yılmadan üstüne gider.</span></p>

  <p class="heading0 sgc-2"><span class="sgc-1 sgc-3">MATRİYOŞA - Kendini hiç düşünmez. Daha dikkatli olmalı.&nbsp;</span></p>

  <p class="heading0 sgc-2"><span class="sgc-1 sgc-3">MADAM T. - Ben asıl Maşenka'yı düşünüyordum. Yüreğim&nbsp;</span>ağzıma geldi. Ama sesimi çıkarmadım. Az sonra, kahverengi şapkalı bir adam çıkagelmez mi karşıdan? (Matriyoşa ile Lubinka korkuyla soluklarını tutarlar.)</p>

  <p class="heading0 sgc-2"><span class="sgc-1 sgc-3">MAŞENKA - (Kuru kuru.) Yolun sağından mı, yoksa solundan mı?</span></p>

  <p class="heading0 sgc-2"><span class="sgc-1 sgc-3">MADAM T. - Sana kaç kere söyledim. Böyle şeylerle alay</span>&nbsp;<span class="sgc-1 sgc-3">edilmez.</span></p>

  <p class="heading0 sgc-2"><span class="sgc-1 sgc-3">MAŞENKA - Yok yolumuza kedi çıkmış, yok şapkalı adam görmüşüz. Ne fark eder?</span></p>

  <p class="heading0 sgc-2"><span class="sgc-1 sgc-3">MADAM T. - Çok iyi bilirsin, bunlar uğursuzluk belirtileridir. Evimde böyle zındıkça laflar istemem. Çeneni kapamazsan git de odana kapan. Zaten evimize gelen kafirlerde küfrün bini bir para. Bir de senin ileri geri konuşmanı çekemem. (Madam T. konuşurken arkadaşları geriye çekilip işleriyle meşgul olurlar.) Kendimizi korumak görevimizdir, Maşenka. Bizi uyarmak için verilen işaretleri görmeden geçemeyiz. Bugünlerde ne kazalar oluyor. Atlar gemi azıya alıyor, arabalar devriliyor, arabacılar sarhoş olup hendeklere yuvarlanıyor. Tanrı lütfedip bir hatta iki işaret vermiş bize, bugün evinizden çıkmayın diye. İtaatsizlik etmek olur mu?</span></p>

  <p class="heading0 sgc-2"><span class="sgc-1 sgc-3">MAŞENKA - Tanrı bize bugün evden çıkmayın demedi.&nbsp;</span></p>

  <p class="heading0 sgc-2"><span class="sgc-1 sgc-3">MADAM T. - (Bezgince gözlerini kapayarak.) Rica ederim,&nbsp;</span>yavrum. Böyle serbest düşünceler senin yaşında bir çocuğa hiç yakışmıyor. Sokağa çıkmamız bir ölüm kalım meselesi olsaydı, neyse. Ama misafirliğe gidip boş dedikodularla vakit öldürmek için tehlikeye atılmaya değer mi? Ben canımı sokakta bulmadım. (Kendini toplar.) Matriyoşa, Lubinka siz yandaki odaya geçiverin. (Matriyoşa dikişini, Lubinka iskambil kâğıtlarını alır. Hızla dışarı çıkarlar. Madam T. yeğenine dönerek ona daha gündelik dille hitap eder.) Oraya gitmeye neden can attığını biliyorum. Yegor Kurçayev'i görecektin değil mi, o evime bile sokmadığım dinsiz imansız adamı. Sen gönül eğlendireceksin diye zavallı halacığını sürükle bakalım, kolumu ya da bacağımı kıracağımı hiç düşünme.</p>

  <p class="heading0 sgc-2"><span class="sgc-1 sgc-3">MAŞENKA - Yegor'dan niçin bu kadar nefret ediyorsunuz, anlamıyorum.</span></p>

  <p class="heading0 sgc-2"><span class="sgc-1 sgc-3">MADAM T. - Karşıma geçip en kutsal şeylerle alay ediyor.&nbsp;</span></p>

  <p class="heading0 sgc-2"><span class="sgc-1 sgc-3">MAŞENKA - Ne zaman halacığım, ne zaman?&nbsp;</span></p>

  <p class="heading0 sgc-2"><span class="sgc-1 sgc-3">MADAM T. - Her zaman. Buraya uğrayan kutsal yolcularla&nbsp;</span>eğlenir. Zavallı Lubinka ile Matriyoşa'yı can yoldaşı diye yanımda alıkoymama bile güler.</p>

  <p class="heading0 sgc-2"><span class="sgc-1 sgc-3">MAŞENKA - Ama kutsal şeylerle alay ettiğini söylediniz.&nbsp;</span></p>

  <p class="heading0 sgc-2"><span class="sgc-1 sgc-3">MADAM T. - Pek tabii. Geçen gün, "Bakın Matriyoşamın&nbsp;</span>yüzü ermişler gibi kutsal bir ışıkla parlamaya başladı." dedim. "Ermişlikten değil yağdan parlıyor" diye karşılık vermesin mi? Böyle zındıkça laflar.</p>

  <p class="heading0 sgc-2"><span class="sgc-1 sgc-3">MAŞENKA - İmzasız mektupları ciddiye almadığınızı umarım, halacığım.</span></p>

  <p class="heading0 sgc-2"><span class="sgc-1 sgc-3">MADAM T. - Sadece bir mektup gelse, üstünde durmayabilirdim. Ama kaç tane geldi, hem de değişik insanlardan. (Uşak Grigori ona bir mektup getirir.)</span></p>

  <p class="heading0 sgc-2"><span class="sgc-1 sgc-3">GRİGORİ - (Tersçe.) O serseriler aşağıya doldu gene.&nbsp;</span></p>

  <p class="heading0 sgc-2"><span class="sgc-1 sgc-3">MADAM T. - Serseriler mi? Anlayamadım. Benim kutsal&nbsp;</span>hacılarımdan söz etmiyorsun umarım. Hak yolunun yolcuları.&nbsp;</p>

  <p class="heading0 sgc-2">GRİGORİ - Böylelerine ben serseri derim, madam.&nbsp;</p>

  <p class="heading0 sgc-2">MADAM T. - Yeter Grigori. Emrimi biliyorsun. Evime ayak&nbsp;basan kutsal yolcular mutfağa götürülüp karınları bir güzel doyurulacak. (Grigori çıkar. Madam T. mektubu açar.)</p>

  <p class="heading0 sgc-2"><span class="sgc-1 sgc-3">MADAM T. - Gördün mü, bir tane daha. Saygıdeğer bir hanımefendinin yazısı besbelli. (Yüksek sesle okur.) Pek sayın madam. Her ne kadar sizinle tanışmak onuruna erişemedimse de... (İçinden okur.) Bak, neler diyor. "Yeğeninizi Yegor Kurçayev gibi adi bir adama vereceğinizi düşündükçe tüylerim diken diken oluyor. Zavallı Maşenka'nın geleceği tir tir titretiyor beni. Bu adamın bir liberal olduğunu biliyor muydunuz?" Daha neler, neler!</span></p>

  <p class="heading0 sgc-2"><span class="sgc-1 sgc-3">MAŞENKA - Bakabilir miyim? (Mektubu alıp okuyarak.) İnanılır şey değil. Ne diyeceğimi şaşırdım.</span></p>

  <p class="heading0 sgc-2"><span class="sgc-1 sgc-3">MADAM T. - Bak Maşenkacığım. Kafanın dikine gidersen seni zorla durdurmam. (Amonyak ruhu koklayarak). Kimse sana zorbaca davrandığımı söyleyemez. Ama beni üzüm üzüm üzdüğünü biliyorsun. Kendi düşen ağlamaz. Senden bazı şeyleri esirgersem hiç sızlanma.</span></p>

  <p class="heading0 sgc-2"><span class="sgc-1 sgc-3">MAŞENKA - Bana drahoma vermeyecek misiniz?&nbsp;</span></p>

  <p class="heading0 sgc-2"><span class="sgc-1 sgc-3">MADAM T. - Daha önemlisi hayır duamı esirgeyeceğim.&nbsp;</span></p>

  <p class="heading0 sgc-2"><span class="sgc-1 sgc-3">MAŞENKA - Hiç üzülmeyin halacığım. Drahomasız&nbsp;</span><span class="sgc-1 sgc-3">evlenmek aklımın köşesinden bile geçmez. Yegor Kurçayev çok hoşuma gidiyor. Ama çeyiz vermem dediniz mi, bu iş burda biter. Gizli gizli iç çekip verem olacak değilim ya. Sevgili halacığım, duygularımı anlamaya çalışın. Sayenizde karnım tok, sırtım pek. Ama azıcık eğlenmek, hayatın tadını çıkarmak</span>&nbsp;<span class="sgc-1 sgc-3">istiyorum.</span></p>

  <p class="heading0 sgc-2"><span class="sgc-1 sgc-3">MADAM T. - Biliyorum, şekerim.</span></p>

  <p class="heading0 sgc-2"><span class="sgc-1 sgc-3">MAŞENKA - Bana kimi bulursanız evlenirim. Yalnız fazla can sıkıcı olmasın. Sosyeteye girmek istiyorum. Oldukça güzel sayılırım. Ben de beğenilmek isterim tabii. Ama sürdüğümüz bu ağır aksak, iç sıkıcı yaşam çekilir mi? Söyleyin çekilir mi?</span></p>

  <p class="heading0 sgc-2"><span class="sgc-1 sgc-3">MADAM T. - Senin yaşında bir çocuğa fazla kızamıyor</span>&nbsp;<span class="sgc-1 sgc-3">insan.</span></p>

  <p class="heading0 sgc-2"><span class="sgc-1 sgc-3">MAŞENKA - Daha yaşlanınca ben de tıpkı sizin gibi yaşarım. Ailenin geleneği bu.</span></p>

  <p class="heading0 sgc-2"><span class="sgc-1 sgc-3">MADAM T. - İnşallah kızım, buna bütün kalbimle dua ederim. Doğru yol bu, hak yolu bu.</span></p>

  <p class="heading0 sgc-2"><span class="sgc-1 sgc-3">MAŞENKA - Haklısınız. Ama önce kurtlarımı dökeyim. N'olur beni eversenize.</span></p>

  <p class="heading0 sgc-2"><span class="sgc-1 sgc-3">MADAM T. - Bu zamanda kolay mı kızım? Erkekler çok bozuldu.</span></p>

  <p class="heading0 sgc-2"><span class="sgc-1 sgc-3">MAŞENKA - Ama koskoca Moskova'da bir tanecik olsun iyi adam çıkar herhalde. Dostlarınıza bir danışsanız. Krutitski, Bay Mamayev ya da Bay Gorodulin, bana bir koca bulmanıza seve seve yardım ederler.</span></p>

  <p class="heading0 sgc-2"><span class="sgc-1 sgc-3">MADAM T. - (Yorgun bir gülüşle.) Onlar da insan. İnsan beşer, elbet şaşar.</span></p>

  <p class="heading0 sgc-2"><span class="sgc-1 sgc-3">MAŞENKA - Öyleyse ne yapalım?</span></p>

  <p class="heading0 sgc-2"><span class="sgc-1 sgc-3">MADAM T. - Bir işaret bekleyeceğiz. Özel bir işaret almadan karar vermeyeceğim.</span></p>

  <p class="heading0 sgc-2"><span class="sgc-1 sgc-3">MAŞENKA - Bu işaret nerden gelecek?</span></p>

  <p class="heading0 sgc-2"><span class="sgc-1 sgc-3">MADAM T. - Zamanı gelince görürsün. Belki yarın, belki yarından da yakın.</span></p>

  <p class="heading0 sgc-2"><span class="sgc-1 sgc-3">MAŞENKA - Halacığım, yalvarırım onu kapı dışarı etmeyin.&nbsp;</span></p>

  <p class="heading0 sgc-2"><span class="sgc-1 sgc-3">MADAM T. - Kimi?</span></p>

  <p class="heading0 sgc-2"><span class="sgc-1 sgc-3">MAŞENKA - Yegor Kurçayev'i...</span></p>

  <p class="heading0 sgc-2"><span class="sgc-1 sgc-3">MADAM T. - Dengin olmadığını anlaman şartıyla.&nbsp;</span></p>

  <p class="heading0 sgc-2"><span class="sgc-1 sgc-3">MAŞENKA - Siz nasıl uygun görürseniz, halacığım. Ben&nbsp;</span>sözünüzden dışarı çıkmayan, uslu, cici bir kızım.&nbsp;</p>

  <p class="heading0 sgc-2">MADAM T. - (Alnından öperek.) Sevgili yavrum.&nbsp;</p>

  <p class="heading0 sgc-2">MAŞENKA - Zengin olmayı, neşeli bir hayat sürmeyi aklıma&nbsp;koydum. Halacığım, siz de gençliğinizde şen şakrak bir kadınmışsınız.</p>

  <p class="heading0 sgc-2"><span class="sgc-1 sgc-3">MADAM T. - Ben mi? Hatırlamıyorum.</span></p>

  <p class="heading0 sgc-2"><span class="sgc-1 sgc-3">MAŞENKA - Dolu dizgin yaşamış, yaşamın tadını çıkarmışsınız.</span></p>

  <p class="heading0 sgc-2"><span class="sgc-1 sgc-3">MADAM T. - Seni çok bilmiş seni. Bu bildiklerini unutsan çok</span>&nbsp;<span class="sgc-1 sgc-3">daha iyi edersin.</span></p>

  <p class="heading0 sgc-2"><span class="sgc-1 sgc-3">MAŞENKA - Bence siz dünyanın en iyi kadınısınız. Ben de sizi örnek alacağım. Vur patlasın, çal oynasın eğlendikten sonra tövbe istiğfar edeceğim. Önce günah işleyip sonra günah çıkartacağım. Tıpkı sizin gibi.</span></p>

  <p class="heading0 sgc-2"><span class="sgc-1 sgc-3">MADAM T. - Maşenka, neler söylüyorsun kuzum? Dediklerinin birini bile anlamadım.</span></p>

  <p class="heading0 sgc-2"><span class="sgc-1 sgc-3">GRİGORİ - (Girerek.) Bay Krutitski geldi, Madam.&nbsp;</span></p>

  <p class="heading0 sgc-2"><span class="sgc-1 sgc-3">MADAM T. - Buraya buyursun. (Amonyak ruhunu koklar.)&nbsp;</span>Saçma sapan sözlerinle başımı şişirdin, Maşenka. Git de bahçede ya da kitaplıkta biraz oyalan. Bay Krutitski'yi yalnız görmek istiyorum.</p>

  <p class="heading0 sgc-2"><span class="sgc-1 sgc-3">MAŞENKA - (Bahçeye doğru giderek.) Peki, halacığım. Ona sormayı unutmayın, olur mu?</span></p>

  <p class="heading0 sgc-2"><span class="sgc-1 sgc-3">MADAM T. - Neyi soracakmışım?</span></p>

  <p class="heading0 sgc-2"><span class="sgc-1 sgc-3">MAŞENKA - Dengim olan bir genç bilip bilmediğini.&nbsp;</span></p>

  <p class="heading0 sgc-2"><span class="sgc-1 sgc-3">MADAM T. - Olur cicikom. Haydi, durma, koş.&nbsp;</span></p>

  <p class="heading0 sgc-2"><span class="sgc-1 sgc-3">GRİGORİ - (Girerek.) Bay Krutitski. (Maşenka koşarak çıkar.&nbsp;</span>Krutitski girer. Grigori çıkar.)</p>

  <p class="heading0 sgc-2"><span class="sgc-1 sgc-3">MADAM T. - (Hatır için gülümseyerek.) Bu ne güzel sürpriz.&nbsp;</span></p>

  <p class="heading0 sgc-2"><span class="sgc-1 sgc-3">KRUTİTSKİ - (Elini öperek.) Gene benziniz solmuş azizem.&nbsp;</span>Asabınız mı bozuldu?</p>

  <p class="heading0 sgc-2"><span class="sgc-1 sgc-3">MADAM T. - Sinirlerim korkunç gergin.</span></p>

  <p class="heading0 sgc-2"><span class="sgc-1 sgc-3">KRUTİTSKİ - Elleriniz de buz gibi. Keşke vazgeçseniz şu...&nbsp;</span></p>

  <p class="heading0 sgc-2"><span class="sgc-1 sgc-3">MADAM T. - (Kendini savunarak.) Neden vazgeçsem?&nbsp;</span></p>

  <p class="heading0 sgc-2"><span class="sgc-1 sgc-3">KRUTİTSKİ - Fazla dindarlık sinirleri bozar.&nbsp;</span></p>

  <p class="heading0 sgc-2"><span class="sgc-1 sgc-3">MADAM T. - Daha önce de söyledim. Sizinle bu konuda&nbsp;</span>tartışmak istemiyorum.</p>

  <p class="heading0 sgc-2"><span class="sgc-1 sgc-3">KRUTİTSKİ - Gezip tozup hayattan kam aldığınız günlerde bambaşka bir kadındınız. Hatırlar mısınız, bir gece...</span></p>

  <p class="heading0 sgc-2"><span class="sgc-1 sgc-3">MADAM T. - Lütfen, lütfen hatırlatmayın bana.&nbsp;</span></p>

  <p class="heading0 sgc-2"><span class="sgc-1 sgc-3">KRUTİTSKİ - Ama neden? Eski hayatınızın çok güzel&nbsp;</span>tarafları da vardı. Artık hatırlamak istemediğiniz birkaç küçük hadisenin kefaretini de herhalde bol bol ödemişsinizdir. Ben o günleri hatırlamaktan büyük haz duyuyorum. Pişman olmak şöyle dursun, maziyi bütün teferruatı ile yadetmek ziyadesiyle zevkime gidiyor. (Zevkle güler.) Hatırlar mısınız o geceyi, hani biz...</p>

  <p class="heading0 sgc-2"><span class="sgc-1 sgc-3">MADAM T. - Susun! Susun! (Grigori girer.) Ne var, Grigori?&nbsp;</span></p>

  <p class="heading0 sgc-2"><span class="sgc-1 sgc-3">GRİGORİ - O rezil ihtiyar gene kapıya dayandı.&nbsp;</span></p>

  <p class="heading0 sgc-2"><span class="sgc-1 sgc-3">MADAM T. - Kutsal bir hacıdan böyle söz etmeye utanmıyor&nbsp;</span>musun? Mutfağa götür, bir güzel karnını doyursunlar. (Grigori homurdanarak çıkar.) Ah bu uşakların görgüsüzlüğü!</p>

  <p class="heading0 sgc-2"><span class="sgc-1 sgc-3">KRUTİTSKİ - Sadede dönelim azizem. Değişik bir hayat sürerken çok daha sıhhatli idiniz.</span></p>

  <p class="heading0 sgc-2"><span class="sgc-1 sgc-3">MADAM T. - Belki bedenen, ama ruhen değil.&nbsp;</span></p>

  <p class="heading0 sgc-2"><span class="sgc-1 sgc-3">KRUTİTSKİ - Yanaklarınızdan kan damlardı. Hâlâ gençsiniz.&nbsp;</span>Gülüp eğlenmek için daha bol bol vaktiniz var. MADAM T. - Eksik olsun öyle eğlenceler.</p>

  <p class="heading0 sgc-2">KRUTİTSKİ - Sizin yerinizde olsam, tövbekar olmayı&nbsp;yüzünüze bakılmayacak hale gelinceye kadar tehir ederdim.&nbsp;</p>

  <p class="heading0 sgc-2">MADAM T. - Artık bu bahsi kapatalım lütfen.&nbsp;</p>

  <p class="heading0 sgc-2">KRUTİTSKİ - Özür dilerim.</p>

  <p class="heading0 sgc-2"><span class="sgc-1 sgc-3">GRİGORİ - (Girerek.) O pis serserilerden biri daha geldi.&nbsp;</span></p>

  <p class="heading0 sgc-2"><span class="sgc-1 sgc-3">MADAM T. - Sana ne dedim? Bu adamlardan söz ederken&nbsp;</span>ağzını bozmayacaksın. Onu da ötekilerle birlikte mutfağa götür. Bir güzel karnını doyursun.</p>

  <p class="heading0 sgc-2"><span class="sgc-1 sgc-3">GRİGORİ - Bu herifler gitmeden mutfağa giremem, madam; kokularından burnum düşecek.</span></p>

  <p class="heading0 sgc-2"><span class="sgc-1 sgc-3">MADAM T. - Sana ne söyleniyorsa onu yap. (Grigori homurdanarak çıkar.)</span></p>

  <p class="heading0 sgc-2"><span class="sgc-1 sgc-3">KRUTİTSKİ - Böyle önünüze geleni evinize sokmakla ihtiyatsızlık ediyorsunuz.</span></p>

  <p class="heading0 sgc-2"><span class="sgc-1 sgc-3">MADAM T. - Ben ne yaptığımı bilirim.</span></p>

  <p class="heading0 sgc-2"><span class="sgc-1 sgc-3">KRUTİTSKİ - Sadece teyakkuzu elden bırakmayınız azizem. Malum ya, kendini dine veren bir kadın kolaylıkla şarlatanların, sahtekarların elinde oyuncak olabilir.</span></p>

  <p class="heading0 sgc-2"><span class="sgc-1 sgc-3">MADAM T. - Biri beni kandırmaya çalışsa hemen anlamaz mıyım sanıyorsunuz? Tanrı o saniye bana bir işaret göndermez mi? Daha bugün feci bir kazadan kurtuldum. Tanrı beni uyarmasaydı, arabam devrilecekti. Altında cesedimi bulacaktınız.</span></p>

  <p class="heading0 sgc-2"><span class="sgc-1 sgc-3">KRUTİTSKİ - Sokağa çıkmadığınıza göre arabanızın devrileceğini nerden çıkarıyorsunuz?</span></p>

  <p class="heading0 sgc-2"><span class="sgc-1 sgc-3">MADAM T. - (Umutsuzca iç çekerek.) Böyle şeyler sizinle konuşulmaz zaten. Çok önemli bir konuda fikrinizi alabilir miyim?</span></p>

  <p class="heading0 sgc-2"><span class="sgc-1 sgc-3">KRUTİTSKİ - Hay hay. Her an size yardımda bulunmaya amadeyim. (Ona yaklaşır.)</span></p>

  <p class="heading0 sgc-2"><span class="sgc-1 sgc-3">MADAM T. - (Uzaklaşarak.) Biliyorsunuz Maşenka gelinlik çağa...</span></p>

  <p class="heading0 sgc-2"><span class="sgc-1 sgc-3">KRUTİTSKİ - Biliyorum, biliyorum.</span></p>

  <p class="heading0 sgc-2"><span class="sgc-1 sgc-3">MADAM T. - Ona uygun bir genç adam tanıyor musunuz?&nbsp;</span></p>

  <p class="heading0 sgc-2"><span class="sgc-1 sgc-3">KRUTTİTZKİ - Sizin tasvib edeceğiniz birini düşünemiyorum&nbsp;</span>maalesef.</p>

  <p class="heading0 sgc-2"><span class="sgc-1 sgc-3">MADAM T. - (İçini çeker.) İşin güç tarafı da bu ya.</span>&nbsp;<span class="sgc-1 sgc-3">(Duraklama.)</span></p>

  <p class="heading0 sgc-2"><span class="sgc-1 sgc-3">KRUTİTSKİ - Bir dakika... Tam aradığınız gibi bir adam biliyorum.</span></p>

  <p class="heading0 sgc-2"><span class="sgc-1 sgc-3">MADAM T. - Sahi mi?</span></p>

  <p class="heading0 sgc-2"><span class="sgc-1 sgc-3">KRUTİTSKİ - Pek sevimli bir genç. Biraz mahcup, biraz sıkılgan fakat mazbut, iyi bir aileye mensup, zararlı fikirlerden uzak bir delikanlı. Onu küçük bir işte imtihan ettim. Gerçekten matluba muvafık çıktı.</span></p>

  <p class="heading0 sgc-2"><span class="sgc-1 sgc-3">MADAM T. - Kim bu delikanlı?</span></p>

  <p class="heading0 sgc-2"><span class="sgc-1 sgc-3">KRUTİTSKİ - İsmi neydi? Hay Allah. Artık hafızadan eser kalmadı bende. Ama durun, adresini vermişti. (Cebinden bazı kâğıtlar çıkarıp karıştırır.) İşte buldum. Yegor Dimitriç Glumov. Yazısı da pek güzel. Harfleri yazışı bile metodlu bir adam olduğuna işaret. Tasannudan kaçınmış, bu da serbest fikir erbabından olmadığını gösterir. Buyrunuz sizde kalsın. Belki işinize yarar.</span></p>

  <p class="heading0 sgc-2"><span class="sgc-1 sgc-3">MADAM T. - (Alarak.) Teşekkür ederim.&nbsp;</span></p>

  <p class="heading0 sgc-2"><span class="sgc-1 sgc-3">KRUTİTSKİ - Umarım hayırlı bir neticeye varır bu iş.&nbsp;</span>Gençlere yardım etmek sevaptır. (Saatine bakar.) Daha fazla rahatsız etmeyeyim. (Uzattığı eli alır.) Allahaısmarladık, Sofya. Gene gelebilir miyim? Yoksa iyice kızdırdım mı sizi?</p>

  <p class="heading0 sgc-2"><span class="sgc-1 sgc-3">MADAM T. - Sizi görmek beni her zaman sevindirir. Bunu bilirsiniz, pekâlâ.</span></p>

  <p class="heading0 sgc-2"><span class="sgc-1 sgc-3">KRUTİTSKİ - Açık sözlülüğümü samimiyetime bağışlayın. Sizi sevmeseydim böyle konuşmazdım.</span></p>

  <p class="heading0 sgc-2"><span class="sgc-1 sgc-3">MADAM T. - Gene beklerim.</span></p>

  <p class="heading0 sgc-2"><span class="sgc-1 sgc-3">KRUTİTSKİ - Eski günlerin hatırı için mi? (Manalı manalı güler. Madam T. gözlerini kapatarak alnını kırıştırır.) Sizi tekrar küstürmeden gitmeli, en iyisi. Au revoir. (Çıkar.)</span></p>

  <p class="heading0 sgc-2"><span class="sgc-1 sgc-3">MADAM T. - Yaşına başına bakmadan... (Kâğıt parçasını çıkarıp bakar. Maşenka bahçeden gelir.)</span></p>

  <p class="heading0 sgc-2"><span class="sgc-1 sgc-3">MAŞENKA - Gitti mi?</span></p>

  <p class="heading0 sgc-2"><span class="sgc-1 sgc-3">MADAM T. - Bizi kapı arkasından dinlemiyordun, umarım.&nbsp;</span></p>

  <p class="heading0 sgc-2"><span class="sgc-1 sgc-3">MAŞENKA - (Odaya girerek.) Hiç öyle şey yapar mıyım,&nbsp;</span>halacığım. Benim için gözüne kestirdiği biri var mı?&nbsp;</p>

  <p class="heading0 sgc-2"><span class="sgc-1 sgc-3">GRİGORİ - (Tekrar kapıda görünür.) Bay Gorodulin.&nbsp;</span>(Gorodulin girerken Grigori çıkar.)</p>

  <p class="heading0 sgc-2"><span class="sgc-1 sgc-3">MADAM T. - Eh, aşkolsun, siz hiç utanmıyor musunuz? Kaç haftadır nerelerdeydiniz?</span></p>

  <p class="heading0 sgc-2"><span class="sgc-1 sgc-3">GORODULİN - Başımı kaşıyacak vaktim yoktu, emin olun. İş randevuları, resmi ziyafetler, sonra demiryolunun açılış töreni.</span></p>

  <p class="heading0 sgc-2"><span class="sgc-1 sgc-3">MADAM T. - Söylediklerinizin bir kelimesine bile inanmam. Bu evi sıkıcı buluyorsunuz, anlaşılan. Ama ara sıra da olsa beni görmeye geldiğiniz için teşekkür ederim. Buyrun, oturun. Sizden bir haber bekliyordum.</span></p>

  <p class="heading0 sgc-2"><span class="sgc-1 sgc-3">GORODULİN - Haber mi? Ne haberi?</span></p>

  <p class="heading0 sgc-2"><span class="sgc-1 sgc-3">MADAM T. - Unuttunuz mu yoksa? E aferin, aferin! Kabahat bende zaten. Bu kadar önemli işleri olan bir adamın, fakirleri ve ezilmişleri düşünmeye vakit bulamayacağını bilmeliydim. Böyle ufak tefek işlerle uğraşmaya tenezzül eder misiniz hiç?</span></p>

  <p class="heading0 sgc-2"><span class="sgc-1 sgc-3">GORODULİN - Fakirlerle ezilmişler sözünü ilk kez işitiyorum. Yanılmıyorsam benden bir falcı üzerine bilgi istemiştiniz.</span></p>

  <p class="heading0 sgc-2"><span class="sgc-1 sgc-3">MADAM T. - Asla! Bir falcı değil, bir "clairvoyante", görünmez şeyleri gören bir kişi. Aradaki fark büyük. Falcılarla ne işim var benim?</span></p>

  <p class="heading0 sgc-2"><span class="sgc-1 sgc-3">GORODULİN - İtiraf ederim böyle ince farklardan haberim yok. Oulita Smigaeva'yı sormuştunuz.</span></p>

  <p class="heading0 sgc-2"><span class="sgc-1 sgc-3">MADAM T. - Evet, Moskova'nın en yüksek ailelerince kabul edilen o olağanüstü kadını.</span></p>

  <p class="heading0 sgc-2"><span class="sgc-1 sgc-3">GORODULİN - Korkarım artık Sibirya'da fal bakacak.&nbsp;</span></p>

  <p class="heading0 sgc-2"><span class="sgc-1 sgc-3">MADAM T. - Ne? Sizin meşhur adaletiniz bu mu? Suçsuz bir&nbsp;</span>kadını Sibirya'ya sürmek? İmanı bütün bir kişi olduğu, başkalarına yardım ettiği için mi?</p>

  <p class="heading0 sgc-2"><span class="sgc-1 sgc-3">GORODULİN - Falcılıktan başka, hırsızlara yataklık etmek, bir genelev işletmek ve gezgin bir tüccarı zehirlemekten</span>&nbsp;<span class="sgc-1 sgc-3">hüküm yedi.</span></p>

  <p class="heading0 sgc-2"><span class="sgc-1 sgc-3">MADAM T. - Dünyada inanmam.</span></p>

  <p class="heading0 sgc-2"><span class="sgc-1 sgc-3">GORODULİN - Ama doğru. Tüccarın karısı ona fal baktırmaya gitmiş. Ve kocasının aşkını yeniden ateşleyeceği garanti edilen bir reçeteyle dönmüş. Tarife uygun olarak ilacı hazırlayıp kocasının şarabına katmış. Yalnızca bir şeyi unutmuş, Sağlık Bakanlığı'ndan izin almayı.</span></p>

  <p class="heading0 sgc-2"><span class="sgc-1 sgc-3">MADAM T. - Tüccara ne olmuş?</span></p>

  <p class="heading0 sgc-2"><span class="sgc-1 sgc-3">GORODULİN - İlaç etkisini göstermiş. Adam ölmüş ama aşktan değil.</span></p>

  <p class="heading0 sgc-2"><span class="sgc-1 sgc-3">MADAM T. - Siz gülün, gülün. Zavallı kadını çekemeyen çok kişi vardı, ama kimse savunmadı besbelli.</span></p>

  <p class="heading0 sgc-2"><span class="sgc-1 sgc-3">GORODULİN - Moskova'nın en iyi avukatı savundu. Ama birlikte yaşadığı sarhoş denizci kadını ele verdikten sonra o da bütün suçlarını itiraf etti.</span></p>

  <p class="heading0 sgc-2"><span class="sgc-1 sgc-3">MADAM T. - Hiç umulur muydu ondan? Demek insanları tanımak güç. Dünya çok bozuldu. Bu dünyada yaşanmaz.</span></p>

  <p class="heading0 sgc-2"><span class="sgc-1 sgc-3">GORODULİN - Yaşanır Madam, yaşanır. Ama gözünüzü dört açıp dünyayı olduğu gibi göreceksiniz.</span></p>

  <p class="heading0 sgc-2"><span class="sgc-1 sgc-3">MADAM T. - Aldansam da ne çıkar? Bütün mutluluğum fakirlere, ezilenlere yardım etmek.</span></p>

  <p class="heading0 sgc-2"><span class="sgc-1 sgc-3">GRİGORİ - (Girerek.) Gene pis bir serseri geldi.</span></p>

  <p class="heading0 sgc-2"><span class="sgc-1 sgc-3">GORODULİN - Gene mi?</span></p>

  <p class="heading0 sgc-2"><span class="sgc-1 sgc-3">MADAM T. - Ne dediğini anlayamadım.</span></p>

  <p class="heading0 sgc-2"><span class="sgc-1 sgc-3">GRİGORİ - Afedersiniz Madam, o hak yolcularından biri.&nbsp;</span></p>

  <p class="heading0 sgc-2"><span class="sgc-1 sgc-3">MADAM T. - Hah şöyle. Nasıl bir adam?</span></p>

  <p class="heading0 sgc-2"><span class="sgc-1 sgc-3">GRİGORİ - Beni ürküttü bayağı. Mundar herife bakınca&nbsp;</span>adamın gönlü bulanıyor.</p>

  <p class="heading0 sgc-2"><span class="sgc-1 sgc-3">MADAM T. - Saçmalama.</span></p>

  <p class="heading0 sgc-2"><span class="sgc-1 sgc-3">GRİGORİ - Öyle vahşi bir görünüşü var ki. Uğursuz uğursuz bakıyor adamın yüzüne. Tepeden tırnağa kılla kaplı.</span></p>

  <p class="heading0 sgc-2"><span class="sgc-1 sgc-3">MADAM T. - Belki İtalyandır.</span></p>

  <p class="heading0 sgc-2"><span class="sgc-1 sgc-3">GRİGORİ - Bence İtalyan'dan çok maymuna benziyor.&nbsp;</span></p>

  <p class="heading0 sgc-2"><span class="sgc-1 sgc-3">MADAM T. - Rica ederim, Grigori. Onu mutfağa götür, bir&nbsp;</span>güzel karnını doyursun. Sor bakalım, istediği bir şey var mı?&nbsp;</p>

  <p class="heading0 sgc-2">GRİGORİ - Mutfaktakiler iyice azıtmaya başladılar. Bir&nbsp;gürültü, bir kıyamet. Birinin elinde bir şişe...&nbsp;</p>

  <p class="heading0 sgc-2">MADAM T. Çok konuşuyorsun Grigori. Derhal dediğimi yap.&nbsp;</p>

  <p class="heading0 sgc-2">GRİGORİ - Emredersiniz, madam. (Çıkar.)&nbsp;</p>

  <p class="heading0 sgc-2">MADAM T. - (Gorodulin'in sırıttığını görerek.) Şimdi alayın&nbsp;sırası değil, İvan. Dinleyin, size bir şey sormak istiyorum. Maşenka ile ilgili. Ona uygun, iyi bir delikanlı biliyor musunuz?</p>

  <p class="heading0 sgc-2"><span class="sgc-1 sgc-3">GORODULİN - Tam adamını buldunuz. Benim çöpçatana benzer bir yanım var mı? Ben bütün zincirlere karşıyım, evlilik zincirine bile.</span></p>

  <p class="heading0 sgc-2"><span class="sgc-1 sgc-3">MADAM T. - Ama siz taşıyorsunuz o zinciri.&nbsp;</span></p>

  <p class="heading0 sgc-2"><span class="sgc-1 sgc-3">GORODULİN - Onun için düşmanıma bile taşıtmak&nbsp;</span>istemem.</p>

  <p class="heading0 sgc-2"><span class="sgc-1 sgc-3">MADAM T. - Şaka bir yana. Aklınıza gelen biri yok mu?&nbsp;</span></p>

  <p class="heading0 sgc-2"><span class="sgc-1 sgc-3">GORODULİN - Durun bir dakika. Geçen gün üstünde ideal&nbsp;</span>koca yaftasını taşıyan birine rasladım.</p>

  <p class="heading0 sgc-2"><span class="sgc-1 sgc-3">MADAM T. - Kimdi bu? Hatırlayın ne olur?&nbsp;</span></p>

  <p class="heading0 sgc-2"><span class="sgc-1 sgc-3">GORODULİN - Glumov.</span></p>

  <p class="heading0 sgc-2"><span class="sgc-1 sgc-3">MADAM T. - İyi bir genç mi?</span></p>

  <p class="heading0 sgc-2"><span class="sgc-1 sgc-3">GORODULİN - Sapına kadar güvenilir bir adam.&nbsp;</span></p>

  <p class="heading0 sgc-2"><span class="sgc-1 sgc-3">MADAM T. - Durun bakayım, adı neydi? (Krutitski'nin verdiği&nbsp;</span>kâğıdı çıkarır.)</p>

  <p class="heading0 sgc-2"><span class="sgc-1 sgc-3">GORODULİN - Glumov.</span></p>

  <p class="heading0 sgc-2"><span class="sgc-1 sgc-3">MADAM T. - Yegor Dimitriç Glumov mu?&nbsp;</span></p>

  <p class="heading0 sgc-2"><span class="sgc-1 sgc-3">GORODULİN - Ta kendisi.</span></p>

  <p class="heading0 sgc-2"><span class="sgc-1 sgc-3">MADAM T. - Ne garip! Anton Krutitski de, az önce bana ondan söz etti.</span></p>

  <p class="heading0 sgc-2"><span class="sgc-1 sgc-3">GORODULİN - Öyleyse tam aradığınız adam. Demek kaderin elinden kurtulamayacak. Daha kibarcası, kısmeti acıkmış diyelim... Müsaadenizle, ben gideyim artık.</span></p>

  <p class="heading0 sgc-2"><span class="sgc-1 sgc-3">MADAM T. - Güle güle. Sizi o önemli randevularınızdan alıkoymak istemem.</span></p>

  <p class="heading0 sgc-2"><span class="sgc-1 sgc-3">GORODULİN - Bakalım bizim çöpçatanlık işe yarayacak mı? Hayırlı bir haber olursa bildirin bana.</span></p>

  <p class="heading0 sgc-2"><span class="sgc-1 sgc-3">MADAM T. - Bildiririm tabii. Bana böyle birini salık verdiğiniz için teşekürler. Güle güle. (Gorodulin çıkar. Madam T. odada beş aşağı beş yukarı gezinmeye başlar. Ara sıra elindeki kâğıda bakar.)</span></p>

  <p class="heading0 sgc-2"><span class="sgc-1 sgc-3">MADAM T. - Yegor Glumov, Yegor Glumov! (Kapıya giderek çağırır.) Matriyoşa, Lubinka! (Bir iki saniye sonra gelirler. Lubinka'nın elinde iskambil kâğıtları, Matriyoşa'nın kucağında bir fino köpeği vardır.) Ne diyeceğimi şaşırdım. Hem Bay Krutitski, hem Bay Gorodulin Maşenka için aynı adamı salık verdiler. Gerçi ikisine de fazla güvenmem, ama ikisi de bu genci çok beğendiğine göre üstünde durmaya değer. Maşenka yüzünden geceleri uykum kaçıyor. Yanlış bir iş yapmaktan ödüm kopuyor. Acaba Madam Manyefa'ya mı danışsam? Mübarek bir kadına benziyor.</span></p>

  <p class="heading0 sgc-2"><span class="sgc-1 sgc-3">MATRİYOŞA - (Ayak iskemlesini getirerek.) Evet. Evet. Düşünde Büyük Petro bir bulut üstünde görünmüş ona. Dişi ağrıyan bir kadına okuyup üflemiş, diş ağrısı o saat dinmiş.</span></p>

  <p class="heading0 sgc-2"><span class="sgc-1 sgc-3">MADAM T. - Matriyoşa, dikkat et köpeği düşüreceksin.&nbsp;</span></p>

  <p class="heading0 sgc-2"><span class="sgc-1 sgc-3">LUBİNKA - (Masa başına oturmuştur.) İskambil açayım mı?&nbsp;</span></p>

  <p class="heading0 sgc-2"><span class="sgc-1 sgc-3">MADAM T. - Biraz sonra. (Birkaç dakikadan beri&nbsp;</span><span class="sgc-1 sgc-3">yükselmekte olan çığlıklarla karışık çılgın müzik, Madam T.nin</span>&nbsp;<span class="sgc-1 sgc-3">dikkatini çekecek dereceye gelir.) Dinleyin.</span></p>

  <p class="heading0 sgc-2"><span class="sgc-1 sgc-3">LUBİNKA - O hak yolcuları, canım.</span></p>

  <p class="heading0 sgc-2"><span class="sgc-1 sgc-3">MAŞENKA - (Koşarak bahçeden gelir.) Halacığım, o kutsal hacılar bahçede bir parti veriyorlar. Varya, Maşa ve yeni ahçı</span>&nbsp;<span class="sgc-1 sgc-3">da onlarla dans ediyor.</span></p>

  <p class="heading0 sgc-2"><span class="sgc-1 sgc-3">MADAM T. - Ah bu dünya bana göre değil. İnsanlar çok bozulmuş.</span></p>

  <p class="heading0 sgc-2"><span class="sgc-1 sgc-3">MAŞENKA - Gidip seyredebilir miyim?</span></p>

  <p class="heading0 sgc-2"><span class="sgc-1 sgc-3">MADAM T. - Hayır, hayır Maşenka. Gitme. Seninle konuşacaklarım var.</span></p>

  <p class="heading0 sgc-2"><span class="sgc-1 sgc-3">MAŞENKA - Bay Gorodulin ne dedi?</span></p>

  <p class="heading0 sgc-2"><span class="sgc-1 sgc-3">MADAM T. - Tuhaf değil mi, o da, Bay Krutitski de aynı genci övdüler bana.</span></p>

  <p class="heading0 sgc-2"><span class="sgc-1 sgc-3">MAŞENKA - Ne güzel, halacığım. Kesinlikle iyidir öyleyse.&nbsp;</span></p>

  <p class="heading0 sgc-2"><span class="sgc-1 sgc-3">MADAM T. - Onlara yüzde yüz güvenemem.&nbsp;</span></p>

  <p class="heading0 sgc-2"><span class="sgc-1 sgc-3">LUDİNKA - Başlayayım mı, canım?</span></p>

  <p class="heading0 sgc-2"><span class="sgc-1 sgc-3">MADAM T. - Evet, falıma bak. Acaba söyledikleri doğru mu? Kolayca aldanabilirler.</span></p>

  <p class="heading0 sgc-2"><span class="sgc-1 sgc-3">MAŞENKA - Neden aldansınlar, halacığım.&nbsp;</span></p>

  <p class="heading0 sgc-2"><span class="sgc-1 sgc-3">MADAM T. - Sıradan insanlar da ondan.&nbsp;</span></p>

  <p class="heading0 sgc-2"><span class="sgc-1 sgc-3">MAŞENKA - (Üzülmüş.) Kime inanacaksınız öyleyse? Bu&nbsp;</span>gidişle ben evde kalırım. Beni korkutuyorsunuz. MADAM T. - Yok kızım, tabii korkacaksın. Geleceğimizi&nbsp;gizleyen perdenin ucunu ürpermeden kaldırabilir miyiz? Bu perdenin ardında mutluluğun mutsuzluğun, ölümün dirimin saklı. Matriyoşa dikkat et, köpeği düşüreceksin.</p>

  <p class="heading0 sgc-2"><span class="sgc-1 sgc-3">MAŞENKA - Bu esrar perdesini kim kaldıracak?&nbsp;</span></p>

  <p class="heading0 sgc-2"><span class="sgc-1 sgc-3">MADAM T. - Moskova'da kutsal bir kişi var mı bu işi&nbsp;</span>görecek?</p>

  <p class="heading0 sgc-2"><span class="sgc-1 sgc-3">GRİGORİ - (Girer.) Biri sizi görmek istiyor, madam.&nbsp;</span></p>

  <p class="heading0 sgc-2"><span class="sgc-1 sgc-3">MADAM T. - (Hevesle.) Kim?</span></p>

  <p class="heading0 sgc-2"><span class="sgc-1 sgc-3">GRİGORİ - Adı Madam Manyefa imiş.</span></p>

  <p class="heading0 sgc-2"><span class="sgc-1 sgc-3">MADAM T. - (Ayağa kalkar.) Hemen içeri al. Müjde! Müjde, Maşenka! Beklediğimiz geldi. (Aynı zamanda ayağa kalkan arkadaşlarına.) İyi insan lafının üstüne gelirmiş. Tam ondan söz ederken çıkıp gelmesi şaşılacak şey, sanki aklımızdan geçenleri okuyormuş gibi. (Manyefa kapıda görünür. Her zamanki gibi hafifçe sarhoştur.) Madam Manyefa'yı bir sandalyeye oturtunuz. Şimdi bırak o köpeği. (Aceleyle kollarına girerler. Dışardan gelen barbarca müzik ayin atmosferine yardımcı olur.)</span></p>

  <p class="heading0 sgc-2"><span class="sgc-1 sgc-3">MANYEFA - Tanrı bilir ama kul da sezer. Gözlüye gizli yoktur. Görenedir görene, köre nedir, köre ne?</span></p>

  <p class="heading0 sgc-2"><span class="sgc-1 sgc-3">MATRİYOŞA - İşittin mi Lubinka?</span></p>

  <p class="heading0 sgc-2"><span class="sgc-1 sgc-3">MADAM T. - Çenenizi tutun. Maşenka, köpeği dışarı çıkar.</span></p>

  <p class="heading0 sgc-2"><span class="sgc-1 sgc-3">MANYEFA - (Koltuğa oturtulurken.) Gafile kelam, nafile&nbsp;</span>kelam. Bin bilsen de bir bilene danış.</p>

  <p class="heading0 sgc-2"><span class="sgc-1 sgc-3">LUBİNKA - Ah, Matriyoşa işittin mi?</span></p>

  <p class="heading0 sgc-2"><span class="sgc-1 sgc-3">MATRİYOŞA - (Madam T.ye.) İşittiniz mi elmasım?&nbsp;</span></p>

  <p class="heading0 sgc-2"><span class="sgc-1 sgc-3">MANYEFA - (Birdenbire.) Öyle gözlerinizi dikmiş kime&nbsp;</span>bakıyorsunuz?</p>

  <p class="heading0 sgc-2"><span class="sgc-1 sgc-3">MADAM T. - Evimize onur verdiğiniz için çok mutluyuz. Bu onura layık olduğumuzu umarız.</span></p>

  <p class="heading0 sgc-2"><span class="sgc-1 sgc-3">MATRİYOŞA - Layık olduğumuzu umarız.&nbsp;</span></p>

  <p class="heading0 sgc-2"><span class="sgc-1 sgc-3">LUBİNKA - (Madam T.ye.) Layıksınız elbet. (Manyefa'ya.)&nbsp;</span><span class="sgc-1 sgc-3">Madam Turusina'nın yeryüzünde eşi yoktur. Gökten inmiş bir</span>&nbsp;<span class="sgc-1 sgc-3">melektir.</span></p>

  <p class="heading0 sgc-2"><span class="sgc-1 sgc-3">MADAM T. - (Manyefa'ya.) Bizimle konuşmak lütfunda bulunur musunuz? Gaipten bir haberiniz var mı bize? (Manyefa bir transa girer gibidir.)</span></p>

  <p class="heading0 sgc-2"><span class="sgc-1 sgc-3">LUBİNKA - Tanrım, ruhlar geliyor.</span></p>

  <p class="heading0 sgc-2"><span class="sgc-1 sgc-3">MATRİYOŞA - Kutsal babalar, koruyun bizi.&nbsp;</span></p>

  <p class="heading0 sgc-2"><span class="sgc-1 sgc-3">MADAM T. - Şşşşşş. Dinleyin, ellerini tutun, destek olun&nbsp;</span><span class="sgc-1 sgc-3">ona. Bir şok geçirirse ölür Tanrı esirgesin. (Manyefa'nın ellerini</span>&nbsp;<span class="sgc-1 sgc-3">tutarlar.)</span></p>

  <p class="heading0 sgc-2"><span class="sgc-1 sgc-3">MANYEFA - (Küçük bir kız sesiyle.) Kime niyet, kime kısmet! Göğe direk, denize kapak olur mu?</span></p>

  <p class="heading0 sgc-2"><span class="sgc-1 sgc-3">LUBİNKA - (Fısıldayarak.) Aman, söylediklerini unutma.&nbsp;</span></p>

  <p class="heading0 sgc-2"><span class="sgc-1 sgc-3">MADAM T. - Sözlerini ezberlesin biriniz. Şşşşşşş gene&nbsp;</span>konuşacak. (Konuşmaz. Madam T. ürkek bir sesle sorar.) Size sorabilir miyim?</p>

  <p class="heading0 sgc-2"><span class="sgc-1 sgc-3">MANYEFA - Erken kalkan erken yol alır. Siz bir damat arıyorsunuz, o bir zevce. Bir kız eksilecek, bir kadın artacak.</span></p>

  <p class="heading0 sgc-2"><span class="sgc-1 sgc-3">MATRİYOŞA - Harikulade.</span></p>

  <p class="heading0 sgc-2"><span class="sgc-1 sgc-3">LUBİNKA - Bir ruh konuşuyor. (Madam Turusina'ya fısıldayarak.) Sorsanıza, kızın kısmeti kimmiş?</span></p>

  <p class="heading0 sgc-2"><span class="sgc-1 sgc-3">MADAM T. - Olmaz, olmaz. Sus. (Tevazuyla Manyefa'ya.) Genç bir adam görünüyor mu size? Görünüyorsa Sofya kulunuza söylemez misiniz?</span></p>

  <p class="heading0 sgc-2"><span class="sgc-1 sgc-3">MANYEFA - Bir bulut görüyorum. Bulut dağılıyor. Bulutun ortasında Yegor var.</span></p>

  <p class="heading0 sgc-2"><span class="sgc-1 sgc-3">MATRİYOŞA - Yegor!</span></p>

  <p class="heading0 sgc-2"><span class="sgc-1 sgc-3">LUBİNKA - İşittiniz mi canım?</span></p>

  <p class="heading0 sgc-2"><span class="sgc-1 sgc-3">MAŞENKA - (Madam T.'nin kulağına.) Halacığım, bu Bay Kurçayev'in adı.</span></p>

  <p class="heading0 sgc-2"><span class="sgc-1 sgc-3">MADAM T. - Şşşşşş. Hangi Yegor olduğunu sormak cüretinde bulunabilir miyiz?</span></p>

  <p class="heading0 sgc-2"><span class="sgc-1 sgc-3">MANYEFA - Görünce anlarsınız.</span></p>

  <p class="heading0 sgc-2"><span class="sgc-1 sgc-3">MADAM T. - Onu ne zaman göreceğiz?</span></p>

  <p class="heading0 sgc-2"><span class="sgc-1 sgc-3">MANYEFA - Özlenen konuk davet beklemez.&nbsp;</span></p>

  <p class="heading0 sgc-2"><span class="sgc-1 sgc-3">LUBİNKA - (Madam T'ye.) Gördünüz mü güzelim.&nbsp;</span></p>

  <p class="heading0 sgc-2"><span class="sgc-1 sgc-3">MADAM T. - Onu nasıl tanıyabiliriz, lütfen söyler misiniz?&nbsp;</span></p>

  <p class="heading0 sgc-2"><span class="sgc-1 sgc-3">MATRİYOŞA - (Madam T'ye.) Saçı ne renkmiş?&nbsp;</span></p>

  <p class="heading0 sgc-2"><span class="sgc-1 sgc-3">MADAM T. - Sesini kes. (Ürkek, saygılı sesiyle.) Acaba&nbsp;</span>esmer mi ,yoksa sarışın mı?</p>

  <p class="heading0 sgc-2"><span class="sgc-1 sgc-3">MANYEFA - Kimine esmer, kimine sarışın. Size kumral.&nbsp;</span></p>

  <p class="heading0 sgc-2"><span class="sgc-1 sgc-3">MAŞENKA - (Alçak sesle.) Bay Kurçayev de kumraldır&nbsp;</span>halacığım.</p>

  <p class="heading0 sgc-2"><span class="sgc-1 sgc-3">MADAM T. - Saçmalama. Sanki bir süvari subayı kutsal kişilere görünebilirmiş gibi.</span></p>

  <p class="heading0 sgc-2"><span class="sgc-1 sgc-3">LUBİNKA - Yaşasın, iskambil falında bile Yegor çıktı.&nbsp;</span></p>

  <p class="heading0 sgc-2"><span class="sgc-1 sgc-3">MADAM T. - Daha neler? İskambilde isim görünür mü?&nbsp;</span></p>

  <p class="heading0 sgc-2"><span class="sgc-1 sgc-3">LUBİNKA - Afedersiniz, açık renkli bir adam gördüm demek&nbsp;</span>istiyorum.</p>

  <p class="heading0 sgc-2"><span class="sgc-1 sgc-3">MADAM T. - Susun, gene konuşacak.</span></p>

  <p class="heading0 sgc-2"><span class="sgc-1 sgc-3">MANYEFA - Hayırlı kısmet kapınızı çaldı çalacak. Kapıda görünüyor.</span></p>

  <p class="heading0 sgc-2"><span class="sgc-1 sgc-3">MADAM T. - MATRİYOŞA - MAŞENKA - (Bir ağızdan.) Kapıda mı?</span></p>

  <p class="heading0 sgc-2"><span class="sgc-1 sgc-3">MANYEFA - Hazırlanın. Sofralar kurulsun. Konuklar geliyor.&nbsp;</span></p>

  <p class="heading0 sgc-2"><span class="sgc-1 sgc-3">MADAM T. - Ne zaman?</span></p>

  <p class="heading0 sgc-2"><span class="sgc-1 sgc-3">MATRİYOŞA - LUBİNKA - (Bir ağızdan.) Ne zaman?&nbsp;</span></p>

  <p class="heading0 sgc-2"><span class="sgc-1 sgc-3">MANYEFA - Şimdi... Burdalar. (Başı düşer.)&nbsp;</span></p>

  <p class="heading0 sgc-2"><span class="sgc-1 sgc-3">G</span>RİGORİ - (Girer.) Bay Mamayev sizi görmeye geldi,&nbsp;madam.</p>

  <p class="heading0 sgc-2"><span class="sgc-1 sgc-3">MADAM T. - Yalnız mı?</span></p>

  <p class="heading0 sgc-2"><span class="sgc-1 sgc-3">GRİGORİ - Yanında genç bir bay var.</span></p>

  <p class="heading0 sgc-2"><span class="sgc-1 sgc-3">MADAM T. - Kumral bir genç bay mı?</span></p>

  <p class="heading0 sgc-2"><span class="sgc-1 sgc-3">GRİGORİ - Evet, madam.</span></p>

  <p class="heading0 sgc-2"><span class="sgc-1 sgc-3">LUBİNKA - Yaşasın, yaşasın.</span></p>

  <p class="heading0 sgc-2"><span class="sgc-1 sgc-3">MATRİYOŞA - Kulaklarıma inanamıyorum. Tıpkı düşlerdeki gibi.</span></p>

  <p class="heading0 sgc-2"><span class="sgc-1 sgc-3">MADAM T. - (Maşenka'nın boynuna sarılarak.) Canım Maşenkacığım. Duaların kabul olundu.</span></p>

  <p class="heading0 sgc-2"><span class="sgc-1 sgc-3">MAŞENKA - Elim ayağım kesildi, hala. (O an için unutulmuş olan Manyefa bir homurtuyla dikkati üstüne çeker. Madam T. ona doğru koşar.)</span></p>

  <p class="heading0 sgc-2"><span class="sgc-1 sgc-3">MADAM T. - Nasılsınız, Madam Manyefa? Bir şeyiniz yok ya?</span></p>

  <p class="heading0 sgc-2"><span class="sgc-1 sgc-3">MANYEFA - Nerdeyim?</span></p>

  <p class="heading0 sgc-2"><span class="sgc-1 sgc-3">MADAM T. - Dostlar arasında. Bir görüntü gördünüz.&nbsp;</span></p>

  <p class="heading0 sgc-2"><span class="sgc-1 sgc-3">MANYEFA - Bir şey içsem, kendime gelirim.&nbsp;</span></p>

  <p class="heading0 sgc-2"><span class="sgc-1 sgc-3">MADAM T. - (Manyefa götürülürken.) Votka, şarap, ne&nbsp;</span>isterse...</p>

  <p class="heading0 sgc-2"><span class="sgc-1 sgc-3">LUBİNKA - Bekleyin biraz, bir defacık olsun yüzünü göreyim.</span></p>

  <p class="heading0 sgc-2"><span class="sgc-1 sgc-3">MATRİYOŞA - Bu bir mucize! Bir mucize!&nbsp;</span></p>

  <p class="heading0 sgc-2"><span class="sgc-1 sgc-3">MAMAYEV - Sofya İgnatyeva, izin verirseniz size yeğenim&nbsp;</span>Yegor Dimitriç Glumov'u takdim edeyim.&nbsp;</p>

  <p class="heading0 sgc-2"><span class="sgc-1 sgc-3">LUBİNKA - Tarifine tıpatıp uyuyor.</span></p>

  <p class="heading0 sgc-2"><span class="sgc-1 sgc-3">MATRİYOŞA - Saçının rengine kadar.</span></p>

  <p class="heading0 sgc-2"><span class="sgc-1 sgc-3">MAMAYEV - İyi bir çocuktur. Onu seveceksiniz.&nbsp;</span></p>

  <p class="heading0 sgc-2"><span class="sgc-1 sgc-3">MADAM T. - (Elini öpmesi için Glumov'a uzatarak.) Onu öz&nbsp;</span>oğlum gibi seveceğim.</p>

  <p class="heading0 sgc-2"><span class="sgc-1 sgc-3"><b>SAHNE II</b></span></p>

  <p class="heading0 sgc-2"><span class="sgc-1 sgc-3">Birinci perde, birinci sahnedeki gibi. Styopka gene ceketsizdir, gene dişlerini karıştırır.</span></p>

  <p class="heading0 sgc-2"><span class="sgc-1 sgc-3">GLUMOV - (Annesinin yatak odasına doğru seslenerek.) Anne, Madam Turusinalara gitmiyor musun?</span></p>

  <p class="heading0 sgc-2"><span class="sgc-1 sgc-3">MADAM G. - (Dışardan.) Şimdi geliyorum. Acelen ne?&nbsp;</span></p>

  <p class="heading0 sgc-2"><span class="sgc-1 sgc-3">GLUMOV - Geç kaldın. (Odaya gelir. Bonesini giymekte&nbsp;</span>olan annesi onu izler.) Her sabah gözünü açar açmaz oraya damlamalısın.</p>

  <p class="heading0 sgc-2"><span class="sgc-1 sgc-3">MADAM G. - Elimden geleni yapıyorum. Oraya taşına taşına ayaklarıma kara su indi. (Styopka'ya bir dirsek atar.) Allah rızası için alışverişe git. Gene evde ağza koyacak bir çöp bile yok. (Glumov oturmuş günlüğüne bir şeyler yazmaktadır.) Gene ne yazıyorsun?</span></p>

  <p class="heading0 sgc-2"><span class="sgc-1 sgc-3">GLUMOV - Bay Krutitski ile yaptığım aptalca bir görüşmeyi. Bütün bunlar nasıl aklımda kalıyor? Ben de şaşıyorum.</span></p>

  <p class="heading0 sgc-2"><span class="sgc-1 sgc-3">MADAM G. - Kleopatra nişanlandığını duyunca kızılca kıyamet kopar. Öğrendi mi acaba?</span></p>

  <p class="heading0 sgc-2"><span class="sgc-1 sgc-3">GLUMOV - Bilmiyorum. Bilsem, durumu ona göre idare</span>&nbsp;<span class="sgc-1 sgc-3">ederdim.</span></p>

  <p class="heading0 sgc-2"><span class="sgc-1 sgc-3">STYOPKA - (Tembel tembel ceketini giyerken.) Tam kalkınacağımız sırada kadın ayağımıza ip takmasa bari.</span></p>

  <p class="heading0 sgc-2"><span class="sgc-1 sgc-3">MADAM G. - Ayağına çabuk ol da, seni ayağımın altına almayayım. Smirnof'a gidip nevale düzeceksin. (Kendi kendine.) Ayaklar baş oldu.</span></p>

  <p class="heading0 sgc-2"><span class="sgc-1 sgc-3">STYOPKA - (Ona aldırmadan, Glumov'a.) Özellikle istediğiniz bir şey var mı, efendim?</span></p>

  <p class="heading0 sgc-2"><span class="sgc-1 sgc-3">GLUMOV - Bir şişe votka al. Bakarsın Manyefa çıkar gelir.&nbsp;</span></p>

  <p class="heading0 sgc-2"><span class="sgc-1 sgc-3">STYOPKA - O dört yüz rubleden birazını bana ödünç&nbsp;</span>verebilir misiniz?</p>

  <p class="heading0 sgc-2"><span class="sgc-1 sgc-3">GLUMOV - Canın bir şey istiyorsa hesaba yazdır.&nbsp;</span></p>

  <p class="heading0 sgc-2"><span class="sgc-1 sgc-3">STYOPKA - Çok teşekkür ederim, efendim. (Aynanın&nbsp;</span>karşısına gidip kendine çekidüzen verir. Saçlarını tükürükle ıslatarak tarar. Glumov ile annesi konuşurken sıvışır.)</p>

  <p class="heading0 sgc-2"><span class="sgc-1 sgc-3">MADAM G. - Ben gene yollara düşeyim. (Kapıya yönelir.)&nbsp;</span></p>

  <p class="heading0 sgc-2"><span class="sgc-1 sgc-3">GLUMOV - Anne, buraya gel bir dakika. Madam&nbsp;</span>Turusina'nın "canyoldaş"larıyla arkadaş oldun mu?&nbsp;</p>

  <p class="heading0 sgc-2">MADAM G. - Oldukça.</p>

  <p class="heading0 sgc-2"><span class="sgc-1 sgc-3">GLUMOV - Ya uşaklarla, kutsal yolcularla, bütün ev halkınla aran nasıl?</span></p>

  <p class="heading0 sgc-2"><span class="sgc-1 sgc-3">MADAM G. - Gayet iyi. Bana her şeyi söylüyorlar.&nbsp;</span></p>

  <p class="heading0 sgc-2"><span class="sgc-1 sgc-3">GLUMOV - Giderken Matriyoşa ile Lubinka için birer enfiye&nbsp;</span>kutusu al. Onları hoş tutmalı.</p>

  <p class="heading0 sgc-2"><span class="sgc-1 sgc-3">MADAM G. - Olur, alırım. Haydi, Allahaısmarladık.&nbsp;</span></p>

  <p class="heading0 sgc-2"><span class="sgc-1 sgc-3">GLUMOV - Güle güle. Hem söyle onlara, nişan töreni için&nbsp;</span>ellerini çabuk tutsunlar.</p>

  <p class="heading0 sgc-2"><span class="sgc-1 sgc-3">MADAM G. - Nişan iki haftadan önce olmazmış diyorlar. (Çıkar.)</span></p>

  <p class="heading0 sgc-2"><span class="sgc-1 sgc-3">GLUMOV - (Günlüğünü okur. Bir iki yerinde acı acı gülümser.) Başka ne yazacaktım? Sahi, giderleri. (Yazar.) Matriyoşa ile Lubinka için birer enfiye kutusu. (Kapı çalınır. Gidip açar. Krutitski görünür.) Oh, buyrun Bay Krutitski, hoş geldiniz. Bu ne şeref benim için.</span></p>

  <p class="heading0 sgc-2"><span class="sgc-1 sgc-3">KRUTİTSKİ - (Girerek.) Gazeteden makalemi bekliyorlar. Bu sabah ellerine geçmesi lazımmış.</span></p>

  <p class="heading0 sgc-2"><span class="sgc-1 sgc-3">GLUMOV - (Bir çekmeceden bazı kâğıtlar çıkararak.) Buyrun, hazır. Beğeneceğinizi umarım. (Odayı gösterir.) Evimiz çok mütevazı. Kusura bakmayın, işte makaleniz.</span></p>

  <p class="heading0 sgc-2"><span class="sgc-1 sgc-3">KRUTİTSKİ - (İlk sayfayı gözden geçirerek.) Fevkalade! Bravo! Yazınız çok okunaklı. Yalnız risale demeniz hoşuma</span>&nbsp;<span class="sgc-1 sgc-3">gitmedi. Plan demeliydik.</span></p>

  <p class="heading0 sgc-2"><span class="sgc-1 sgc-3">GLUMOV - Plan desek, bazı yenilikler önerdiğiniz düşünülebilirdi. Oysa her yeniliğe karşısınız. Makalenin özü bu. (Dalkavukça gülümseyerek.) Yerden göğe haklısınız, tabii.</span></p>

  <p class="heading0 sgc-2"><span class="sgc-1 sgc-3">KRUTİTSKİ - Demek "risale" sizce daha iyi.&nbsp;</span></p>

  <p class="heading0 sgc-2"><span class="sgc-1 sgc-3">GLUMOV - Çok daha iyi.</span></p>

  <p class="heading0 sgc-2"><span class="sgc-1 sgc-3">KRUTİTSKİ - Pekâlâ. (Okur.) Rus halklarının iyiliği için bütün ilerici düşüncelerin hemen ortadan kaldırılmasını öneren ilmi bir risale. Bütün ilerici düşünceler demek biraz sert kaçmıyor mu?</span></p>

  <p class="heading0 sgc-2"><span class="sgc-1 sgc-3">GLUMOV - Ama yazınızın ana teması bu değil mi, Bay Krutitski? Bütün reformların, bütün ileri görüşlerin zararlı olduğunu savunmuyor musunuz?</span></p>

  <p class="heading0 sgc-2"><span class="sgc-1 sgc-3">KRUTİTSKİ - Şurada burada ufak tefek değişikliklere karşı değilim.</span></p>

  <p class="heading0 sgc-2"><span class="sgc-1 sgc-3">GLUMOV - Ona reform denmez, tadilat denir.&nbsp;</span></p>

  <p class="heading0 sgc-2"><span class="sgc-1 sgc-3">KRUTİTSKİ - Doğru, doğru. Ne kadar keskin görüşlüsünüz.&nbsp;</span>Sizden ciddi hoşnutum. Bu gidişle çok yükseleceksiniz.&nbsp;</p>

  <p class="heading0 sgc-2"><span class="sgc-1 sgc-3">GLUMOV - Sağ olun efendim.</span></p>

  <p class="heading0 sgc-2"><span class="sgc-1 sgc-3">KRUTİTSKİ - (Gözlüklerini takarak.) Devam edelim. "İleri bir düşünce nedir, devletin can damarına yöneltilen zehirli bir ok. İleri bir düşünce nasıl eyleme dönüştürülür? a) Eski bir şeyin ortadan kaldırılmasıyla. b) Yeni bir şeyin ortaya sürülmesiyle. Bu eylemlerden hangisi daha zararlıdır? Her ikisi de ayni derecede zararlıdır. Eskiyi yıkarsak insanları fesatça sorular sormaya iteriz. Şu müessese neden yıkılıyor diye sorarlar. Yararlı olsaydı yıkılmazdı. Böylece kurulu düzene karşı gelmeye, hükümeti, devleti eleştirmeye başlarlar. Devletin, milletin menfaatini gözeten vatandaşların ileri düşünceler karşısında dehşete kapılması çok tabiidir.</span></p>

  <p class="heading0 sgc-2"><span class="sgc-1 sgc-3">GLUMOV - Çok doğru, efendim.</span></p>

  <p class="heading0 sgc-2"><span class="sgc-1 sgc-3">KRUTİTSKİ - (Tekrar okur.) Yeni düşünceleri benimsemekle aylak beyinlerin yarattığı çağdaş akımlara, gereksiz bir ödün vermiş oluyoruz. Ödün ne demekti?</span></p>

  <p class="heading0 sgc-2"><span class="sgc-1 sgc-3">GLUMOV - Taviz.</span></p>

  <p class="heading0 sgc-2"><span class="sgc-1 sgc-3">KRUTİTSKİ - Hımm. Bu bu yeni kelimelere alışamıyorum bir türlü. Ama teslim ederim, çok kıvrak bir üslubunuz var.</span></p>

  <p class="heading0 sgc-2"><span class="sgc-1 sgc-3">GLUMOV - Yazının başarısında hiçbir payım olduğunu kabul etmiyorum. Benim üslubuma renk veren sizin temel</span>&nbsp;<span class="sgc-1 sgc-3">gerçekleriniz.</span></p>

  <p class="heading0 sgc-2"><span class="sgc-1 sgc-3">KRUTİTSKİ - Bunların temel gerçekler olduğunu kabul</span>&nbsp;<span class="sgc-1 sgc-3">ediyorsunuz demek.</span></p>

  <p class="heading0 sgc-2"><span class="sgc-1 sgc-3">GLUMOV - Hiç tartışmadan.</span></p>

  <p class="heading0 sgc-2"><span class="sgc-1 sgc-3">KRUTİTSKİ - Zannederim, bu makale çok alaka uyandıracak.</span></p>

  <p class="heading0 sgc-2"><span class="sgc-1 sgc-3">GLUMOV - Yalnız makalenizin bazı bölümlerini değiştirmeye kıyamadım. Bugünün dili bazı düşüncelerinizin haşmetini belirtmeye yeterli değil.</span></p>

  <p class="heading0 sgc-2"><span class="sgc-1 sgc-3">KRUTİTSKİ - Öyle mi? Bana bir örnek verin.&nbsp;</span></p>

  <p class="heading0 sgc-2"><span class="sgc-1 sgc-3">GLUMOV - (Okur.) Memur maaşlarının yükseltilmesi çok&nbsp;</span>ince bir mevzudur. Sadece bakan ve genel müdürlerin ücretleri artırılmalı, yapılacak zamlar asla küçük memurlara teşmil edilmemelidir. Devlet büyükleri, devleti şaşaa ve debdebe ile temsil edebilmek için dolgun maaş almalıdırlar. Küçük bir memurun karnını doyurması ve hayatından memnun olması zinhar doğru değildir. Aksi takdirde kendine saygılı, onurlu bir adam olur. Bu da Allahın kendisine münasip gördüğü mevkiyle telif edilemez. Bu, bütün sınıflardaki emekçiler için de doğrudur.</p>

  <p class="heading0 sgc-2"><span class="sgc-1 sgc-3">KRUTİTSKİ - Çok güzel, çok güzel.</span></p>

  <p class="heading0 sgc-2"><span class="sgc-1 sgc-3">GLUMOV - Hele, şaşaa ve debdebe sözüne bayıldım.&nbsp;</span></p>

  <p class="heading0 sgc-2"><span class="sgc-1 sgc-3">KRUTİTSKİ - Bunu bay Mamayev'e gösterdiniz mi?&nbsp;</span></p>

  <p class="heading0 sgc-2"><span class="sgc-1 sgc-3">GLUMOV - Hiç gösterir miyim, Tanrı esirgesin.&nbsp;</span></p>

  <p class="heading0 sgc-2"><span class="sgc-1 sgc-3">KRUTİTSKİ - Aman, dikkatli olun. Akıllı geçinir ama aslında&nbsp;</span>mankafanın biridir.</p>

  <p class="heading0 sgc-2"><span class="sgc-1 sgc-3">GLUMOV - Siz daha iyi bilirsiniz.</span></p>

  <p class="heading0 sgc-2"><span class="sgc-1 sgc-3">KRUTİTSKİ - Herkese nasihat dağıtır. Ama iki satır yazsın da görelim. Karısı da parlak zekalı değildir.</span></p>

  <p class="heading0 sgc-2"><span class="sgc-1 sgc-3">GLUMOV - Aksini söylemeyeceğim, Bay Krutitski.&nbsp;</span></p>

  <p class="heading0 sgc-2"><span class="sgc-1 sgc-3">KRUTİTSKİ - Onlarla nasıl geçiniyorsunuz, anlaşılır şey&nbsp;</span>değil.</p>

  <p class="heading0 sgc-2"><span class="sgc-1 sgc-3">GLUMOV - Geçinmek zorunda olduğum için.&nbsp;</span></p>

  <p class="heading0 sgc-2"><span class="sgc-1 sgc-3">KRUTİTSKİ - Devlet memuru musunuz?&nbsp;</span></p>

  <p class="heading0 sgc-2"><span class="sgc-1 sgc-3">GLUMOV - Daha değil, ama yengem İvan Gorodulin'le&nbsp;</span>konuştu benim için.</p>

  <p class="heading0 sgc-2"><span class="sgc-1 sgc-3">KRUTİTSKİ - Bula bula Gorodulin'i mi buldu? Onun temin edeceği iş kaç gün sürer? İğreti ata binen tez iner. Gorodulin çok tehlikeli adamdır. Neyse, şimdilik onun bulduğu işle idare ediniz de ilk fırsatta sizi St. Petersburga naklettirelim. Orada işler çok daha düzgündür. Size tavsiye mektupları veririm. Siciliniz temizdir, herhalde.</span></p>

  <p class="heading0 sgc-2"><span class="sgc-1 sgc-3">GLUMOV - (Gözlerini açarak.) Sicilim mi?&nbsp;</span></p>

  <p class="heading0 sgc-2"><span class="sgc-1 sgc-3">KRUTİTSKİ - Mazinizde utanılacak bir şey var mı?&nbsp;</span>Çekinmeden itiraf ediniz.</p>

  <p class="heading0 sgc-2"><span class="sgc-1 sgc-3">GLUMOV - Üniversitedeyken çok tembeldim.&nbsp;</span></p>

  <p class="heading0 sgc-2"><span class="sgc-1 sgc-3">KRUTİTSKİ - Çok daha iyi. Fazla öğrensen tehlikeli adam&nbsp;</span>olurdun. Başka?</p>

  <p class="heading0 sgc-2"><span class="sgc-1 sgc-3">GLUMOV - Bugünün şu ileri düşünceli öğrencileri gibi değildim. Aklım fikrim eğlencede, kadın kız peşinde koşmadaydı. Bir iki kere fazla içip kavga çıkardığım, polisle dalaştığım olmuştur.</span></p>

  <p class="heading0 sgc-2"><span class="sgc-1 sgc-3">KRUTİTSKİ - Hepsi bu kadar mı?</span></p>

  <p class="heading0 sgc-2"><span class="sgc-1 sgc-3">GLUMOV - Daha ne olsun Bay Krutitski, rica ederim.&nbsp;</span></p>

  <p class="heading0 sgc-2"><span class="sgc-1 sgc-3">KRUTİTSKİ - Seni çapkın seni. Bir genç üniversiteli elbette&nbsp;</span>ara sıra kafayı çekip cam çerçeve indirecek, bir iki kere polisle başı belaya girecek. Sen aşağı sınıflardan gelmiyorsun ki. Artık senin hakkında iyice müsterih olabilirim. Ta başından beri üzerimde iyi bir intiba bırakmıştın. Bazı çevrelerde seni göklere çıkardım.</p>

  <p class="heading0 sgc-2"><span class="sgc-1 sgc-3">GLUMOV - Evet, Madam Turusina bana söylemişti. Size teşekkür için kelime bulamıyorum.</span></p>

  <p class="heading0 sgc-2"><span class="sgc-1 sgc-3">KRUTİTSKİ - Kızı resmen isterdin mi? İşin ucunda bol para</span>&nbsp;<span class="sgc-1 sgc-3">var.</span></p>

  <p class="heading0 sgc-2"><span class="sgc-1 sgc-3">GLUMOV - Para işlerine hiç aklım ermez, efendim. Ama Maşenka beni büyüledi.</span></p>

  <p class="heading0 sgc-2"><span class="sgc-1 sgc-3">KRUTİTSKİ - Kadın değil mi, ha biri ha öbürü. Halası da ikiyüzlünün biridir.</span></p>

  <p class="heading0 sgc-2"><span class="sgc-1 sgc-3">GLUMOV - Gerçek aşka kimsecikler inanmıyor. Ama ben inanıyorum. Bu aşkı kendi yüreğimde duydum.</span></p>

  <p class="heading0 sgc-2"><span class="sgc-1 sgc-3">KRUTİTSKİ - Sakın kendini aşka kaptırma delikanlı. Azim bir hatadır. Kırk yıl kadar önce başımdan geçti, bilirim. Az daha ölüyordum. Neden yüzüme öyle garip garip bakıyorsun?</span></p>

  <p class="heading0 sgc-2"><span class="sgc-1 sgc-3">GLUMOV - Acınızı paylaşıyorum, efendim. Kim bilir neler</span>&nbsp;<span class="sgc-1 sgc-3">çektiniz.</span></p>

  <p class="heading0 sgc-2"><span class="sgc-1 sgc-3">KRUTİTSKİ - Kızıla tutulduğumu sanmıştım. Eh, senin gibi bir delikanlı, her şeyin en iyisine layıktır. Yakında sana mühim bir vazife de buluruz. Senin gibi adamlara ihtiyacımız var. Genç de olsan bizdensin. Bu tehlikeli, yeni düşünce dalgalarını durdurmada senin kıymetli yardımlarından istifade edeceğiz. Bu iş için sana borcum ne, delikanlı?</span></p>

  <p class="heading0 sgc-2"><span class="sgc-1 sgc-3">GLUMOV - Rica ederim Bay Krutitski, gücenirim.&nbsp;</span></p>

  <p class="heading0 sgc-2"><span class="sgc-1 sgc-3">KRUTİTSKİ - Hayır, lütfen söyle, yoksa ben gücenirim.&nbsp;</span></p>

  <p class="heading0 sgc-2"><span class="sgc-1 sgc-3">GLUMOV - Sizden para almayı aklımdan bile geçirmem.&nbsp;</span>Ama bir ricada bulunabilirim.</p>

  <p class="heading0 sgc-2"><span class="sgc-1 sgc-3">KRUTİTSKİ - Nedir?</span></p>

  <p class="heading0 sgc-2"><span class="sgc-1 sgc-3">GLUMOV - Maşenka'dan doğacak çocuklarımın vaftiz babası olmanız.</span></p>

  <p class="heading0 sgc-2"><span class="sgc-1 sgc-3">KRUTİTSKİ - Memnuniyetle, memnuniyetle.&nbsp;</span></p>

  <p class="heading0 sgc-2"><span class="sgc-1 sgc-3">GLUMOV - Ah, ne kadar alicenapsınız. Madam Turusina'ya&nbsp;</span>da söyleyebilir miyim?</p>

  <p class="heading0 sgc-2"><span class="sgc-1 sgc-3">KRUTİTSKİ - Söyle, söyle. (Saatine bakar.) Burda oturmuş gevezelik ediyorum. Halbuki bu makale yarım saat evvel gazetede olmalıydı.</span></p>

  <p class="heading0 sgc-2"><span class="sgc-1 sgc-3">GLUMOV - Uşağım dışarda. Hemen bir arabaya atlayıp kendi elimle götüreyim.</span></p>

  <p class="heading0 sgc-2"><span class="sgc-1 sgc-3">KRUTİTSKİ - (Yazıyı ona vererek.) Biliyorsun imzasız neşredilecek. Sana kimin yazdığını sorarlarsa sakın söyleme.</span></p>

  <p class="heading0 sgc-2"><span class="sgc-1 sgc-3">GLUMOV - Ser veririm, sır vermem.</span></p>

  <p class="heading0 sgc-2"><span class="sgc-1 sgc-3">KRUTİTSKİ - Hemen davran öyleyse. Ben sana ayak uyduramam. Yavaş yavaş arkandan gelirim.</span></p>

  <p class="heading0 sgc-2"><span class="sgc-1 sgc-3">GLUMOV - Pekâlâ. Bana yaptığınız iyilikler için ne kadar teşekkür etsem azdır.</span></p>

  <p class="heading0 sgc-2"><span class="sgc-1 sgc-3">KRUTİTSKİ - Asıl ben sana minnettarım. Güle güle. (Yalnız kalan Krutitski, dikkatle odayı gözden geçirir. Sonra şapkasını alır. Aynanın karşısında boyun bağını düzelterek gitmeye hazırlanır. Kapı hafifçe vurulur. Kleopatra Mamayev, çapkınca başını uzatır. Krutitski'yi görünce bozulur.)</span></p>

  <p class="heading0 sgc-2"><span class="sgc-1 sgc-3">KLEOPATRA - Aa, siz burda ne yapıyorsunuz? (Odaya</span>&nbsp;<span class="sgc-1 sgc-3">girer.)</span></p>

  <p class="heading0 sgc-2"><span class="sgc-1 sgc-3">KRUTİTSKİ - (Uzattığı eli öperek.) Genç yeğeninizi görmeye gelmiştim.</span></p>

  <p class="heading0 sgc-2"><span class="sgc-1 sgc-3">KLEOPATRA - Yegor nerede?</span></p>

  <p class="heading0 sgc-2"><span class="sgc-1 sgc-3">KRUTİTSKİ - Az sonra dönecek. Özür dilerim, çıkmak</span>&nbsp;<span class="sgc-1 sgc-3">üzereydim.</span></p>

  <p class="heading0 sgc-2"><span class="sgc-1 sgc-3">KLEOPATRA - (Oturarak, cilveli.) Aa, hiç de nazik değilsiniz. Sizdeki şövalyelik ruhu öldü mü? Genç kadınlarla ilgilenmiyor musunuz artık?</span></p>

  <p class="heading0 sgc-2"><span class="sgc-1 sgc-3">KRUTİTSKİ - Artık benden geçti, güzelim. Gerçi biz de gençliğimizde az... naneler..... (Susar.) Sıra gençlerde.</span></p>

  <p class="heading0 sgc-2"><span class="sgc-1 sgc-3">KLEOPATRA - Zamane gençleri ihtiyarlardan da beter.&nbsp;</span></p>

  <p class="heading0 sgc-2"><span class="sgc-1 sgc-3">KRUTİTSKİ - Amma da yaptınız. Sizin gibi cazibeli bir&nbsp;</span>kadın...</p>

  <p class="heading0 sgc-2"><span class="sgc-1 sgc-3">KLEOPATRA - Gençlerde de iş yok.</span></p>

  <p class="heading0 sgc-2"><span class="sgc-1 sgc-3">KRUTİTSKİ - (Oturur.) Nerde o eski aşklar, nerde o eski ihtiraslar? Şairane hislerden de eser kalmadı. Sebebini söyleyeyim mi size? Artık tiyatrolarda trajedi oynamıyorlar. Ozerof'un trajedilerini canlandırsalar gençler de o ince, o müstesna hislerle neşvünema bulurdu. Gençleri ruhen kalkındırmak için iyi bir plan hazırladım. Yüksek sınıflar için Ozerof'un trajedilerini, alt tabaka için de ucuz bira teklif ediyorum. Biz o trajedileri ezbere bilirdik. Hatırlar mısınız?&nbsp;</span>"Gözlerimi alamazdım latif Olga'dan.&nbsp;Zevrekçeyle geçen bizdik Volga'dan."</p>

  <p class="heading0 sgc-2"><span class="sgc-1 sgc-3">KLEOPATRA - Nerden hatırlayacağım. Üç otuzumda değilim ya.</span></p>

  <p class="heading0 sgc-2"><span class="sgc-1 sgc-3">KRUTİTSKİ - Mil pardon! Size akranım gözüyle bakarım hep. Şey, diyecektim, şu genç kuzeniniz cidden hoşuma</span>&nbsp;<span class="sgc-1 sgc-3">gidiyor.</span></p>

  <p class="heading0 sgc-2"><span class="sgc-1 sgc-3">KLEOPATRA - Benim de.</span></p>

  <p class="heading0 sgc-2"><span class="sgc-1 sgc-3">KRUTİTSKİ - Ama onu fazla şımartmayınız.&nbsp;</span></p>

  <p class="heading0 sgc-2"><span class="sgc-1 sgc-3">KLEOPATRA - Onu nasıl şımartıyorum?&nbsp;</span></p>

  <p class="heading0 sgc-2"><span class="sgc-1 sgc-3">KRUTİTSKİ - Böyle güzel bir evlilik hazırlamakla. Gelin de&nbsp;</span>ne cici kız.</p>

  <p class="heading0 sgc-2"><span class="sgc-1 sgc-3">KLEOPATRA - Cici kız mı? Ne dediniz? (Ağzı açık kalır.)&nbsp;</span></p>

  <p class="heading0 sgc-2"><span class="sgc-1 sgc-3">KRUTİTSKİ - (Şiir okumaya devam eder.) "Ah, validem, sil gözünün yaşını.&nbsp;</span>Vah hemşirem, sineme koy başını."</p>

  <p class="heading0 sgc-2"><span class="sgc-1 sgc-3">KLEOPATRA - Hangi kız, kimden söz ediyorsunuz?&nbsp;</span></p>

  <p class="heading0 sgc-2"><span class="sgc-1 sgc-3">KRUTİTSKİ - Hangi kız olacak, Maşenka tabii. Sofya&nbsp;</span>Turusina'nın yeğeni. Haydi, bilmezden gelmeyin. Yirmi bin rublelik drahoması var.</p>

  <p class="heading0 sgc-2"><span class="sgc-1 sgc-3">KLEOPATRA - (Ayağa kalkarak.) Tanrım, inanamıyorum. Doğru olamaz.</span></p>

  <p class="heading0 sgc-2"><span class="sgc-1 sgc-3">KRUTİTSKİ - (Eski mısraları hatırlamakta ısrar eder.) "Beyninden vuruldun kara haberi duyunca, Hıçkırıklar düğümlendi boğazında, ama beşuş bir çehre&nbsp;</span>ile...."</p>

  <p class="heading0 sgc-2"><span class="sgc-1 sgc-3">KLEOPATRA - Allahaşkına susun! Bu zırva sapan şeylerle deli edeceksiniz beni.</span></p>

  <p class="heading0 sgc-2"><span class="sgc-1 sgc-3">KRUTİTSKİ - Evet, çocuğun hassas bir kalbi de var. "Sakın para için evleniyorum sanmayın, Bay Krutitski" dedi. "Bu kızı gerçekten seviyorum. O bir melektir, bir melek!" Benden, doğacak çocuklarının vaftiz babası olmamı istedi.</span></p>

  <p class="heading0 sgc-2"><span class="sgc-1 sgc-3">KLEOPATRA - (İnleyerek.) Oh!</span></p>

  <p class="heading0 sgc-2"><span class="sgc-1 sgc-3">KRUTİTSKİ - Neniz var?</span></p>

  <p class="heading0 sgc-2"><span class="sgc-1 sgc-3">KLEOPATRA - Hastayım. Başım tuttu. Başım çatlıyor.&nbsp;</span></p>

  <p class="heading0 sgc-2"><span class="sgc-1 sgc-3">KRUTİTSKİ - Üzülmeyin, geçer. Ya Donski'nin şu güzel&nbsp;</span>mısralarını hatırlar mısınız? "Bir Rus namus sözü verince, ölmek var, dönmek yok. Ey rakip, beni maşukama ihanetle mi itham edersin?"</p>

  <p class="heading0 sgc-2"><span class="sgc-1 sgc-3">KLEOPATRA - (Bağırarak.) Gidin. Yalvarırım, gidin burdan. Dayanamıyorum. Aklımı kaçıracağım.</span></p>

  <p class="heading0 sgc-2"><span class="sgc-1 sgc-3">KRUTİTSKİ - Sevgili madam...</span></p>

  <p class="heading0 sgc-2"><span class="sgc-1 sgc-3">KLEOPATRA - Rica ederim, yalnız bırakın beni. Gidin. Gidin. (Krutitski korkuyla kaçarken dönüp omzunun üstünden bakar. Çabukça kaybolur. Kleopatra en yakın sandalyenin üstüne yığılır.) Tanrım, inanamıyorum. Ah... Ah... (Bir iki saniye sonra kendini toplar.) Belki bir yanlışlık var. İşin doğrusunu bilsem... (Odaya bakınır.) Acaba aşk mektupları filan bulabilir miyim? (Hıçkırıklar arasında aramaya başlar.) Doğruysa canına okurum onun. Çanına ot tıkarım. İnşallah doğru değildir. Belki de şu pis bunağın uydurmaları. (Çekmeceyi açarak.) Aa, bu da ne? Günlüğü. (Ayak sesleri duyarak günlüğünü çabukça çekmeceye saklar. Göz yaşlarını silerek kendini toplamaya çalışır.)</span></p>

  <p class="heading0 sgc-2"><span class="sgc-1 sgc-3">GLUMOV - Kleopatra, bu ne harikulade sürpriz! Gözlerime inanayım mı? Göklerden inmiş bir tanrıça gibi şu fakir eve ayak basan siz misiniz?</span></p>

  <p class="heading0 sgc-2"><span class="sgc-1 sgc-3">KLEOPATRA - Annenizi görmeye geldim.&nbsp;</span></p>

  <p class="heading0 sgc-2"><span class="sgc-1 sgc-3">GLUMOV - Onu kaçırdınız. Az önce çıktı.&nbsp;</span></p>

  <p class="heading0 sgc-2"><span class="sgc-1 sgc-3">KLEOPATRA - Ne yazık!</span></p>

  <p class="heading0 sgc-2"><span class="sgc-1 sgc-3">GLUMOV - (Oturması için bir sandalyeyi öne getirerek.) Oturun, lütfen. Kalıp benimle konuşacaksınız, değil mi? Kleopatra, üzgün görünüyorsunuz. Sizi üzen bir şey mi var?</span></p>

  <p class="heading0 sgc-2"><span class="sgc-1 sgc-3">KLEOPATRA - Beni üzen biri var.</span></p>

  <p class="heading0 sgc-2"><span class="sgc-1 sgc-3">GLUMOV - Kimmiş o alçak? Kimmiş o rezil?&nbsp;</span></p>

  <p class="heading0 sgc-2"><span class="sgc-1 sgc-3">KLEOPATRA - Evet, alçağın, rezilin biri.&nbsp;</span></p>

  <p class="heading0 sgc-2"><span class="sgc-1 sgc-3">GLUMOV - Öyleyse ben olamam.</span></p>

  <p class="heading0 sgc-2"><span class="sgc-1 sgc-3">KLEOPATRA - Buna bir inanabilsem.</span></p>

  <p class="heading0 sgc-2"><span class="sgc-1 sgc-3">GLUMOV - İnanın.</span></p>

  <p class="heading0 sgc-2"><span class="sgc-1 sgc-3">KLEOPATRA - Ah, inanmak istiyorum, inanmak istiyorum.&nbsp;</span></p>

  <p class="heading0 sgc-2"><span class="sgc-1 sgc-3">GLUMOV - Gözlerimin içine bakın. Ne görüyorsunuz? Size&nbsp;</span>bir an acı çektirmektense ölürüm. Size raslayıncaya kadar utangaç, toy bir delikanlıydım. İçimde kabaran bazı istekler vardı. Ama bunların ne olduğunu sizden öğrendim. Yalnızdım. Yalnızlıktan çıldıracak gibi olurdum, zaman zaman. Düşlerimin kadınını arardım. Ama zavallı, silik bir genç olduğum için kadınlar yüzüme bakmazlardı. Sonra siz çıktınız karşıma. Sizi ilk görüşümü hiç unutmam. O kahverengi kurdeleli güzel pembe elbise vardı sırtınızda. Yüreğim duracak sandım. Genç, güzel ve benden çok yukarlardaydınız. Ama başka sosyetik bayanlar gibi burnunuz havada değildi. Gülüşünüz içimi ısıttı. Sizi sevdiğim zaman öfkelenmediniz. O kendimi unuttuğum gün bile beni kovmadınız evinizden. Beni nasıl mutlu ettiniz! (Hararetle ellerini öper.) Beni nasıl mutlu ettiniz!</p>

  <p class="heading0 sgc-2"><span class="sgc-1 sgc-3">KLEOPATRA - Ne zaman evleniyorsunuz?&nbsp;</span></p>

  <p class="heading0 sgc-2"><span class="sgc-1 sgc-3">GLUMOV - (Birden yerinden sıçrayarak.) Evlenmek mi,&nbsp;</span>şey... ne demek istiyorsunuz?</p>

  <p class="heading0 sgc-2"><span class="sgc-1 sgc-3">KLEOPATRA - İşittiğime göre evleniyormuşsunuz.&nbsp;</span></p>

  <p class="heading0 sgc-2"><span class="sgc-1 sgc-3">GLUMOV - (Bir duraklamadan sonra.) Size durumu&nbsp;</span>açıklamalıyım, Kleopatra. Zaten bugün söyleyecektim. Korkunç bir çıkmazdayım. Kocanız evlenmemi istiyor. Bu onun düşüncesi. Ama ben düşündükçe tüylerim ürperiyor.</p>

  <p class="heading0 sgc-2"><span class="sgc-1 sgc-3">KLEOPATRA - Sizin arzunuz dışında mutluluğunuzu istediğine bakılırsa, kocam sizi fazla seviyor olmalı.</span></p>

  <p class="heading0 sgc-2"><span class="sgc-1 sgc-3">GLUMOV - Sadece para meselesi. Beni fakir görmek istemiyor. Ama duygularımı hiç hesaba katmadan.</span></p>

  <p class="heading0 sgc-2"><span class="sgc-1 sgc-3">KLEOPATRA - Sizin için seçtiği kızdan hoşlanıyor musunuz?</span></p>

  <p class="heading0 sgc-2"><span class="sgc-1 sgc-3">GLUMOV - İğreniyorum. Sizden başka bütün kadınlar iğrençtir benim için.</span></p>

  <p class="heading0 sgc-2"><span class="sgc-1 sgc-3">KLEOPATRA - Demek onu sevmiyorsunuz?&nbsp;</span></p>

  <p class="heading0 sgc-2"><span class="sgc-1 sgc-3">G</span>LUMOV - Nasıl sevebilirim? Ama asıl duygularımı açığa&nbsp;vuramıyorum, tabii. Hanginizi aldatayım, onu mu, yoksa sizi mi?</p>

  <p class="heading0 sgc-2"><span class="sgc-1 sgc-3">KLEOPATRA - Belki her ikimizi de.</span></p>

  <p class="heading0 sgc-2"><span class="sgc-1 sgc-3">GLUMOV - Şüphelerinizle bana işkence ediyorsunuz. Dayanamayacağım. Bozacağım bu işi.</span></p>

  <p class="heading0 sgc-2"><span class="sgc-1 sgc-3">KLEOPATRA - Bozacak mısınız? Nasıl?&nbsp;</span></p>

  <p class="heading0 sgc-2"><span class="sgc-1 sgc-3">GLUMOV - Amcam isterse kızsın. Bu kızla evlenemem.&nbsp;</span></p>

  <p class="heading0 sgc-2"><span class="sgc-1 sgc-3">KLEOPATRA - Bunu içtenlikle mi söylüyorsunuz?&nbsp;</span></p>

  <p class="heading0 sgc-2"><span class="sgc-1 sgc-3">GLUMOV - Bugün amcamla konuşacağım.&nbsp;</span></p>

  <p class="heading0 sgc-2"><span class="sgc-1 sgc-3">KLEOPATRA - İyi edersiniz. Aşksız bir evlilik neye benzer?&nbsp;</span></p>

  <p class="heading0 sgc-2"><span class="sgc-1 sgc-3">GLUMOV - Benim için nasıl kötü şeyler düşünebildiniz?&nbsp;</span>Utanmıyor musunuz?</p>

  <p class="heading0 sgc-2"><span class="sgc-1 sgc-3">KLEOPATRA - Yanılmışım. Beni utandırdınız.&nbsp;</span></p>

  <p class="heading0 sgc-2"><span class="sgc-1 sgc-3">GLUMOV - (İhtirasla.) Ben sizinim, sizin. Bunu biliyorsunuz,&nbsp;</span>Kleopatra. Yalnız ne amcama, ne de başka birine bir kelime bile söylemeyin. Şüpheyi üstünüze çekersiniz. Her şeyi bana bırakın.</p>

  <p class="heading0 sgc-2"><span class="sgc-1 sgc-3">KLEOPATRA - Tabii. Tabii.</span></p>

  <p class="heading0 sgc-2"><span class="sgc-1 sgc-3">GLUMOV - Hep benim pısırıklığımdan, Allah kahretsin! Amcanla doğru doğru konuşsana be adam! Evlenmek istemediğini açık açık söylesene. O yürek ne gezer bende? "Düşünelim... ne acelesi var" gibi laflar geveledim ağzımda. Şimdi görüyor musunuz başıma gelenleri? (Kapı çalınır.) Kim geldi acaba? Beni görmeye gelen biri olacak Kleopatracığım. Bunca helecan sizi ne kadar sarstı kimbilir? Gidip annemin odasında biraz uzanmak ister misiniz? Misafirleri çabuk başımdan savarım. (Kleopatra'yı içerdeki odaya götürür.)</span></p>

  <p class="heading0 sgc-2"><span class="sgc-1 sgc-3">KLEOPATRA - Teşekkür ederim, Yegor. Şimdi kimseyi görecek halde değilim. (Glumov kapıyı açar. Golutvin görünür.)</span></p>

  <p class="heading0 sgc-2"><span class="sgc-1 sgc-3">GLUMOV - (Kabaca.) Evet?</span></p>

  <p class="heading0 sgc-2"><span class="sgc-1 sgc-3">GOLUTVİN - Birincisi, misafir böyle karşılanmaz. İkincisi yorgunum, çünkü buraya yayan geldim. (Glumov'u iterek</span>&nbsp;<span class="sgc-1 sgc-3">içeriye girer.)</span></p>

  <p class="heading0 sgc-2"><span class="sgc-1 sgc-3">GLUMOV - Ne istiyorsunuz?</span></p>

  <p class="heading0 sgc-2"><span class="sgc-1 sgc-3">GOLUTVİN - En azından yirmi beş ruble. Ama daha fazlası gönlünüzden koparsa, gücenecek değilim.</span></p>

  <p class="heading0 sgc-2"><span class="sgc-1 sgc-3">GLUMOV - Bana bakın, burasının dilencileri koruma derneği olduğunu kim söyledi size?</span></p>

  <p class="heading0 sgc-2"><span class="sgc-1 sgc-3">GOLUTVİN - Sadaka istemiyorum. Sizin adınıza geniş bir araştırma yaptım. Emeğimin karşılığını istiyorum.</span></p>

  <p class="heading0 sgc-2"><span class="sgc-1 sgc-3">GLUMOV - Ne araştırması?</span></p>

  <p class="heading0 sgc-2"><span class="sgc-1 sgc-3">GOLUTVİN - Biyografinizi yazıyorum.</span></p>

  <p class="heading0 sgc-2"><span class="sgc-1 sgc-3">GLUMOV - Neler söylüyorsunuz?</span></p>

  <p class="heading0 sgc-2"><span class="sgc-1 sgc-3">GOLUTVİN - Sizi izledim, gözetledim, kişiliğiniz, geçmişiniz üzerine bilgi topladım. Son girişimlerinizi en ince ayrıntılarına kadar yazdım. Bu yazıyı satın almak istemezseniz, haftalık "Geveze" dergisine gönderirim. Hem de bir resminizle birlikte. Sizden fazla bir şey istemedim. Görüyorsunuz, edebi eserime yüksek bir değer biçmiyorum.</span></p>

  <p class="heading0 sgc-2"><span class="sgc-1 sgc-3">GLUMOV - Pekâlâ, durduğunuz kabahat. Yayınlatın yazınızı. Aklınız sıra, bana gözdağı vereceksiniz. Sizin yazdıklarınızı kim okur?</span></p>

  <p class="heading0 sgc-2"><span class="sgc-1 sgc-3">GOLUTVİN - Biliyorum, size fazla zararı dokunmaz ama canınızı sıkabilir. Sizden bin ruble istemedim. Ödeyiverin</span>&nbsp;<span class="sgc-1 sgc-3">gitsin.</span></p>

  <p class="heading0 sgc-2"><span class="sgc-1 sgc-3">GLUMOV - Bu yaptığın işin pek kötü bir adı vardır.&nbsp;</span></p>

  <p class="heading0 sgc-2"><span class="sgc-1 sgc-3">GOLUTVİN - İmzasız mektuplar yollamaktan daha mı kötü?&nbsp;</span></p>

  <p class="heading0 sgc-2"><span class="sgc-1 sgc-3">GLUMOV - Ne mektubu? Bunu nasıl ispat edersin?&nbsp;</span></p>

  <p class="heading0 sgc-2"><span class="sgc-1 sgc-3">GOLUTVİN - Heyecanlanmayın. Topu topu yirmi beş ruble&nbsp;</span>istedim.</p>

  <p class="heading0 sgc-2"><span class="sgc-1 sgc-3">GLUMOV - Bir kopek bile vermem.</span></p>

  <p class="heading0 sgc-2"><span class="sgc-1 sgc-3">GOLUTVİN - Zengin bir kız alıyorsunuz. Biyografinizi okursa midesi bulanmaz mı? Benimle kavga edeceğinize verin istediğimi, siz sağ, ben selamet.</span></p>

  <p class="heading0 sgc-2"><span class="sgc-1 sgc-3">GLUMOV - Verdiğimi farzedelim, isteklerinin sonu gelmez</span>&nbsp;<span class="sgc-1 sgc-3">ki.</span></p>

  <p class="heading0 sgc-2"><span class="sgc-1 sgc-3">GOLUTVİN - Size söz veriyorum. Bir daha başınızı ağrıtmam.</span></p>

  <p class="heading0 sgc-2"><span class="sgc-1 sgc-3">GLUMOV - (Kapıya gidip açarak.) Defol burdan.&nbsp;</span></p>

  <p class="heading0 sgc-2"><span class="sgc-1 sgc-3">GOLUTVİN - Gelecek sayıda görürsün.</span></p>

  <p class="heading0 sgc-2"><span class="sgc-1 sgc-3">GLUMOV - İstediğin sayıda çıkart, vızgelir bana.&nbsp;</span></p>

  <p class="heading0 sgc-2"><span class="sgc-1 sgc-3">GOLUTVİN - (Bir duraklamadan sonra.) Yirmi ruble olsun.&nbsp;</span>Bu da para mı canım?</p>

  <p class="heading0 sgc-2"><span class="sgc-1 sgc-3">GLUMOV - Benden zırnık koparamazsın.&nbsp;</span></p>

  <p class="heading0 sgc-2"><span class="sgc-1 sgc-3">GOLUTVİN - Pekâlâ, keyfiniz bilir. Bir sigaranız yok mu?&nbsp;</span></p>

  <p class="heading0 sgc-2"><span class="sgc-1 sgc-3">GLUMOV - Hayır. Çıkıp gitmiyecek misin burdan?&nbsp;</span></p>

  <p class="heading0 sgc-2"><span class="sgc-1 sgc-3">GOLUTVİN - Canım isteyince. Önce biraz dinleneyim.&nbsp;</span>(Oturur.)</p>

  <p class="heading0 sgc-2"><span class="sgc-1 sgc-3">GLUMOV - Seni kim gönderdi buraya? Kurçayev mi?&nbsp;</span></p>

  <p class="heading0 sgc-2"><span class="sgc-1 sgc-3">GOLUTVİN - Hayır, onunla kavga ettik. Artık yüzünü bile&nbsp;</span>görmüyorum.</p>

  <p class="heading0 sgc-2"><span class="sgc-1 sgc-3">GLUMOV - Sana git burdan dedik. (Golutvin ayağa kalkar. Yatak odasına doğru gdiip bakar.)</span></p>

  <p class="heading0 sgc-2"><span class="sgc-1 sgc-3">GOLUTVİN - Ne var orada?</span></p>

  <p class="heading0 sgc-2"><span class="sgc-1 sgc-3">KLEOPATRA - (İçerden.) Kim o, ne var?&nbsp;</span></p>

  <p class="heading0 sgc-2"><span class="sgc-1 sgc-3">GLUMOV - (Kapıyı açarak.) Hemen gitmezsen...&nbsp;</span></p>

  <p class="heading0 sgc-2"><span class="sgc-1 sgc-3">GOLUTVİN - Hımmmm. Madam Mamayeva. Çok ilginç!&nbsp;</span></p>

  <p class="heading0 sgc-2"><span class="sgc-1 sgc-3">GLUMOV - (Tehdit ederek.) Gidecek misin?&nbsp;</span></p>

  <p class="heading0 sgc-2"><span class="sgc-1 sgc-3">GOLUTVİN - Kendin öyle ahlaksız herifin birisin ki,&nbsp;</span>başkalarından da temiz duygular beklemiyorsun. (Hole çıkmıştır.)</p>

  <p class="heading0 sgc-2"><span class="sgc-1 sgc-3">GLUMOV - Dur bi dakika. Sana bir şey diyecektim. (Arkasından koşarak oturma odasının kapısını kapatır.)</span></p>

  <p class="heading0 sgc-2"><span class="sgc-1 sgc-3">KLEOPATRA - (Öbür kapıdan başını uzatır.) Çok tuhaf. Bu adam kim acaba? (Birden hatırlar.) Günlük! (Masaya koşarak çekmeceyi çeker. Günlüğü çıkarır.) Bakalım, benim için ya da Maşenka için bir şeyler yazmış mı? (Sayfaları çevirir.) İşte, "Maşenka bir içim su. Gözüm gönlüm açıldı kızı görünce. Hele o beygir suratlı Kleo haladan sonra." Tanrım, fena oluyorum. Bayılacağım. Alçak. Alçak. Onu asla affetmem, asla! Ona pahalıya patlayacak. Bunu nasıl yapar bana, nasıl? (Gözyaşlarıyla.) Bana nasıl beygir suratlı der? Beygire benzer yanım yok ki. Neyel Fedoseyiç beni hiç de beygire benzetmez. Yapacağımı bilirim o alçağa. Sürüm sürüm sürünecek. Elime ayağıma kapanıp aman dileyecek. (Günlüğe bakar.) Bu elime geçti ya bir kere... Artık çekeceği var benden. (Günlüğü çantasına saklar. Çünkü dış kapının kapandığını işitmiştir.) Tanrım, ona bir şey belli etmemeli. Sakin görünmeye çalışmalı.</span></p>

  <p class="heading0 sgc-2"><span class="sgc-1 sgc-3">GLUMOV - (Girerek.) Münasebetsiz herif.&nbsp;</span></p>

  <p class="heading0 sgc-2"><span class="sgc-1 sgc-3">KLEOPATRA - Kimdi gelen?</span></p>

  <p class="heading0 sgc-2"><span class="sgc-1 sgc-3">GLUMOV - Bir daha gelirse merdivenlerden aşağı atarım. Beni kötüleyen bir yazı yazmış. Gelip para istemek yüzsüzlüğünde bulundu. Vermezsem yayınlayacağını söyledi.</span></p>

  <p class="heading0 sgc-2"><span class="sgc-1 sgc-3">KLEOPATRA - Korkunç! Dünyada ne korkunç adamlar var. Kim bu adam?</span></p>

  <p class="heading0 sgc-2"><span class="sgc-1 sgc-3">GLUMOV - Öğrenip ne yapacaksınız?</span></p>

  <p class="heading0 sgc-2"><span class="sgc-1 sgc-3">KLEOPATRA - Böyle adamlara karşı uyanık davranmak lazım.</span></p>

  <p class="heading0 sgc-2"><span class="sgc-1 sgc-3">GLUMOV - Adı Aleksander Golutvin.</span></p>

  <p class="heading0 sgc-2"><span class="sgc-1 sgc-3">KLEOPATRA - Nerde oturuyor?</span></p>

  <p class="heading0 sgc-2"><span class="sgc-1 sgc-3">GLUMOV - Bilmiyorum ama kolayca öğrenilebilir. Neden sordunuz?</span></p>

  <p class="heading0 sgc-2"><span class="sgc-1 sgc-3">KLEOPATRA - Biri onurumu kırsa, bu yoldan intikam alabilirdim. Biz kadınlar düello edemeyiz ki.</span></p>

  <p class="heading0 sgc-2"><span class="sgc-1 sgc-3">GLUMOV - Şaka ediyorsunuz tabii.</span></p>

  <p class="heading0 sgc-2"><span class="sgc-1 sgc-3">KLEOPATRA - Tabii. Ona para verdiniz mi?&nbsp;</span></p>

  <p class="heading0 sgc-2"><span class="sgc-1 sgc-3">GLUMOV - Sadece bir kaç ruble. Ama içim rahatladı.&nbsp;</span></p>

  <p class="heading0 sgc-2"><span class="sgc-1 sgc-3">KLEOPATRA - Ya bir düşmanınız daha fazla para verecek&nbsp;</span>olursa...</p>

  <p class="heading0 sgc-2"><span class="sgc-1 sgc-3">GLUMOV - Benim düşmanım yok ki.</span></p>

  <p class="heading0 sgc-2"><span class="sgc-1 sgc-3">KLEOPATRA - Öyleyse üzülmenize de gerek yok. Zavallı çocuk, keyfinizi mi kaçırdı?</span></p>

  <p class="heading0 sgc-2"><span class="sgc-1 sgc-3">GLUMOV - Ona aldırmam bile.</span></p>

  <p class="heading0 sgc-2"><span class="sgc-1 sgc-3">KLEOPATRA - Neden üzülüyorsunuz öyleyse?&nbsp;</span></p>

  <p class="heading0 sgc-2"><span class="sgc-1 sgc-3">GLUMOV - Sizin bana güvenmediğinizi düşündükçe hâlâ&nbsp;</span>kahroluyorum.</p>

  <p class="heading0 sgc-2"><span class="sgc-1 sgc-3">KLEOPATRA - Maşenka'yla evlenmekten büsbütün caydınız mı?</span></p>

  <p class="heading0 sgc-2"><span class="sgc-1 sgc-3">GLUMOV - Bunu biliyorsunuz.</span></p>

  <p class="heading0 sgc-2"><span class="sgc-1 sgc-3">KLEOPATRA - Neler feda ettiğinizin farkında mısınız?&nbsp;</span></p>

  <p class="heading0 sgc-2"><span class="sgc-1 sgc-3">GLUMOV - Para pul! Bu uğurda sizi kaybedeceksem, feda&nbsp;</span>olsun.</p>

  <p class="heading0 sgc-2"><span class="sgc-1 sgc-3">KLEOPATRA - İşin ucunda para var. Yirmi bin. Unutmayın.&nbsp;</span></p>

  <p class="heading0 sgc-2"><span class="sgc-1 sgc-3">GLUMOV - Dünyanın bütün hazinelerine değişir miyim sizi?&nbsp;</span></p>

  <p class="heading0 sgc-2"><span class="sgc-1 sgc-3">KLEOPATRA - Çok soylu bir kişisiniz, Yegor. Buna hiç&nbsp;</span><span class="sgc-1 sgc-3">şüphe yok. Gelin öpeyim sizi. (Glumov usulca gelip önüne diz çöker. Kleopatra onu boğmak istiyormuş gibi elleriyle boğazını kavrar ve cezalandırmak istiyormuş gibi şiddetle öper. Birdenbire durup Yegor'u soluk soluğa bırakır.) Şimdi gitmeliyim. Amcan beni merak eder. Allahaısmarladık, sevgili</span>&nbsp;<span class="sgc-1 sgc-3">Yegor.</span></p>

  <p class="heading0 sgc-2"><span class="sgc-1 sgc-3">GLUMOV - Kleopatra, sizi bir daha ne zaman göreceğim?&nbsp;</span></p>

  <p class="heading0 sgc-2"><span class="sgc-1 sgc-3">KLEOPATRA - Bu akşam bize beklerim.&nbsp;</span></p>

  <p class="heading0 sgc-2"><span class="sgc-1 sgc-3">GLUMOV - (Onu izleyerek.) Maşenka'yı aklınızdan çıkarın.&nbsp;</span>Akşama kadar o iş halledilmiş olacak.</p>

  <p class="heading0 sgc-2"><span class="sgc-1 sgc-3">KLEOPATRA - (Kapıya dönerek.) Au revoir.&nbsp;</span></p>

  <p class="heading0 sgc-2"><span class="sgc-1 sgc-3">GLUMOV - Akşama görüşürüz. (Kleopatra öptürmek için&nbsp;</span>elini uzatır. Glumov öperken birdenbire elini indirir. Glumov yere kadar eğilmek zorunda kalır. Kleopatra hızla elini çekip gider. Ayak sesleri kesilince.) Fyu! Çok şükür yakamı kurtardım elinden. Hemen gidip Maşenka'yı görmeli. (Masaya doğru giderken.) Dur bakalım. Golutvin'in ağzı kapatıldı. Kleopatra şimdilik yatıştırıldı. (Neşesi yerine gelmeye başlar.) İşler hiç de kötü gitmiyor. Talihim yaver giderse zafer benim. (Odaya bakınır.) Ben ne arıyordum? İyice dalgınlaştım son zamanlarda. Bu üzüntülerle zihnim karıştı. Şapka, eldiven her şey tamam mı? Cüzdanım cebimde... Günlüğüm şu cebimde. Aa... (Günlüğün cebinde olmadığını farkeder.) Nereye koydum günlüğü? Çekmeceye tabii. (Çekmeceyi çekince donar kalır.) Çok garip, buraya koyduğuma yemin ederim. Tanrım, bu ne korkunç şey! (Deli gibi aramaya başlar.) Biliyorum, çekmeceye koydum. Şimdi iyice hatırlıyorum. Kleopatra çaldıysa, mahvoldum. (Aklına başka bir şey gelir.) Yoksa Golutvin mi aldı? (Tekrar aramaya başlar.) Böyle açıkta bıraktığım için ne aptalım. Ne büyük sersemlik benimkisi! Neden çekmeceyi kilitlemedim? Gitmiş! Uçmuş! (Bir sandalyeye çökerek başını elleri arasına alır. Bir an sonra.) Bu günlüğü neden tuttum sanki? Kayda değer işler mi yaptım, kahramanca davranışlarda mı bulundum? Çocukça, aptalca garez olmak, kin beslemek bütün yaptığım. Bir rezilin kendi eliyle yazılmış rezillikleri. (Duraklama.) Şimdi kendimi yermenin faydası yok. Nasıl olsa dört bir taraftan sitemler, azarlar, küfürler yağacak bana. (Başını tutarak.) Tanrım, düşüneyim. Bir çıkar yol olmalı. Günlüğümü çalan Golutvinse onu parayla satın alabilirim. Ama ya Kleopatra ise... "Gururu yaralanan kadının gazabı cehennem azabından korkunçtur!" Ulu Tanrım, bir de beygir suratlı dedim kadına. (Ne korkunç bir durumda olduğunu kavramaya başlamıştır.) Yenik düşmemeliyim. Yenilgiyi kabul edemem. Hele işi bu kıvama getirdikten sonra. Benden öç almak için korkunç planlar mı hazırlıyor acaba? (Birden karar verir.) Yapılacak bir tek şey var. Evet, Kleopatra Mamayev, ne sen, ne de Golutvin sırtımı yere getiremezsiniz. Şimdi dosdoğru dişi aslanın ağzına atılmaya gidiyorum... Şu beygir meselesini açıklarken Tanrı yardımcım olsun. (Omuzlarını dikleştirip hızla dışarı çıkar.)</p>

  <p class="heading0 sgc-2"><span class="sgc-1 sgc-3"><br /></span></p>
</body>
</html>
