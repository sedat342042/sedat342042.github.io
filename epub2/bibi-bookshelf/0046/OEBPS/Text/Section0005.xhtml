<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bu Hesapta Yoktu - Ostrovski</title>
  <link href="../Styles/style.css" rel="stylesheet" type="text/css" />
</head>

<body>
  <p><br /></p>
  <hr class="c2" />

  <h1 class="giris" id="heading_id_2" style="text-align: center;"><strong>Üçüncü Perde</strong></h1>
  <hr class="c2" />

  <p><br />
  <br /></p>

  <p class="heading0 sgc-2"><span class="sgc-1 sgc-3">İkinci Perde Sahne I'de olduğu gibi. İkindi vakti. Bahçeye açılan camlı kapılar ardına kadar açıktır. Kurçayev ile Maşenka konuşurlar. Erkek oturmuştur, kız odada huzursuzca dolaşır.</span></p>

  <p class="heading0 sgc-2"><span class="sgc-1 sgc-3">KURÇAYEV - Olup bitenleri anlayamıyorum, doğrusu.&nbsp;</span></p>

  <p class="heading0 sgc-2"><span class="sgc-1 sgc-3">MAŞENKA - Ben de, birdenbire neye uğradığımı şaşırdım.&nbsp;</span>Sakın bu bir tertip, ince ince işlenmiş bir plan olmasın.&nbsp;</p>

  <p class="heading0 sgc-2"><span class="sgc-1 sgc-3">KURÇAYEV - Halanın bu boş inançlarını büsbütün yabana&nbsp;</span>atmamak lazım belki de.</p>

  <p class="heading0 sgc-2"><span class="sgc-1 sgc-3">MAŞENKA - Anlamaya çalışmaktan vazgeçtim. Olup bitenler beni serseme çevirdi.</span></p>

  <p class="heading0 sgc-2"><span class="sgc-1 sgc-3">KURÇAYEV - Glumov'u yıllardan beri tanırım. Öyle fevkalade bir tarafını görmedim. Geçenlerde kendisine öfkelenmiştim. Beni amcama çekiştirdiğini sandığım için. Çabucak parlarım, huyum kurusun. Ama böyle bir şey yapmaya tenezzül etmeyecek kadar dürüst bir adamdır.</span></p>

  <p class="heading0 sgc-2"><span class="sgc-1 sgc-3">MAŞENKA - Daha dün varlığından bile haberimiz yoktu. Bugün hayatımızı o idare ediyor. Halamın can yoldaşları onu durmadan düşlerinde görüyorlar. Açılan fallarda hep o çıkıyor. O korkunç hacılar bile ondan keramet sahibi bir adam diye söz ediyorlar. En şaşırtıcı olay da, bu eve geleceğini Madam Manyefa'nın dakikası dakikasına haber vermesi. Halamın gözü ondan başka kimseyi görmüyor artık. Halamın isteklerine nasıl karşı gelebilirim.</span></p>

  <p class="heading0 sgc-2"><span class="sgc-1 sgc-3">KURÇAYEV - (Üzüntülü.) Bütün bunlara sebep benim akıllı uslu bir hayat sürmeyişim. Şimdi Glumov seni de, parayı da alacak. Hak yerini bulacak. Fazilet mükâfatlandırılacak, rezalet cezasını çekecek. O rezil de benim. Sessizce kaybolmaktan başka ne gelir elimden? Seni alan bayağı bir adam olsaydı kavga çıkarırdım, ama Glumov gibi terbiyeli, temiz bir gence ne yapabilirim?</span></p>

  <p class="heading0 sgc-2"><span class="sgc-1 sgc-3">MAŞENKA - Şşşş. Geliyorlar. Şimdi onunla karşılaşmak istemiyorum. (Dışarıya kaçar. Glumov ile Madam T. bahçeden gelirlerken Kurçayev ayağa fırlar.)</span></p>

  <p class="heading0 sgc-2"><span class="sgc-1 sgc-3">GLUMOV - Mazbut bir aile hayatını ne kadar özlediğimi fark edince işi ciddiye aldım. Bana göre para için evlenmekten daha feci bir şey yoktur. Kutsal bir müesseseyi bir iş alışverişine çevirmek yakışık alır mı hiç? Bunun alternatifi aşk için evlenmektir. Ama aşkı bile fazla dünyevi buluyorum. Hayır, gerçek evlilik göklerde yazılmış, kaderin eliyle hazırlanmış olmalı.</span></p>

  <p class="heading0 sgc-2"><span class="sgc-1 sgc-3">MADAM T. - Tıpkı benim düşündüğüm gibi.&nbsp;</span></p>

  <p class="heading0 sgc-2"><span class="sgc-1 sgc-3">GLUMOV - Ömrüm boyunca bütün manevi değerleri inkar&nbsp;</span>eden, bütün mistik güçleri hiçe sayan şu korkunç radikal, liberal düşüncelere karşı savaştım.</p>

  <p class="heading0 sgc-2"><span class="sgc-1 sgc-3">MADAM T. - Tıpkı sizin gibi düşünüyorum.&nbsp;</span></p>

  <p class="heading0 sgc-2"><span class="sgc-1 sgc-3">GLUMOV - Her zaman mucizelere inandım.&nbsp;</span></p>

  <p class="heading0 sgc-2"><span class="sgc-1 sgc-3">MADAM T. - Ben de, ben de...</span></p>

  <p class="heading0 sgc-2"><span class="sgc-1 sgc-3">GLUMOV - Ta ezelden beri beni bekleyen kadına ancak bir mucizeyle kavuşabileceğimi seziyordum. Dua ettim böyle bir</span>&nbsp;<span class="sgc-1 sgc-3">mucize olsun diye.</span></p>

  <p class="heading0 sgc-2"><span class="sgc-1 sgc-3">MADAM T. - Ve oldu, o gün bize gelişiniz bir mucizeydi. Biliyor musunuz, Yegor, Moskova'da benim gibi düşünen tek genç sizsiniz. Etrafımız o aşırı düşünceli liberallerle dolu. (Kendisine selam veren Kurçayev'e baktıktan sonra tekrar Glumov döner.) Evet, o mucizeden söz ediyorduk.</span></p>

  <p class="heading0 sgc-2"><span class="sgc-1 sgc-3">GLUMOV - Tanıdığım olağanüstü bir bakıcıya gitmiştim.&nbsp;</span></p>

  <p class="heading0 sgc-2"><span class="sgc-1 sgc-3">MADAM T. - Madam Manyefa'ya mı?</span></p>

  <p class="heading0 sgc-2"><span class="sgc-1 sgc-3">GLUMOV - Hayır, onun adını bile duymadım. Bir başkası. Kapıdan girer girmez daha ağzımı bile açmadan ne dese beğenirsiniz? Sen bir zevce arıyorsun, onlar bir damat. Akıllara zarar.</span></p>

  <p class="heading0 sgc-2"><span class="sgc-1 sgc-3">MADAM T. - Ya siz ne dediniz?</span></p>

  <p class="heading0 sgc-2"><span class="sgc-1 sgc-3">GLUMOV - Bir tuhaf oldum. Sanki etrafımı bir bulut sarmış gibi.</span></p>

  <p class="heading0 sgc-2"><span class="sgc-1 sgc-3">MADAM T. - Bir bulut mu dediniz? Madam Manyefa sizi bir buluta sarılmış gördü.</span></p>

  <p class="heading0 sgc-2"><span class="sgc-1 sgc-3">GLUMOV - Bakıcı bana, "Yabancı bir eve gideceksin, aradığını bulacaksın. Seni bekliyorlar," dedi. Hemen o gece amcam beni size getirdi. Beni bekliyordunuz.</span></p>

  <p class="heading0 sgc-2"><span class="sgc-1 sgc-3">MADAM T. - Bir mucize! Herkes bunu bilse. Yine dini duygular, manevi değerleri canlandırabilirdik.</span></p>

  <p class="heading0 sgc-2"><span class="sgc-1 sgc-3">KURÇAYEV - Bir zamanlar Kiev'de kızıl saçlı bir adamın başına buna benzer bir şey gelmişti.</span></p>

  <p class="heading0 sgc-2"><span class="sgc-1 sgc-3">MADAM T. - Bahçede biraz hava almaya gitsenize. (Kurçayev selam verir, bir an durakladıktan sonra onlar konuşmalarını sürdürürken dışarıya çıkar.)</span></p>

  <p class="heading0 sgc-2"><span class="sgc-1 sgc-3">GLUMOV - Besbelli, bu bir alın yazısı, bir takdiri ilahi! Onun için size Maşenka'nın duygularını sormadım bile. Evlenmeye razı olması yeter gibi geldi bana.</span></p>

  <p class="heading0 sgc-2"><span class="sgc-1 sgc-3">MADAM T. - Yeter tabii.</span></p>

  <p class="heading0 sgc-2"><span class="sgc-1 sgc-3">GLUMOV - Beni sevmeyebilir ama ilerde sevecektir.&nbsp;</span></p>

  <p class="heading0 sgc-2"><span class="sgc-1 sgc-3">MADAM T. - Tabii sevecek.</span></p>

  <p class="heading0 sgc-2"><span class="sgc-1 sgc-3">GLUMOV - Maşenka'nın beni seveceği yıldızlarda yazılı. Yoksa kader bizi birleştirmezdi.</span></p>

  <p class="heading0 sgc-2"><span class="sgc-1 sgc-3">MADAM T. - Ağzından aldınız.</span></p>

  <p class="heading0 sgc-2"><span class="sgc-1 sgc-3">GRİGORİ - (Girer.) Bay Gorodulin, madam.&nbsp;</span></p>

  <p class="heading0 sgc-2"><span class="sgc-1 sgc-3">MADAM T. - Siz lütfen onu biraz oyalayın, Yegor. Dünya&nbsp;</span><span class="sgc-1 sgc-3">işlerinden konuşacak bir ruh halinde değilim. Yazlık köşke gidip billur topa bakayım. (Bahçeye çıkar. Grigori Gorodulin'i</span>&nbsp;<span class="sgc-1 sgc-3">getirir.)</span></p>

  <p class="heading0 sgc-2"><span class="sgc-1 sgc-3">GORODULİN - Merhaba Glumov.</span></p>

  <p class="heading0 sgc-2"><span class="sgc-1 sgc-3">GLUMOV - Nasılsınız?</span></p>

  <p class="heading0 sgc-2"><span class="sgc-1 sgc-3">GORODULİN - Kaç para alıyorsunuz?</span></p>

  <p class="heading0 sgc-2"><span class="sgc-1 sgc-3">GLUMOV - Yirmi bin, aldanmıyorsam.</span></p>

  <p class="heading0 sgc-2"><span class="sgc-1 sgc-3">GORODULİN - Nasıl kıvırdınız bu işi?</span></p>

  <p class="heading0 sgc-2"><span class="sgc-1 sgc-3">GLUMOV - Siz beni salık vermişsiniz. Madam T. öyle söyledi.</span></p>

  <p class="heading0 sgc-2"><span class="sgc-1 sgc-3">GORODULİN - Ne? Doğru ya, şimdi hatırladım. Ama senin gibi bir Agnostik bu kadınlarla nasıl anlaşabilir?</span></p>

  <p class="heading0 sgc-2"><span class="sgc-1 sgc-3">GLUMOV - Suyuna gidiyorum.</span></p>

  <p class="heading0 sgc-2"><span class="sgc-1 sgc-3">GORODULİN - Bu kof beyinli kadının boş sözlerine ne diyorsun?</span></p>

  <p class="heading0 sgc-2"><span class="sgc-1 sgc-3">GLUMOV - Kimse onu bu hastalıktan kurtaramaz. Neden canımı üzeyim?</span></p>

  <p class="heading0 sgc-2"><span class="sgc-1 sgc-3">GORODULİN - Yakında zengin olacaksın. İstersen seni kulübüme yazdırayım.</span></p>

  <p class="heading0 sgc-2"><span class="sgc-1 sgc-3">GLUMOV - Teşekkürler. (Sesini alçaltarak.) Biliyor musunuz, Krutitski'nin yazısı bir iki haftaya kadar yayınlanacak.</span></p>

  <p class="heading0 sgc-2"><span class="sgc-1 sgc-3">GORODULİN - Başıma gelenler. Umarım basında onu didik</span>&nbsp;<span class="sgc-1 sgc-3">didik ederler.</span></p>

  <p class="heading0 sgc-2"><span class="sgc-1 sgc-3">GLUMOV - Bundan daha kolay ne var?</span></p>

  <p class="heading0 sgc-2"><span class="sgc-1 sgc-3">GORODULİN - Siz bunu mükemmel yapabilirdiniz. Sizde bu kafa, bu yetenek varken. Ama size zararı dokunabilirdi. Ne yapalım, biliyor musunuz? Yazıyı siz yazın, ben sizin için kendimi feda ederek altına imzamı atayım. Bu çekilmez ihtiyarların ipliğini pazara çıkarmalı.</span></p>

  <p class="heading0 sgc-2"><span class="sgc-1 sgc-3">GLUMOV - Yazdıkları saçma sapan yazılara bir göz atmak</span>&nbsp;<span class="sgc-1 sgc-3">yeter.</span></p>

  <p class="heading0 sgc-2"><span class="sgc-1 sgc-3">GORODULİN - Komik herifler bunlar. Bunları teşhir etmeli. Bunu ben de yapardım ama ne yazık vaktim yok. Bir çok iyi işadamımız var ama ne konuşmasını, ne de yazmasını bilirler. Gençlere yazdırsak çizmeden yukarı çıkarlar. Koroyu siz başlatın, biz arkadan geliriz. Nişanlınız nerde kuzum?</span></p>

  <p class="heading0 sgc-2"><span class="sgc-1 sgc-3">GLUMOV - Sanırım, bahçede.</span></p>

  <p class="heading0 sgc-2"><span class="sgc-1 sgc-3">GORODULİN - Gidip onunla çene çalayım.&nbsp;</span></p>

  <p class="heading0 sgc-2"><span class="sgc-1 sgc-3">GLUMOV - Birazdan ben de gelirim. Kleopatra buraya, beni&nbsp;</span>görmeye gelecek. Yücegönüllülük edip benim evliliğime razı oldu. (Gorodulin çıkar. Holden sesler gelir. Glumov kapıya giderek.) Kleopatra, buradayım. (Bir an sonra Kleopatra girer.)</p>

  <p class="heading0 sgc-2"><span class="sgc-1 sgc-3">KLEOPATRA - Nasıl, buldunuz mu günlüğünüzü?&nbsp;</span></p>

  <p class="heading0 sgc-2"><span class="sgc-1 sgc-3">GLUMOV - Golutvin annesinin kutsal hatırası üzerine yemin&nbsp;</span>ediyor, o almamış. Dokunsan ağlayacaktı, adam. "Böyle alçakça bir şey yapmaktansa, açlıktan ölmeyi tercih ederim"</p>

  <p class="heading0 sgc-2"><span class="sgc-1 sgc-3">KLEOPATRA - Öyleyse kim almış olabilir? Başka bir yerde bırakmadığınıza emin misiniz?</span></p>

  <p class="heading0 sgc-2"><span class="sgc-1 sgc-3">GLUMOV - Yüzde yüz eminim.</span></p>

  <p class="heading0 sgc-2"><span class="sgc-1 sgc-3">KLEOPATRA - Belki uşağınız yanlışlıkla atmıştır.&nbsp;</span></p>

  <p class="heading0 sgc-2"><span class="sgc-1 sgc-3">GLUMOV - Keşke, keşke. Ne iyi olurdu.</span></p>

  <p class="heading0 sgc-2"><span class="sgc-1 sgc-3">KLEOPATRA - Neden? Başkalarının okumasından niçin bu kadar korkuyorsunuz?</span></p>

  <p class="heading0 sgc-2"><span class="sgc-1 sgc-3">GLUMOV - Canım, önemli bir şey yoktu günlüğümde. En içten duygularım, birkaç aşk şiiri ve kadın yüzleri üstüne bazı içli diziler. Bir yabancının bunları okuyabileceğini düşündükçe sıkılıyorum.</span></p>

  <p class="heading0 sgc-2"><span class="sgc-1 sgc-3">KLEOPATRA - Aşk şiirleri ile içli dizilere kimse aldırmaz, üzülmeyin. Nişanlınız nerde?</span></p>

  <p class="heading0 sgc-2"><span class="sgc-1 sgc-3">GLUMOV - Kimbilir nerde? Umurumda bile değil. Tutumum sadece para ve mevki aşkına evlendiğimi göstermiyor mu? Gençlik gelip geçiyor. Bir an önce paralı, sözü geçen ve sözünü geçiren bir adam olmalıyım. Gıcır gıcır bir arabam ve durdukları yerde eşinen bir çift pırıl pırıl atım olsun da görün. Herkes parmak ısıracak. Moskova'da birdenbire ortaya çıkan bu gösterişli adam da kim diyecekler. Mutlaka bir Amerikalı olmalı. Herkes sizi kıskanacak.</span></p><!--EndFragment-->
  <!--StartFragment-->

  <p class="heading0 sgc-2"><span class="sgc-1 sgc-7">KLEOPATRA - Neden beni?</span></p>

  <p class="heading0 sgc-2"><span class="sgc-1 sgc-3">GLUMOV - Çünkü sizinim ben.</span></p>

  <p class="heading0 sgc-2"><span class="sgc-1 sgc-3">KLEOPATRA - Maşenka'yı almadan parayı ele geçirebilseydiniz daha iyi olurdu. Ama ne de olsa, genç, güzel kadınla evleneceksiniz.</span></p>

  <p class="heading0 sgc-2"><span class="sgc-1 sgc-3">GLUMOV - Benim için önemi yok. Elimi geline uzattım, cebim para bekliyor ama kalbim sizin.</span></p>

  <p class="heading0 sgc-2"><span class="sgc-1 sgc-3">KLEOPATRA - Tehlikeli bir adamsınız. sizi dinledikçe inanasım geliyor. Haydi nişanlınızın yanına gidin. Hiç değilse ele güne karşı, yalnız bırakmayın onu.</span></p>

  <p class="heading0 sgc-2"><span class="sgc-1 sgc-3">GLUMOV - Siz kendi elinizle beni ona yolluyorsunuz.&nbsp;</span></p>

  <p class="heading0 sgc-2"><span class="sgc-1 sgc-3">KLEOPATRA - Haydi gidin, gidin. (Glumov bahçeye çıkar,&nbsp;</span>üzgün görünen Kurçayev görünür.) Nereye gidiyorsunuz, Yegor?</p>

  <p class="heading0 sgc-2"><span class="sgc-1 sgc-3">KURÇAYEV - Eve.</span></p>

  <p class="heading0 sgc-2"><span class="sgc-1 sgc-3">KLEOPATRA - Eve mi? Mahzun görünüyorsunuz. Durun bir dakika. Sebebini tahmin ediyorum. (Kurçayev selam verip kapıya yönelir.) Durun. (Tekrar selam verip kapıya yönelir.) Size bekleyin dedim. Dikkafalılık etmeyin. Sizinle konuşmak istiyorum. (Kurçayev durur ama gitmek istediği bellidir.) Bilmediğiniz çok şey var.</span></p>

  <p class="heading0 sgc-2"><span class="sgc-1 sgc-3">KURÇAYEV - Ne olur bırakın gideyim, Keopatra yenge.&nbsp;</span></p>

  <p class="heading0 sgc-2"><span class="sgc-1 sgc-3">KLEOPATRA - Ben de az sonra gideceğim. Beni eve kadar&nbsp;</span>götürürsünüz. (Kurçayev başını eğer.) Ne o, dilinizi mi yuttunuz? Maşenka'yı sevdiğinizi biliyorum. O da sizi seviyor mu? (Kurçayev başını eğer.) Sever tabii. Umudunuzu kaybetmeyin. Hayat sürprizlerle doludur.</p>

  <p class="heading0 sgc-2"><span class="sgc-1 sgc-3">KURÇAYEV - Maşenka'nın böyle bir halası olmasaydı. Öyle garip düşünceleri var ki!</span></p>

  <p class="heading0 sgc-2"><span class="sgc-1 sgc-3">KLEOPATRA - Ne demek istiyorsunuz?&nbsp;</span></p>

  <p class="heading0 sgc-2"><span class="sgc-1 sgc-3">KURÇAYEV - Sıradan bir erkek onun istediği gibi olmaz.&nbsp;</span>Hele ordudansa.</p>

  <p class="heading0 sgc-2"><span class="sgc-1 sgc-3">KLEOPATRA - Nasıl bir erkek istiyormuş?&nbsp;</span></p>

  <p class="heading0 sgc-2"><span class="sgc-1 sgc-3">KURÇAYEV - Tepeden tırnağa faziletli, saf ve bakir bir&nbsp;</span>erkek. Yegor olmasa yeğenine nasıl koca bulurdu? Koca Moskova'da bu şartlara uyan bir o var.</p>

  <p class="heading0 sgc-2"><span class="sgc-1 sgc-3">KLEOPATRA - Gene de umudu kesmeyin. Bekleyin. (Maşenka girer.) Sizi kutlarım, şekerim. Sizi her görüşümde biraz daha güzelleşmiş buluyorum. Ne kadar mutlu olduğunu</span>&nbsp;<span class="sgc-1 sgc-3">duyunca çok sevindim.</span></p>

  <p class="heading0 sgc-2"><span class="sgc-1 sgc-3">MAŞENKA - Bay Glumov öyle soylu bir adam ki beni ürkütüyor. Ona layık olmadığımdan korkuyorum.</span></p>

  <p class="heading0 sgc-2"><span class="sgc-1 sgc-3">KLEOPATRA - Layıksınız cicim. Halanız sizi öyle iyi yetiştirdi ki.</span></p>

  <p class="heading0 sgc-2"><span class="sgc-1 sgc-3">MAŞENKA - Halama çok şey borçluyum, ama bana öğrettiği tek erdem her dediğine boyun eğmek. (Madam T. ile Krutitski bahçeden hararetle konuşarak gelirler.)</span></p>

  <p class="heading0 sgc-2"><span class="sgc-1 sgc-3">MADAM T. - Neden trajedi oynamalı da, komedi değil? (Ötekilere.) Genç kuşağa manevi değerler aşılamanın yolları üzerinde tartışıyorduk. (Kurçayev ile Krutitski başlarıyla selamlaşırlar. Krutitski Kleopatra'nın elini öper.) Bugünlerde herkes inançsız, herkes şüpheci.</span></p>

  <p class="heading0 sgc-2"><span class="sgc-1 sgc-3">KLEOPATRA - Yeğeninizin nişanlısı nerede? Onu göremiyorum.</span></p>

  <p class="heading0 sgc-2"><span class="sgc-1 sgc-3">MADAM T. - Bahçede Gorodulin'le konuşuyor. Şu Yegor'un iyi bir genç olduğunu tahmin ediyorum. Dostlarım ayrı ayrı övdüler. Ama umduğumdan çok daha üstün çıktı.</span></p>

  <p class="heading0 sgc-2"><span class="sgc-1 sgc-3">MAMAYEV - (Girer.) Kimmiş şu umduğunuzdan çok daha üstün çıkan?</span></p>

  <p class="heading0 sgc-2"><span class="sgc-1 sgc-3">MADAM T. - Yegor Glumov.</span></p>

  <p class="heading0 sgc-2"><span class="sgc-1 sgc-3">MAMAYEV - Yegor için bana teşekkür edeceğinizi biliyordum. Ona başka kız göstermeden doğru buraya</span>&nbsp;<span class="sgc-1 sgc-3">getirdim.</span></p>

  <p class="heading0 sgc-2"><span class="sgc-1 sgc-3">MADAM T. - Onu başka bir yere götürmek günah olurdu.&nbsp;</span></p>

  <p class="heading0 sgc-2"><span class="sgc-1 sgc-3">KRUTİTSKİ - Evet, Glumov hayatta çok ilerleyecek.&nbsp;</span></p>

  <p class="heading0 sgc-2"><span class="sgc-1 sgc-3">KLEOPATRA - Bizim yardımımızla tabii. (Grigori girer.)&nbsp;</span></p>

  <p class="heading0 sgc-2"><span class="sgc-1 sgc-3">MADAM T. - Tanrı bana neden bunca mutluluğu bağışladı&nbsp;</span>bilmem. Belki de... (Grigori'ye.) Ne istiyorsun? Belki de işlediğim hayırlardan ötürü. (Grigori ona bir zarf verir.) Bu ne? (Açar.) Bir gazete. Başka birine gelmiş olmalı.</p>

  <p class="heading0 sgc-2"><span class="sgc-1 sgc-3">KLEOPATRA - (Zarfı alarak.) Baksanıza size gelmiş. Üstünde adresiniz var.</span></p>

  <p class="heading0 sgc-2"><span class="sgc-1 sgc-3">MADAM T. - Bir yanlışlık olacak. Kim getirdi bunu? GRİGORİ - Bir postacı.</span></p>

  <p class="heading0 sgc-2"><span class="sgc-1 sgc-3">MADAM T. - Nerede?</span></p>

  <p class="heading0 sgc-2"><span class="sgc-1 sgc-3">GRİGORİ - Çoktan gitti. (Çıkar.)</span></p>

  <p class="heading0 sgc-2"><span class="sgc-1 sgc-3">MAMAYEV - Bana verin okuyup açıklıyayım size. (Zarfı alıp içinden basılı bir sayfa çıkarır.) Bu ne? Bir gazete yazısı.</span></p>

  <p class="heading0 sgc-2"><span class="sgc-1 sgc-3">MADAM T. - Acaba kim bana yollamış? Gazeteyi çıkaran mı?</span></p>

  <p class="heading0 sgc-2"><span class="sgc-1 sgc-3">MAMAYEV - Belki de bir dostunuz yollamıştır.&nbsp;</span></p>

  <p class="heading0 sgc-2"><span class="sgc-1 sgc-3">MADAM T. - Bu yazı neden söz ediyor?</span></p>

  <p class="heading0 sgc-2"><span class="sgc-1 sgc-3">MAMAYEV - Bakalım. Yazının adı: Başarı kazanmanın yolları.</span></p>

  <p class="heading0 sgc-2"><span class="sgc-1 sgc-3">MADAM T. - Bizi ilgilendirecek bir konu değil. Okumayın.&nbsp;</span></p>

  <p class="heading0 sgc-2"><span class="sgc-1 sgc-3">MAMAYEV - Bir göz atalım şuna. Ortasında bir portre var.&nbsp;</span>Altında ne yazıyor? (Okur.) "İdeal Bir Koca Portresi." Aa, Yegor'un, Yegor Glumov'un resmi.</p>

  <p class="heading0 sgc-2"><span class="sgc-1 sgc-3">KLEOPATRA - Bakabilir miyim? Çok ilginç doğrusu. (Gazeteyi kocasından alır.)</span></p>

  <p class="heading0 sgc-2"><span class="sgc-1 sgc-3">MADAM T. - Onun arkasından çevrilen alçakça bir manevra olmalı. Böyle bir adam Moskova için fazla iyi. Liberaller, serbest fikirliler ayağına çelme takmak istiyor anlaşılan.</span></p>

  <p class="heading0 sgc-2"><span class="sgc-1 sgc-3">(Öfkeyle Kurçayev'e bakar. Mamayev de ona dik dik bakar.)&nbsp;</span></p>

  <p class="heading0 sgc-2"><span class="sgc-1 sgc-3">KURÇAYEV - Bu taş bana mı? Ben portre çizemem.&nbsp;</span>(Mamayev'e.) Resmini çizdiğim tek adam sizsiniz.&nbsp;</p>

  <p class="heading0 sgc-2">MAMAYEV - Onu biliyoruz.</p>

  <p class="heading0 sgc-2"><span class="sgc-1 sgc-3">KLEOPATRA - Bu yazıyı kim yazmışsa, Yegor'u çok iyi tanıdığı belli. Yaşamının en gizli kapaklı yanlarını biliyor. Bütün bunlar uydurma değilse tabii.</span></p>

  <p class="heading0 sgc-2"><span class="sgc-1 sgc-3">MAMAYEV - (Zarftan günlüğü çıkararak.) Bakın, burda bir şey daha var. (Açar.)</span></p>

  <p class="heading0 sgc-2"><span class="sgc-1 sgc-3">KRUTİTSKİ - (Omzunun üstünden bakarak.) Bu, Glumov'un el yazısı. Çok iyi tanırım bu yazıyı.</span></p>

  <p class="heading0 sgc-2"><span class="sgc-1 sgc-3">MAMAYEV - Evet, onun yazısı. Ama gazetedeki yazıda başkasının imzası var. Hangisini okuyalım önce? Makaleyi mi, yoksa bunu mu?</span></p>

  <p class="heading0 sgc-2"><span class="sgc-1 sgc-3">KRUTİTSKİ - Önce orijinaline bir bakalım.&nbsp;</span></p>

  <p class="heading0 sgc-2"><span class="sgc-1 sgc-3">MAMAYEV - Araya bir işaret koymuş. Bir faturaya benziyor.&nbsp;</span>Şuradan okumaya başlayalım. Madam Manyefa'ya yirmi beş ruble. Madam Manyefa'ya yirmi beş ruble daha. Fazla içkiden turşuya dönmüş, gene de gelecekten haber vermeye kalkar. Ona ne diyeceğini öğretmek için saatler harcadım, ama kuşbeyinli karıda bir dirhem akıl yok... Dediklerimi kafasına vura vura öğretebilmek için bir şişe rom daha almak, eline yirmi beş ruble daha saymak icabetti. Bu kadar kârlı bir mesleğin bu kadar ahmak kişilerce yürütülmesi ne yazık. Kimbilir zavallı Madam Turusina'dan ne kadar para sızdırıyor? Herhalde dünyanın parasını. Çünkü zavallıcık biraz kafadan çatlaktır.</p>

  <p class="heading0 sgc-2"><span class="sgc-1 sgc-3">MADAM T. - (Kanepeye düşüp amonyak ruhunu araştırarak.) Ah, ah, dayanamıyacağım. Dayanamıyacağım.</span></p>

  <p class="heading0 sgc-2"><span class="sgc-1 sgc-3">MAŞENKA - (Ona doğru koşarak.) Şimdiden bilmek daha iyi, hala. Bay Mamayev, lütfen devam edin.</span></p>

  <p class="heading0 sgc-2"><span class="sgc-1 sgc-3">KLEOPATRA - Evet, devam et. Sofya'nın gerçeği bilmesi</span>&nbsp;<span class="sgc-1 sgc-3">daha iyi olur.</span></p>

  <p class="heading0 sgc-2"><span class="sgc-1 sgc-3">MAMAYEV - O iki iğrenç canyoldaşına beni gerek fallarda, gerekse her gece düşlerinde görmeleri şartıyla, yedişer buçuk rubleyle, beheri on rubleye mal olan birer gümüş enfiye kutusu</span>&nbsp;<span class="sgc-1 sgc-3">verildi.</span></p>

  <p class="heading0 sgc-2"><span class="sgc-1 sgc-3">MADAM T. - (Birden bağırarak.) Bu kadınlara derhal yol verilecek. Artık bir dakika bile kalamazlar bu evde. Tanrım, bu dünya artık yaşanmayacak kadar bozuldu. Kötüler günahkar, iyilerse aptal yerine konuyor.</span></p>

  <p class="heading0 sgc-2"><span class="sgc-1 sgc-3">KLEOPATRA - Üzülmeyin, aptal yerine konan yalnız siz değilsiniz.</span></p>

  <p class="heading0 sgc-2"><span class="sgc-1 sgc-3">MAMAYEV - (Devam ederek.) Madam Turusina'ya gönderilen altı imzasız mektup için otuz kopek.</span></p>

  <p class="heading0 sgc-2"><span class="sgc-1 sgc-3">MAŞENKA - Nerden geldikleri şimdi anlaşılıyor.&nbsp;</span></p>

  <p class="heading0 sgc-2"><span class="sgc-1 sgc-3">MADAM T. - Beni affet, canım. Hayatını düzenlemeye&nbsp;</span>kalkışmamalıydım. Buna ne kafam yeter, ne de gücüm. Bundan sonra dilediğini yap. Evleneceğin adamı kendin seç. Artık hiçbir işine karışmam.</p>

  <p class="heading0 sgc-2"><span class="sgc-1 sgc-3">MAŞENKA - (Hafifçe.) Evleneceğim adamı seçtim, halacığım.</span></p>

  <p class="heading0 sgc-2"><span class="sgc-1 sgc-3">MADAM T. - (Bitkin.) Hiç değilse seni aldatmaz, yavrucuğum. Olduğu gibi görünen bir adam. (Kurçayev başıyla selam verir.) Matriyoşa ile Lubinka hemen pılılarını pırtılarını toplayıp gitsinler bu evden.</span></p>

  <p class="heading0 sgc-2"><span class="sgc-1 sgc-3">KRUTİTSKİ - Yerlerine başkaları gelecek nasıl olsa.</span></p>

  <p class="heading0 sgc-2"><span class="sgc-1 sgc-3">MADAM T. - Bilmem, emin değilim.</span></p>

  <p class="heading0 sgc-2"><span class="sgc-1 sgc-3">MAMAYEV - Devam etmemi istiyor musunuz?&nbsp;</span></p>

  <p class="heading0 sgc-2"><span class="sgc-1 sgc-3">MADAM T. - Evet. Artık hiçbir şeyin önemi kalmadı.&nbsp;</span></p>

  <p class="heading0 sgc-2"><span class="sgc-1 sgc-3">MAMAYEV - İhtiyarın ev gezme merakından faydalanarak&nbsp;</span>efendisini bana getiren Bay Mamayev'in uşağı üç ruble aldı. Yerinde sarfedilmiş bir para. Çünkü zavallı kocamış suaygırından çok daha fazlasını koparacağımı umuyorum. (Kendine zor hakim olarak.) Daha fazlasını okumak gereksiz.</p>

  <p class="heading0 sgc-2"><span class="sgc-1 sgc-3">KRUTİTSKİ - Bana verin. Ben okuyayım.&nbsp;</span></p>

  <p class="heading0 sgc-2"><span class="sgc-1 sgc-3">MAMAYEV - Zahmet etmeyin. Ben okurum. Burada benimle&nbsp;</span>yapılan bir konuşma var. Kimseyi ilgilendirmez. Ha, şurası daha ilginç. İhtiyar bunak Krutitski'ye ilk ziyaret.</p>

  <p class="heading0 sgc-2"><span class="sgc-1 sgc-3">KRUTİTSKİ - Neymiş, neymiş?</span></p>

  <p class="heading0 sgc-2"><span class="sgc-1 sgc-3">MAMAYEV - Şimdi de, şu koca adama ve onun başdöndürücü projelerine övgüler düzeyim. Sana ne kadar hayran olsak azdır sayın büyüğümüz. Bize yalnız ve yalnız şunu söyle. Nasıl oldu da, altmış yaşına vardığın halde altı yaşındaki bir çocuğun beynini muhafaza edebildin?</span></p>

  <p class="heading0 sgc-2"><span class="sgc-1 sgc-3">KRUTİTSKİ - Yeter! Susunuz. Bu bir hakaret! Bu defteri derhal bana verin. Derhal. (Gorodulin bahçeden gelir. Kimse onu farketmez.)</span></p>

  <p class="heading0 sgc-2"><span class="sgc-1 sgc-3">MAMAYEV - (Günlüğü Krutitski ile çekişmektedir.) Lütfen, müsaade edin. (Defteri o alır.) Teşekkür ederim. Burada Gorodulin üzerine bir kaç kelime görüyorum. Geçen gün Gorodulin mesken sıkıntısı üzerine aptalca bir tartışmaya katılmıştı. Birden kafası kızan biri onu liberal olmakla suçladı. Gorodulin öyle sevindi ki, üç gün üç gece Moskova'ya dolaşıp herkese liberal olduğunu ilan etti. Artık öyle sayılıyor. Ondan da beklenir hani.</span></p>

  <p class="heading0 sgc-2"><span class="sgc-1 sgc-3">KRUTİTSKİ - Neden kendinizle alakalı kısmı okumuyorsunuz, kocamış suaygırı?</span></p>

  <p class="heading0 sgc-2"><span class="sgc-1 sgc-3">GORODULİN - (Mamayev'e yaklaşıp elinden günlüğü alarak.) Benden beklenir demek!</span></p>

  <p class="heading0 sgc-2"><span class="sgc-1 sgc-3">MAMAYEV - Şey... Şey... Burada olduğunuzu fark etmemiştim, İvan. Gördünüz mü, nasıl hep ayrı ayrı incelemiş?</span></p>

  <p class="heading0 sgc-2"><span class="sgc-1 sgc-3">GORODULİN - Kim bu genç şair Juvenal?&nbsp;</span></p>

  <p class="heading0 sgc-2"><span class="sgc-1 sgc-3">MAMAYEV - Yegor Glumov.</span></p>

  <p class="heading0 sgc-2"><span class="sgc-1 sgc-3">MADAM T. - (Hafifçe.) Bu hatıra defterini sahibine veriniz. Mümkün olduğu kadar çabuk. Mümkün olduğu kadar sessizce aramızdan ayrılmasını da söyleyiniz. (Glumov bahçeden gelir. Gorodulin ona defteri verir.)</span></p>

  <p class="heading0 sgc-2"><span class="sgc-1 sgc-3">GLUMOV - Telaşlanmayın, Madam T. Ne mesele çıkarmaya, ne bir açıklama yapmaya, ne de kendimi haklı göstermeye çalışacağım. Yalnızca şu kadarını söylemek isterim. Beni aranızdan uzaklaştırmakla büyük bir hata işliyorsunuz.</span></p>

  <p class="heading0 sgc-2"><span class="sgc-1 sgc-3">KRUTİTSKİ - Sana ihtiyacımız yok, delikanlı. Biz dürüst, namuslu insanlarız.</span></p>

  <p class="heading0 sgc-2"><span class="sgc-1 sgc-3">GLUMOV - Öyle mi? Ya benim namussuz olduğuma kim karar verdi? Hanginiz? Siz mi Bay Krutitski? Ben makalenizi yeniden yazarken mi o keskin zekanız namussuzluğuma kanaat getirdi? Yoksa dürüst bir insanın böyle iğrenç bir işe alet olamıyacağına mı karar verdiniz? Belki de, evime geldiğiniz gün, o tumturaklı ama saçmasapan sözlerinize hayran kaldığım, neredeyse ayaklarınızı yalayacak kadar alçaldığım için namussuz damgasını bastınız bana. Hayır, hayır. O zaman beni kucaklamaya hazırdınız. Şu günlük elinize geçmeseydi, ölünceye kadar namuslu bir adam sayardınız beni.</span></p>

  <p class="heading0 sgc-2"><span class="sgc-1 sgc-3">KRUTİTSKİ - Günlüğü okumasaydım belki ama...&nbsp;</span></p>

  <p class="heading0 sgc-2"><span class="sgc-1 sgc-3">GLUMOV - Ya siz amca? Bu yüksek çevreye layık bir kişi&nbsp;</span>olmadığıma ne zaman karar verdiniz? Bay Krutitski'yi nasıl pohpohlayacağımı bana öğretirken mi? Yoksa başka hayranları uzaklaştırmak için karınızla nasıl sevişeceğimi gösterirken mi? Kızardım, bozardım, kekeledim, böyle işlerden habersiz olduğumu söyledim. Rol yaptığımı bal gibi biliyordunuz. Ama toy bir gencin gözünü açan, görmüş geçirmiş bir adam gibi kurumlanmak fırsatı geçmişti elinize. Bu fırsat kaçırılır mıydı? Sizden yirmi kere zekiyim. Siz de farkındasınız bunun. Ama işi aptallığa vurup sizden öğüt istedikçe ağzınız kulaklarınıza varır. Dünyanın en dürüst, en namuslu adamı olduğuma yemin edebilirsiniz.</p>

  <p class="heading0 sgc-2"><span class="sgc-1 sgc-3">MAMAYEV - Artık bu işleri kurcalamanın gereği yok. Örtbas ediverelim, olsun bitsin. Aynı soydanız nasıl olsa?</span></p>

  <p class="heading0 sgc-2"><span class="sgc-1 sgc-3">GLUMOV - Sizi budala yerine koyduğumu itiraf edeyim, Madam T. Ama bundan utanmıyorum. Maşenka'ya acıyorum sadece. Siz Tanrının günü budala yerine konulmaya teşnesiniz. Aslında zevk alıyorsunuz bundan. Ağzı leş gibi içki kokan bir sokak karısının sözüyle yeğeninize koca buluyorsunuz. Madam Manyefa kimi tanır, size kimi salık verebilir? Avucuna en fazla para sıkıştıranı tabii. Bir buluttan inerken gördüğü iyi ki bendim de, bir hapishane kaçkını değil. Yoksa onu da bağrınıza basardınız.</span></p>

  <p class="heading0 sgc-2"><span class="sgc-1 sgc-3">MADAM T. - Bildiğim bir tek şey var. Dünya artık fazla bozuldu.</span></p>

  <p class="heading0 sgc-2"><span class="sgc-1 sgc-3">GLUMOV - (Gorodulin'e döner.) Ya siz İvan? Siz ne dersiniz?</span></p>

  <p class="heading0 sgc-2"><span class="sgc-1 sgc-3">GORODULİN - Pes derim. Size hayranım. Tebrikler! (Elini uzatır.) Başkalarını bilmem, ama benim için yazdıklarınız kelimesi kelimesine doğru.</span></p>

  <p class="heading0 sgc-2"><span class="sgc-1 sgc-3">GLUMOV - Bayanlar, baylar! Hepinizin ayrı ayrı bana ihtiyacı var. Aranızda benim gibi bir adam olmadan yaşayamazsınız. Benden çok daha kötüsü gelecek. "Bu Glumov'dan da beter, gel gelelim hoşuma gidiyor kerata" diyeceksiniz. Siz donuk, soğuk bir ihtiyarsınız Bay Krutitski, ama genç bir adam size yaranmak için her sözünüze eyvallah dedi mi, hazdan içiniz ürperiyor, canlanıyorsunuz adeta. Böyle birine yardım için yapamayacağınız şey yoktur. Ama adam namusluysa, şu çocukça planlarınız için gerçek düşüncesini söylemek yürekliliğinde bulunursa açlıktan öldüğünü görseniz onun için parmağınızı oynatmazsınız.</span></p>

  <p class="heading0 sgc-2"><span class="sgc-1 sgc-3">KRUTİTSKİ - Fazla ileri gidiyorsunuz. Sabrımı taşırmayın.&nbsp;</span></p>

  <p class="heading0 sgc-2"><span class="sgc-1 sgc-3">GLUMOV - (Kibarca.) Gücenmeyin, lütfen. Siz de bensiz&nbsp;</span>yapamazsınız amca. Uşaklarınıza kucak dolusu para verseniz bile sizin şu bitip tükenmeyen nutuklarınıza kulaklarını tıkıyorlar. Oysa benim gibi bedava dinleyiciyi nerden bulacaksınız?</p>

  <p class="heading0 sgc-2"><span class="sgc-1 sgc-3">MAMAYEV - Yeter, burada kalmanızın yakışık almayacağını anlamıyorsanız size açıklayayım.</span></p>

  <p class="heading0 sgc-2"><span class="sgc-1 sgc-3">GLUMOV - Zahmet etmeyin. (Gorodulin'e.) Siz de beni çok ararsınız.</span></p>

  <p class="heading0 sgc-2"><span class="sgc-1 sgc-3">GORODULİN - Bunu kabul ediyorum.</span></p>

  <p class="heading0 sgc-2"><span class="sgc-1 sgc-3">GLUMOV - Ziyafetlerden sonra söyleyeceğiniz nutukları kim hazırlıyacak?</span></p>

  <p class="heading0 sgc-2"><span class="sgc-1 sgc-3">GORODULİN - Hiçbir fikrim yok.</span></p>

  <p class="heading0 sgc-2"><span class="sgc-1 sgc-3">GLUMOV - Şiddetli eleştirilerinizi kim yazacak?&nbsp;</span></p>

  <p class="heading0 sgc-2"><span class="sgc-1 sgc-3">GORODULİN - Bilmem.</span></p>

  <p class="heading0 sgc-2"><span class="sgc-1 sgc-3">GLUMOV - Sizin de bana ihtiyacınız var, yengeciğim.</span></p>

  <p class="heading0 sgc-2"><span class="sgc-1 sgc-3">KLEOPATRA - Benim bir şey dediğim yok. Yalnızca</span></p>

  <p class="heading0 sgc-2"><span class="sgc-1 sgc-3">affedemediğim bir sözün var. Onu da unutmaya çalışırım.&nbsp;</span></p>

  <p class="heading0 sgc-2"><span class="sgc-1 sgc-3">KRUTİTSKİ - Biliyor musunuz? Ta başından beri bu&nbsp;</span>adamdan kuşkulanmıştım.</p>

  <p class="heading0 sgc-2"><span class="sgc-1 sgc-3">MAMAYEV - Ben de. Bakışları bir tuhaftı.&nbsp;</span></p>

  <p class="heading0 sgc-2"><span class="sgc-1 sgc-3">GLUMOV - Atmayın şimdi. Ruhunuz bile duymadı.&nbsp;</span>Günlüğümün okunması sizi çileden çıkarıyor. Hepsi o kadar. Nasıl elinize geçti, bilmiyorum. Ama bazen en akıllı adamın bile ayağı sürçer. Sadece şunu bilmenizi isterim bayanlar, baylar. Sizin şu pek yüksek sosyetenizde yalnızca günlüğümü yazarken namusluydum. Hangi dürüst adam olsa size böyle davranırdı. Açıkçası, karşınızda öğürecek gibi oluyorum. Hem ne var bunda alınacak? Günlüğümde yeni bir şey yok ki! Birbirinizin ardından bunları hep söylersiniz. Her birinize ayrı ayrı başkaları için yazdıklarımı okusam, kahkahadan kırılır, üstelik sırtımı sıvazlardınız. Kızması, köpürmesi gereken asıl benim. Aranızdaki dürüst, namuslu kişilerden biriydi günlüğümü çalan. Ama yanlışınız var. Son söz söylenmedi daha. (Hepsine ayrı ayrı bakar.) Bence davranışlarınız tiksindirici, hareketleriniz yüz kızartıcı, durumunuz berbat. Benim gibi dürüst, benim kadar namuslu bir adamın arkadaşlığına layık değilsiniz sizler! (Birdenbire dönüp bahçe tarafından çıkar. Sessizlik.)</p>

  <p class="heading0 sgc-2"><span class="sgc-1 sgc-3">MAMAYEV - Şey... Belki böyle çıkıp gitmesine müsaade</span>&nbsp;<span class="sgc-1 sgc-3">etmemeliydik.</span></p>

  <p class="heading0 sgc-2"><span class="sgc-1 sgc-3">KRUTİTSKİ - Belki de azim bir hata işliyoruz.&nbsp;</span></p>

  <p class="heading0 sgc-2"><span class="sgc-1 sgc-3">KLEOPATRA - Hayır, onu böyle salıvermemeli.&nbsp;</span></p>

  <p class="heading0 sgc-2"><span class="sgc-1 sgc-3">MADAM T. - Onunla tekrar konuşmak istiyorum. Her şeyi&nbsp;</span>değişik bir gözle görmeye başladım.</p>

  <p class="heading0 sgc-2"><span class="sgc-1 sgc-3">GORODULİN - Onu geri çağıralım. (Kapıya koşar.) Yegor, Yegor, buraya gel!</span></p>

  <p class="heading0 sgc-2"><span class="sgc-1 sgc-3">MAMAYEV - (Onu izler.) Tamam böyle, çağırın onu. Sesinizi işitti de sanki. (Avaz avaz bağırır.) Yegor, gitme! Yegor, gel buraya!</span></p>

  <p class="heading0 sgc-2"><span class="sgc-1 sgc-3">MADAM T. (Kurçayev'e.) Peşinden koşun, bahçe kapısından çıkmadan yakalayın. (Kurçayev koşar.)</span></p>

  <p class="heading0 sgc-2"><span class="sgc-1 sgc-3">KLEOPATRA - Yegor, dön buraya! (Madam T. ile Maşenka da onlara katılır.) Yegor, gitme!</span></p>

  <p class="heading0 sgc-2"><span class="sgc-1 sgc-3">MADAM T. - Onunla konuşmak istiyorum. Çok ilginç bir</span>&nbsp;<span class="sgc-1 sgc-3">adam.</span></p>

  <p class="heading0 sgc-2"><span class="sgc-1 sgc-3">MAŞENKA - Onunla evlenmek istemiyorum hala, ama bütün</span>&nbsp;<span class="sgc-1 sgc-3">dediklerine hak veriyorum.</span></p>

  <p class="heading0 sgc-2"><span class="sgc-1 sgc-3">MAMAYEV - İşte Kurçayev onu yakalıyor. (Geride kalan Krutitski'nin de onlara katılmasıyla herkes:) Geri gel, Yegor, gitme Yegor, gitme!</span></p>

  <p class="heading0 sgc-2"><span class="sgc-1 sgc-3">GRİGORİ - (Görünür.) Madam Manyefa sizi görmeye geldi, madam. (Saygıyla çekilip geçmesine müsaade eder.)</span></p><!--EndFragment-->

  <p>&nbsp;</p>
</body>
</html>
