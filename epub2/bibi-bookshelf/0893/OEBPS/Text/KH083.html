<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css" />
</head>

<body>
  <h2 class="sigil_not_in_toc" style="text-align: center;"><img alt="image002" src="../Images/image002.jpg" /><b><br /></b></h2>

  <h2 id="sigil_toc_id_84" style="text-align: center;"><b>BİR ALET KUTUSU, BİR KANAMA, BİR AYI</b></h2>

  <p>Geçen ekim ayında babasının orduya alınmasından beri Rudy’nin öfkesi giderek artıyordu. Bir adım daha ileri gitmesi için gereken tek şey, Hans Hubermann’ın dönüş haberiydi. Liesel’e bundan söz etmemişti ama bunun haksızlık olduğuna inanıyordu. Harekete geçmeye karar verdi.</p>

  <p>Öğleden sonra hava kararırken tipik hırsızlık saatinde elinde metal bir kutuyla Himmel Sokağı’ndan geçti.</p>

  <blockquote class="alıntı">
    <p style="text-align: center;"><b>RUDY’NİN ALET KUTUSU</b></p>

    <p style="text-align: center;"><b>Kırmızıydı, aşırı büyük bir ayakkabı kutusuna benziyordu.</b></p>

    <p style="text-align: center;"><b>İçinde şunlar vardı;</b></p>

    <p style="text-align: center;"><b>paslı bir çakı x 1</b></p>

    <p style="text-align: center;"><b>küçük bir el feneri x 1</b></p>

    <p style="text-align: center;"><b>çekiç x 2</b></p>

    <p style="text-align: center;"><b>(biri orta boy, diğeri küçük) el havlusu <i>x</i> 1</b></p>

    <p style="text-align: center;"><b>tornavida x 3 (çeşitli boylarda)</b></p>

    <p style="text-align: center;"><b>kayak maskesi x 1</b></p>

    <p style="text-align: center;"><b>temiz çoraplar x 1</b></p>

    <p style="text-align: center;"><b>oyuncak ayı <i>x</i> 1</b></p>
  </blockquote>

  <p>Liesel onu mutfak penceresinden gördü, babasını bulmaya gittiği günkü gibi yüzünde kararlı bir ifade vardı ve kararlı adımlarla yürüyordu. Kutunun sapını bütün gücüyle tutuyor gibiydi ve hareketleri öfkeliydi.</p>

  <p>Kitap hırsızı tuttuğu havluyu bırakıp yerine tek bir düşünceyi geçirdi.</p>

  <p>Rudy hırsızlık yapacaktı.</p>

  <p>Liesel koşup ona yetişmek için dışarı çıktı.</p>

  <p>“Rudy, nereye gidiyorsun?”</p>

  <p>Rudy yürümeye devam etti ve soğuk havaya doğru konuşlu, Tommy Muller’in oturduğu apartmana yaklaştıklarında, “Biliyor musun, Liesel,” dedi. “Düşünüyordum. Sen aslında hırsız filan değilsin.” Liesel’e cevap verme fırsatı tanımadan devam etti. “O kadın seni içeri alıyor. Hatta sana bisküvi bırakıyor, Tanrı aşkına. Ben buna hırsızlık demem. Hırsızlık ordunun yaptığı şey. Senin babanı aldılar. Benimkini de.” Bir taşı tekmeledi ve taş bir bahçe kapısına doğru uçtu. Rudy adımlarını hızlandırdı. “Yukarıdaki bütün o zengin Naziler... Grande Caddesi, Gelb Caddesi, Heide Caddesi...”</p>

  <p>Liesel arkadaşına yetişmeye çalışmaktan başka bir şeye odaklanamıyordu. Bayan Diller’in dükkânını geçmişlerdi, Münih Caddesi’nde ilerliyorlardı. “Rudy...”</p>

  <p>“Nasıl hissettiriyor?”</p>

  <p>“Ne nasıl hissettiriyor?”</p>

  <p>“O kitaplardan birini almak.”</p>

  <p>O anda Liesel durmaya karar verdi. Rudy bir cevap istiyorsa dönüp yanma gelmeliydi ve yaptı. “Eee?” Ama Liesel daha ağzını açamadan cevap veren yine Rudy oldu. “İyi hissettiriyor, değil mi? Bir şeyi çalarak geri almak?”</p>

  <p>Liesel dikkatini alet kutusuna vererek Rudy’yi yavaşlatmaya çalıştı. “O kutuda ne var?”</p>

  <p>Rudy eğilip kutuyu açtı.</p>

  <p>Oyuncak ayı dışında her şey beklendiği gibiydi.</p>

  <p>Yürümeye devam ederlerken Rudy alet kutusunu ve eşyaların her biriyle ne yapacağını uzun uzadıya açıkladı. Örneğin, çekiçler pencereleri kırıp indirmek ve havlu da sesi boğmak amacıyla onları sarmak içindi.</p>

  <p>“Ya oyuncak ayı?”</p>

  <p>Oyuncak ayı Anna-Marie Steiner’e aitti ve Liesel’in kitaplarından daha büyük değildi. Tüyleri eskiyip matlaşmıştı. Gözleri ve kulakları tekrar tekrar yerlerine dikilmişti ama yine de dostça bakıyordu.</p>

  <p>“O,” diye açıkladı Rudy, “ustaca bir önlem. Ben içerideyken bir çocuk yanıma gelirse diye. Kandırmak için onu çocuğa vereceğim.”</p>

  <p>“Ne çalmayı planlıyorsun peki?”</p>

  <p>Rudy omuz silkti. “Para, yiyecek, mücevher. Ne bulabilirsem.” Kulağa yeterince basit geliyordu.</p>

  <p>On beş dakika kadar sonra Liesel onun yüzündeki ani sessizliği izlerken, Rudy’nin aslında hiçbir şey çalmayacağını anladı. Kararlılığı silinmişti ve hayalindeki hırsızlık zaferini izlerken, Liesel duruma kendisinin bile inanmadığını görebiliyordu. İnanmaya <i>çalışıyordu</i> ve bu asla iyiye işaret değildi. Rudy’nin büyük bir hırsız olma hayalleri önünde uzanırken adımları yavaşladı, birlikte evlere bakarlarken Liesel hem rahatlamış hem de üzülmüştü.</p>

  <p>Burası Gelb Sokağı’ydı.</p>

  <p>Bütün evler karanlık ve dev gibiydi.</p>

  <p>Rudy ayakkabılarını çıkarıp sol eline aldı. Alet kutusu sağ elindeydi.</p>

  <p>Bulutların arasında ay görünüyordu. Belki bir kilometrelik bir ışık.</p>

  <p>“Ne bekliyorum ki?” diye sordu ama Liesel cevap vermedi, Rudy yine ağzını açtı, fakat sesi çıkmadı. Alet kutusunu yere bırakıp üzerine oturdu.</p>

  <p>Çorapları ıslanıp soğumuştu.</p>

  <p>“Alet kutusunda bir çift daha olduğu için şanslısın,” dedi Liesel ve Rudy’nin gülmemeye çalıştığını fark etti.</p>

  <p>Rudy diğer tarafa kayarak arkasını dönünce Liesel’e de yer açıldı.</p>

  <p>Kitap hırsızı ve en iyi arkadaşı, sokağın ortasında kırmızı alet kutusunun üzerine sırt sırta oturdular. İkisi de farklı yönlere bakarak bir süre öyle kaldılar. Eve dönmek için kalktıklarında Rudy çoraplarını değiştirdi ve öncekileri sokakta bıraktı. <i>Gelb Sokağı 'na bir hediye,</i> diye düşündü.</p>

  <blockquote class="alıntı">
    <p style="text-align: center;"><b>RUDY STEINERİN SÖYLEDİĞİ BİR GERÇEK</b></p>

    <p style="text-align: center;"><b>“Sanırım bir şeyleri çalmaktan çok</b></p>

    <p style="text-align: center;"><b>geride bırakmak konusunda iyiyim.”</b></p>
  </blockquote>

  <p>Birkaç hafta sonra alet kutusu en azından bir işe yaradı. Rudy tornavidaları, çekiçleri çıkarıp bir sonraki hava saldırısında güvenceye almak için kutunun içine Steiner'lerin birçok değerli eşyasını koydu. Çıkarmadığı tek şey oyuncak ayıydı.</p>

  <p>9 Mart’ta sirenler Molching’de tekrar yankılanmaya başladığında Rudy evden çıktı.</p>

  <p>Steiner’ler Himmel Sokağı’nda koştururken, Michael Holtzapfel telaşla Rosa Hubermann’in kapısını vuruyordu. Rosa ve Liesel dışarı çıktıklarında Michacl onlara sorunundan bahsetti. “Annem,” dedi. Sargılarında hâlâ kan vardı. “Dışarı çıkmıyor. Mutfak masasında oturuyor.”</p>

  <p>Haftalar geçmiş, Bayan Holtzapfel kendini toparlayamamıştı. Liesel ona kitap okumaya gittiğinde, kadın zamanının çoğunu pencereden dışarı bakarak geçiriyordu. Sözleri sakin, neredeyse hareketsizdi. Yüzünden öfke ve suçlama akıyordu. Genellikle Liesel’e veda eden, kahve ikram eden ve teşekkür eden kişi Michael oluyordu. Şimdi de bu olmuştu.</p>

  <p>Rosa harekete geçti.</p>

  <p>Hızlı adımlarla bahçe kapısından çıkıp açık kapıda durdu. “Holtzapfel!” Sirenlerden ve Rosa’nın bağırışlarından başka bir şey duyulmuyordu. “Holtzapfel, hemen buraya gel, seni işe yaramaz sefil yaşlı domuz!” Nezaket asla Rosa Hubermann’ın güçlü bir özelliği olmamıştı. “Dışarı çıkmazsan hepimiz burada, sokakta gebereceğiz!” Döndü ve patikada çaresizce duranlara baktı. Son siren az önce susmuştu. “Şimdi ne yapacağız?”</p>

  <p>Michael şaşkın bir tavırla omuz silkti. Liesel kitap torbasını bırakıp ona döndü. Bir sonraki siren başlarken sesini duyurmak için bağırdı. “İçeri girebilir miyim?” Ama cevabı beklemedi. Kısa patikadan koşarak annesinin yanından geçti.</p>

  <p>Bayan Holzaptel masada kıpırdamadan oturuyordu.</p>

  <p><i>Ne diyeceğim?</i> diye düşündü Liesel.</p>

  <p><i>Onu yerinden nasıl kaldıracağım?</i></p>

  <p>Sirenler tekrar çalarken, Rosa’nın seslendiğini duydu. “Bırak onu, Liesel, gitmemiz gerek! Ölmek istiyorsa kendi bileceği iş.” Sirenler devam etti ve Rosa’nın sesini bastırdı.</p>

  <p>Şimdi sadece sirenler, kız ve yaşlı kadın kalmıştı.</p>

  <p>“Bayan Holtzapfel, lütfen!”</p>

  <p>O gün Ilsa Hermann’la bisküvilerle ilgili konuştuğu gibi, dilinin ucunda bir sürü kelime ve cümle vardı. Ama bugün gökyüzünden bomba da yağıyordu. Bugün her şey biraz daha acildi.</p>

  <blockquote class="alıntı">
    <p style="text-align: center;"><b>SEÇENEKLER</b></p>

    <p style="text-align: center;"><b>“Bayan Holtzapfel, gitmemiz gerek.”</b></p>

    <p style="text-align: center;"><b>“Bayan Holtzapfel, burada kalırsak öleceğiz.”</b></p>

    <p style="text-align: center;"><b>“Hâlâ yaşayan bir oğlunuz var.”</b></p>

    <p style="text-align: center;"><b>“Herkes sizi bekliyor.”</b></p>

    <p style="text-align: center;"><b>“Bombalar kafanızı uçuracak.”</b></p>

    <p style="text-align: center;"><b>“Gelmezseniz size kitap okumayı bırakacağım ve bu da tek dostunuzu kaybedeceğiniz anlamına gelir.”</b></p>
  </blockquote>

  <p>Son cümleyi seçti ve sirenlerin arasında kelimeleri bağırarak söyledi. Ellerini masanın üzerine dayamıştı.</p>

  <p>Kadın başını kaldırıp ona bakarak bir karar verdi. Kıpırdamayacaktı.</p>

  <p>Liesel çıktı. Masadan uzaklaşarak evden dışarı koştu.</p>

  <p>Rosa bahçe kapısını açık tutuyordu. Birlikte kırk beş numaraya doğru koşmaya başladılar. Michael Holtzapfel, Himmel Sokağı’nda öylece kalakalmıştı.</p>

  <p>“Haydi!” diye zorladı Rosa ama gazi tereddüt etti. Tam eve girecekken bir şey onu çevirdi. Sakat eli bahçe kapısına tutunan tek şeydi ve elini çekerek onları takip etti.</p>

  <p>Birkaç kez geri dönüp baktılar ama Bayan Holtzapfel hâlâ ortalıkta yoktu.</p>

  <p>Yol çok genişti ve son siren havayı yardığında, Himmel Sokağı’ndaki son üç kişi Fiedler’lerin bodruma iniyordu.</p>

  <p>“Neden bu kadar geciktiniz?” diye sordu Rudy. Alet kutusu elindeydi.</p>

  <p>Liesel kitap torbasını yere bırakarak üzerine oturdu. “Bayan Holtzapfel’i evden çıkarmaya çalışıyorduk.”</p>

  <p>Rudy etrafına bakındı. “Nerede?”</p>

  <p>“Evde. Mutfakta.”</p>

  <p>Sığınağın uç köşesinde Michael büzülmüş halde titriyordu. “Yanında kalmalıydım,” diyordu. “Yanında kalmalıydım. Yanında kalmalıydım...” Sesi neredeyse çıkmıyordu ama gözlerini iri iri açmıştı. Yaralı elini sıkarak kanattı ve gözleri daha da açıldı.</p>

  <p>Onu durduran Rosa oldu.</p>

  <p>“Lütfen, Michael, senin hatan değil.”</p>

  <p>Ama sağ elinde birkaç parmağı kalmış olan genç adamı sakinleştirmek mümkün değildi. Rosa’nın gözlerinde yığılıp kalmıştı.</p>

  <p>“Bana açıkla,” dedi, “çünkü anlamıyorum..</p>

  <p>Duvara yaslanarak oturdu. “Söylesene, Rosa, ben hâlâ yaşamak isterken o nasıl olup da orada oturup ölmeyi bekliyor?” Kan arttı. “Ben neden yaşamak istiyorum? İstememeliyim ama istiyorum.”</p>

  <p>Genç adam dakikalar boyunca kontrolsüzce ağlarken, Rosa’nın eli onun omzundaydı. Diğerleri izliyordu. Bodrum kapısı açılıp kapandığında ve Bayan Holtzapfel içeri girdiğinde bile Michael ağlamayı kesememişti.</p>

  <p>Başını kaldırıp annesine baktı.</p>

  <p>Rosa uzaklaştı.</p>

  <p>Bir araya geldiklerinde Michael özür diledi. “Anne, çok üzgünüm, seninle birlikte kalmalıydım.”</p>

  <p>Bayan Holtzapfel duymadı. Sadece oğlunun yanına oturarak sargılı elini tuttu. “Kanaman yine başlamış,” dedi ve diğer herkesle birlikte oturup beklemeye başladı.</p>

  <p>Liesel torbasına uzanarak kitapları karıştırdı.</p>

  <blockquote class="alıntı">
    <p style="text-align: center;"><b>MÜNİH BOMBARDIMANI</b></p>

    <p style="text-align: center;"><b>9 VE 10 MART</b></p>

    <p style="text-align: center;"><b>Uzun gece bombalar ve okumayla doluydu.</b></p>

    <p style="text-align: center;"><b>Ağzı kurumuştu ama kitap hırsızı elli dört sayfa okumuştu.</b></p>
  </blockquote>

  <p>Çocukların çoğu uyuyordu, saldırının sona erdiğini bildiren sirenleri duymamışlardı. Aileleri onları uyandırdı veya kucaklarımı alıp karanlık bir dünyaya taşıdı.</p>

  <p>Uzaklarda yangınlar vardı, iki yüzden fazla ruh toplamıştım.</p>

  <p>Daha fazlasını almak için Molching’e gidiyordum.</p>

  <p>Himmel Sokağı temizdi.</p>

  <p>Bir tehdit daha olursa diye ve dumanın gökyüzüne yükselmesine izin vermek için sirenler saatler boyunca devam etti.</p>

  <p>Amper Nehri yakınlarındaki küçük yangını ve yükselen dumanı fark eden Bettina Steiner oldu. Duman gökyüzüne yükseliyordu. Kız parmağıyla işaret etti. “Bakın!”</p>

  <p>Kız ilk önce görmüş olabilirdi ama ilk tepki veren Rudy oldu. Himmel Sokağı’nın ucuna doğru koşarken alet kutusunu tutan elini gevşetmedi ve birkaç yan yoldan geçerek ağaçların arasına ekildi. Liesel hemen onun arkasındaydı, kitaplarını itiraz edip duran</p>

  <p>Rosa’ya teslim etmişti ve sığınaklardan çıkan insanlar da onlara katıldı.</p>

  <p>“Rudy, bekle!”</p>

  <p>Rudy beklemedi.</p>

  <p>Dumanlar ve alevler arasındaki uçağa yaklaşırken Liesel ağaçların arasındaki boşluklardan sadece alet kutusunu görebiliyordu. Uçak nehir kıyısındaki açıklıkta yatıyordu. Pilot oraya inmeye çalışmıştı.</p>

  <p>Rudy yirmi metre kala durdu.</p>

  <p>Yanlarına gittiğimde onun orada durduğunu ve soluklanmaya çalıştığını fark ettim.</p>

  <p>Ağaç dalları karanlığa saçılmıştı.</p>

  <p>Dallar ve iğneler uçağın üzerine yangın için yakıt gibi dökülmüştü. Sol tarafta toprakta üç delik açılmıştı. Soğuyan metalin çıtırtıları dakikaları ve saniyeleri hızlandırıyor, orada duranlar zamanı saatler gibi hissediyordu. Arkalarında kalabalık toplanıyor, nefesleri ve cümleleri Liesel’in sırtına çarpıyordu.</p>

  <p>“Ece,” dedi Rudy, “sence gidip bakalım mı?”</p>

  <p>Ağaçların arasından çıkarak uçağın yere çakıldığı yere yaklaştı. Uçağın burnu akan suyun içindeydi ve kanatları arkaya doğru çarpılmıştı.</p>

  <p>Rudy kuyruktan sağa doğru yavaş bir daire çizdi.</p>

  <p>“Camlar var,” dedi. “Ön cam her yere saçılmış.”</p>

  <p>Ve cesedi gördü.</p>

  <p>Rudy Steiner hiç o kadar beyaz bir yüz görmemişti.</p>

  <p>“Gelme, Liesel,” dedi ama Liesel geldi.</p>

  <p>Düşman pilotunun bilincini zorlukla toplayan yüzünü gördü. Uçak birkaç kez daha öksürdü ve içerideki baş soldan sağa yattı. Anlayamadıkları bir şey söyledi.</p>

  <p>“Ulu Tanrım,” diye fısıldadı Rudy. “Yaşıyor.”</p>

  <p>Alet kutusu uçağın yan tarafına çarpınca başka insan ve ayak seslerini de çekti.</p>

  <p>Ateşin yoğunluğu gitmişti. Sabah dingin ve simsiyahtı. Sadece duman yükselmeye devam ediyordu ve birazdan o da kesilecekti.</p>

  <p>Ağaçlardan oluşan duvar yanan Münih rengini uzak tutuyordu. Ama şimdilik çocuğun gözleri sadece karanlığa değil, <b>pi</b>lotun yüzüne de alışmıştı. Gözleri kahve lekeleri gibiydi ve yanaklarında, çenesinde yarıklar vardı. Üzerinde kırışık, buruşuk, hüzünlü bir üniforma vardı.</p>

  <p>Rudy’nin uyarısına rağmen Liesel daha da yaklaştı, o anda birbirimizi tanıdığımıza yemin edebilirim.</p>

  <p><i>Seni tanıyorum,</i> diye düşündüm.</p>

  <p>Treni ve öksüren bir çocuğu hatırlamıştım. Kar ve üzgün bir kız vardı.</p>

  <p><i>Büyümüşsün,</i> diye düşündüm, <i>ama seni tanıdım.</i></p>

  <p>Gerilemeye veya bana karşı koymaya çalışmadı ama bir şeyin kıza orada olduğumu söylediğini biliyorum. Nefesimin kokusunu alabiliyor muydu? Lanetli, döngüsel kalp atışlarımı duyabiliyor muydu? Bu somların cevabını bilmiyorum ama beni tanıyor ve bakışlarını kaçırmadan yüzüme bakıyordu.</p>

  <p>Gökyüzü ışığa doğru ilerlemeye başladığında ikimiz de alet kutusuna uzanarak resim çerçeveleri arasında küçük, sarı bir oyuncak ayıyı bulup çıkaran çocuğu izledik.</p>

  <p>Çocuk, ölmek üzere olan adamın yanına dikkatle tırmandı.</p>

  <p>Gülümseyen oyuncak ayıyı dikkatle pilotun omzuna koydu. Ayının kulağının ucu adamın boğazına değiyordu.</p>

  <p>Ölmekte olan adam ayıyı kokladı. İngilizce konuştu. “Teşekkür ederim,” dedi. Konuşurken dümdüz yarıkları açıldı ve boğazında küçük bir kan birikintisi oluştu.</p>

  <p>“Ne?” diye sordu Rudy. <i>“Was hast du gesagt?</i> Ne dedin?”</p>

  <p>Ne yazık ki ben cevaptan önce davrandım. Kokpite giriyordum. Pilotun ruhunu buruşuk üniformasının içinden yavaşça çıkarıp onu uçaktan kurtardım. Ben aralarından geçerken kalabalık sessizce izliyordu. Sonunda hepsinin arasından geçtim.</p>

  <p>Gökyüzü tutulmuştu -karanlığın son bir anı- ve gamalı haç biçiminde siyah bir amblem gördüğüme yemin edebilirdim. Gökyüzünde salınıyordu.</p>

  <p><i>“Heil Hitler</i>/” dedim ama ağaçların arasına dalmıştım bile. Arkamda bir oyuncak ayı, bir cesedin omzunda duruyordu. Dalların altında limon rengi bir mum vardı. Pilotun ruhu kollarımdaydı.</p>

  <p>Hitler’in yönetiminde geçen onca yılda kimsenin Führer’e benim kadar sadakatle hizmet etmediğini söylesem yalan olmaz sanırım. Bir insan benimki gibi bir kalbe sahip değildir. İnsan kalbi bir çizgiyken benimki daire biçimindedir ve doğru zamanda doğru yerde olmak konusunda kusursuz bir yeteneğim vardır. Bunun sonucu olarak, insanları hep en iyi ve en kötü durumlarında bulurum. Hem güzelliklerini hem çirkinliklerini görürüm ve ikisinin nasıl aynı yaratıkta olabildiğini merak ederim. Ancak onlarda da benim kıskandığım bir şey var. İnsanlar ölecek kadar akıllılar.</p>
</body>
</html>
