<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css" />
</head>

<body>
  <h2 class="sigil_not_in_toc" style="text-align: center;"><img alt="image002" src="../Images/image002.jpg" /><b><br /></b></h2>

  <h2 id="sigil_toc_id_31" style="text-align: center;"><b>ROSA’NIN GAZABI</b></h2>

  <p>Rosa Hubermann’ın tanıdık sesi mutfakta duyulduğunda Liesel çoktan uykuya dönmüştü bile. Ama annesinin sesini duyunca irkilerek uyandı.</p>

  <p><i>“Neler oluyor? ”</i></p>

  <p>Rosa’nın öfkeyle bir tirat savuracağını düşününce merakına yenik düştü. Mutfakta hareket vardı.</p>

  <p>On dakika kadar kendini kontrol etmeye çalıştıktan sonra sonunda koridora çıktı ve gördüğü şey onu gerçekten şaşırttı, çünkü Rosa Hubermann, Max Vandenburg’un omzunun dibinde duruyor, berbat bezelye çorbasını içişini izliyordu. Masanın üzerinde bir mum yanıyor ve alevi titreşmiyordu.</p>

  <p>Annesinin yüzü asıktı.</p>

  <p>Endişeliydi.</p>

  <p>Ama her nasılsa, aynı zamanda yüzünde zafer ifadesi de vardı ve bu, başka bir insanı zulümden kurtarmanın zaferi değildi. Daha çok, “Gördünüz mü? En azından <i>o</i> şikâyet etmiyor, ” diyen bir ifadeydi. Bir çorbaya, bir Yahudi’ye, sonra tekrar çorbaya bakıyordu.</p>

  <p>Rosa tekrar konuştuğunda, sadece gence biraz daha isteyip istemediğini sordu.</p>

  <p>Max çorbayı geri çevirdi ve lavaboya koşup yediklerini kustu. Sırtı kasılmış, kolları iki yana açılmıştı. Parmaklan metali sımsıkı kavramıştı.</p>

  <p>“Aman Tanrım, ” diye mırıldandı Rosa. “Bir tane daha. ” Max onlara dönerek özür diledi. Sözleri kaygan ve küçüktü. “Özür dilerim. Sanırım çok fazla yedim. Midem, şey, çok uzun zamandır... sanırım çok fazla... ”</p>

  <p>“Çekil, ” diye emretti Rosa. Temizlemeye başladı.</p>

  <p>İşini bitirdiğinde genç adamı mutfak masasında asık yüzle otururken buldu. Hans onun karşısında oturmuş, ellerini masanın üzerinde birleştirmişti.</p>

  <p>Liesel koridorda durduğu yerden yabancının yüzünü ve arkasındaki annesinin yüzündeki endişeli ifadeyi görebiliyordu. Üvey anne ve babasına baktı.</p>

  <p><span style="line-height: 1.2em; text-indent: 1em;">Kimdi bu insanlar?</span></p>
</body>
</html>
