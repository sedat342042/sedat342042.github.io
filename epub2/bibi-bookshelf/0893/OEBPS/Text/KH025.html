<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css" />
</head>

<body>
  <h2 class="sigil_not_in_toc" style="text-align: center;"><img alt="image002" src="../Images/image002.jpg" /><b><br /></b></h2>

  <h2 id="sigil_toc_id_17" style="text-align: center;"><b>VALİNİN KÜTÜPHANESİ</b></h2>

  <p>33 Himmel Sokağı’na, Liesel’in henüz farkında olmadığı ama çok önemli bir şey yaklaşıyordu. Ama kızın şimdi daha acil sorunları vardı.</p>

  <p>Bir kitap çalmıştı.</p>

  <p>Biri onu görmüştü.</p>

  <p>Kitap hırsızı uygun şekilde tepki vermişti.</p>

  <p>Her dakika, her saat endişe veya daha doğrusu, paranoya vardı. Suç eylemleri kişiye bunu yapar; özellikle de bir çocuğa. <i>Yakalanmışlığın</i> sonuçlarını zihinlerinde canlandırırlar. Birkaç örnek: Ara sokaklardan fırlayan insanlar. İşlediğiniz bütün suçlan aniden fark eden öğretmenler. Bir yaprak düştüğünde veya uzaklarda bir bahçe kapısı sertçe kapandığında kapınıza gelen polis.</p>

  <p>Liesel için paranoyanın kendisi cezaya dönüşmüştü; tıpkı valinin evine çamaşır teslim etmekten korktuğu gibi. Tahmin edebileceğiniz üzere, zamanı geldiğinde Liesel’in Grande Caddesi’ndeki evi görmezden gelmesi rastlantı değildi. Romatizmalı</p>

  <p>HeIena Schmidt’e çamaşırlarını teslim etti, kedi tutkunu Weingartner’lerin çamaşırlarını aldı ama Bürgermeister Heinz Hermann ve karısı Ilsa’nın oturduğu evi görmezden geldi.</p>

  <blockquote class="alıntı">
    <p style="text-align: center;"><b>BİR TERCÜME DAHA</b></p>

    <p style="text-align: center;"><b>Bürgermeister = vali</b></p>
  </blockquote>

  <p>İlk seferinde sadece evin yerini unuttuğunu söyledi; ev bütün kasabayı gören tepenin üzerinde yükseldiği ve dolayısıyla da unutulamayacağı için kötü bir yalandı. Tekrar gittiğinde ve yine eli boş döndüğünde evde kimsenin olmadığını söyledi.</p>

  <p>“Evde kimse yok muydu? ” dedi annesi, şüpheyle. Şüphecilik aklına tahta kaşığı getirdi. Kaşığı Liesel’e doğru sallayarak konuştu. “Hemen oraya dön ve çamaşırları almadan eve gelme. ”</p>

  <p>“Gerçekten mi? ”</p>

  <p>Liesel ona annesinin söylediklerini anlatınca Rudy’nin tepkisi buydu. “Birlikte kaçmak ister misin? ”</p>

  <p>“Açlıktan ölürüz. ”</p>

  <p>“Ben zaten açlıktan ölüyorum! ” Gülüştüler.</p>

  <p>“Hayır, ” dedi Liesel. “Bunu yapmam gerek. ”</p>

  <p>Rudy de ona eşlik ettiğinde her zaman yaptıkları gibi kasabada yürüdüler. Rudy her zaman centilmenlik yaparak bohçayı taşımak ister ama Liesel her seferinde reddederdi. Kafasında dayak düşüncesi olduğundan, bohçanın doğru şekilde taşındığından emin olmalıydı. Başka biri muhtemelen doğra şekilde taşıyamayacak, bükecek, sallayacak veya başka şeyler yapacaktı ve bu riski göze alamazdı. Ayrıca, Rudy’nin onun için taşımasına izin verirse, hizmeti karşılığında öpücük bekleyeceğini de tahmin ediyordu ve böyle bir şey söz konusu bile olamazdı. Üstelik bohça taşımaya alışkındı. Her yüz adımda bir bohçayı bir omzundan diğerine alarak rahatlıyordu.</p>

  <p>Liesel solda, Rudy sağda yürüyordu. Rudy çoğunlukla konuşuyor, Himmel Sokağı’ndaki son futbol maçını, babasının dükkânında çalışmasını ve aklına gelen her şeyi anlatıyordu. Liesel onu dinlemeye çalışıyor ama yapamıyordu. Duyduğu tek şey, kulaklarında çınlayan, Grande Caddesi’ne yaklaştıkça artan korkusuydu.</p>

  <p>“Ne yapıyorsun? Burası değil mi? ”</p>

  <p>Liesel başıyla onayladı, çünkü zaman kazanmak için valinin evinin önünden geçip yürümeye devam etmişti.</p>

  <p>“Eee, haydi, ” dedi Rudy. Molching kararıyordu. Yerden soğuk yükseliyordu. “Kıpırda, Domuzkız. ” Rudy kapıda kaldı.</p>

  <p>Patikadan sonra evin ana girişine uzanan sekiz basamak vardı ve büyük kapı bir canavarı andırıyordu. Liesel bakır tokmağa çatık kaşlarla baktı.</p>

  <p>“Ne bekliyorsun? ” diye seslendi Rudy.</p>

  <p>Liesel dönüp sokağa baktı. Bundan kurtulmasının herhangi bir yolu var mıydı? Gözden kaçırdığı başka bir hikâye, pekâlâ, yalan var mıydı?</p>

  <p>“Bütün gün burada duramayız, ” diye seslendi Rudy. “Ne bekliyorsun be? ”</p>

  <p>“Çeneni kapatacak mısın, Steiner? ” Fısıltıyla bağırmak bu olsa gerekti.</p>

  <p>“Ne? ”</p>

  <p>“Kapa çeneni dedim, Keriz! ”</p>

  <p>Bunu söyledikten sonra tekrar kapıya döndü, bakır tokmağı kaldırıp üç kez yavaşça vurdu. Diğer taraftan yaklaşan ayak seslerini duydu.</p>

  <p>Önce kadına bakmadı; bakışlarını elindeki bohçaya odakladı. Bohçayı verirken ipleri inceledi. Para uzatıldı ve sonra hiçbir şey.</p>

  <p>Valinin hiç konuşmayan karısı, kabarık saçlarını kısa bir atkuyruğu yapmış, üzerinde sabahlığıyla öylece duruyordu. İçeriden bir ses geliyordu; bir cesedin hâlâ hissedilen nefesi gibi. Hâlâ hiçbir şey söylenmiyordu ve Liesel kadına bakacak cesareti bulabildiğinde, yüzünde azarlama değil, sadece mesafe gördü. Kadın bir an için Liesel’in omzunun üzerinden Rudy’ye baktı, başıyla onayladı ve geri çekilerek kapıyı kapattı.</p>

  <p>Liesel uzunca bir süre tahta kapıya bakıp durdu.</p>

  <p>“Hey, Domuzkız! ” Cevap yoktu. “Liesel! ”</p>

  <p>Liesel arkadaşına döndü.</p>

  <p>Dikkatle.</p>

  <p>İlk birkaç basamağı geri geri inerken düşünüyordu.</p>

  <p>Belki de kadın onun kitabı çaldığını filan görmemişti. Hava kararıyordu. Belki de kişi doğruca size bakıyor gibi görünürken, aslında başka bir şeyi izlediği veya sadece hayal kurduğu anlardan biriydi. Cevabı her ne olursa olsun, Liesel daha fazla kurcalamadı. Yaptığı şey yanma kâr kalmıştı ve bu yeterliydi.</p>

  <p>Döndü ve basamakların geri kalanını normal bir şekilde inip, son üçünü bir seferde aştı.</p>

  <p>“Gidelim, Keriz. ” Liesel güldü. On bir yaşında bir çocuğun paranoyası çok güçlüydü. Rahatlamasıysa inanılmazdı.</p>

  <blockquote class="alıntı">
    <p style="text-align: center;"><b>LIESEL’İN SEVİNCİNİ BOZACAK KÜÇÜK BİR DETAY</b></p>

    <p style="text-align: center;"><b>Hiçbir şey yanına kâr kalmış filan değildi.</b></p>

    <p style="text-align: center;"><b>Valinin karısı onun ne yaptığını görmüştü.</b></p>

    <p style="text-align: center;"><b>Sadece doğru zamanı bekliyordu.</b></p>
  </blockquote>

  <p>Birkaç hafta geçti.</p>

  <p>Himmel Sokağı’nda futbol.</p>

  <p>Her gece saat iki ile üç arasında, kâbustan hemen sonra veya öğleden sonra bodrumda <i>Omuz Silkiş'</i>in okunması.</p>

  <p>Valinin evine bir ziyaret daha.</p>

  <p>Her şey güzeldi.</p>

  <p>Ta ki...</p>

  <p>Liesel yalnız başına tekrar gittiğinde fırsat doğdu. Bugün çamaşırları alıyordu.</p>

  <p>Valinin karısı kapıyı açtığında, her zamankinin aksine elinde bohça yoktu. Bunun yerine kenara çekildi ve kireç beyazı eliyle kıza içeri girmesini işaret etti.</p>

  <p>“Ben sadece çamaşırlar için geldim. ” Liesel’in kanı dondu. Basamaklarda neredeyse paramparça olup dökülecekti.</p>

  <p>Kadın ona ilk kelimesini söyledi. Soğuk parmağını uzatarak, <i>“Warte,"</i> dedi. “Bekle! ” Kızın olduğu yerde kalacağını anladıktan sonra döndü ve aceleyle içeri yürüdü.</p>

  <p>“Tanrı’ya şükür, ” dedi Liesel, nefesini üfleyerek. “Getiriyor. ” Çamaşırları yani.</p>

  <p>Ama kadın geri döndüğünde elinde çamaşır filan yoktu.</p>

  <p>Geri döndüğünde, üst üste koyup karnına dayadığı bir sürü kitap vardı; göbeğinden göğüslerinin başlangıcına kadar. O canavar gibi kapıda çok savunmasız görünüyordu. Uzun, ince kirpikler ve çok hafif bir yüz ifadesi. Bir öneri.</p>

  <p><i>Gel de bak,</i> diyordu.</p>

  <p><i>Bana işkence yapacak,</i> diye düşündü Liesel. <i>Beni içeri alıp şömineyi yakacak ve beni, kitaplarla birlikte içine atacak. Ya da bodruma kilitleyip aç bırakacak.</i></p>

  <p>Ama her nedense -muhtemelen kitapların çekiciliğine dayanamadığı için- içeri girdi. Ayakkabılarının ahşap zeminde çıkar ılığı gıcırtılarla yüzünü buruşturdu ve özellikle bir noktada tahtaların gıcırtısı artınca neredeyse durdu. Valinin karısı hiç rahatsız olmamıştı. Sadece şöyle bir arkasına baktı ve kestane rengi bir kapıya doğru yürümeye devam etti. Şimdi yüzünde bir soru vardı.</p>

  <p><i>Hazır mısın?</i></p>

  <p>Liesel önünde duran kapının arkasını görebilecekmiş gibi boynunu hafifçe uzattı. Bunun kapıyı açma işareti olduğu belliydi.</p>

  <p>“Ulu Tanrım... ”</p>

  <p>Bunu yüksek sesle söylemiş, kelimeler soğuk hava ve kitap dolu bir odaya dökülüvermişti. Her yerde kitaplar vardı! Duvarların her birinde aşırı dolu ama kusursuz raflar yükseliyordu. Duvarın boyası bile görünmüyordu. Siyah, kırmızı, gri -her renkte- kitapların sırtlarında farklı tarzlarda ve büyüklüklerde yazılar vardı. Bu, Liesel Meminger’in hayatında gördüğü en güzel manzaraydı.</p>

  <p>Hayretle gülümsedi.</p>

  <p>Böyle bir oda gerçekten vardı!</p>

  <p>Koluyla yüzündeki gülümsemeyi silmeye çalıştığında, bunun anlamsız bir girişim olduğunu hemen anladı. Kadının bakışlarının üzerinde dolaştığını hissetti ve ona baktığında, kadın bakışlarını Liesel'in gözlerine dikti.</p>

  <p>Ortam Liesel’in mümkün olabileceğini düşünmediği kadar sessizdi. Kopmak isteyen bir lastik gibi esniyordu. Kız onu kopardı.</p>

  <p>“Dokunabilir miyim? ”</p>

  <p>Bu tek kelimelik soru, ahşap zeminli geniş odada asılı kaldı. Kitaplar kilometrelerce uzaktaydı.</p>

  <p>Kadın başıyla onayladı.</p>

  <p><i>Evet, dokunabilirsin.</i></p>

  <p>Oda giderek küçüldü ve sonunda kitap hırsızı birkaç adım atıp raflara dokundu. Elinin tersini ilk rafın üzerinde dolaştırarak tırnaklarının kitapların üzerinde çıkardığı hışırtıyı dinledi. Bir enstrüman çalar gibiydi. İki elini birden kullandı. Raf raf dolaştı ve güldü. Sesi odada yankılandı. Nihayet kahkahaları dindiğinde ve Liesel odanın ortasında durduğunda, dakikalar boyunca bir raflara, bir kendi parmaklarına baktı.</p>

  <p>Kaç tane kitaba dokunmuştu?</p>

  <p>Kaç tanesini <i>hissetmişti</i>?</p>

  <p>Raflara yaklaşıp aynı şeyi tekrar yaptı; bu kez çok daha yavaşça ve avucuyla. Kitapları tek tek parmaklarının altında hissetti. Sihir gibiydi. Bir avizeden yayılan parlak ışık huzmeleri gibi. Birkaç kez kitaplardan birini neredeyse yerinden çekecekti ama onları rahatsız etmeye cesareti yoktu. Çok mükemmellerdi.</p>

  <p>Sol tarafında yine kadını gördü. Büyük bir masanın yanında duruyordu ve küçük kitap kulesini yine gövdesine dayamıştı. Dudaklarında hafif bir gülümseme vardı.</p>

  <p>“Yapmamı istediğiniz şey?.. ”</p>

  <p>Liesel sorusunu tamamlamadı; sadece isteneni yaptı, kadının yanma gitti ve kitapları nazikçe aldı. Sonra aralık duran pencerenin yanındaki boşluğa yerleştirdi. Dışarıdaki soğuk içeri süzülüyordu.</p>

  <p>Bir an için pencereyi kapatmayı düşündü ama sonra vazgeçti. Burası onun evi değildi ve durumu bozmaması gerekiyordu. Bunun yerine, arkasında duran ve gülümsemesi yüzünde çürük gibi duran, ince kollarını iki yanına indirmiş olan kadına baktı.</p>

  <p>Şimdi ne olacaktı?</p>

  <p>Havada bir mahcubiyet vardı ve Liesel kitaplarla dolu duvarlara son bir kaçamak bakış attı. Kelimeler ağzında birikti, durdu ve sonunda hızla döküldü. “Benim gitmem gerek. ”</p>

  <p>Gitmek için üç kez denemesi gerekti.</p>

  <p>Birkaç dakika koridorda bekledi ama kadın dışarı çıkmadı. Liesel odanın girişine döndüğünde kadını masada oturmuş, kitaplardan birine boş gözlerle bakarken gördü. Onu rahatsız etmemeye karar verdi. Koridordan çamaşırları aldı.</p>

  <p>Bu kez tahtaların gıcırdayan yerinden uzak durarak ve sol duvara yakın yürüyerek koridoru geçti. Kapıyı arkasından kapattığında, kulağında bir bakır tangırtısı duydu ve elinde çamaşır bohçasıyla tahta kapıyı okşadı. <i>“Yürü artık kızım''</i> dedi kendi kendine.</p>

  <p>Eve doğru yürürken sersemlemiş haldeydi.</p>

  <p>Kitaplarla dolu odanın gerçek dışılığı ve o yıkılmış haldeki kadının hayali yanında yürüyordu. Görüntüleri binaların üzerinde görebiliyordu. Belki de babasının <i>Kavgam</i>'la ilgili fikri gibiydi. Liesel nereye baksa, kollarında kitaplarla valinin karısını görüyordu. Köşelerde ellerinin kitaplar üzerinde çıkardığı hışırtıyı duyuyordu. Aralık pencereyi, güzel ışıklı avizeyi ve tek kelime bile etmeden oradan çıkışını görüyordu.</p>

  <p>Çok geçmeden, bu uyuşmuş hali kendinden nefret etmeye dönüştü. Kendini azarlamaya başladı.</p>

  <p>“Hiçbir şey söylemedin. ” Hızlı adımları arasında öfkeyle başını iki yana salladı. “Veda bile etmedin. Teşekkür bile etmedin. Gördüğün en güzel şey olduğunu söylemedin. Hiçbir şey! ” Bir kitap hırsızı olduğu kesindi ama bu, terbiyeli davranmayacağı anlamına gelmiyordu. Kibar olamayacağı anlamına gelmiyordu.</p>

  <p>Birkaç dakika kararsız bir şekilde yürüdü.</p>

  <p>Münih Caddesi’nde hepsi sona erdi.</p>

  <p>Tam <i>STEINER - SCHNEIDERMEISTER</i> tabelasını gördüğü anda olduğu yerde dönerek gerisin geri koşmaya başladı.</p>

  <p>Bu kez tereddüt etmedi.</p>

  <p>Bakır tokmakla kapıyı vurdu.</p>

  <p><i>Kahretsin!</i></p>

  <p>Karşısında duran kişi valinin karısı değil, valinin ta kendisiydi. Liesel o acelesi arasında arabanın evin önünde olduğunu fark etmemişti.</p>

  <p>Siyah takım elbiseli bıyıklı adam ona baktı. “Yardımcı olabilir miyim? ” diye sordu.</p>

  <p>Liesel henüz bir şey söyleyemiyordu. Nefes nefese bir halde öne eğilmiş, soluklanmaya çalışıyordu. Neyse ki biraz toparlandığında kadın yanlarına gelmişti. Ilsa Hermann kocasının yanında duruyordu.</p>

  <p>“Unuttum, ” dedi Liesel. Bohçayı kaldırarak valinin karısına baktı. Nefes nefese olmasına rağmen kapıdaki boşluktan -valiyle kapının pervazı arasında- bakarak kadınla konuştu. Nefes almak öyle çaba gerektiriyordu ki kelimeler ağzından tek tek çıkıyordu. “Unuttum... yani, ben... sadece... teşekkür etmek... istedim. ”</p>

  <p>Valinin karısı gülümsedi. Kocasının yanma gelerek çok hafifçe başıyla onayladı, bekledi ve kapıyı kapattı.</p>

  <p>Liesel oradan ayrılmadan önce bir dakika kadar bekledi.</p>

  <p>Basamakları inerken gülümsüyordu.</p>
</body>
</html>
