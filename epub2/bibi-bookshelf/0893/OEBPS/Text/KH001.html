<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css" />
</head>

<body>
  <h1 class="sigil_not_in_toc" style="text-align: center;"></h1>

  <h2 class="sigil_not_in_toc" style="text-align: center;"><img alt="image002" src="../Images/image002.jpg" /><b><br /></b></h2>

  <h1 id="sigil_toc_id_2" style="text-align: center;"><b>ÖLÜM VE ÇİKOLATA</b></h1>

  <p>Önce renkler.</p>

  <p>Sonra insanlar.</p>

  <p>Ben genellikle böyle görürüm.</p>

  <p>Ya da en azından böyle görmeye çalışırım.</p>

  <blockquote class="alıntı">
    <p style="text-align: center;"><b>İŞTE KÜÇÜK BİR GERÇEK</b></p>

    <p style="text-align: center"><b>Öleceksiniz.</b></p>
  </blockquote>

  <p>Çoğu kimse bütün itirazlarıma rağmen bana inanmamakta inat etse de, bu konuyla ilgili dürüst ve neşeli davranmaya çalışıyorum. Bana güvenin lütfen. Gerçekten neşeli <i>olabilirim.</i> Dost canlısı olabilirim. Uyumlu olabilirim. Şefkatli olabilirim. Ama benden nazik olmamı istemeyin. Nezaketin benimle bir ilgisi yok.</p>

  <blockquote class="alıntı">
    <p style="text-align: center"><b>BELİRTİLEN GERÇEĞE TEPKİ</b></p>

    <p style="text-align: center"><b>Bu sizi endişelendiriyor mu?</b></p>

    <p style="text-align: center"><b>Sizi korkmamaya teşvik ediyorum.</b></p>

    <p style="text-align: center"><b>Ben sadece adilim.</b></p>
  </blockquote>

  <p>Elbette, bir giriş.</p>

  <p>Bir başlangıç.</p>

  <p>Terbiyem nerede kaldı?</p>

  <p>Kendimi düzgün şekilde tanıtabilirim ama aslında buna gerek yok. Beni çok çeşitli değişkenlere bağlı olarak yakında ve çok iyi tanıyacaksınız zaten. Zamanın bir yerinde olabildiğince samimi bir şekilde yanınızda duracağımı söylemem yeterli. Ruhunuz kollarımda olacak. Omzuma bir renk konacak. Sizi nazikçe uzaklara götüreceğim.</p>

  <p>O anda öylece yatıyor olacaksınız. İnsanları nadiren ayakta bulurum. Kendi bedeninizde sıkışmış olacaksınız. Bir keşif olabilir; bir çığlık havaya yayılacak. Sonrasında duyacağım tek ses kendi nefesim, kokunun sesi ve ayak seslerim olacak.</p>

  <p>Soru şu, sizin için geldiğimde her şey ne renk olacak? Gökyüzü ne diyor olacak?</p>

  <p>Kişisel olarak, çikolata rengi gökyüzünü severim. Koyu, çok koyu çikolata. İnsanlar bunun bana uyduğunu düşünüyor. Bense gördüğüm her rengin -bütün tayfın- tadını çıkarmaya çalışırım. Bir milyar ya da daha fazla ton; hiçbiri aynı değil. Ve yavaşça emecek bir gökyüzü. Bu, sıkıntıyı alıp götürür ve gevşememe yardım eder.</p>

  <blockquote class="alıntı">
    <p style="text-align: center"><b>KÜÇÜK BİR TEORİ</b></p>

    <p style="text-align: center;"><b>İnsanlar bir günün renklerini sadece başlangıcında ve bitişinde izler, </b></p>

    <p style="text-align: center;"><b>ama bence bir günün her birinin farklı anlarla </b></p>

    <p style="text-align: center;"><b>geçip giden çok çeşitli tonlar barındırdığı gayet açık. </b></p>

    <p style="text-align: center;"><b>Tek bir saat içinde binlerce farklı renk olabilir. </b></p>

    <p style="text-align: center;"><b>Bulutumsu maviler, mat sarılar. Çamurlu karanlıklar. </b></p>

    <p style="text-align: center;"><b>Ben kendi işimde onlara özellikle dikkat ederim.</b></p>
  </blockquote>

  <p>Beni kurtaran şeylerden biri de oyalanmak. Bu aklımı başımda tutuyor. Zamanın uzunluğuna bağlı olarak dayanmama yardımcı oluyor. Ben bu işi yapıyorum. Sorun şu ki benim yerimi başka kim alabilir? Ben sizin şu tatil beldelerinizden birinde -tropikal bir yer ya da bir kayak merkezi olsun- izin yaparken, biraz nefes alırken, yerime bir süre için kim geçebilir? Elbette bunun cevabı hiç kimse. Bu da beni bilinçli, kasıtlı bir karara sürükledi. Benim tatilim oyalanmak oldu. Bu, renklerle giderek artan bir tatil.</p>

  <p>Tabii hâlâ neden tatile ihtiyacım olduğunu sorabilirsiniz. Neden kafamı dağıtmam gerekiyor?</p>

  <p>Bu da beni bir sonraki konuya getiriyor.</p>

  <p>Geri kalan insanlar.</p>

  <p>Hayatta kalanlar.</p>

  <p>Onlara bakmaya tahammül edemiyorum ama birçok durumda hâlâ başarısız oluyorum. Onları kafamdan atmak için bilinçli olarak renklere odaklanıyorum ama arada bir geride kalanları, anlayış, umutsuzluk ve şaşkınlık bulmacaları arasında dağılıp gidenleri görüyorum. Delinmiş kalpleri, hırpalanmış ciğerleri var.</p>

  <p>Ve bütün bunlar beni bu gece, bugün ya da saat ve renk her neyse, size anlatmaya çalıştığım konuya getiriyor. Bu, sürekli hayatta kalanlardan birinin hikâyesi; geride kalmak konusunda bir uzman.</p>

  <p>Aslında diğer birçok şey arasında şunlarla ilgili küçük bir hikâye:</p>

  <p>bir kız</p>

  <p>kelimeler</p>

  <p>bir akordeoncu</p>

  <p>birkaç fanatik Alman</p>

  <p>bir Yahudi boksör</p>

  <p>ve bolca hırsızlık</p>

  <p>Kitap hırsızını üç kez gördüm.</p>
</body>
</html>
