<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css" />
</head>

<body>
  <p style="text-align: center;"><img alt="image002" src="../Images/image002.jpg" /><b><br /></b></p>

  <p style="text-align: center;"><b>TAZE HAVA, ESKİ BİR KÂBUS</b></p>

  <p style="text-align: center;"><b>VE BİR YAHUDİ CESEDİ SORUNU</b></p>

  <p>Amper Nehri kıyısındaydılar ve Liesel, Rudy’ye valinin evinden bir kitap daha almak istediğini az önce söylemişti. Max’in başucunda <i>Islıkçı'</i>dan sonra <i>Haraççı A dam</i>' ı defalarca okumuştu. Okuma başına birkaç dakika. <i>Omuz Silkiş'i</i> ve hatta <i>Mezar Kazıcının Elkitabı'nı</i> da denemişti ama hiçbiri uygun görünmemişti. <i>Yeni bir şey istiyorum,</i> diye düşünüyordu.</p>

  <p>“Sonuncusunu okudun mu ki?”</p>

  <p>“Elbette okudum.”</p>

  <p>Rudy suya bir taş attı. “İyi miydi?”</p>

  <p>“Elbette iyiydi.”</p>

  <p><i>“Elbette okudum; elbette iyiydi</i>.” Rudy yerden bir taş daha sökmeyi denedi ama elini kesti.</p>

  <p>“Bu sana ders olsun.”</p>

  <p>“Domuzkız.”</p>

  <p>Bir kişinin son cevabı Domuzkız, Keriz veya Adi Herif olduğunda, onu yendiğinizi anlardınız.</p>

  <p>Hırsızlık açısından şartlar mükemmeldi. Mart başlarında kasvetli bir öğle vaktiydi ve hava sıfırın birkaç derece üzerindeydi; eksi on olmasından daha rahatsız ediciydi. Sokaklarda pek kimse yoktu. Yağmur gri kurşun kalem talaşı gibiydi.</p>

  <p>“Giriyor muyuz?”</p>

  <p>“Bisikletler,” dedi Rudy. “Bizimkilerden birini kullanabilirsin.”</p>

  <p>Rudy bu kez içeri giren kişi olma konusunda özellikle hevesliydi. “Bugün sıra bende,” dedi, parmakları bisiklet gidonlarında donarken.</p>

  <p>Liesel çabucak düşündü. “Belki de sen girmemelisin, Rudy. Orada her yerde bir şeyler var. Ve içerisi karanlık. Senin gibi bir aptal kesinlikle bir şeylere takılır veya bir şeyleri devirir.”</p>

  <p>“Çok teşekkür ederim.” Ama bu ruh halindeyken Rudy’yi dizginlemek zordu.</p>

  <p>“Bir de atlayış var. Sandığından çok daha yüksek.”</p>

  <p>“Yani yapamayacağımı mı söylüyorsun?”</p>

  <p>Liesel pedalların üzerinde ayağa kalktı. “Hiç de değil.” Caddesi’ne tırmandılar. Pencere açıktı.</p>

  <p>Son seferde olduğu gibi evi izlediler. İçeriyi belli belirsiz görebiliyorlardı; alt katta bir ışık vardı, mutfaktan geliyor olmalıydı. Bir gölge ileri geri gidip geliyordu.</p>

  <p>“Sadece birkaç kez bloğun etrafında dönelim,” dedi Rudy. “Bisikletleri getirmemiz iyi olmuş, ha?”</p>

  <p>“Kendininkini eve götürmeyi unutma da.”</p>

  <p>“Çok komiksin, Domuzkız. Senin iğrenç ayakkabılarından biraz daha büyük bu canım.”</p>

  <p>Yaklaşık on beş dakika bisikletlerle turladılar. Valinin karısı hâlâ alt kattaydı ve rahat edemeyecekleri kadar yakındaydı. Mutfakta böyle canlı bir şekilde dolaşmaya nasıl cüret edebiliyordu! Rudy için mutfak kesinlikle asıl hedefti. İçeri kendisi girerse mutfaktan mümkün olduğu kadar çok yiyecek alır, sonra ancak (sadece ancak) son anda biraz zamanı kalırsa dışarı çıkarken belki bir kitap kapardı. Herhangi bir kitap olurda.</p>

  <p>Rudy’nin zayıf noktasıysa sabırsızlığıydı. “Geç oluyor,” dedi ve uzaklaşmaya başladı. “Geliyor musun?”</p>

  <p>Liesel onun peşinden gitmedi.</p>

  <p>Karar vermek söz konusu bile değildi. O paslı bisikleti oraya kadar getirmişti ve bir kitap almadan dönmeye hiç niyeti yoktu. Gidonu lağıma yerleştirdi, ortalıkta birilerinin olup olmadığına baktı ve pencereye doğru yürüdü. Hızlıydı ama acele etmiyordu. Bu kez ayaklarını kullanarak ayakkabılarını çıkardı ve parmak uçlarında yürüdü.</p>

  <p>Parmakları ahşabı kavradı ve Liesel içeri girdi.</p>

  <p>Bu kez bir parça da olsa kendini biraz daha rahat hissediyordu. Çok değerli birkaç saniye odayı dolaştı ve dikkatini çeken bir kitap ismi aradı. Üç dört kez uzanacak oldu. Hatta birden fazla kitap almayı bile düşündü, fakat oluşan sistemi bozmak istemiyordu. Şimdilik sadece bir kitaba ihtiyacı vardı. Rafları inceleyerek bekledi.</p>

  <p>Arkasında pencereye bir karartı daha tırmandı. Arka taraftan toz ve hırsızlık kokusu gelirken Liesel nihayet gördü.</p>

  <p>Sırtında siyah yazılar olan kırmızı bir kitaptı. <i>Rüya Taşıyıcısı.</i> Max Vandenburg’u ve rüyalarını düşündü. Suçluluk duygusunu. Hayatta kalma mücadelesini. Ailesinden ayrılışını. Führer’le dövüşünü. Kendi rüyasını da düşündü; trende ölen kardeşim, bu odanın köşesindeki basamaklarda ortaya çıkışını. Kitap hırsızı kendi eliyle iterek kardeşinin dizinde açtığı yarayı izlemişti.</p>

  <p>Kitabı raftan alarak kolunun altına sıkıştırdı, pencerenin pervazına tırmandı ve hiç tereddüt etmeden dışarı atladı.</p>

  <p>“Ulu Tanrım, Meminger.” Rudy ona daha önce hiç Meminger diye seslenmemişti. “Sen tam bir manyaksın. Bunu biliyor muydun?”</p>

  <p>Liesel arkasına bakmadan pedalı köklerken başıyla onayladı. “Biliyorum.”</p>

  <p>Köprüye geldiklerinde Rudy öğleden sonra yaptıklarını özetledi. "Şu insanlar ya gerçekten deli,” dedi, “ya da temiz havayı çok seviyorlar.”</p>

  <blockquote class="alıntı">
    <p style="text-align: center;"><b>KÜÇÜK BİR ÖNERİ</b></p>

    <p style="text-align: center;"><b>Ya da belki Grande Caddesi’nde kütüphane penceresini özellikle açık bırakan bir kadın vardı; belki de sadece ben biraz fazla şüpheci ya da umutlu davranıyorum. Hımm, belki ikisi de.</b></p>
  </blockquote>

  <p>Liesel, <i>Rüya Taşıyıcısı'nı</i> paltosunun içine soktu ve eve döner dönmez okumaya başladı. Yatağının yanındaki tahta sandalyeye oturarak kitabı açtı ve fısıldadı:</p>

  <p>“Bu yeni, Max. Senin için.” Ve okumaya başladı. “<i>Birinci Bölüm: Rüya taşıyıcısı doğduğunda bütün kasabanın uyuyor olması oldukça uygun bir durumdu</i>...”</p>

  <p>Liesel her gün kitaptan iki bölüm okuyordu. Biri sabah okula gitmeden önce, diğeri okuldan eve döner dönmez. Bazı geceler uyuyamadığında, üçüncü bölümün yarısına kadar devam ediyordu. Bazen yatağın yanında oturduğu yerde uyuyakalıyordu.</p>

  <p>Bu onun için bir görev haline gelmişti.</p>

  <p>Kelimelerin kendisi onu uyandırabilirmiş gibi <i>Rüya Taşıyıcısı'm</i> Max’e vermişti. Bir salı günü bir hareket fark ettiğini sandı. Max’in gözlerinin açıldığına yemin edebilirdi. Öyleyse bile anlık bir şeydi ve muhtemelen sadece kendi hayaliydi.</p>

  <p>Mart ayının ortalarında çatlaklar belirmeye başladı.</p>

  <p>Rosa Hubermann -krizlerle başa çıkmayı bilen kadın- bir gün öğleden sonra mutfakta patlama noktasına ulaştı. Sesini yükseltti ama sonra hemen kıstı. Liesel okumayı bırakarak sessizce koridora çıktı. Çok yakın durmasına rağmen annesinin sözlerini zorlukla duyabiliyordu. Duyabildiğindeyse dehşete kapıldı ve duymamış olmayı diledi. Çünkü annesi gerçekleri söylüyordu.</p>

  <blockquote class="alıntı">
    <p style="text-align: center;"><b>ANNESİNİN SÖYLEDİKLERİ</b></p>

    <p style="text-align: center;"><b>Ya uyanmazsa?</b></p>

    <p style="text-align: center;"><b>Ya burada ölürse, Hansie?</b></p>

    <p style="text-align: center;"><b>Söyle bana, Tanrı aşkına, öyle bir şey olursa cesedi ne yapacağız?</b></p>

    <p style="text-align: center;"><b>Onu burada tutamayız, koku bizi öldürür...</b></p>

    <p style="text-align: center;"><b>Onu kapıdan çıkarıp sokaklarda sürükleyenleyiz.</b></p>

    <p style="text-align: center;"><b>“Bu sabah bodrumumuzda ne bulduğumuza inanamazsınız” da diyemeyiz.</b></p>

    <p style="text-align: center;"><b>Bizi müebbet hapse çarptırırlar.</b></p>
  </blockquote>

  <p>Rosa kesinlikle haklıydı.</p>

  <p>Bir Yahudi cesedi ciddi bir sorundu. Hubermann’ların Max Vandenburg’u sadece insanlık için değil, kendi iyilikleri için de uyandırmaları gerekiyordu. Evde her zaman yatıştırıcı unsur olan Hans bile baskıyı hissediyordu.</p>

  <p>“Bak.” Hans’ın sesi sakin ama kasvetliydi. “Bu olursa - ölürse- bir yolunu bulmamız gerekecek.” Liesel babasının yutkunduğunu duydu; neredeyse gürültülü bir şekilde. “Benim boya arabam, biraz örtü...”</p>

  <p>Liesel mutfağa girdi.</p>

  <p>“Şimdi olmaz, Liesel.” Konuşan babasıydı ama Liesel’e bakmamıştı. Bir kaşığın tersinde kendi yüzüne bakıyordu. Dirseklerini masaya dayamıştı.</p>

  <p>Kitap hırsızı geri çekilmedi. Birkaç adım daha atarak oturdu. Soğuk elleri giysi kollarını yokladı ve dudaklarından bir cümle döküldü. “Henüz ölmedi.” Kelimeler masaya düşerek ortada toplandılar. Üçü de kelimelere baktı. Umutlar yine de yükselmeye cesaret edemedi. <i>O henüz ölmedi. O henüz ölmedi.</i> Konuşan Rosa oldu.</p>

  <p>“Aç olan?”</p>

  <p>Max’in hastalığının keder yaratmadığı tek an muhtemelen akşam yemeği zamanıydı. Üçü birlikte fazladan ekmek, fazladan çorba veya patatesle mutfak masasında otururken kimse inkâr etmiyordu. Hepsi düşünüyor, ancak hiçbiri söze dökmüyordu.</p>

  <p>Gece sadece birkaç saat sonra Liesel uyandı ve kalbi yerinden hoplayacak gibi oldu. Bu ifadeyi <i>Rüya Taşıyıcısı'</i>ndan, temelde <i>Islıkçı'nın</i> antitezi olan kitaptan öğrenmişti. Kitap, rahip olmak isleyen terk edilmiş bir çocukla ilgiliydi. Doğrulup oturdu ve gece havasını derin derin içine çekti.</p>

  <p>“Liesel?” Babası ona döndü. “Sorun nedir?”</p>

  <p>“Hiçbir şey, baba. Her şey yolunda,” dedi Liesel, fakat cümlesini bitirir bitirmez rüyasında olanları görmüştü.</p>

  <blockquote class="alıntı">
    <p style="text-align: center;"><b>KÜÇÜK BİR GÖRÜNTÜ</b></p>

    <p style="text-align: center;"><b>Çoğunlukla her şey aynıydı.</b></p>

    <p style="text-align: center;"><b>Tren aynı hızda ilerliyordu.</b></p>

    <p style="text-align: center;"><b>Kardeşi öksürüyordu.</b></p>

    <p style="text-align: center;"><b>Ama bu kez Liesel onun yere bakan yüzünü göremiyordu.</b></p>

    <p style="text-align: center;"><b>Yavaşça ona doğru eğildi.</b></p>

    <p style="text-align: center;"><b>Kardeşinin çenesini nazikçe tutarak kaldırdı ve Max Vandenburg’un iri iri açılmış gözleriyle karşılaştı.</b></p>

    <p style="text-align: center;"><b>Doğruca Liesel’e bakıyordu.</b></p>

    <p style="text-align: center;"><b>Bir kuştüyü yere düştü.</b></p>

    <p style="text-align: center;"><b>Şimdi beden yüze uyacak şekilde daha büyüktü.</b></p>

    <p style="text-align: center;"><b>Tren çığlık attı.</b></p>
  </blockquote>

  <p>“Liesel?”</p>

  <p>“Her şey yolunda dedim.”</p>

  <p>Titreyerek yataktan kalktı. Korkudan uyuşmuş halde koridordan geçerek Max’in yanına gitti. Her şeyin yavaşladığı birkaç dakika boyunca onun yanında durarak rüyasını yorumlamaya çalıştı. Max’in ölümünü mü hissetmişti? Yoksa sadece o gün mutfakta konuşulanlara mı tepki veriyordu? Max kardeşinin yerini mi almıştı? Eğer öyleyse, kendi etinden ve kanından olan birini nasıl öylece bir kenara atabilirdi? Belki de Max’in ölmesini içten içe istiyordu. Sonuçta, kardeşi Werner için iyi olduysa, bu Yahudi için de iyi olmaz mıydı?</p>

  <p>“Düşündüğün bu mu?” diye fısıldadı, yatağın yanında durarak. “Hayır.” Buna inanamazdı. Cevabı karanlıkta çeşitli biçimlere bürünerek odada dolaştı. Hediyelerin üzerinde.</p>

  <p>“Uyan,” dedi Liesel.</p>

  <p>Max uyanmadı.</p>

  <p>Sekiz gün daha.</p>

  <p>Okulda kapı vuruldu.</p>

  <p>“Girin,” diye seslendi Bayan Olendrich.</p>

  <p>Kapı açıldı ve sınıftaki bütün çocuklar kapıda duran Rosa Hubermann'a şaşkınlıkla baktılar. Bir ikisi görüntü karşısında şaşkınlıkla inledi. Küçük bir gardırobu anımsatan bu kadın bir efsaneydi. En iyi giysilerini giymişti, fakat saçları darmadağınıktı ve esnek beyaz tellerden oluşmuş bir havlu gibiydi.</p>

  <p>Öğretmenin korktuğu belliydi. “Bayan Hubermann...” Kadın bir an ne yapacağını bilemedi. Sınıfa bakındı. “Liesel?”</p>

  <p>Liesel, Rudy’ye bakarak ayağa kalktı ve mahcubiyetini en çabuk şekilde sona erdirebilmek için hızla kapıya koştu. Kapıyı arkasından kapatarak koridorda Rosa’yla baş başa kaldı.</p>

  <p>Rosa başını çevirdi.</p>

  <p>“Ne oldu, anne?”</p>

  <p>Rosa ona baktı. “Bana <i>ne oldu anne</i> deme, seni küçük Domuzkız!” Liesel afallamıştı. “Saç fırçam!” Kapının altından gülüşmeler duyuldu ama hemen kesildi.</p>

  <p>“Anne?”</p>

  <p>Rosa’nın yüzü sertti ama gülümsüyordu. “Saç fırçama ne yaptın, seni ahmak Domuzkız, seni küçük hırsız? Sana o şeye dokunmamanı yüz kez söyledim ama hiç dinler misin? Elbette hayır!”</p>

  <p>Bu tirat bir dakika kadar daha devam ederken Liesel söz konusu fırçanın yeriyle ilgili bir iki öneride bulundu ama Rosa aniden inadına son vererek Liesel’i kendine çekti. Fısıltısı bu kadar yakından bile zor duyuluyordu. “Sana bağırmamı söylemiştin Hepsinin inanacağını söylemiştin." Sağa sola bakındıktan sonra iğne iplik gibi bir sesle devam etti. “Uyandı! Liesel. Uyandı!'" Cebinden oyuncak askeri çıkardı. “Sana bunu vermemi, en sevdiği hediyesi olduğunu söyledi.” Oyuncağı Liesel’e verdi, kızının kollarını sıkıca tutarak gülümsedi. Liesel cevap vermeye fırsat bulamadan Rosa devam etti: “Eee? Cevap ver bana! Nerede bırakmış olabileceğin konusunda başka bir fikrin var mı?”</p>

  <p><i>Yaşıyor,</i> diye düşündü Liesel. “Hayır, anne. Özür dilerim, anne, ben...”</p>

  <p>“Eh, sen ne işe yararsın ki zaten?” Rosa onu bıraktı, başıyla onayladı ve dönüp uzaklaştı.</p>

  <p>Liesel bir an olduğu yerde kalakaldı. Koridor dev gibiydi. Avucundaki askeri inceledi. İçgüdüleri ona hemen eve koşmasını söylüyor, fakat sağduyusu bunu engelliyordu. Bunun yerine oyuncak askeri cebine atıp sınıfa geri döndü.</p>

  <p>Herkes onu bekliyordu.</p>

  <p>“Aptal inek,” diye fısıldadı, kısık sesle.</p>

  <p>Çocuklar yine güldü. Bayan Olendrich gülmedi.</p>

  <p>“Ne dedin?”</p>

  <p>Liesel o kadar moral bulmuştu ki kendini yenilmez hissediyordu. “Dedim ki,” diye tekrarladı, “aptal inek!” Öğretmenin tokadının yanağına inmesi için bir saniye bile beklemesi gerekmedi.</p>

  <p>“Annen hakkında sakın böyle konuşma,” dedi öğretmeni ama pek etkisi olmadı. Kız orada öylece durarak gülümsemesini bastırmaya çalıştı. Sonuçta, en sağlam dayağı bile kaldırabilecek durumdaydı. “Şimdi yerine geç.”</p>

  <p>“Peki, Bayan Olendrich.”</p>

  <p>Rudy konuşmaya cesaret etti.</p>

  <p>“Ulu Tanrım,” diye fısıldadı. “Yanağında elinin izi kaldı. Kocaman kırmızı bir el. Beş parmak!”</p>

  <p>“Güzel,” dedi Liesel, çünkü Max yaşıyordu.</p>

  <p>O gün öğleden sonra eve gittiğinde Max kucağında patlak futbol topuyla yatakta oturuyordu. Sakalı onu kaşındırıyordu ve gözleri açık kalmak için çabalıyordu. Hediyelerin yanında boş bir çorba kâsesi duruyordu.</p>

  <p>Selâmlaşmadılar.</p>

  <p>Kapı gıcırdadı, kız içeri girdi ve Max’in karşısında durarak kâseye baktı. “Annem sana zorla çorba mı içirdi?”</p>

  <p>Max yorgun ve memnun bir tavırla başıyla onayladı. “Ama çok iyiydi.”</p>

  <p>“Annemin çorbası mı? Gerçekten mi?”</p>

  <p>Max’in yüzündeki şey gülümseme gibi değildi. “Hediyeler için teşekkür ederim.” Daha çok ağzının yanındaki bir yırtığı andırıyordu. “Bulut için de teşekkürler. Baban onu biraz daha açıkladı.”</p>

  <p>Bir saat sonra Liesel bir açıklama girişiminde bulundu. “Ölseydin ne yapacağımızı bilmiyorduk, Max. Biz...”</p>

  <p>Max’in anlaması uzun sürmedi. “Yani benden nasıl kurtulacağınız konusunda mı?”</p>

  <p>“Üzgünüm.”</p>

  <p>“Hayır.” Max gücenmemişti. “Haklıydınız.” Zayıf bir şekilde topla oynadı. “Öyle düşünmekle haklıydınız. Sizin durumunuzda, ölü bir Yahudi de en az canlısı kadar tehlikelidir.”</p>

  <p>“Ve bir rüya gördüm.” Liesel oyuncak askeri elinde tutarak detaylıca açıkladı. Yine özür dileyecekken Max araya girdi.</p>

  <p>“Liesel.” Liesel ona baktı. “Benden asla özür dileme. Özür dilemesi gereken benim.” Liesel’in getirdiği onca şeye baktı. “Bütün bunlara bir bak. Bu hediyeler.” Düğmeyi elinde tutuyordu. “Rosa her gün iki kez bana kitap okuduğunu söyledi; bazen daha da çok.” Dışarıyı görebiliyormuş gibi perdelere baktı. Oturduğu yerde biraz daha doğruldu ve bir süre sessiz kaldı. Yüzünde tereddütlü bir ifadeyle kıza döndü. “Liesel?” Hafifçe sağa kaydı. “Tekrar uyumaktan korkuyorum,” dedi.</p>

  <p>Liesel kararlıydı. “O zaman sana yine okurum. Uykuya dalacak olursan sana tokat atarım. Kitabı kapatır ve seni uyandırana kadar sarsarım.”</p>

  <p>O gün öğleden sonra başlayıp gece geç saatlere kadar Liesel ona kitap okudu. Saat onu geçene kadar, Max Vandenburg yatakta uyanık halde oturup hepsini dinledi. Liesel kısa bir ara verdiğinde kitabın üzerinden baktı ve Max’in uyuduğunu gördü. Gergin bir şekilde onu dürttü. Max uyandı.</p>

  <p>Uç kez daha uyuyakaldı. Liesel onu iki kez daha dürterek uyandırdı.</p>

  <p>Sonraki dört gün boyunca her sabah Liesel’in yatağında uyandı. Sonra ocağın başında, zaman içinde, nisan ortalarında da bodrumda uyandı. Sağlığı iyiye gidiyordu. Sakalını kesmişti ve biraz kilo almıştı.</p>

  <p>Liesel’in iç dünyasında artık büyük bir rahatlama vardı. Dışarıdan bakıldığındaysa, işler giderek daha zayıf görünüyordu. Mart sonlarında Lübeck adında bir yer bombalandı. Sırada Cologne ve başka Alman şehirleri vardı; Münih de nasibini alacaktı.</p>

  <p>Evet, patron ensemdeydi.</p>

  <p>“Bitir işi, bitir işi.”</p>

  <p>Bombalar geliyordu... ben de öyle.</p>
</body>
</html>
