<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css" />
</head>

<body>
  <h2 class="sigil_not_in_toc" style="text-align: center;"></h2>

  <p style="text-align: center;"><img alt="image002" src="../Images/image002.jpg" /><b><br /></b></p>

  <h2 id="sigil_toc_id_59" style="text-align: center;"><b>GÖKYÜZÜ HIRSIZI</b></h2>

  <p>İlk saldırının aslında saldırı olmadığı anlaşıldı. İnsanlar uçakları görmek için bekleselerdi, muhtemelen bütün geceyi orada geçireceklerdi.- Radyodan <i>gong</i> sesinin neden duyulmadığı da böylece anlaşılmıştı. <i>Molching Express,</i> bir uçaksavar kulesindeki askerin biraz fazla heyecanlandığını bildiriyordu. Uçakların gürültüsünü duyduğuna ve onları ufuk çizgisinde gördüğüne yemin ediyordu. Alarmı o vermişti.</p>

  <p>“Kasıtlı yapmış olabilir,” dedi Hans Hubermann. “Bir uçaksavar kulesinde oturup bomba taşıyan uçaklara ateş etmeyi kim ister ki?”</p>

  <p>Gerçekten de Max bodrumda haberi okumaya devam ederken, adamın aşırı hayal gücünün görevine engel olduğu bildiriliyordu. Muhtemelen başka bir yere sürülecekti.</p>

  <p>“Ona iyi şanslar,” dedi Max. Bulmacaya geçerken konuyu anlamış gibiydi.</p>

  <p>Bir sonraki saldırı gerçekti.</p>

  <p>19 Eylül gecesi radyoda gong sesi duyuldu ve ardından derin, bilgilendirici bir ses geldi. Molching’in de olası hedefler arasında olduğunu söylüyordu.</p>

  <p>Himmel Sokağı yine insanlarla doldu ve Hans yine akordeonunu unuttu. Rosa ona enstrümanını almasını hatırlattı ama Hans reddetti. “Geçen sefer almamıştım,” diye açıkladı “ve hayatta kaldık.” Görünüşe bakılırsa savaş, mantık ile batıl inanç arasındaki farkı belirsizleştirmişti.</p>

  <p>Fiedler ailesinin bodrumuna bir kez daha giderken ürkütücü bir hava onları izliyordu. “Sanırım bu geceki gerçek,” dedi Bay Fiedler. Çocuklar bu kez anne babalarının daha çok korktuğunu anlamakta hiç gecikmediler. Bildikleri <i>tek</i> şekilde tepki vererek, oda sallanmaya başladığında en küçükler de ağlamaya başladılar.</p>

  <p>Bodrumdan bombaların sesini belli belirsiz duyabiliyorlardı. Hava basıncı, toprağı ezmek istercesine tavandan yükleniyordu. Molching’in boş sokaklarından bir lokma ısırılmıştı.</p>

  <p>Rosa, Liesel’in elini kıracak gibi tutuyordu.</p>

  <p>Ağlayan çocukların sesleri her yanı inletiyordu.</p>

  <p>Rudy bile dimdik duruyor, kayıtsız gibi görünüyor, gerginliğe karşı kendini geriyordu. Kollar ve dirsekler yer açmak için itişiyordu. Yetişkinlerden bazıları küçükleri yatıştırmaya çalışıyordu. Diğerleriyse kendilerini bile sakinleştiremiyordu.</p>

  <p>“Şu çocuğun çenesini kapatın!” diye bağırdı Bayan Holtzapfel, ancak bağırış sığınaktaki gürültü arasında duyulmadı bile. Çocukların gözlerinden yaşlar boşanıyor ve gece nefesi, koltuk altı teri ve eski giysi kokulan insanlarla dolu kazanda birbirine karışıyordu.</p>

  <p>Dip dibe durmalarına rağmen, Liesel annesine sesleniyordu. “Anne?” Yine. “Anne, elimi acıtıyorsun!”</p>

  <p>“Ne?”</p>

  <p>“Elim!”</p>

  <p>Rosa onu bıraktı ve rahatlamak, bodrumdaki gürültüyü biraz olsun bastırmak için Liesel kitaplarından birini açarak okumaya başladı. En üstteki kitap <i>Islıkçı'</i>ydı ve konsantre olabilmek için yüksek sesle okuyordu. Açılış paragrafı kulaklarını uyuşturuyordu.</p>

  <p>“Ne dedin?” diye gürledi annesi ama Liesel ona aldırmadı. İlk sayfayı okumaya devam etti.</p>

  <p>İkinci sayfayı çevirdiğinde fark eden Rudy oldu. Dikkatini Liesel’in okuduğu şeye verdi ve kardeşlerinin omuzlarına vurarak onlara da aynı şeyi yapmalarını söyledi. Hans Hubermann yaklaşarak seslendi ve çok geçmeden bodrumdaki kalabalık sakinleşmeye başladı. Üçüncü sayfaya geldiklerinde Liesel dışında herkes sessizdi.</p>

  <p>Başını kaldırmaya cesaret edemiyordu ama kelimeleri birbiri ardına okurken kendisini izleyen korku dolu gözlerin farkındaydı. İçinde bir ses melodi çalıyordu. <i>Senin akordeonun bu,</i> diyordu.</p>

  <p>Sayfanın çevrilirken çıkardığı ses içlerini yardı.</p>

  <p>Liesel devam etti.</p>

  <p>En azından yirmi dakika boyunca hikâyeyi okudu. En küçük çocuklar onun sesiyle sakinleşmişti ve diğer herkes ıslıkçının olay yerinden kaçışını zihninde görebiliyordu. Liesel görmüyordu. O sadece kelimelerin mekaniğini izliyordu; kelimeler kâğıda seriliyor, Liesel’in üzerlerinden geçmesini bekliyorlardı. Bir noktadan yeni bir cümlenin başına geçerken, Max’i de hatırladı. Hastalığında ona da böyle okumuştu. <i>Şu an bodrumda mı?</i> diye merak etti. <i>Yoksa yine gökyüzüne mi bakıyor?</i></p>

  <blockquote class="alıntı">
    <p style="text-align: center;"><b>GÜZEL BİR DÜŞÜNCE</b></p>

    <p style="text-align: center;"><b>Biri kitap hırsızıydı.</b></p>

    <p style="text-align: center;"><b>Diğeri gökyüzünü çalmıştı.</b></p>
  </blockquote>

  <p>Herkes toprağın sarsılmasını bekliyordu.</p>

  <p>Bu hâlâ değişmez bir gerçekti ama en azından kitap okuyan kız sayesinde dikkatleri dağılmıştı. Küçük çocuklardan biri yine ağlamayı düşünüyordu ama Liesel o anda durarak babasını, hatta Rudy’yi taklit etti. Çocuğa göz kırparak okumaya devam etti.</p>

  <p>Ancak sirenler tekrar duyulduğu zaman biri onun sözünü kesti. “Güvendeyiz,” dedi Bay Jenson.</p>

  <p>“Şşş!” dedi Bayan Holtzapfel.</p>

  <p>Liesel başını kaldırıp onlara baktı. “Bölümün bitmesine sadece iki paragraf kaldı,” dedi ve hiç hızlanmadan aynı şekilde okumaya devam etti. Sadece kelimelerle.</p>

  <blockquote class="alıntı">
    <p style="text-align: center;"><b>DUDEN SÖZLÜĞÜ ANLAM 4</b></p>

    <p style="text-align: center;"><b><i>Wort - kelime:</i></b></p>

    <p style="text-align: center;"><b>anlamlı bir dil birimi / bir vaat / kısa bir yorum,</b></p>

    <p style="text-align: center;"><b>ifade ya da diyalog.</b></p>

    <p style="text-align: center;"><b><span style="text-decoration:underline">İlgili Kelimeler:</span> terim, isim, ifade.</b></p>
  </blockquote>

  <p>Yetişkinler sadece saygılarından herkesi susturdular ve Liesel, <i>Islıkçı'nın</i> birinci bölümünü bitirdi.</p>

  <p>Merdivenden çıkarlarken çocuklar hızla koşarak onun yanından geçti ama büyüklerden birçoğu -hatta Bayan Holtzapfel ve hatta Pfiffikus (Liesel’in okuduğu kitabın adı düşünülürse çok da uygundu)- kitap okuduğu için Liesel’e teşekkür ettiler. Himmel Sokağı’nın herhangi bir hasar alıp almadığını görmek için onun yanından geçip eve çıkarlarken bile bunu yaptılar.</p>

  <p>Himmel Sokağı sapasağlamdı.</p>

  <p>Savaşa dair tek işaret, doğudan batıya doğru kayan bir toz bulutuydu. Pencerelerden bakarak içeri girmek için bir yol arıyordu ve aynı anda yoğunlaşarak yayılırken, insan izlerini hayaletlere çeviriyordu.</p>

  <p>Artık sokaklarda kimse yoktu.</p>

  <p>Sadece torba taşıyan söylentiler.</p>

  <p>Eve döndüklerinde Hans ve Max bu konuda sohbete giriştiler. “Sis ve kül var; sanırım bizi çok erken çıkardılar.” Hans, Rosa’ya baktı. “Sence dışarı çıkmalı mıyım? Bombaların düştüğü yerlerde yardıma ihtiyaç duyanlar olup olmadığını görmek için?”</p>

  <p>Rosa etkilenmemişti. “Bu kadar aptal olma,” dedi. “Toz dumandan boğulursun. Hayır, hayır, Keriz, burada kalıyorsun.” Rosa’nın aklına bir fikir geldi. Çok ciddi bir tavırla Hans’a baktı. Aslında yüzünde gurur vardı. “Burada kal da Max’e kızı anlat.” Sesi hafifçe yükseldi. “Kitabı.”</p>

  <p>Max ilgili bir tavırla Rosa’ya baktı.</p>

  <p><i>“Islıkçı,"</i> dedi Rosa. “Birinci bölüm.” Sığınakta olanları aynen anlattı.</p>

  <p>Liesel bodrumun bir köşesinde dururken Max onu izliyor ve çenesini ovalıyordu. Bence kitabının bir sonraki hikâyesini düşünüyordu.</p>

  <p><i>Kelime Karıştıran.</i></p>

  <p>Kızı sığınakta okurken hayal ediyordu. Kelimeleri dağıtışını gerçekten görmüş olmalıydı. Ancak, her zamanki gibi Hitler’in gölgesini de görmüş olmalıydı. Muhtemelen onun Himmel Sokağı’na ve bodruma yaklaşan ayak seslerini duyabiliyordu.</p>

  <p>Uzun bir duraksamadan sonra konuşmaya hazır gibi göründü ama Liesel ondan önce davrandı.</p>

  <p>“Bu gece gökyüzünü gördün mü?”</p>

  <p>“Hayır.” Max, duvara bakarak işaret etti. Üzerinde bir yıldan uzun süre önce çizdiği resmi ve yazdığı kelimeleri izlediler. “Bu gece sadece o vardı,” dedi ve sonra kimse konuşmadı. Düşüncelerden başka bir şey kalmadı.</p>

  <p>Max, Hans ve Rosa’yı bilemem, ancak Liesel Meminger’in bombalar Himmel Sokağı’na düşerse, Max’in hayatta kalma olasılığının diğer herkesten daha düşük olması bir yana, yapayalnız öleceğini düşündüğünü biliyordum.</p>
</body>
</html>
