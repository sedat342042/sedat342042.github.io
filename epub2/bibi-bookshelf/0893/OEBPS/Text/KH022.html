<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css" />
</head>

<body>
  <h2 class="sigil_not_in_toc" style="text-align: center;"><img alt="image002" src="../Images/image002.jpg" /><b><br /></b></h2>

  <h2 id="sigil_toc_id_14" style="text-align: center;"><b>ATEŞ KİTABI</b></h2>

  <p>Karanlık parçalar halinde geldi ve sigara sona erince Liesel ile Hans Hubermann evin yolunu tuttu. Meydandan çıkabilmek için şenlik ateşinin yakıldığı yerin etrafından dolaşmaları ve küçük bir <i>sokaktan</i> Münih Caddesi’ne çıkmaları gerekiyordu. O kadar gidemediler.</p>

  <p>Wolfgang Edel adında orta yaşlı bir marangoz onlara seslendi. Ateş yakılırken Nazi yetkililerinin üzerinde duracağı platformu o yapmıştı ve şimdi de platformu sökmekle meşguldü. “Hans Hubermann? ” Ağzına doğru gelen uzun favorileri ve derin bir sesi vardı. “Hansie! ”</p>

  <p>“Hey, Wolfal, ” diye karşılık verdi Hans. Kızını adamla tanıştırdı ve Heil Hitler yaptı. “Güzel, Liesel. ”</p>

  <p>İlk birkaç dakika Liesel sohbetin beş metre yakınında kaldı, konuşulanları parça parça duyuyor ama pek dikkatini vermiyordu.</p>

  <p>“İş bulabiliyor musun? ”</p>

  <p>“Hayır, artık herkesin eli darda. Özellikle partiye üye değilsen nasıl okluğunu bilirsin. ”</p>

  <p>“Bana katılacağını söylemiştin, Hansie. ”</p>

  <p>“Denedim ama bir hata yaptım, sanırım hâlâ düşünüyorlar. ”</p>

  <p>Liesel kül yığınına doğru yürüdü. Bir ucube, bir mıknatıs gibi görünüyordu. Sarı yıldızlı yol gibi, bakmamak mümkün değildi.</p>

  <p>Tıpkı yığının tutuşturuluşunu izlemek istediğinde olduğu gibi, bir türlü başını çeviremiyordu. Tek başına olduğundan, uzak durmasını sağlayacak bir engel yoktu. Yığın onu kendine çekti ve Liesel yığma doğru yürümeye başladı.</p>

  <p>Gökyüzü döngüsünü tamamlıyor ve kararıyordu ama uzaklarda, dağın tepesinde, hâlâ hafif bir ışık görünüyordu.</p>

  <p><i>“Pass auf, Kind,</i> ” dedi üniformalı bir çocuk. “Dikkat et, çocuk. ” Bir el arabasına biraz daha kül attı.</p>

  <p>Belediye binasının yakınındaki bir ışığın altında, hâlâ ateşin heyecanını üzerinden atamamış birkaç siluet toplanmış, konuşuyorlardı. Liesel’in durduğu yerden ne dedikleri anlaşılmıyor, sadece sesleri geliyordu.</p>

  <p>Birkaç dakika, adamların yığını küreyişlerini izledi; önce yan tarafları kürüyor, daha fazlasının çökmesini sağlıyorlardı. Bir kamyona gidip geliyorlardı ve üç geri dönüşten sonra, nihayet yığın azalmaya başladığında, küllerin içinden hâlâ canlı olan küçük bir kısmı döküldü.</p>

  <blockquote class="alıntı">
    <p style="text-align: center;"><b>DÖKÜLENLER</b></p>

    <p style="text-align: center;"><b>Yarım bir kırmızı bayrak, bir Yahudi şairin iki posteri,</b> <b>üç kitap ve üzerinde İbranice yazılar olan</b> <b>tahta bir tabela,</b></p>
  </blockquote>

  <p>Belki ıslaklardı. Belki de ateş onların durduğu derinliğe ulaşacak kadar uzun süre yanmamıştı. Nedeni her ne olursa olsun hayatta kalanlar, küllerin arasında sarsılmış bir halde birbirlerine sokulmuşlardı.</p>

  <p>“Üç kitap, ” dedi Liesel, kısık sesle ve adamların arkasına hakti.</p>

  <p>“Haydi, ” dedi biri. “Acele edin, açlıktan ölüyorum. ”</p>

  <p>Kamyona doğru yürüdüler.</p>

  <p>Üç kitap burunlarını gösteriyordu.</p>

  <p>Liesel harekete geçti.</p>

  <p>Kül yığınının ucunda otururken sıcaklık hâlâ onu ısıtacak kadar güçlüydü. Uzandığında eli yandı ama ikinci girişiminde yeterince hızlı hareket etti. Kitaplardan en yakındakini kaptı. Maviydi, kenarları yanmıştı ama onun dışında sağlamdı.</p>

  <p>Kapağı yüzlerce iplik sıkıca çekilip sıkıştırılmış gibiydi. O liflerin içine kırmızı harfler işlenmişti. Liesel’in o anda okuyabildiği tek kelime <i>Omuz</i> oldu. Geri kalanları alacak zamanı yoktu ve bir sorunla karşılaşmıştı. Duman.</p>

  <p>Kitabı alıp hızla oradan uzaklaşırken kapağından duman yükseliyordu. Başını eğmişti ve sinirleri her adımında biraz daha geriliyordu. Sese kadar on dört adım attı.</p>

  <p>Ve sesi aniden arkasında duydu.</p>

  <p>“Hey! ”</p>

  <p>O anda neredeyse geri koşup kitabı yığının arasına geri atacaktı ama dayandı. Yapabileceği tek şey sese doğru dönmekti.</p>

  <p>“Burada yanmamış şeyler var! ” Temizlikçi adamlardan biriydi. Yüzü kıza değil, belediye binasının yanında duran adamlara dönüktü.</p>

  <p>“O zaman tekrar yakın! ” diye cevap verdi biri. “Ve yanmalarını <i>izleyin. ”</i></p>

  <p>“Sanırım ıslanmışlar! ”</p>

  <p>“Tanrım, her şeyi kendim yapmak zorunda mıyım? ” Ayak sesleri gelip geçti. Nazi üniformasının üzerine siyah bir pardösü giymiş olan valiydi. Biraz ötede hiç kıpırdamadan duran kızı fark etmemişti.</p>

  <blockquote class="alıntı">
    <p style="text-align: center;"><b>BİR KAVRAYIŞ</b></p>

    <p style="text-align: center;"><b>Avluda kitap hırsızının bir heykeli duruyordu. Daha konusu ünlü olmadan bir heykelin dikilmesi sizce de ilginç değil mi?</b></p>
  </blockquote>

  <p>Liesel kimsenin kendisine aldırmamasına üzüldü.</p>

  <p>Kitap artık üniformasının içine sokabileceği kadar soğumuştu. Önce göğsünü güzelce ısıttı. Ama yürümeye başladığında tekrar ısındı.</p>

  <p>Babasıyla Wolfgang Edel’in yanına döndüğünde kitap onu yakmaya başlamıştı. Sanki tutuşmuş gibiydi.</p>

  <p>İki adam da ona baktı.</p>

  <p>Liesel gülümsedi.</p>

  <p>Gülümsemesi dudaklarından silindiğinde, hemen başka bir şey hissetti. Daha doğrusu, başka <i>birini.</i> İzlendiğim hissetmemesi mümkün değildi. Bütün benliğiyle hissetmişti ve belediye binasına doğru döndüğünde korkusu doğrulandı. Siluetlerin yanında biri daha duruyordu. Liesel iki şeyi anladı:</p>

  <blockquote class="alıntı">
    <p style="text-align: center;"><b>ANLAŞILAN İKİ ŞEY</b></p>

    <p style="text-align: center;"><b>1. Gölgenin kim olduğu ve</b></p>

    <p style="text-align: center;"><b>2. Her şeyi gördüğü</b></p>
  </blockquote>

  <p>Gölgenin elleri ceketinin ceplerindeydi.</p>

  <p>Bir yüzü olsa, ifadesi kesinlikle acı olurdu.</p>

  <p><i>“Gott verdammt, ”</i> dedi Liesel, sadece kendisinin duyabildiği bir sesle. “Lanet olsun! ”</p>

  <p>“Gitmeye hazır mıyız? ”</p>

  <p>Muhteşem tehlikeden önceki anlarda, babası arkadaşına veda etmişti ve Liesel’i eve götürmeye hazırdı.</p>

  <p>“Hazırım, ” dedi Liesel.</p>

  <p>Suç mahallinden uzaklaşmaya başladıklarında kitap iyiydi ve Liesel’i gerçekten yakıyordu. <i>Omuz Silkiş,</i> Liesel’in göğüs kafesine girmeye çalışıyordu.</p>

  <p>Belediye binasının önündeki gölgelerin yanından geçerlerken kitap hırsızı yüzünü buruşturdu.</p>

  <p>“Sorun nedir? ” diye sordu babası.</p>

  <p>“Hiç. ”</p>

  <p>Ama kesinlikle birkaç sorun vardı:</p>

  <p>Liesel’in yakasından duman yükseliyordu.</p>

  <p>Boğazında terden bir kolye oluşmuştu.</p>

  <p>Gömleğinin altındaki kitap onu yiyordu.</p>
</body>
</html>
