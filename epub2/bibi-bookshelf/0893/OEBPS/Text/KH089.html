<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css" />
</head>

<body>
  <h2 class="sigil_not_in_toc" style="text-align: center;"></h2>

  <p style="text-align: center;"><img alt="image002" src="../Images/image002.jpg" /><b><br /></b></p>

  <h2 id="sigil_toc_id_90" style="text-align: center;"><b>KELİMELERİN YOLU</b></h2>

  <p>Bu, Hitler’in kültürünün kalbinde oldu.</p>

  <p>Daha fazla acı ürünü güzelce teslim ediliyordu ve küçük bir parçası yeni gelmişti.</p>

  <p>Yahudiler Münih eteklerinde yürütülürken, ergen bir kız düşünülemeyecek olanı yaparak onlarla birlikte yürümek için yaklaştı. Askerler onu çekip yere yuvarladıklarında kız tekrar ayağa kalktı ve yürümeye devam etti.</p>

  <p>Sabah sıcaktı.</p>

  <p>Geçit için mükemmel bir gündü.</p>

  <p>Askerler ve Yahudiler çeşitli kasabalardan geçerek gelmişti ve Molching’e yaklaşıyorlardı. Kampta yapılması gereken daha çok iş olabilirdi veya belki de birkaç mahkûm ölmüştü. Nedeni ne olursa olsun, yeni bir grup Yahudi yaya olarak Dachau’ya götürülüyordu.</p>

  <p>Her zaman yaptığı gibi Liesel de izleyicilerle birlikte Münih Caddesi’ne koştu.</p>

  <p>“Heil Hitler!”</p>

  <p>İlk askeri yolun ilerisinden duydu ve kalabalığın arasından ona doğru yürüdü. Ses Liesel’i şaşırtmıştı. Sonsuz gökyüzünü başının üzerinde bir tavana dönüştürmüştü ve kelimeler oradan sekerek topallayan Yahudilerin ayaklarının dibinde bir yerlere düşü yordu.</p>

  <p>Gözleri.</p>

  <p>Tek tek geçiyorlardı ve Liesel yüksek bir yer bulduğunda durup onları inceledi. Yüzleri tek tek hızla tarayarak, <i>Haraççı Adam</i> ve <i>Kelime Silkeleyici'y\</i> yazan Yahudi’nin yüzüyle karşılaştırdı.</p>

  <p><i>Dağınık saçlar,</i> diye düşündü.</p>

  <p><i>Hayır, çalı gibi saçlar. Yıkanmadığında öyle görünüyor. Çalı gibi saçları, kanlı gözleri ve kirli sakalları ara.</i></p>

  <p>Aman Tanrım, çok fazlaydılar.</p>

  <p>Çok fazla ölen göz ve sürünen ayak vardı.</p>

  <p>Liesel belirtileri aradı, Max Vandenburg’u ele veren bir şey görmedi. Yüzünün mimikleriydi; bütün dikkatini toplamış halde o da kalabalığı tarıyordu. Alman izleyicilere doğrudan bakan tek yüzü bulduğunda Liesel duraksadı. Gözler kitap hırsızının iki tarafındaki insanları kararlı bakışlarla inceliyordu.</p>

  <p>“Neye bakıyor <i>bu</i> böyle?” diye sordu bir erkek sesi, Liesel’in yanından.</p>

  <p>Kitap hırsızı yola adım attı.</p>

  <p>Hareket hiç bu kadar ağır gelmemişti. Ergen göğsündeki kalbi hiç bu kadar büyümemişti.</p>

  <p>Öne çıkarak çok sessizce konuştu. “Beni arıyor.”</p>

  <p>Sesi kısılarak içinde kaldı. Onu geri çıkarmak zorundaydı; konuşmayı tekrar öğrenmek ve adını söyleyebilmek için derinlere uzanmalıydı.</p>

  <p>Max.</p>

  <p>“Buradayım, Max!”</p>

  <p>Daha yüksek sesle.</p>

  <p>“<i>Max</i>, <i>buradayım!”</i></p>

  <p>Max onu duydu.</p>

  <blockquote class="alıntı">
    <p style="text-align: center;"><b>MAX VANDENBURG, AĞUSTOS 1943</b></p>

    <p style="text-align: center;"><b>Çalı gibi saçları vardı, diye düşündü Liesel ve kanlı gözleri.</b></p>

    <p style="text-align: center;"><b>Diğer Yahudilerle omuz omuza yürüyordu.</b></p>

    <p style="text-align: center;"><b>Ona ulaştıklarında, o bir çift göz yalvararak baktı.</b></p>

    <p style="text-align: center;"><b>Sakalı yüzünü örtüyor, dudakları titriyordu.</b></p>

    <p style="text-align: center;"><b>Kızın adını o titreyen dudaklarla söyledi.</b></p>

    <p style="text-align: center;"><b>Liesel.</b></p>
  </blockquote>

  <p>Liesel kalabalıktan tamamen sıyrılarak Yahudilerin arasına daldı ve aralarından geçerek sol eliyle Max’in kolunu tuttu.</p>

  <p>Max ona baktı.</p>

  <p>Liesel tökezleyip düştü ve Yahudi, o iğrenç Yahudi, Alman kızın kalkmasına yardım etti. Bunun için bütün gücünü kullanması gerekmişti.</p>

  <p>“Buradayım, Max,” dedi tekrar. “Buradayım.”</p>

  <p>“İnanamıyorum...” Kelimeler Max Vandenburg’un ağzından sızar gibi çıkıyordu. “Ne kadar büyümüşsün.” Gözlerinde derin bir hüzün vardı. Şişmişlerdi. “Liesel... beni birkaç ay önce yakaladılar.” Ses zayıf bir şekilde ulaşıyordu Liesel’e. “Stuttgart yolunu yarılamıştım.”</p>

  <p>İçeriden bakınca Yahudiler kollardan ve bacaklardan oluşan bulanık bir akıntıyı andırıyordu. Hırpani üniformalar. Askerlerden hiçbiri henüz Liesel’i görmemişti, Max onu uyardı. “Beni bırakmalısın, Liesel.” Hatta onu itmeye çalıştı ama kız fazla güçlüydü.</p>

  <p>Max’in açlıktan zayıf düşmüş kolları onu itemedi ve Liesel pisliğin, açlığın ve şaşkınlığın arasında yürümeye devam etti.</p>

  <p>Uzunca bir süre sonra ilk asker fark etti.</p>

  <p>“Hey!” diye seslendi. Kırbacını işaret etti. “Hey, kız, ne yapıyorsun orada? Çık dışarı!”</p>

  <p>Liesel ona aldırmayınca asker koluyla kalabalığın arasında kendine yol açtı. Yahudileri oraya buraya iterek ilerledi. Liesel yürümeye çalışırken asker onun tepesinde dikildi ve genç kız, Max Vandenburg’un yüzündeki sıkıntılı ifadeyi fark etti. Onun korktuğunu daha önce de görmüştü ama bu şekilde değil.</p>

  <p>Asker, Liesel’i tutup çekti.</p>

  <p>Elleri kızın giysilerini yakalamıştı.</p>

  <p>Liesel askerin elindeki kemikleri hissedebiliyordu. Tenini parçalıyorlardı. “Sana çık dışarı dedim!” diye emretti asker ve kızı kenara sürükleyerek Alman izleyicilerin arasına fırlattı. Hava ısınıyordu. Güneş Liesel’in yüzünü yakıyordu. Kız acıyla yere yuvarlandı ama sonra tekrar ayağa kalktı. Kendini toparlayarak bekledikten sonra tekrar konvoyun arasına daldı.</p>

  <p>Bu kez arkadan öne doğru ilerledi.</p>

  <p>İleride çalı gibi saçları gördü ve onlara doğru yürüdü.</p>

  <p>Bu kez uzanmadı; durdu. İçinde bir yerde kelimelerin ruhunu hissetti. Kelimeler tırmanıp dışarı çıkarak Liesel’in yanında durdu.</p>

  <p>“Max,” dedi. Max dönüp ona baktı ve bir an gözlerini kapadı. <i>“Bir zamanlar tuhaf, ufak tefek bir adam vardı,"</i> dedi Liesel. Kolları iki yanındaydı ama yumruklarını sıkmıştı. <i>“Ama bir kelime silkeleyici de vardı.</i> ”</p>

  <p>Dachau yolundaki Yahudilerden biri durdu.</p>

  <p>Diğerleri etrafından akıp giderek onu yapayalnız bırakırken o hiç kıpırdamadı. Gözleri sıkıntılı ve üzgündü. Kelimeler kızdan Yahudi’ye ulaşmış, üzerine tırmanmıştı.</p>

  <p>Kız tekrar konuştuğunda, somlar ağzından döküldü. Gözlerinde sıcak yaşlar birikmişti ve onları akıtmaya niyeti yoktu. Kararlı ve gururlu bir şekilde durmak daha iyiydi. Geri kalanını kelimeler hallederdi. “<i>Gerçekten sen misin?” diye sordu genç adam,"</i> dedi. “<i>Tohumu senin yanağından mı almıştım</i>?”</p>

  <p>Max Vandenburg yerinden kıpırdamıyordu.</p>

  <p>Dizlerinin üzerine de çökmemişti.</p>

  <p>İnsanlar, Yahudiler ve bulutlar durmuştu. İzliyorlardı.</p>

  <p>Max durduğu yerden önce kıza, sonra doğruca uçsuz bucaksız, masmavi, görkemli gökyüzüne baktı. Güneş ışığından kirişler rastgele yola düşüyordu. Bulutlar tekrar hareket etmeye başladıklarında arkalarına baktılar. “Bu çok güzel bir gün,” dedi Max, paramparça bir sesle. Ölmek için harika bir gün. Bu şekilde ölmek için harika bir gün.</p>

  <p>Liesel ona doğru yürüdü. Uzanıp sakallı yüzüne dokunacak kadar cesurdu. “Bu gerçekten sen misin, Max?”</p>

  <p>Böylesine güzel bir Alman günü ve ilgili bir izleyici grubu.</p>

  <p>Max ağzının Liesel’in avucunu öpmesine izin verdi. “Evet, Liesel, benim,” dedi ve kızın elini yüzüne bastırarak parmaklarına ağladı. Askerler gelirken, küstah Yahudilerden küçük bir grup durup izlerken Max ağlamaya devam etti.</p>

  <p>Durduğu yerde kırbaçlandı.</p>

  <p>“Max,” diye ağladı kız.</p>

  <p>Sonra sessizce sürüklenip götürüldü:</p>

  <p>Max.</p>

  <p>Yahudi boksör.</p>

  <p>İçinden hepsini söyledi.</p>

  <p>Maxi-taksi. Stuttgart’ta sokaklarda dövüşürken arkadaşların sana böyle sesleniyordu, hatırladın mı? O sendin, sert yumruklu çocuk. Seni almaya geldiğinde ölümün yüzüne de bir yumruk indireceğini söylemiştin, hatırlıyor musun, Max? Bana söylemiştin. Ben hepsini hatırlıyorum.</p>

  <p>Kardanadamı hatırlıyor musun, Max?</p>

  <p>Hatırlıyor musun?</p>

  <p>Bodrumda?</p>

  <p>Gri kalpli beyaz bulutu hatırlıyor musun?</p>

  <p>Führer hâlâ bazen seni aramaya geliyor. Seni özlüyor. Seni hepimiz özlüyoruz.</p>

  <p>Kırbaç. Kırbaç.</p>

  <p>Askerin elindeki kırbaç inip kalkmaya devam etti. Max’in yüzüne vurdu. Çenesini yırttı, boğazını yardı.</p>

  <p>Max yere devrildi, asker kıza döndü. Ağzı açıktı. Dişleri kusursuz ve bembeyazdı.</p>

  <p>Liesel’in gözünde bir ışık patlaması oldu. Ilsa Hermann’ın veya en azından Rosa’nın kendisini tokatlamasını istediği ama ikisinin de bunu yapmadığı günü hatırladı. Bu kez hayal kırıklığına uğramamıştı.</p>

  <p>Kırbaç Liesel’in köprücükkemiğini kesip kürekkemiğine uzandı.</p>

  <p>“Liesel!”</p>

  <p>O kişiyi tanıyordu.</p>

  <p>Asker kolunu savururken kalabalığın içinde Rudy Steiner’i gördü. Seslenen oydu. Liesel onun yüzündeki acıyı ve sarı saçlarını görebiliyordu. “Liesel, çık oradan!”</p>

  <p>Kitap hırsızı çıkmadı.</p>

  <p>Gözlerini kapatarak yakıcı darbelerin peş peşe inişini hissetti; sonunda vücudu yolun sıcak zeminine devrilene dek. Asfalt yanağını ısıtmıştı.</p>

  <p>Başka kelimeler de geldi; bu kez askerden.</p>

  <p><i>“Steh’ auf!</i>”</p>

  <p>Bu kısa cümlenin hedefi kız değil, Yahudi’ydi. Detaylara da değindi. “Kalk ayağa seni pis serseri, seni Yahudi kancık, kalk, kalk ayağa!”</p>

  <p>Max ayağa kalkmaya çalıştı.</p>

  <p>Bir şınav daha, Max.</p>

  <p>Soğuk bodrum zemininde bir şınav daha.</p>

  <p>Ayakları kıpırdadı.</p>

  <p>Onu sürükleyerek götürdüler.</p>

  <p>Bacakları sendeliyor ve elleri acıyı yatıştırmak için kırbaç yaralarına gidiyordu. Liesel’e bakmak için tekrar dönmeyi denediğinde asker ellerini onun kanlı omuzlarına koyarak itti.</p>

  <p>Çocuk geldi. Uzun bacakları çömeldi ve soluna dönerek seslendi.</p>

  <p>“Tommy, hemen buraya gel ve bana yardım et. Onu kaldırmamız gerek. Tommy, <i>çabuk!'</i> Kitap hırsızını koltuk altlarından tutarak kaldırdı. “Liesel, haydi, yoldan çekilmen gerek.”</p>

  <p>Liesel ayağa kalkabildiğinde, şoktan donakalmış Almanların yüzlerine baktı. Onların ayaklarının dibine yığıldı ama sadece bir an için. Yüzünün yere değen tarafı alev alev yanıyordu. Nabzı hızlanmıştı.</p>

  <p>Yolun ilerisinde yürüyen son Yahudilerin bacaklarını ve topuklarını hayal meyal görebiliyordu.</p>

  <p>Yüzü yanıyordu. Kolları ve bacakları deli gibi ağrıyordu; hem acı verici hem de yorucu bir uyuşukluk çökmüştü.</p>

  <p>Ayağa kalktı.</p>

  <p>Münih Caddesi’nde Max Vandenburg’un son adımlarına doğru önce yürümeye, sonra koşmaya başladı.</p>

  <p>“Liesel, ne yapıyorsun sen?!”</p>

  <p>Rudy’nin kelimelerinin ellerinden sıyrıldı ve yan tarafta onu izleyen insanlara aldırmadı. Çoğu sessizdi. Kalpleri atan heykeller. Belki de bir maratonun son metrelerindeki izleyiciler gibi. Liesel tekrar seslendi ama sesi duyulmadı. Saçları gözlerine düşüyordu. “Max, lütfen!”</p>

  <p>Otuz metre kadar sonra bir asker tam geri dönerken kız düştü. Eller onu arkasından yakaladı ve komşusu olan çocuk onu yere devirdi. Liesel’in yumruklarını hediye gibi kabul etti. Kızın kemikli elleri ve dirsekleri, birkaç inilti dışında hiçbir tepki olmadan tutuldu. Çocuk yüzünde güzel duruyormuş gibi bütün salyaları da kabul etti. Daha da önemlisi, kızı yerde tutmayı başardı.</p>

  <p>Münih Caddesi’nde bir çocuk ve kız birbirine dolanmıştı.</p>

  <p>Yolda huzursuz bir şekilde yatıyorlardı.</p>

  <p>Birlikte insanların gözden kayboluşunu izlediler. Nemli havada hareket eden tabletler gibi dağılışlarını seyrettiler.</p>
</body>
</html>
