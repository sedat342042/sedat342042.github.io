<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css" />
</head>

<body>
  <h2 class="sigil_not_in_toc" style="text-align: center;"></h2>

  <p style="text-align: center;"><img alt="image002" src="../Images/image002.jpg" /><b><br /></b></p>

  <h2 id="sigil_toc_id_60" style="text-align: center;"><b>BAYAN HOLTZAPFEL'IN TEKLİFİ</b></h2>

  <p>Sabah hasar tespiti yapıldı. Kimse ölmemişti, fakat iki apartman moloz yığınına dönüşmüştü ve Rudy’nin en sevdiği Hitler Gençliği sahasının ortası dev bir kaşıkla oyulmuş gibiydi. Kasabanın yarısı çukurun etrafında duruyordu. İnsanlar çukurun derinliğini tahmin ediyor, kendi sığınaklarıyla karşılaştırıyorlardı. Çocuklar ve kızlar çukura tükürüyordu.</p>

  <p>Rudy, Liesel’in yanında duruyordu. “Görünüşe bakılırsa yine gübrelemeleri gerekecek.”</p>

  <p>Sonraki birkaç hafta hiç hava saldırısı olmadı ve hayat normal akışına geri döndü. Ancak iki önemli detay vardı.</p>

  <blockquote class="alıntı">
    <p style="text-align: center;"><b>EKİM AYINDAKİ İKİ OLAY</b></p>

    <p style="text-align: center;"><b>1. Bayan Holtzapfel’in elleri.</b></p>

    <p style="text-align: center;"><b>2. Yahudilerin geçidi.</b></p>
  </blockquote>

  <p>Kadının kırışıkları küfür gibiydi. Sesi bir sopanın darbesini hatırlatıyordu.</p>

  <p>Aslında gelişini oturma odasının penceresinden görmeleri büyük şanstı, çünkü kapıyı kararlı ve sert bir şekilde vurmuştu. Ciddi olduğu belliydi.</p>

  <p>Liesel korktuğu kelimeleri duydu.</p>

  <p>“Gidip kapıya bak,” dedi annesi ve kız kendisi için iyi olanı bildiğinden, emre uydu.</p>

  <p>“Annen evde mi?” diye sordu Holtzapfel. Elli yıllık tellerden yapılmış gibi görünen vücuduyla evin önündeki basamakta duruyor, arada bir dönüp sokağa bakıyordu. “O annen olacak domuz bugün evde mi?”</p>

  <p>Liesel dönüp annesine seslendi.</p>

  <blockquote class="alıntı">
    <p style="text-align: center;"><b>DUDEN SÖZLÜĞÜ ANLAM 5</b></p>

    <p style="text-align: center;"><b><i>Gelegenheit</i> - <i>fırsat:</i></b></p>

    <p style="text-align: center;"><b>Bir ilerleme şansı.</b></p>

    <p style="text-align: center;"><b><span style="text-decoration:underline">İlgili kelimeler:</span> olasılık, açıklık, çıkış.</b></p>
  </blockquote>

  <p>Rosa çok geçmeden Liesel’in arkasında belirdi. “Ne istiyorsun? Kapı yetmedi, mutfağımın içine de mi tükürmek istiyorsun?”</p>

  <p>Bayan Holtzapfel hiç etkilenmedi. “Kapma gelen <i>herkesi</i> böyle mi karşılarsın sen? Ayak takımı!”</p>

  <p>Liesel izliyordu. Aralarında kalması büyük talihsizlikti. Rosa onu kenara itti. “Ee, neden geldiğini söyleyecek misin, söylemeyecek misin?”</p>

  <p>Bayan Holtzapfel bir kez daha sokağa baktı. “Sana bir teklifim var.”</p>

  <p>Rosa ağırlığını bir ayağından diğerine aktardı. “Doğru mu bu?”</p>

  <p>“Hayır, sana değil.” Ses silkerek Rosa’yı bir kenara attı ve bakışlarını Liesel’e odakladı.</p>

  <p>“Beni neden istedin o zaman, manyak kadın?”</p>

  <p>“Eh, en azından <i>iznine</i> ihtiyacım var.”</p>

  <p><i>Ulu Tanrım,</i> diye düşündü Liesel, <i>tam da ihtiyacını olan şey. Holtzapfel benden ne istiyor ki?</i></p>

  <p>“Sığınakta okuduğun kitap hoşuma gitti.”</p>

  <p>Hayır. Kitabı sana vermiyorum. Liesel bu konuda kesinlikle kararlıydı. “Ee?”</p>

  <p>“Sığınakta geri kalanını dinlemeyi umuyordum ama görünüşe bakılırsa artık güvendeyiz.” Bayan Holtzapfel omuzlarını arkaya atarak sırtını dikleştirdi. “Bu yüzden, evime gelip bana okumanı istiyorum.”</p>

  <p>“Ne kadar da pişkinmişsin, Holtzapfel.” Rosa öfkelenip öfkelenmemek konusunda kararsızdı. “Eğer sen...”</p>

  <p>“Kapınıza tükürmekten vazgeçeceğim,” dedi Bayan Holtzapfel. “Ve size kahvemden vereceğim.”</p>

  <p>Rosa öfkelenmemeye karar verdi. <i>“Un?”</i></p>

  <p>“Ne, Yahudi misin sen be? Sadece kahve. Kahveyi başka birine verip karşılığında un alabilirsin.”</p>

  <p>Karar verilmişti.</p>

  <p>Kız dışında herkes tarafından.</p>

  <p>“Pekâlâ, o halde anlaştık.”</p>

  <p>“Anne?”</p>

  <p>“Sessiz ol, Domuzkız. Gidip kitabını al.” Rosa yine Bayan Holtzapfel’e baktı. “Senin için hangi günler uygun?”</p>

  <p>“Pazartesi ve cuma, saat dörtte. Ve bugün, hemen.”</p>

  <p>Liesel, Bayan Holtzapfel’in peşine takılarak, Hubermann’larınkinin aynadaki aksi gibi olan yan eve geçti. Belki biraz daha büyük olabilirdi.</p>

  <p>Mutfak masasına oturduğunda, Bayan Holtzapfel de onun önüne oturdu ama yüzünü pencereye döndü. “Oku,” dedi.</p>

  <p>“İkinci bölümü mü?”</p>

  <p>“Hayır, sekizinci bölümü. Elbette ikinci bölümü! Şimdi seni dışarı atmadan okumaya başla!”</p>

  <p>“Peki, Bayan Holtzapfel.”</p>

  <p>“Peki deyip durma, sadece kitabı aç. Bütün gün seni bekleyemem.”</p>

  <p><i>Ulu Tanrım,</i> diye düşündü Liesel. <i>İşte hırsızlıklarımın cezası. Sonunda ödüyorum.</i></p>

  <p>Kırk beş dakika kitap okudu. Bölüm sona erdiğinde masanın üzerine bir poşet kahve bırakıldı.</p>

  <p>“Teşekkür ederim,” dedi kadın. “İyi bir hikâye.” Ocağa doğru dönerek patates hazırlamaya başladı ve Liesel’e bakmadan konuştu. “Hâlâ oradasın, değil mi?”</p>

  <p>Liesel gitme zamanının geldiğini anladı. “<i>Danke schön</i>, Bayan Holtzapfel.” Kapının yanında askeri üniforma giymiş iki genç adamın çerçeveli fotoğrafını görünce <i>Heil Hitler!</i> selamı vererek kolunu kaldırdı.</p>

  <p>“Evet.” Bayan Holtzapfel hem gururluydu hem de korkuyordu. İki oğlu Rusya’daydı. “Heil Hitler!” Suyu kaynamaya bıraktıktan sonra Liesel’le birlikte kapıya kadar yürüme nezaketini bile gösterdi. “<i>Bis morgen?"</i></p>

  <p>Ertesi gün cumaydı. “Evet, Bayan Holtzapfel. Yarın görüşürüz.”</p>

  <p>Yahudiler Molching’den geçene kadar Bayan Holtzapfel ile dört okuma seansı daha yaptılar.</p>

  <p>Yahudiler Dachau’ya, toplama kampına gidiyorlardı.</p>

  <p><i>Bu iki hafta eder,</i> diye yazacaktı daha sonra bodrumda. <i>Dünyayı değiştirmek için iki hafta ve her şeyi mahvetmek için on dört gün</i>.</p>
</body>
</html>
