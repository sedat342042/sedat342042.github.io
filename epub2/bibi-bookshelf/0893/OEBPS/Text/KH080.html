<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css" />
</head>

<body>
  <h2 class="sigil_not_in_toc" style="text-align: center;"><img alt="image002" src="../Images/image002.jpg" style="line-height: 1.2em; text-indent: 1em;" /></h2>

  <h2 id="sigil_toc_id_81" style="text-align: center;"><b>YAŞLANMAYAN KARDEŞ</b></h2>

  <p>Liesel Meminger’in on dört yaşını doldurmasına birkaç hafta vardı.</p>

  <p>Babası hâlâ uzaktaydı.</p>

  <p>Yıkılmış bir kadına üç kez daha kitap okumuştu. Birçok gece Rosa’yı akordeonla birlikte otururken ve çenesini körüğe dayamış halde dua ederken izliyordu.</p>

  <p><i>Şimdi,</i> diye düşündü, <i>zamanı geldi.</i> Genellikle onu neşelendiren şey çalmaktı ama bugün bir şeyi iade edecekti.</p>

  <p>Yatağının altına uzanarak tabağı çıkardı. Elinden geldiğince hızlı bir şekilde mutfakta temizledi ve evden çıktı. Molching’de yürümek güzeldi. Hava, sadist bir öğretmen veya rahibenin dayağı gibi sert ve acıtıcıydı. Münih Caddesi’ndeki tek ses onun ayakkabılarından çıkıyordu.</p>

  <p>Nehri geçerken, bulutların arkasında belli belirsiz güneş parlıyordu.</p>

  <p>8 Grande Caddesi ’ne geldiğinde basamakları çıktı, tabağı ön kapının yanına bıraktı ve kapıyı çaldı. Kapı açıldığında kız köşeyi dönmüştü bile. Liesel arkasına bakmadı ama bunu yapsa, basamakların dibinde kardeşini göreceğini biliyordu; tamamen iyileşmiş diziyle birlikte. Hatta sesini bile duyabilirdi.</p>

  <p>“Bu daha iyi, Liesel.”</p>

  <p>Kardeşinin sonsuza dek altı yaşında kalacağını büyük bir üzüntüyle fark etti ama bu düşünceye tutunduğunda gülümsemeye çalıştı.</p>

  <p>Babasının sık sık durup beklediği Amper Nehri’nde durdu.</p>

  <p>Gülümsedi, gülümsedi ve nihayet içini döktüğünde yürüyerek eve döndü. Kardeşi bir daha asla kâbuslarına girmeyecekti. Liesel birçok açıdan onu özleyecekti ama tren zemininde ona bakan ölü gözleri veya onu öldüren öksürüklerin sesini özlemeyecekti.</p>

  <p>Kitap hırsızı o gece yatağında yatarken, çocuk ancak gözlerini kapamadan önce geldi. Liesel her zaman o odada ziyaret edildiğinden, çocuk bir personel üyesi gibiydi. Babası orada durup ona yarım kadın diyordu. Max bir köşede <i>Kelime Silkeleyici'yi</i> yazıyordu. Rudy kapının yanında çıplak duruyordu. Annesi yatağın kenarındaki bir tren istasyonunda duruyordu. Uzaklarda, isimsiz bir kasabaya uzanan bir köprü gibi görünen odada, kardeşi Werner mezarlığı örten karların arasında oynuyordu.</p>

  <p>Koridorun aşağısından, bir vizyon metronomu gibi, Rosa horluyordu ve Liesel uyanık halde yatıyor, ama aynı zamanda son okuduğu kitaptaki bir sözü hatırlıyordu.</p>

  <blockquote class="alıntı">
    <p style="text-align: center;"><b>SON İNSAN YABANCI, SAYFA 38</b></p>

    <p style="text-align: center;"><b><i>Caddenin her yerinde insanlar vardı ama boş olsa, yabancı bundan daha yalnız olamazdı.</i></b></p>
  </blockquote>

  <p>Sabah olduğunda, vizyonlar silinmişti ve oturma odasından gelen sesleri duydu. Rosa yine akordeonla birlikte oturmuş dua ediyordu.</p>

  <p>“Sağ salim geri dönsünler,” diye tekrarlıyordu. “Lütfen Tanrım, lütfen. Hepsi.” Gözlerinin etrafındaki kırışıklıklar bile el eleydi.</p>

  <p>Akordeon onu özlüyor olmalıydı ama Rosa hiç kıpırdamıyordu.</p>

  <p>Daha sonra Hans’a o anlardan hiç söz etmeyecekti ama Liesel, o duaların babasının Essen’deki LSE kazasında hayatta kalmasını sağladığına inanıyordu. Yararları olmadıysa bile, en azından zararları da olmamıştı.</p>
</body>
</html>
