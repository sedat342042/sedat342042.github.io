<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css" />
</head>

<body>
  <h2 class="sigil_not_in_toc" style="text-align: center;"><img alt="image002" src="../Images/image002.jpg" style="line-height: 1.2em; text-indent: 1em;" /></h2>

  <h2 id="sigil_toc_id_71" style="text-align: center;"><b>TOPLAYICI</b></h2>

  <p>Ne Hans Hubermann ne de Alex Steiner savaşa gitmişti. Alex Avusturya’ya, Viyana yakınlarındaki bir askeri hastaneye gönderilmişti. Terzi olarak uzmanlığından dolayı, en azından mesleğine benzer bir görev verilmişti. Her hafta arabalar dolusu üniforma, çorap ve gömlek geliyor, Rusya’da sıkıntı çeken askerler için iç çamaşırı olarak kullanılabilecek durumda olsalar bile Alex onarılması gerekenleri onarıyordu.</p>

  <p>Hans önce Stuttgart’a, daha sonra da Essen’e gönderilmişti. Ülke içindeki en istenmeyen pozisyonlardan biri verilmişti: LSE.</p>

  <blockquote class="alıntı">
    <p style="text-align: center;"><b>LSE İÇİN ZORUNLU BİR AÇIKLAMA</b></p>

    <p style="text-align: center;"><b>Luftwaffen Sondereinheit</b></p>

    <p style="text-align: center;"><b>Hava Kuvvetleri Özel Birimi</b></p>
  </blockquote>

  <p>LSE’deki görev, hava saldırıları sırasında yüzeyde kalmak, yangınları söndürmek, binaların duvarlarını desteklemek ve saldırı sırasında enkaz altında kalanları kurtarmaktı. Hans’ın çok geçmeden keşfedeceği gibi, kısaltmanın bir açılımı daha vardı. Birimdeki adamlar, görevinin ilk gününde ona LSE kısaltmasının aslında <i>Leichen Sammlereinheit</i> anlamına geldiğini açıklamıştı: <i>Ceset Toplayıcıları.</i></p>

  <p>Hans oraya geldiğinde bu adamların böyle bir görevi hak etmek için ne yapmış olabileceklerini merak etti; tabii onlar da onun hakkında aynı şeyi düşünmüştü. Liderleri Çavuş Boris Schipper ona açıkça sordu. Hans ekmek, Yahudi ve dayak olayını anlatınca yuvarlak yüzlü çavuş kahkahalara boğuldu. “Hâlâ yaşadığın için şanslısın!” dedi. Gözleri de yuvarlaktı ve adam sürekli gözlerini siliyordu. O gözler ya yorgun, ya kaşıntılı ya da duman ve toz doluydu. “Buradaki düşmanın karşında olmadığını unutma.”</p>

  <p>Hans sorulabilecek en mantıklı soruyu soracakken, arkasından bir ses duydu. Sesin sahibi, dişlerini gösterip hırlar gibi gülümseyen ince yüzlü genç bir adamdı: Reinhold Zucker. “Bizim durumumuzda,” dedi, “düşman tepenin üzerinde veya belli bir yönde değildir. Her yerdedir.” Dikkatini tekrar yazdığı mektuba verdi. “Bizzat göreceksin.”</p>

  <p>Orada geçen birkaç aydan sonra Reinhold Zucker ölecekti. Hans Hubermann’ın yanında öldürülecekti.</p>

  <p>Savaş Almanya’da şiddetini artırırken, Hans nöbetlerinin her birinin aynı şekilde başladığını fark ediyordu. Adamlar ara verdiklerinde, sıradaki saldırının muhtemelen nasıl olacağını ve kimin kiminle çalıştığını öğrenmek için kamyonun arkasında toplanıyorlardı.</p>

  <p>Herhangi bir saldırı olmadığında bile yapılması gereken çok iş vardı. Yıkılmış şehir ve kasabalarda dolaşarak temizlik yapıyorlardı. On iki adam kamyonun içine çöküp oturuyor, yoldaki tümseklerde sallana sallana göreve gidiyorlardı.</p>

  <p>Her birinin kendi koltuğu olacağı baştan anlaşılmıştı.</p>

  <p>Reinhold Zucker’inki sol sırada, ortadaydı.</p>

  <p>Hans Hubermann’ınki en arkada, gün ışığı alan yerdeydi. Kamyonun içine fırlatılabilecek çöplere dikkat etmesi gerektiğini hemen öğrenmişti. Hans özellikle hâlâ yanar halde etrafta uçuşan sigara izmaritlerine çok dikkat ediyordu.</p>

  <blockquote class="alıntı">
    <p style="text-align: center;"><b>EVE GÖNDERİLEN BİR MEKTUP</b></p>

    <p style="text-align: center;"><b><i>Sevgili Rosa ve Liesel’ime, burada her şey yolunda.</i></b></p>

    <p style="text-align: center;"><b><i>Umarım ikiniz de iyisinizdir.</i></b></p>

    <p style="text-align: center;"><b><i>Sevgiler, Hans.</i></b></p>
  </blockquote>

  <p>Kasım ayı sonlarında gerçek bir saldırıyı ilk kez tattı. Kamyona molozlar yağıyor, insanlar bağıra çağıra etrafta koşturuyordu. Yangınlar patlak veriyor, binalar moloz yığınına dönüşüyordu. Duman bombaları yerde kibrit çöpleri gibi duruyor, şehrin her yerini dolduruyordu.</p>

  <p>Hans Hubermann dört kişilik bir gruptaydı. Bir sıra oluşturmuşlardı. Çavuş Boris Schipper en öndeydi ve kolları dumanın içinde görünmüyordu. Arkasında Kessler, onun arkasında Brunnenweg, en sonda da Hubermann vardı. Çavuş yangına su tutarken, diğer ikisi de çavuşu ıslatıyor, Hubermann da üçünü birden suya tutuyordu.</p>

  <p>Onun arkasında bir bina homurdanarak yıkıldı.</p>

  <p>Bina yere devrildi ve molozlar Hans’ın ayaklarından birkaç metre yakınına kadar geldi. Beton yepyeni kokuyor ve üzerlerine bir toz bulutu yağıyordu.</p>

  <p>“Lanet olsun Hubermann!” Ses alevlerin arasından geliyordu. Hemen ardından üç adamın sesi duyuldu. Boğazlarına kül dolmuştu. Köşeyi dönüp enkazın merkezinden uzaklaştıklarında bile, çökmüş binanın etrafındaki duman bulutu onları takip ediyor gibiydi. Beyaz ve sıcak bir şekilde arkalarından geliyordu.</p>

  <p>Geçici güvenlikte çömelen adamlar öksürüklere boğulmuştu ve bir yandan da küfrediyorlardı. Çavuş daha önceki yorumunu tekrarladı: “Lanet olsun, Hubermann.” Dudaklarını açabilmek için toz toprağı silkelemek zorunda kaldı. “Neydi bu böyle?”</p>

  <p>“Bina tam arkamızda çöküverdi.”</p>

  <p>“O kadarını ben de biliyorum. Ne kadar büyüktü? On kat yüksekliğinde filan olmalı!”</p>

  <p>“Hayır, efendim, sanırım sadece iki katlıydı.”</p>

  <p>“Tanrım.” Bir öksürük krizi. “Ulu Tanrım!” Gözlerindeki toz toprak ve ter karışımını çekiştirdi. “Bu konuda yapılacak fazla bir şey yok.”</p>

  <p>Diğer adamlardan biri yüzünü sildi. “Sadece bir kez olsun bir barı vurduklarında orada olmak istiyorum, Tanrı aşkına. Bira için ölüyorum.”</p>

  <p>Adamlar arkalarına yaslandı.</p>

  <p>Hepsi biranın tadını, boğazlarındaki yangını söndürüşünü ve dumanı yumuşatışını hayal etti. Güzel ve imkânsız bir hayaldi. Bu sokaklarda akacak biranın bira değil, ancak yulaf lapası olabileceğinin hepsi farkındaydı.</p>

  <p>Dört adam gri-beyaz toz bulutu içinde kalmış, baştan aşağı toz ve toprağa bulanmışlardı. İşlerine devam etmek için ayağa kalktıklarında üniformaları sadece çatlaklar halinde görülebiliyordu.</p>

  <p>Çavuş, Brunnenweg’e doğru yürüdü ve üzerine vurup silkeledi. “İşte, bu daha iyi. Tozdan biraz kurtuldun, dostum.” Brunnenweg gülerken, çavuş en yeni adamına döndü. “Bu kez sen en öndesin, Hubermann.”</p>

  <p>Saatler boyu yangın söndürdüler ve bir binayı ayakta kalmaya ikna etmek için ellerinden geleni yaptılar. Bazı durumlarda yan duvarlar hasar görmüşse, geri kalan kenarlar dirsek gibi ortaya çıkıyordu. Hans Hubermann’ın güçlü olduğu nokta buydu. Üzerinden duman tüten bir kiriş veya yıkılmış bir beton parçası bulduğunda, o dirsekleri kullanarak binaya" dayanak noktası sağlıyordu.</p>

  <p>Elleri sıyrık içinde kalmış, dişleri toz toprakla kaplanmıştı. Dudakları nemli toprakla birbirine yapışmıştı ve üniformasında toz tabakası altında kalmayan tek bir yer bile yoktu.</p>

  <p>İşin en kötü tarafı insanlardı.</p>

  <p>Arada bir sisin içinde dolaşan biri oluyordu. Daima birinin adını haykırıyordu.</p>

  <p>Bazen Wolfgang oluyordu.</p>

  <p>“Wolfgang’ımı gördünüz mü?”</p>

  <p>Ellerinin izi üniformalarının üzerinde kalıyordu.</p>

  <p>“Stephanie!”</p>

  <p>“Hansie!”</p>

  <p>“Gustel! Gustel Stoboi!”</p>

  <p>Yoğunluk azalırken, isimler delik deşik olmuş sokaklarda bağırılıyor, bazen külle dolu bir kucaklamayla veya birinin dizlerinin üzerine çökerek acı çığlıklar atmasıyla son buluyordu. Gerçekleşmeyi bekleyen ekşi tatlı hayaller gibi saat saat birikiyorlardı.</p>

  <p>Tehlikelerin hepsi birleşip bir tane olmuştu. Duman, toz ve alevler. Zarar görmüş insanlar. Birimindeki diğer adamlar gibi Hans da unutma sanatında mükemmelleşmek zorundaydı.</p>

  <p>“Nasılsın, Hubermann?” diye sordu çavuş bir ara. Arkasında yangın vardı.</p>

  <p>Hans huzursuzca başıyla onayladı.</p>

  <p>Nöbetin ortalarında, sokaklarda savunmasız bir halde sendeleyen yaşlı bir adam gördüler. Hans bir binayı desteklemeyi bitirirken, arkasını döndüğünde adamı sakince sırasını beklerken gördü. Yüzünde kan lekesi vardı. Boynundan aşağı süzülüyordu. Koyu kırmızı yakalı beyaz bir gömlek giymişti ve bacağını yanındaymış gibi tutuyordu. “Şimdi de beni destekler misin, genç adam?”</p>

  <p>Hans onu kucağına alıp enkazın arasından çıkardı.</p>

  <blockquote class="alıntı">
    <p style="text-align: center;"><b>KÜÇÜK VE ÜZÜCÜ BİR NOT</b></p>

    <p style="text-align: center;"><b>Adam hâlâ Hans Hubermann’ın kucağındayken o küçük şehri</b></p>

    <p style="text-align: center;"><b>ziyaret ettim.</b></p>

    <p style="text-align: center;"><b>Gökyüzü beyaz at grisiydi.</b></p>
  </blockquote>

  <p>Hans, yaşlı adamı ancak beton parçalarıyla kaplanmış bir çimenliğe bıraktığı zaman gerçeği gördü.</p>

  <p>“Ne oldu?” diye sordu diğer adamlardan biri.</p>

  <p>Hans sessizce işaret etmekten başka bir şey yapamadı.</p>

  <p>“Ah!” Bir el onu geri çekti. “Alışsan iyi olur, Hubermann.”</p>

  <p>Nöbetin geri kalanında kendini görevine verdi. Uzaktan seslenen insanlara aldırmamaya çalıştı.</p>

  <p>Yaklaşık iki saat sonra, çavuşun ve diğer iki adamın önünde bir binadan aceleyle çıktı. Önüme bakmadığı için takıldı. Ancak topuklarının üzerinde geri dönüp baktığı zaman, takıldığı şeye huzursuzca bakan diğerlerini gördü.</p>

  <p>Ceset yüzükoyun yatıyordu.</p>

  <p>Üzeri toz toprakla kaplanmıştı ve kulaklarını tutuyordu.</p>

  <p>Bir erkek çocuğuydu.</p>

  <p>On bir-on iki yaşlarında.</p>

  <p>Caddede yürümeye devam ederken, biraz ileride Rudolf adında birine seslenen bir kadınla karşılaştılar. Kadın dört adama yaklaşarak sisin ortasında onlarla bir araya geldi. Zayıf bir vücudu vardı ve yüzünden endişe akıyordu.</p>

  <p>“Oğlumu gördünüz mü?”</p>

  <p>“Kaç yaşında?” diye sordu çavuş.</p>

  <p>“On iki.”</p>

  <p><i>Ah, Tanrım! Ah, ulu Tanrım!</i></p>

  <p>Hepsi bunu düşündü ama çavuş ne kadına gerçeği söyleyebildi ne de cesedi gördükleri yönü işaret edebildi.</p>

  <p>Kadın yanlarından geçerken, Boris Schipper onu arkasından yakaladı. “Az önce oradan geçtik,” dedi. “Buralarda değil.”</p>

  <p>Kadın hâlâ umutluydu. Yarı yürür, yarı koşarken omzunun üzerinden yine seslendi: “Rudy!”</p>

  <p>Hans Hubermann o anda başka bir Rudy’yi düşündü. Himmel Sokağı’ndakini. Lütfen, diye yalvardı, göremediği gökyüzüne, Rudy güvende olsun. Düşünceleri Liesel’e, Rosa’ya, Steiner’lere ve Max’e kaydı.</p>

  <p>Diğerlerinin yanına döndüklerinde yere çökerek sırt üstü yattı.</p>

  <p>“Orası nasıldı?” diye sordu biri.</p>

  <p>Hans’ın ciğerleri gökyüzü doluydu.</p>

  <p>Birkaç saat sonra yıkanıp temizlendiğinde, yemek yediğinde ve kusup yediklerini çıkardığında, detaylı bir mektup yazmaya çalıştı. Elleri kontrolsüzce titrediğinden yazmakta zorlandı. Eğer eve dönebilirse, geri kalanını o zaman kendi ağzıyla anlatacaktı. <i>Sevgili Rosa 'ma ve Liesel 'ime,</i> diye başladı.</p>

  <p>O dört kelimeyi yazması dakikalar sürdü.</p>
</body>
</html>
