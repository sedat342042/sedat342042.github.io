<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css" />
</head>

<body>
  <h2 class="sigil_not_in_toc" style="text-align: center;"></h2>

  <p style="text-align: center;"><img alt="image002" src="../Images/image002.jpg" /><b><br /></b></p>

  <h2 id="sigil_toc_id_94" style="text-align: center;"><b>DÜNYANIN SONU</b></h2>

  <h5 class="sigil_not_in_toc" style="text-align: center;"><b><i>(2. Bölüm)</i></b></h5>

  <p>Artık neredeyse bütün kelimeler soluyor. Siyah kitap yolculuklarımın ağırlığı altında dağılıyor. Bu hikâyeyi bu yüzden anlatıyorum. Daha önce ne demiştik? Bir şeyi yeterince çok söylerseniz asla unutmazsınız. Ayrıca, kitap hırsızının kelimeleri durduktan sonra neler olduğunu ve onu nasıl tanıdığımı size anlatabilirim.</p>

  <p>Karanlıkta Himmel Sokağı’nda yürüdüğünüzü hayal edin. Saçlarınız ıslanıyor ve hava basıncı çok ciddi bir değişimi hissettiriyor. İlk bomba Tommy Muller’in oturduğu apartmana düştü. Yüzü uykusunda masum bir şekilde seğirirken ben onun yatağına çömeldim. Sonra kardeşi. Kristina’nın ayakları battaniyenin altından çıkıyordu. Sokaktaki seksek izlerine uyuyorlardı. Küçük ayak parmaklan. Anneleri birkaç adım ötede uyuyordu. Kül tablasında dört sigara izmariti bükülmüş halde duruyordu ve çatısız tavan kızarmış tava rengindeydi. Himmel Sokağı yanıyordu.</p>

  <p>Sirenler başladı.</p>

  <p><i>“Artık</i> çok geç,” diye fısıldadım, “o küçük egzersiz için.” Çünkü herkes tekrar tekrar kandırılmıştı. Önce müttefikler, Stuttgart' a saldırmak için Münih’e saldırıyormuş gibi yapmışlardı ama sonra on uçak geride kalmıştı. Ah, uyanlar vardı, evet. Molching’de uyarılar bombalarla gelmişti.</p>

  <blockquote class="alıntı">
    <p style="text-align: center;"><b>SOKAKLARIN SAYIMI</b></p>

    <p style="text-align: center;"><b>Münih, Ellenberg, Johannson, Himmel.</b></p>

    <p style="text-align: center;"><b>Anacadde + üç tanesi daha,</b></p>

    <p style="text-align: center;"><b>kasabanın daha yoksul bölümlerinde.</b></p>
  </blockquote>

  <p>Birkaç dakika içinde hepsi gitmişti.</p>

  <p>Bir kilisenin tepesi uçmuştu.</p>

  <p>Max Vandenburg’un ayakta durduğu yerde toprak yerle bir olmuştu.</p>

  <p>31 Himmel Sokağı’nda Bayan Holtzapfel mutfakta beni bekliyordu. Önünde kırık bir fincan duruyordu ve son uyanıklık anında, yüzü neden bu kadar geç kaldığımı sorar gibiydi.</p>

  <p>Buna karşılık Bayan Diller derin uykudaydı. Kurşun geçirmez camlarının parçalan yatağının yanına saçılmıştı. Dükkânı yıkılmış, tezgâh yola uçmuş, Hitler’in duvardaki çerçeveli fotoğrafı yere savrulmuştu. Adamın yüzü çatlamış camın altında kalmıştı. Çıkarken üzerine bastım.</p>

  <p>Fiedler ailesi iyi organize olmuştu; hepsi yatakta, hepsi örtülerin altındaydı. Pfiffikus burnuna kadar gizlenmişti.</p>

  <p>Steiner’lerin evinde parmaklarımı Barbra’nın güzelce taranmış saçlarında gezdirdim, Kurt’un uyuyan yüzündeki ciddi ifadeye baktım ve küçüklerin hepsini tek tek öperek iyi geceler diledim.</p>

  <p>Sıra Rudy’deydi.</p>

  <p>Ah, ulu Tanrım, Rudy...</p>

  <p>Kız kardeşlerinden biriyle birlikte yatıyordu. Kız ağabeyini tekmelemiş veya itmiş olmalıydı, çünkü Rudy kolunu kardeşine dolamış halde yatağın ucunda yatıyordu. Uyuyordu. Mumla aydınlanan saçları yatakta parlıyordu. Hem onu hem de Bettina’nın ruhlarını battaniyeye sarılı halde aldım. Hiçbir şey değilse de, çabuk öldüler ve sıcaktılar. <i>Uçaktaki çocuk,</i> diye düşündüm. <i>Oyuncak ayılı çocuk.</i> Rudy’nin tesellisi neredeydi? Hayatın halısı uyuyan ayaklarının altından çekilip alınırken onu kim sakinleştirecekti?</p>

  <p>Sadece ben vardım.</p>

  <p>Ne var ki ben de sakinleştirmek konusunda pekiyi değilimdir; özellikle de benim ellerim soğuk, yatak sıcakken. Onu yerle bir olmuş sokakta taşıdım. Ona özellikle ilgi göstererek bir an için ruhunu inceledim ve hayali bir video görüntüsünde koşarken Jesse Owens’ın adını haykıran siyaha boyanmış bir çocuk gördüm. Onu beline kadar buzlu suya girmiş halde bir kitabı kovalarken gördüm. Onu yatakta uzanmış, yan komşusunu öpmenin ne kadar harika olacağını hayal ederken gördüm. O çocuk her seferinde bana bir şey yaptı. Her seferinde. Bu onun tek zararı. Kalbime basıyor. İçimden ağlamak geliyor.</p>

  <p>Son olarak... Hubermann’lar.</p>

  <p>Hans.</p>

  <p>Baba.</p>

  <p>Yatakta <i>uzun</i> boyu çok belli oluyordu ve gözkapaklarının altındaki gümüşü görebiliyordum. Ruhu doğrulup oturdu. Benimle karşılaştı. Onun gibi ruhlar bunu yapar; en iyileri. Kalkıp şöyle derler: “Kim olduğunu biliyorum ve hazırım. Elbette gitmek istemiyorum ama geleceğim.” O ruhlar her zaman hafiftir, çünkü ağırlıklarını dünyada bırakırlar. Varlıklarının çoğu zaten başka yerlere gitmiştir bile. Bu ruh bir akordeonun nefesiyle, yaz mevsiminde şampanyanın tuhaf tadıyla ve sözünü tutma sanatıyla dışarı gönderilmişti. Kollarımda yatarken dinleniyordu. Son bir sigarayı çok istiyordu ve içinde bodruma doğru çok güçlü bir çekim vardı; kızı olan ve orada bir gün okumayı umduğu bir kitap yazan kişiyi merak ediyordu.</p>

  <p>“Liesel.”</p>

  <p>Kollarımda taşırken ruhu bana bunu fısıldadı ama o evde bir Liesel yoktu. En azından benim için.</p>

  <p>Benim için sadece bir Rosa vardı ve evet, sanırım onu gerçekten horlamasının ortasında aldım, çünkü ağzı açık kalmıştı ve kâğıt gibi pembe dudakları hâlâ hareket ediyordu. Beni görseydi eminim bana da Keriz derdi ama alınmazdım. <i>Kitap Hırsızı'nı</i> okuduktan sonra herkese böyle seslendiğini öğrendim. Keriz. Domuzkız. Domuzoğlan. Özellikle de sevdiği kişiler. Saçlarını açmıştı. Yastığa sürünüyordu ve gardırop gibi vücudu kalbinin atışıyla kalkıp iniyordu. Emin olabilirsiniz, kadının bir kalbi <i>vardı.</i> Hem de insanların sandığından çok daha büyüktü. Kilometrelerce uzanan gizli raflara kaldırılmış bir sürü şeyle doluydu. O ay ışığıyla aydınlanan uzun gece boyunca boynuna asılı enstrümanla uyuyan kadın olduğunu unutmayın. Bir Yahudi’ye kucak açmıştı. Elini şiltenin içine sokup, ergenlik çağındaki bir kıza bir resim defteri vermişti.</p>

  <blockquote class="alıntı">
    <p style="text-align: center;"><b>SON ŞANS</b></p>

    <p style="text-align: center;"><b>Sokak sokak dolaştım ve</b></p>

    <p style="text-align: center;"><b>Himmel’in dibindeki</b></p>

    <p style="text-align: center;"><b>Schultz adında bir adam için geri döndüm.</b></p>
  </blockquote>

  <p>Çökmüş evin içinde hayatta kalamamıştı, onun ruhunu Himmel Sokağı’nda taşırken LSE adamlarının bağrışıp güldüğünü gördüm.</p>

  <p>Moloz yığınının arasında küçük bir vadi vardı.</p>

  <p>Gökyüzü kırmızıydı ve biber renklerinin karıştığını görünce meraklandım. Evet, evet, başlangıçta ne dediğimi hatırlıyorum. Genellikle merakım beni ürkütücü insan feryatlarına sürükler ama bu kez kalbimi kırmasına rağmen oraya gittiğim için memnun olduğumu söyleyebilirim. Hâlâ memnunum.</p>

  <p>Onu çıkardıklarında ağlamaya başladığı ve Hans Hubermann’ın adını haykırdığı doğru. LSE adamları onu kollarında tutmaya çalıştılar ama kitap hırsızı kendini kurtarmayı başardı. Çaresiz ve umutsuz durumdaki insanlar bunu sık sık yapar.</p>

  <p>Nereye doğru koştuğunu bilmiyordu, çünkü Himmel Sokağı artık yoktu. Her şey değişmişti ve ortalık mahşer yeri gibiydi. Gökyüzü neden kırmızıydı? Nasıl kar yağıyor olabilirdi? Ve neden kar taneleri kollarını yakıyordu?</p>

  <p>Liesel yavaşlayarak yürümeye başladı ve ileriye odaklandı.</p>

  <p><i>Bayan Diller'in dükkânı nerede?</i> diye düşündü. <i>Nerede?</i></p>

  <p>Onu bulan adam kolunu yakalayıp konuşmaya devam ederken Liesel kısa süre daha ortalıkta dolaştı. “Şoktasın, kızım. Sadece şoktasın, iyileşeceksin.”</p>

  <p>“Neler oldu?” diye sordu Liesel. “Burası hâlâ Himmel Sokağı mı?”</p>

  <p>“Evet.” Adamın gözlerinde hayal kırıklığı vardı. Şu son birkaç yılda neler görmüştü? “Burası Himmel Sokağı. Bombalandınız, kızım. <i>Es tut mir leid, schatzi.</i> Çok üzgünüm, hayatım.”</p>

  <p>Vücudu artık kıpırdamasa da kızın ağzı durmuyordu. Daha önce ağlayarak Hans Hubermann’a seslendiğini unutmuştu. Yıllar öncesinde kalmıştı; bir bombardıman bu etkiyi yapabilir. “Babamı ve annemi bulmalıyız,” dedi. “Max’i bodrumdan çıkarmalıyız. Orada değilse koridordadır. Pencereden dışarı bakıyordur. Saldırı olduğunda bazen bunu yapar. Gökyüzünü pek sık göremiyor ya, o yüzden. Ona havanın nasıl olduğunu anlatmalıyım. Bana hayatta inanmaz.”</p>

  <p>O anda yere yığıldı ve LSE adamı onu yakalayıp bir yere oturttu. “Onu birazdan götürürüz,” dedi çavuşuna. Kitap hırsızı elinde ağırlık yapan şeye baktı.</p>

  <p>Defter.</p>

  <p>Kelimeler.</p>

  <p>Parmakları kanıyordu, tıpkı buraya geldiğinde olduğu gibi.</p>

  <p>LSE adamı onun kalkmasına yardım etti ve onu uzaklaştırmaya başladı. Tahta bir kaşık alev almıştı. Bir adam elinde kırık bir akordeon kutusuyla geçerken Liesel kutunun içindeki enstrümanı gördü. Beyaz dişler ve aralarındaki siyah notalar. Ona gülümseyerek aniden Liesel’i gerçekliğe geri döndürdüler. <i>Bombalandık,</i> diye düşündü. Sonra yanındaki adama döndü. “Bu, babamın akordeonu.” Tekrar. “Bu, babamın akordeonu.”</p>

  <p>“Endişelenme kızım, güvendesin, sadece biraz daha yaklaş.”</p>

  <p>Ama Liesel gelmedi.</p>

  <p>Adamın akordeonu götürdüğü yere bakarak onu takip etti. Kızıl gökyüzünden güzel küller yağarken Liesel uzun boylu LSE adamını durdurdu. “İsterseniz onu ben alabilirim, o babamın.” Akordeonu yavaşça adamın elinden alıp taşımaya başladı. Tam o sırada ilk cesedi gördü.</p>

  <p>Akordeon kutusu elinden düştü. Bir patlama sesi gibiydi.</p>

  <p>Bayan Holtzapfel yerde paramparçaydı.</p>

  <blockquote class="alıntı">
    <p style="text-align: center;"><b>LİESEL MEMINGER'İN HAYATININ</b></p>

    <p style="text-align: center;"><b>SONRAKİ ON SANİYESİ</b></p>

    <p style="text-align: center;"><b>Olduğu yerde dönerek bir zamanlar Himmel Sokağı olan bu</b></p>

    <p style="text-align: center;"><b>mahvolmuş kanala baktı.</b></p>

    <p style="text-align: center;"><b>İki adamın bir cesedi taşıdığını görerek</b></p>

    <p style="text-align: center;"><b>onlara doğru yürüdü.</b></p>
  </blockquote>

  <p>Diğerlerine ulaştığında Liesel öksürdü. Bir adam diğerlerine cesetlerden birini akçaağaçların yakınında paramparça halde bulduklarını söylerken biran için dinledi.</p>

  <p>Parçalanmış yüzler ve pijamalar vardı. İlk gördüğü şey çocuğun saçları oldu.</p>

  <p><i>Rudy?</i></p>

  <p>Yüksek sesle konuştu.</p>

  <p>“Rudy?”</p>

  <p>Sarı saçları, kapalı gözleriyle yatıyordu ve kitap hırsızı ona doğru koşarak yanma çöktü. Siyah defteri bıraktı. “Rudy,” dedi hıçkırıklarla. “Uyan...” Rudy’yi gömleğinden tutarak inanamayan bir tavırla sarstı. “Uyan, Rudy.” Şimdi gökyüzü ısınırken ve kül yağmaya devam ederken, Liesel, Rudy Steiner’in gömleğinin önünü tutuyordu. “Rudy, lütfen.” Yanaklarından yaşlar süzülüyordu. “Rudy, lütfen, uyan, Allah kahretsin, uyan, seni seviyorum. Haydi, Rudy, haydi, Jesse Owens, seni sevdiğimi bilmiyor musun? Uyan! Uyan, uyan, uyan...”</p>

  <p>Ama hiçbir şey değişmedi.</p>

  <p>Molozlar sadece biraz daha yükseldi. Tepesi kırmızı beton yığınları. Güzel yüzü yaşlarla dolmuş bir kız, cesedi sarsıyordu.</p>

  <p>“Haydi, Jesse Owens...”</p>

  <p>Ama çocuk uyanmadı.</p>

  <p>Liesel başını Rudy’nin göğsüne gömerken hâlâ inanamıyordu. Rudy’nin cesedine uzun süre sarıldı ama sonunda parçalanmış zemine yavaşça bıraktı. Nazikçe.</p>

  <p>Yavaş. Yavaş.</p>

  <p>“Tanrım, Rudy...”</p>

  <p>Rudy’nin cansız yüzüne baktı ve Liesel en iyi arkadaşı Rudy Steiner’in yumuşak ve samimi dudaklarını öptü. Ağzına toz ve şeker tadı geldi. Ağaç gölgelerinin ve anarşistin takım elbise koleksiyonunun pişmanlığını taşıyordu. Liesel onu uzun uzun şefkatle öptü ve geri çekilebildiğinde, bu kez de parmaklarıyla Rudy’ nin dudaklarına dokundu. Elleri titriyordu, dudakları şişmişti ve tekrar eğildiğinde bu kez iyi ayarlamadığı için Himmel Sokağı’nın yıkılmış dünyasında dişleri birbirine çarptı.</p>

  <p>Veda etmedi. Elinden gelmiyordu. Birkaç dakika daha yanında kaldıktan sonra nihayet yerden kalkabildi. Yanaklarından seller akarken, sendeleyerek yürürken, öksürüp tıksırırken, arayıp bulurken bile insanların yapabildiği şeyler beni şaşırtıyor.</p>

  <blockquote class="alıntı">
    <p style="text-align: center;"><b>SIRADAKİ KEŞİF</b></p>

    <p style="text-align: center;"><b>Annesinin ve babasının cesetleri.</b></p>

    <p style="text-align: center;"><b>İkisi de Himmel Sokağı’nın çakıltaşlı zemininde</b></p>

    <p style="text-align: center;"><b>birbirine dolanmış halde yatıyordu.</b></p>
  </blockquote>

  <p>Liesel ne koştu, ne yürüdü, ne de kıpırdadı. Bakışları insanları taradı ve uzun boylu adamla kısa boylu gardırop kadını görünce durdu. <i>Bu benim annem. Bu benim babanı.</i> Kelimeler üzerine zımbalanmıştı.</p>

  <p>“Kıpırdamıyorlar,” dedi sakince. “Kıpırdamıyorlar.”</p>

  <p>Belki yeterince uzun süre hareketsiz durursa, kıpırdayabilirlerdi ama Liesel durduğu sürece onlar da durdu. Ayağında ayakkabı olmadığını o zaman fark ettim. Fark etmek için ne kadar tuhaf bir detaydı. Belki de yüzünden uzak durmaya çalışıyordum, çünkü kitap hırsızı gerçekten de perişan durumdaydı.</p>

  <p>Bir adım attı ve daha fazlasını atmak istemedi, ama yine de attı. Liesel yavaşça annesiyle babasına yaklaşıp aralarına oturdu. Annesinin elini tutup onunla konuşmaya başladı. “Buraya geldiğim zamanı hatırlıyor musun, anne? Bahçe kapısına sımsıkı tutunup ağlamıştım. O gün sokaktaki herkese ne dediğini hatırlıyor musun?” Sesi titriyordu. “Demiştin ki, <i>siz orospu çocuktan neye bakıyorsunuz</i>?” Annesinin elini tutarak bileğine dokundu. “Anne, ben... sen... okula gelip bana Max’in uyandığım söylediğin zaman çok hoşuma gitmişti. Seni babamın akordeonuyla gördüğümü biliyor muydun?” Sertleşmiş eh daha sıkı tuttu. “Gelip seni izlemiştim. Çok güzeldin. Lanet olsun, çok güzeldin, anne.”</p>

  <blockquote class="alıntı">
    <p style="text-align: center;"><b>KAÇIŞ ANLARI</b></p>

    <p style="text-align: center;"><b>Babası.</b></p>

    <p style="text-align: center;"><b>Babasına bakmıyor, <i>bakamıyordu.</i></b></p>

    <p style="text-align: center;"><b>Henüz değil.</b></p>

    <p style="text-align: center;"><b>Şimdi değil.</b></p>
  </blockquote>

  <p>Babası gümüş gözlü adamdı; ölü gözlü değil.</p>

  <p>Babası bir akordeondu!</p>

  <p>Ama körüğü artık bomboştu.</p>

  <p>Hiçbir şey içeri girmiyor, hiçbir şey dışarı çıkmıyordu.</p>

  <p>İleri geri sallanmaya başladı. Sonunda dönene kadar ağzının bir yerlerinde sessiz, boğuk bir çığlık asılı kaldı.</p>

  <p>Babası.</p>

  <p>O anda kendimi tutamadım. Onu daha iyi görebilmek için etrafından dolaştım ve yüzünü tekrar gördüğüm andan itibaren, bunun en sevdiği kişi olduğunu anladım. Yüz ifadesi adamın yüzünü okşuyordu. Yanağındaki çizgileri izliyordu. Çamaşırlıkta onunla birlikte oturmuş ve sigara sarmayı öğretmişti. Münih Caddesi’nde ölen bir adama ekmek vermiş, kızına bombardıman sığınağında kitap okumaya devam etmesini söylemişti. Belki bunu yapmış olmasa, bodrumda yazıyor olmayabilirdi.</p>

  <p>Babası -akordeoncu- ve Himmel Sokağı.</p>

  <p>Biri, diğeri olmadan var olamazdı, çünkü Liesel için ikisi de ev demekti. Evet, Hans Hubermann’ın Liesel Meminger için taşıdığı anlam buydu.</p>

  <p>Olduğu yerde dönerek LSE adamlarıyla konuştu.</p>

  <p>“Lütfen,” dedi, “babamın akordeonu. Onu bana getirebilir misiniz?”</p>

  <p>Birkaç dakika süren şaşkınlıktan sonra yaşlı bir adam kırık kutuyu getirdi. Liesel alıp açtı. Yaralı enstrümanı içinden çıkarıp babasının cesedinin yanına koydu. “İşte, baba.”</p>

  <p>Size yemin ederim, bu, yıllar sonra gördüğüm bir şeydi - kitap hırsızının kendisinden aldığım bir vizyonda- Hans Hubermann’ın yanma çömelmişken, adamın ayağa kalkıp akordeon çalışını izledi. Hans Hubermann orada durdu ve yıkılmış evlerin arasında enstrümanını boynuna astı. Gümüş gözler oradaydı. Dudaklarının arasında bir sigara vardı. Hatta şarkının bir yerinde hata yaparak kendi kendine güldü bile. Körük nefes alıp verirken, gökyüzü yavaşça ocaktan alınırken, uzun boylu adam orada durup Liesel Meminger için son kez çaldı.</p>

  <p><i>Çalmaya devam et, baba.</i></p>

  <p>Babası durdu.</p>

  <p>Akordeonu bıraktı ve gümüş gözleri paslanmaya devam etti. Geride sadece yerde yatan ceset kalmıştı. Liesel onu kaldırıp sımsıkı sarıldı. Hans <i>Hubermann'ın omzuna</i> yüzünü gömerek ağladı.</p>

  <p>“Hoşça kal, baba. Beni sen kurtardın. Bana okumayı öğrettin. Kimse senin gibi çalamaz. Bir daha asla şampanya içmeyeceğim. Kimse senin gibi çalamaz.”</p>

  <p>Babasını hâlâ bırakmıyordu. Hans Hubermann’ın omzunu öptü -artık yüzüne bakmaya dayanamıyordu- ve cesedi tekrar yere yatırdı.</p>

  <p>Kitap hırsızı sonunda nazikçe oradan götürülene kadar ağladı.</p>

  <p>Daha sonra akordeonu hatırladılar ama kitabı kimse fark etmemişti.</p>

  <p>Yapılacak çok iş vardı ve diğer eşyalarla birlikte <i>Kitap Hırsızı'</i> nın da üzerine defalarca basıldı. Sonunda ne olduğuna bile bakılmadan alınıp bir çöp kamyonuna atıldı. Kamyon hareket etmeden hemen önce çabucak <i>içine girip</i> kitabı elime aldım...</p>

  <p>Orada olmam büyük şanstı.</p>

  <p>Ama sonuçta kimi kandırıyorum ki? Çoğu zaman bir sürü yerdeyimdir ve 1943 yılında neredeyse her yerdeydim.</p>
</body>
</html>
