<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css" />
</head>

<body>
  <h2 class="sigil_not_in_toc" style="text-align: center;"><img alt="image002" src="../Images/image002.jpg" /><b><br /></b></h2>

  <h2 id="sigil_toc_id_41" style="text-align: center;"><b>RUDY’NİN GENÇLİĞİ</b></h2>

  <p>Sonuçta Liesel hakkını vermeliydi.</p>

  <p>Rudy nasıl yapacağını iyi biliyordu.</p>

  <blockquote class="alıntı">
    <p style="text-align: center;"><b>RUDY STEINER’İN BİR PORTRESİ:</b></p>

    <p style="text-align: center;"><b>TEMMUZ 1941</b></p>

    <p style="text-align: center;"><b>Yüzünde çamur tabakaları vardı.</b></p>

    <p style="text-align: center;"><b>Kravatı, uzun zaman önce donup kalmış bir saat sarkacına benziyordu, lamba ışığıyla aydınlanan limon rengi saçları darmadağınıktı ve yüzünde hüzünlü, saçma bir gülümseme vardı.</b></p>
  </blockquote>

  <p>Basamaklardan birkaç metre ötede durup büyük bir inanç ve mutlulukla konuştu.</p>

  <p><i>“Alles ist Scheisse,"</i> dedi.</p>

  <p><i>Her şey boktan!</i></p>

  <p>Liesel 1941 yılının ilk yarısında Max Vandenburg’u gizleme, gazete çalma ve ona vali eşinden söz etme işini sürdürürken, Rudy, Hitler Gençliği’nde yepyeni bir hayata başlamıştı. Şubat başlarından beri toplantılardan giderek daha kötü bir halde dönüyordu. Bu dönüşlerinden birçoğunda Tommy Muller de yanında ve aynı durumda oluyordu. Sorunun üç unsuru vardı:</p>

  <blockquote class="alıntı">
    <p style="text-align: center;"><b>ÜÇ KATMANLI BİR SORUN.</b></p>

    <p style="text-align: center;"><b>1.Tommy Muller’in kulakları.</b></p>

    <p style="text-align: center;"><b>2. Franz Deutscher - öfkeli Hitler Gençliği lideri.</b></p>

    <p style="text-align: center;"><b>3. Rudy’nin konulardan uzak durmadaki beceriksizliği.</b></p>
  </blockquote>

  <p>Keşke Tommy Muller, altı yıl önce Münih tarihindeki en soğuk günlerden birinde yedi saat ortadan kaybolmuş olmasaydı. İşitme sorunu ve sinir hasarı hâlâ Hitler Gençliği’nin yürüyüş düzenini bozuyordu ki inanın bana, bu kesinlikle olumlu bir şey değildi.</p>

  <p>Başlangıçta düşüş ivmesi yavaştı ama aylar geçtikçe, Tommy, Hitler Gençliği liderlerini giderek daha fazla kızdırmaya başladı; özellikle de konu yürüyüşe geldiğinde. Hitler’in önceki yıl kutlanan doğum gününü hatırlıyor musunuz? Kulak enfeksiyonları daha da kötüleşti. Öyle bir noktaya ulaşmışlardı ki Tommy ciddi işitme sorunlarıyla karşılaşmıştı. Sıra halinde grupla birlikte yürürlerken bağırılarak verilen emirleri duymuyordu. İçeride veya dışarıda olmaları, kar ya da yağmur yağması hiçbir şey değiştirmiyordu.</p>

  <p>Amaç herkesi daima aynı anda durdurmaktı.</p>

  <p>“Tek bir !” deniyordu. “Führer’in duymak istediği tek şey bu. Herkesin birleşmesi. Herkesin tek bir vücut gibi hareket etmesi!” Ve Tommy.</p>

  <p>Sanırım sıkıntının kaynağı sol kulağıydı. İki kulağı arasında en çok sıkıntıyı o yaratıyordu ve acı “Dur!” emri diğer herkesin kulağına girerken, Tommy hiçbir şeyden habersiz yürümeye devam ediyordu. Yürüyüş sırasını göz açıp kapayana kadar karman çorman edebiliyordu.</p>

  <p>Temmuz aylarının başlarında bir cumartesi günü, saat üç buçuğu biraz geçerken, Franz Deutscher’in (tepeden tırnağa bir Nazi ergeni için en mükemmel isim) canına tak etti.</p>

  <p><i>“Muller du Affe!</i> Gür sarı saçları başının üzerinde sallandı. “Seni maymun! Neyin var böyle?”</p>

  <p>Tommy korkuyla geri çekildi ama sol yanağı yine de o manyakça seğirişini yaptı. Bu olduğunda sadece küstahça bir tavırla sırıtıyormuş gibi görünmekle kalmıyor, aynı zamanda cezayı da neşeyle kabullenmiş gibi oluyordu. Ve Franz Deutscher bunların hiçbirinden hoşlanmamıştı. Açık renk gözleri öfkeyle parladı. “Eee?” diye sordu. “Ne diyeceksin?”</p>

  <p>Tommy’nin seğirişi daha da arttı; hem derinlik hem de hız açısından.</p>

  <p>“Benimle alay mı ediyorsun sen?”</p>

  <p><i>“Heil!</i> dedi Tommy seğirerek. Sadece umutsuzca bir çabayla onay görmek istiyordu ama “Hitler!” kısmını söyleyememişti.</p>

  <p>O sırada Rudy araya girdi. Tepesinde kule gibi yükselen Franz Deutscher’e baktı. “Onun bir sorunu var, efendim...” “Bunu görebiliyorum!”</p>

  <p>“Kulaklarıyla ilgili,” dedi Rudy. “O...”</p>

  <p>“Pekâlâ, yeter artık.” Deutscher ellerini ovaladı. “İkiniz de, sahanın etrafında altı tur atacaksınız.” İtaat ettiler ama yeterince hızlı değillerdi. “<i>Çabuk</i>/” diye bağırıldı arkalarından.</p>

  <p>Altı tur tamamlandığında, çeşitli egzersizler verildi ve bitmeyecek gibi gelen on beş dakikadan sonra yere yatmaları emredildi.</p>

  <p>Rudy yere baktı.</p>

  <p>Yerde iğrenç bir çamur birikintisi vardı.</p>

  <p><i>Ne bakıyorsun?</i> diye sorar gibiydi.</p>

  <p>“Yat!” diye emretti Franz.</p>

  <p>Rudy doğal olarak yere atlayıp yüzükoyun yattı.</p>

  <p>“Kalk!” Franz gülümsedi. “Bir adım geri.” Yaptılar. “Yat!”</p>

  <p>Mesaj açıktı ve Rudy bu kez kabul etmişti. Çamurlara atlayarak nefesini tuttu. O anda, kulağını çamura dayadığında egzersiz sona erdi.</p>

  <p>“ <i>Vielen Dank, meine Herren,”</i> dedi Franz Deutscher, kibarca. “Çok teşekkürler, Baylar.”</p>

  <p>Rudy dizlerinin üzerinde doğruldu, kulağını temizlemeye çalıştı ve Tommy’ye baktı.</p>

  <p>Tommy gözlerini kapatmıştı ve seğiriyordu.</p>

  <p>O gün Himmel Sokağı'na döndüklerinde, Liesel hâlâ üzerinde BDM üniformasıyla küçük çocuklardan bazılarıyla seksek oynuyordu. Kendisine doğru yürüyen iki melankolik figürü göz ucuyla gördü. Biri ona seslendi.</p>

  <p>Steiner’lerin betondan ayakkabı kutusu gibi evlerinin önündeki basamaklarda buluştular ve Rudy ona o gün olanları anlattı.</p>

  <p>On dakika sonra Liesel oturdu.</p>

  <p>On bir dakika sonra, onun yanında oturan Tommy dile geldi. “Hepsi benim hatamdı,” dedi ama Rudy çamurlu parmaklarını sallayarak onu susturdu. “Hepsi be...” diye tekrar denedi Tommy ama bu kez Rudy cümleyi tamamen böldü.</p>

  <p>“Tommy, lütfen.”</p>

  <p>Rudy’nin yüzünde tuhaf bir memnuniyet ifadesi vardı. Liesel hayatında hiç bu kadar sefil ama bu kadar yürekten canlı birini görmemişti. “Sadece orada otur ve... seğir... ya da başka bir şey yap." diyerek hikâyesine devam etti.</p>

  <p>Bir aşağı bir yukarı yürüdü.</p>

  <p>Kravatıyla oynadı.</p>

  <p>Kelimeler Liesel’in yüzüne savrulup beton basamakların bir yerine düşlü.</p>

  <p>“Şu Deutscher," dedi sonunda. “Bizi yendi, ha, Tommy?"</p>

  <p>Tommy başıyla onayladı, seğirdi ve konuştu; sıralaması tam doğru olmayabilir. “Benim yüzümden oldu."</p>

  <p>“Tommy, ne dedim ben?"</p>

  <p>“Ne zaman?"</p>

  <p>“Şimdi! Kapa çeneni."</p>

  <p>“Tamam, Rudy."</p>

  <p>Tommy kısa süre sonra asık yüzle evinin yolunu tuttuğunda, Rudy yepyeni bir taktik denemeye karar verdi.</p>

  <p>Acıma.</p>

  <p>Basamaklarda üniformasının üzerinde kuruyan çamurla durduktan sonra umutsuz bir yüzle Liesel’e baktı. “Ece, ne diyorsun, Domuzkız?”</p>

  <p>“Neyle ilgili?”</p>

  <p>“Biliyorsun..."</p>

  <p>Liesel her zamanki gibi cevap verdi.</p>

  <p>“Keriz,” dedi gülerek ve eve kalan kısa yolu yürüdü. Çamur ve acıma karışımı bir şeydi ama Rudy Steiner’i öpmek tamamen farklı bir konuydu.</p>

  <p>Basamakta hüzünlü bir tavırla gülümseyerek bir eliyle saçlarını sıvazlarken seslendi. “Bir gün,” diye uyardı. “Bir gün, Liesel!”</p>

  <p>Bodrumda, iki yıldan uzun bir süre sonra, Liesel bazen yan kapıya gidip onu görmek istiyordu; hatta sabahın erken saatlerinde yazıyor olsa bile. Ayrıca, hem kendisi hem de Rudy için suç isteği uyandıran şeyin Hitler Gençliği’yle geçirdikleri o günler olduğunu düşünüyordu.</p>

  <p>Sonuçta, arada bir yağmur yağmasına rağmen, yaz olması gerektiği şekilde yaklaşıyordu. <i>Klar</i> elmaları olgunlaşıyor olmalıydı. Çalınacak daha çok şey vardı.</p>
</body>
</html>
