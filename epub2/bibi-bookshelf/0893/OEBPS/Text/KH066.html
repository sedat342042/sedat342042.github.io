<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css" />
</head>

<body>
  <h2 class="sigil_not_in_toc" style="text-align: center;"></h2>

  <p style="text-align: center;"><img alt="image002" src="../Images/image002.jpg" /><b><br /></b></p>

  <h2 id="sigil_toc_id_63" style="text-align: center;"><b>APTAL VE PARDÖSÜLÜ ADAMLAR</b></h2>

  <p>Geçidin yapıldığı gece aptal evinin mutfağında oturup Holtzapfel’in kahvesini yudumladı ve sigarasını tüttürdü. Gestapo’nun, askerlerin-, polisin -her kimse- onu alıp götürmelerini bekliyor ve bunu hak ettiğine inanıyordu. Rosa ona yatağa gelmesini söylemişti. Kızı kapıda dikiliyordu. Aptal ikisini de yanından gönderdi ve sabaha kadar saatlerini, başını ellerinin arasına alıp bekleyerek geçirdi.</p>

  <p>Hiçbir şey olmadı.</p>

  <p>Dakikalar kapının vurulması ve tehditkâr sözler beklentisiyle geçiyordu.</p>

  <p>Ama gelmediler.</p>

  <p>Çıkan tek ses aptalın kendisine aitti.</p>

  <p>“Ne yaptım ben?” diye fısıldadı.</p>

  <p>“Tanrım, bir sigara istiyorum,” diye cevap verdi kendisi. Sigaraları bitmişti.</p>

  <p>Liesel tekrarlanan cümleleri duydu ve kapının yanında durmaya devam etmek için çabaladı. Babasını tescili etmeyi çok istiyordu, fakat hiç bu kadar yıkılmış bir adam görmemişti. O gece teselliye yer yoktu. Max gitmişti ve tek suçlusu Hans Hubermann’dı.</p>

  <p>Mutfak dolapları suçluluk biçimindeydi ve avuçları yaptığı şeyin anısıyla terliyordu. <i>Terliyor olmalılar,</i> diye düşündü Liesel, çünkü kendi elleri bileklerine kadar sırılsıklamdı.</p>

  <p>Liesel odasına girdiğinde dua etti.</p>

  <p>Dizlerinin üzerine çöküp dirseklerini şilteye dayayarak ellerini birleştirdi.</p>

  <p>“Lütfen, Tanrım, lütfen Max hayatta kalsın. Lütfen, Tanrım, lütfen..</p>

  <p>Dizleri ağrıyordu.</p>

  <p>Ayakları acıyordu.</p>

  <p>İlk ışıklar göründüğünde Liesel uyanarak mutfağa gitti. Babası başını masanın üzerine dayamış halde uyuyordu, ağzının köşesinde salyası birikmişti. Kahve kokusu belirgindi ve Hans Hubermann’ın aptalca nezaketinin görüntüsü hâlâ havada asılı duruyordu. Bir numara veya adres gibiydi. Yeterince sık tekrarlarsan takılıp kalırdı.</p>

  <p>Babasını uyandırmak için ilk girişimi etkili olmadı ama Hans’ın omzunu ikinci kez dürttüğünde başı aniden masadan kalktı.</p>

  <p>“Geldiler mi?”</p>

  <p>“Hayır, baba, benim.”</p>

  <p>Hans kupasındaki bayat kahvenin kalanını bitirdi. Ademelması kalkıp indi. “Şimdiye kadar gelmeleri gerekirdi. Neden gelmediler, Liesel?”</p>

  <p>Bu bir hakaretti.</p>

  <p>Şimdiye kadar gelip evi aramaları, Yahudi sempatizanlığı veya ihanetle ilgili kanıtlar aramaları gerekirdi; görünüşe bakılırsa</p>

  <p>Max boşu boşuna gitmişti. Bodrumda uyuyor veya kitabı üzerinde çalışıyor olabilirdi şimdi.</p>

  <p>“Gelmeyeceklerini bilemezdin, baba.”</p>

  <p>“O adama ekmek vermemem gerektiğini bilmeliydim ama. Düşüncesizlik ettim.”</p>

  <p>“Baba, sen yanlış bir şey yapmadın.”</p>

  <p>“Sana inanmıyorum.”</p>

  <p>Hans yerinden kalkarak mutfaktan çıkarken kapıyı aralık bıraktı. Aşağılanmasını daha da vurgulayan bir şekilde, güzel bir sabahtı.</p>

  <p>Aradan dört gün geçtiğinde, Hans, Amper Nehri kıyısında uzun bir yürüyüşe çıktı. Geri döndüğünde elinde küçük bir mesaj kâğıdı vardı ve onu mutfak masasının üzerine koydu.</p>

  <p>Bir hafta daha geçmişti ve Hans Hubermann hâlâ cezasını bekliyordu.' Sırtındaki çürükler yaraya dönüşmeye başlamıştı ve zamanının büyük bölümünü Molching’de yürüyerek geçiriyordu. Bayan Diller ayağının dibine tükürmüştü. Bayan Holtzapfel sözünü tutarak Hubermann’ların kapısına tükürmekten vazgeçmişti ama onun yerine başka bir şey gelmişti. “Biliyordum,” diyordu kadın. “Seni pis Yahudi taraftarı.”</p>

  <p>Dalgın dalgın ortalıkta dolaşıyor, Liesel sık sık Amper Nehri’nin kıyısında veya köprüde ona yetişiyordu. Hans kollarını korkuluğa dayayarak kenardan aşağı sarkıyordu. Çocuklar bisikletleriyle ya da koşarak yanından geçip gidiyorlardı. Hiçbiri onu etkilemiyordu.</p>

  <blockquote class="alıntı">
    <p style="text-align: center;"><b>DUDEN SÖZLÜĞÜ ANLAM 8</b></p>

    <p style="text-align: center;"><b><i>Nachtrauem -pişmanlık:</i></b></p>

    <p style="text-align: center;"><b>Özlem, hayal kırıklığı veya kayıp duygusuyla dolu keder.</b></p>

    <p style="text-align: center;"><b><span style="text-decoration:underline">İlgili kelimeler:</span> hüzün, tövbe, yas, keder.</b></p>
  </blockquote>

  <p>“Onu görüyor musun?” diye sordu Hans bir gün öğleden sonra, kendisine yaslanan kızına. “Suyun içinde mi?”</p>

  <p>Nehir çok hızlı akmıyordu. Liesel yavaş dalgaların arasında Max Vandenburg’un yüzünü görebiliyordu. Tüy gibi saçlarını ve geri kalanını. “Bodrumda Führer’le dövüşürdü.”</p>

  <p>“Ulu Tanrım.” Hans’ın elleri tahta korkuluğu sımsıkı kavradı. “Ben aptalın tekiyim.”</p>

  <p><i>Hayır, baba.</i></p>

  <p><i>Sadece bir insansın.</i></p>

  <p>Bir yıldan uzun süre sonra bodrumda yazarken Liesel bu kelimeleri hatırladı ve o an düşünmüş olmayı diledi.</p>

  <p>“Ben aptalım,” dedi Hans Hubermann, evlatlığına. “Ve naziğim ki bu da en kötü aptallık anlamına gelir. Mesele şu ki beni almaya gelmelerini <i>istiyorum.</i> Beklemekten daha kötüsü yok.”</p>

  <p>Hans Hubermann haklı çıkmak istiyordu. Max Vandenburg’un o evden iyi bir nedenle ayrıldığını bilmek istiyordu.</p>

  <p>Sonunda, bekleyişle geçen yaklaşık üç haftadan sonra, zamanının geldiğini düşündü.</p>

  <p>Saat geçti.</p>

  <p>Liesel, Bayan Holtzapfel’in evinden dönerken uzun siyah pardösülü iki adam gördü ve koşarak eve girdi.</p>

  <p>“Baba, baba!” Neredeyse mutfak masasına çarpıyordu. “Baba, buradalar!”</p>

  <p>Yanına ilk gelen Rosa oldu. “Bütün bu gürültü de ne, Domuzkız? Kim burada?”</p>

  <p>“Gestapo!”</p>

  <p>“Hansie!”</p>

  <p>Hans çoktan oradaydı ve gelenleri karşılamak için dışarı çıktı. Liesel ona katılmak istedi, fakat Rosa onu tuttu ve birlikte pencereden izlediler.</p>

  <p>Hans bahçe kapısında duruyordu ve kıpır kıpırdı.</p>

  <p>Rosa, Liesel’in kollarını sımsıkı tutuyordu.</p>

  <p>Adamlar evin önünden geçip gittiler.</p>

  <p>Hans şaşkınlıkla pencereye baktı ve bahçe kapısından çıktı. Adamların arkasından seslendi. “Hey! Buradayım. Aradığınız kişi benim. Şu evde oturuyorum.”</p>

  <p>Pardösülü adamlar bir an durarak defterlerine baktılar. “Hayır, hayır,” dediler, derin ve güçlü sesleriyle. “Ne yazık ki bizim için biraz fazla yaşlısınız.”</p>

  <p>Yürümeye devam ettiler, fakat uzağa gitmediler; otuz beş numaranın önünde durarak bahçe kapısından içeri girdiler.</p>

  <p>“Bayan Steiner?” diye sordular, kapı açıldığında.</p>

  <p>“Evet, benim.”</p>

  <p>“Bir konuda sizinle konuşmak için geldik.”</p>

  <p>Pardösülü adamlar, Steiner’lerin ayakkabı kutusu gibi evinin kapısında ceketli sütunlar gibi duruyorlardı.</p>

  <p>Her nedense çocuk için gelmişlerdi.</p>

  <p>Pardösülü adamlar Rudy’yi istiyorlardı.</p>

  <p> </p>
</body>
</html>
