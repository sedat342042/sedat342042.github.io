<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css" />
</head>

<body>
  <p style="text-align: center;"><img alt="image002" src="../Images/image002.jpg" /><b><br /></b></p>

  <h2 style="text-align: center;"><b>ÖPÜCÜK</b></h2>

  <p style="text-align: center;"><b>(Çocuklukta Bir Karar Verme Unsuru)</b></p>

  <p>Küçük kasabaların çoğunda olduğu gibi, Molching de karakterlerle doluydu.</p>

  <p>Onlardan bazıları HimmeI Sokağı’nda oturuyordu. Bayan Holtzapfel bunlardan sadece biriydi.</p>

  <p>Diğerleri arasında şunlar vardı:</p>

  <p>Rudy Steiner: Amerikalı siyahi atlet Jesse Owens’la ilgili saplantısı olan komşu çocuğu.</p>

  <p>Bayan Diller: köşe başındaki dükkânın sahibi olan mağrur Aryan.</p>

  <p>Tommy Muller: kronik kulak enfeksiyonları yüzünden çok sayıda ameliyat geçirmiş, yüzüne pembe bir deri parçası yapışmış ve göz seğirmesi tiki olan bir çocuk.</p>

  <p>Ve küfürbazlığıyla Rosa Hubermann’ı bir söz ustası ve azize gibi gösterecek olan Pfiffikus adında bir adam.</p>

  <p>Bütününde, Hitler yönetimindeki Almanya’nın yükselen ekonomisine rağmen görece yoksul insanlarla dolu bir sokaktı. Kasabada hâlâ yoksul kesimler vardı.</p>

  <p>Daha önce belirttiğimiz gibi, Hubermann’ların evinin bitişiğinde, Steiner adında bir aile oturuyordu. Steiner'lerin altı çocuğu vardı. Aralarından biri, haylazlığıyla ünlü olan Rudy, yakında Liesel’in en yakın arkadaşı ve daha sonra da suç ortağı olacaktı. Liesel onunla sokakta karşılaşmıştı.</p>

  <p>Liesel’in ilk banyosundan birkaç gün sonra, annesi onun diğer çocuklarla birlikte oynamasına izin verdi. Himmel Sokağı’nda arkadaşlıklar havaya bağlı olmaksızın dışarıda sürerdi. Çocuklar birbirlerinin evlerine nadiren giderdi, çünkü evler küçüktü ve genellikle ev içinde yapılacak çok az şey vardı. Ayrıca, en sevdikleri şeyi sokakta yaparlardı: futbol oynamak. Takımlar çok iyi hazırlanmıştı. Kaleleri belirlemek için çöp bidonları kullanılırdı.</p>

  <p>Mahallenin yeni çocuğu olarak Liesel hemen o bidonlardan ikisinin arasına yerleştirilmişti. Tommy Muller, Himmel Sokağı’nın gördüğü en beceriksiz futbolcu olmasına rağmen nihayet özgür kalmıştı.</p>

  <p>Bir süre her şey iyi gitti; ta ki Rudy Steiner, öfkeye kapılan Tommy Muller’ın yaptığı bir faulle kendini karların içinde bulana kadar.</p>

  <p>“Ne?! ” diye bağırdı Tommy. Yüzü öfkeden buruşmuştu. ”Ne yaptım ki ben?! ”</p>

  <p>Rudy’nin takımındaki herkes tarafından bir penaltı kararı verilince, Rudy Steiner, yeni çocuk Liesel Meminger'le baş başa kaldı.</p>

  <p>Rudy sonuçtan emin bir şekilde topu karların arasına yerleştirdi. Sonuçta Rudy on sekiz atışında tek bir penaltı bile kaçırmamıştı: hatta rakip takım Tommy Muller’i kaleden alma kararı vermesine rağmen. Onun yerine geçirdikleri kişi kim olursa olsun</p>

  <p>Rudy golü atıyordu.</p>

  <p>Bu kez takım Liesel'i kaleden çıkmaya zorladı. Tahmin edeceğiniz gibi Liesel itiraz etti ve Rudy kabul etti.</p>

  <p>“Hayır, hayır, ” dedi Rudy, gülümseyerek. “Bırakın kalsın. ” Ellerini ovaladı.</p>

  <p>Pislik içindeki sokakta artık kar yağmıyordu ve aralarında çamurlu ayak izleri birikmişti. Rudy geriledi, koştu, şutunu çekti ve Liesel aniden atılarak her nasılsa dirseğiyle topu kurtarmayı başardı. Sırıtarak ayağa kalktı ama gördüğü ilk şey, yüzüne çarpan bir kartopu oldu. Yarısı çamurdu ve canı çok acımıştı.</p>

  <p>“Hoşuna gitti mi? ” dedi çocuk sırıtarak ve topun peşinden koşmaya başladı.</p>

  <p>“Keriz, ” diye fısıldadı Liesel. Yeni mahallenin jargonunu hızlı öğreniyordu.</p>

  <blockquote class="alıntı">
    <p style="text-align: center;"><b>RUDY STEINER HAKKINDA</b></p>

    <p style="text-align: center;"><b>BAZI BİLGİLER</b></p>

    <p style="text-align: center;"><b>Liesel’den sekiz ay büyüktü; cılız bacakları, keskin dişleri, mavi gözleri ve limon rengi saçları vardı. Steiner’lerin altı çocuğundan biriydi ve sürekli açtı. Himmel Sokağı’nda biraz deli olduğu kabul ediliyordu. Bu, oldukça ender konu edilen ama “Jesse Owens Olayı” olarak anılan bir olaydan dolayı olmuştu, ki o zaman bir gece kendini kömür siyahına boyayıp, yerel spor sahasında yüz metre koşmuştu.</b></p>
  </blockquote>

  <p>Deli olsun ya da olmasın, Rudy’nin kaderi başından beri Liesel’in en iyi arkadaşı olmaktı. Yüze atılan bir kartopu, uzun ömürlü bir arkadaşlık için kesinlikle mükemmel bir başlangıçtır.</p>

  <p>Liesel okula başladıktan birkaç gün sonra Starkweather’larla birlikte gidiyordu. Rudy’nin annesi Barbra, özellikle kartopu olayını duyduğu için oğluna yeni kızla birlikte yürüyeceğine söz verdirmişti. Rudy kendi adına bunu yapmaktan memnundu. Sonuçta çocukluğunda kızlardan nefret eden erkeklerden değildi. Kızları çok severdi ve Liesel’den de hoşlanmıştı. Kartopunun nedeni de buydu. Aslında Rudy Steiner, kızlarla <i>takılmayı</i> seven o küçük atak fırlamalardandı. Her çocuklukta böyle eğilimler vardır. Bunlar özellikle herkes karşı cinsten korktuğu için bu korkuyu reddeden çocuklardır ve bir karar vermekten korkmazlar. Yani, Rudy aslında Liesel Meminger’le ilgili kararını çoktan vermişti.</p>

  <p>Okula giderlerken kasabanın belli noktalarını göstermeye çalışıyor ya da en azından, küçük kardeşlerine çenelerini kapamalarını söylemek ile büyük kardeşleri tarafından kendisine aynı şeyin söylenmesi arasında anlatmaya çalışıyordu. Gösterdiği ilk ilginç nokta, bir binanın ikinci katındaki küçük bir pencereydi.</p>

  <p>“Tommy Muller orada oturuyor. ” Rudy, Liesel’in onu hatırlamadığını anladı. “Şu seğiren çocuk. Beş yaşındayken yılın en soğuk gününde pazarda kayboldu. Üç saat sonra onu bulduklarında donup kaskatı olmuştu ve soğuktan dolayı kulağı korkunç derecede ağrıyordu. Bir süre sonra kulaklarının ikisi de içeriden enfeksiyon kaptı ve birkaç ameliyat geçirdi. Doktorlar sinirlerini mahvettiler. Bu yüzden şimdi seğiriyor. ”</p>

  <p>Liesel araya girdi. “Ve futbolda kötü. ”</p>

  <p>“En kötüsü. ”</p>

  <p>Sırada Himmel Sokağı’nın köşesindeki dükkân vardı. <i>Bayan Diller 's.</i></p>

  <blockquote class="alıntı">
    <p style="text-align: center;"><b>BAYAN DILLER HAKKINDA ÖNEMLİ BİR NOT</b></p>

    <p style="text-align: center;"><b>Kadının bir altın kuralı vardı.</b></p>
  </blockquote>

  <p>Bayan Diller, kocaman camlı gözlüklü ve hain bakışlı bir kadındı. Bu kötücül bakışları alışkanlık edinmesinin nedeni, dükkânında hırsızlığı önlemekti ve bu bakışları asker gibi duruşu, buzluktan çıkarılmış sesi ve Hitler gibi kokan nefesiyle destekliyordu. Dükkânın kendisi beyaz ve soğuk, tamamen de kansızdı. Yanına sıkıştırılmış küçük ev, Himmel Sokağı’ndaki diğer binalardan daha ürkütücü görünüyordu. Bayan Diller bu duyguyu yaratıyor, dükkânındaki tek bedava ürün olarak her yere yayıyordu. Kendisi dükkânı için, dükkânı da Üçüncü İmparatorluk için yaşıyordu. Aynı yıl daha sonra karneler bağlandığında, bulunması zor şeyleri el altından sattığı ve parayı Nazi Partisi’ne bağışladığı biliniyordu. Her zaman oturduğu yerin arkasındaki duvarda Hitler’in çerçeveli bir fotoğrafı asılıydı. Dükkânına girdiğinizde Heil Hitler demezseniz sizinle asla ilgilenmezdi. Dükkânın yanından geçerlerken, Rudy vitrinden görünen kurşungeçirmez gözleri Liesel’e gösterdi.</p>

  <p>“Oraya girdiğinde mutlaka Heil Hitler de, ” diye uyardı. “Biraz daha yürümek istemiyorsan. ” Dükkânı bir hayli geçtikten sonra bile, Liesel geri dönüp baktığında gözlük camlarıyla büyümüş gözler hâlâ vitrinden ona bakıyordu.</p>

  <p>Köşeyi dönünce, çamurla kaplı Münih Caddesi’ne (Molching’e girip çıkan ana yol) saptılar.</p>

  <p>Sık sık olduğu gibi, eğitim yapan birkaç birlik yürüyerek yanlarından geçti. Üniformaları yüzünden dimdik yürüyor, simsiyah çizmeleri karı daha da kirletiyordu. Gözleri büyük bir kararlılıkla ileri bakıyordu.</p>

  <p>Askerlerin gözden kayboluşunu izledikten sonra, Steiner’ler ve Liesel, birkaç dükkân vitrininin ve yıllar sonra yıkılacak olan yüksek belediye binasının önünden geçtiler. Dükkânların bazıları terk edilmişti, üzerlerinde hâlâ sarı yıldızlar ve Yahudi karşıtı sloganlar duruyordu. Biraz daha aşağıda kiremit döşeli çatısıyla kilise gökyüzüne yükseliyordu. Cadde bütün olarak geniş, gri bir tüp gibiydi; insanların soğukta titreştiği ve ayakların ıslak sesler çıkardığı çamurlu bir koridor.</p>

  <p>Rudy bir ara Liesel'i de beraberinde sürükleyerek adımlarını hızlandırdı.</p>

  <p>Bir terzi dükkânının vitrin camını tıklattı.</p>

  <p>Liesel tabelayı okuyabilse, dükkânın Rudy’nin babasına ait olduğunu fark edecekti. Dükkân henüz açılmamıştı ama içeride bir adam tezgâhın yanında giysileri hazırlıyordu. Başını kaldırıp bakarak el salladı.</p>

  <p>“Babam, ” dedi Rudy, Liesel’e açıklayarak. Biraz sonra çeşitli boyda Steiner’lerin arasında kalmışlardı; her biri babalarına el sallıyor veya öpücük gönderiyor ya da öylece durup başlarıyla onaylayarak selam veriyorlardı (en büyük kardeşler). Sonra okuldan önceki son önemli yere ulaşmak için yollarına devam ettiler.</p>

  <blockquote class="alıntı">
    <p style="text-align: center;"><b>SON DURAK</b></p>

    <p style="text-align: center;"><b>Sarı yıldızlı yol.</b></p>
  </blockquote>

  <p>Burası kimsenin kalıp bakmak istemediği ama neredeyse herkesin bunu yaptığı bir yerdi. Uzun, kırık bir kola benzeyen yolda pencereleri parçalanmış ve duvarları delik deşik evler vardı. Kapılarına Davut Yıldızı çizilmişti. Bu evler cüzamlıları hatırlatıyordu. En azından, yaralı Alman topraklarında enfeksiyon yaraları oldukları söylenebilirdi.</p>

  <p>“Schiller Caddesi, ” dedi Rudy. “Sarı yıldızlı yol. ”</p>

  <p>Biraz daha aşağıda birileri ortalıkta dolaşıyordu. Çiseleyen yağmur onları hayalet gibi gösteriyordu. İnsan değil, kurşun renkli bulutların altında oradan oraya hareket eden biçimler gibiydi.</p>

  <p>“Haydi, siz ikiniz, ” diye seslendi Kurt (Steiner kardeşlerin en büyüğü) ve Rudy ile Liesel hızlı adımlarla ona doğru yürüdüler.</p>

  <p>Rudy teneffüslerde özellikle Liesel’i arıyordu. Diğerlerinin yeni kızın aptallığıyla ilgili yorumlarına aldırmıyordu. Başlangıçta orada yanındaydı ve daha sonra Liesel’in öfkesi kabardığında da yanında olacaktı. Ama bunu bedava yapmayacaktı.<span style="line-height: 1.2em; text-indent: 1em;"> </span></p>

  <blockquote class="alıntı">
    <p style="text-align: center;"><b>SENDEN NEFRET EDEN BİR ÇOCUKTAN DAHA KÖTÜ TEK ŞEY.</b></p>

    <p style="text-align: center;"><b>Sana âşık bir çocuk.</b></p>
  </blockquote>

  <p>Nisan sonlarında bir gün okuldan eve döndüklerinde, Rudy ile Liesel, her zamanki gibi futbol oynamak için Himmel Sokağı’nda bekliyorlardı. Biraz erken gelmişlerdi ve diğer çocuklar henüz görünmemişti. Gördükleri tek kişi, lağım ağızlı Pfıffıkus’tu.</p>

  <p>“Şuraya bak, ” dedi Rudy işaret ederek.</p>

  <blockquote class="alıntı">
    <p style="text-align: center;"><b>PFIFFIKUS’UN PORTRESİ </b></p>

    <p style="text-align: center;"><b>Cılız yapılıydı.</b></p>

    <p style="text-align: center;"><b>Kır saçlıydı.</b></p>

    <p style="text-align: center;"><b>Siyah bir yağmurluk, kahverengi pantolon, delik ayakkabılar giyiyordu ve bir ağzı vardı. Hem de ne ağız!</b></p>
  </blockquote>

  <p>“Hey, Pfıffikus! ”</p>

  <p>Uzaktaki siluet dönünce Rudy ıslık çalmaya başladı.</p>

  <p>Yaşlı adam hemen yerinde doğrularak, ancak yetenek olarak tanımlanabilecek bir öfkeyle küfretmeye başladı. Gerçek adını kimse bilmiyordu veya en azından, bilseler bile hiç kullanmıyorlardı. Böyle bir ismi ancak ıslık çalmayı seven birine verebileceğiniz için -ki Pfıffikus kesinlikle seviyordu- ona sadece Pfıffikus diyorlardı. Sürekli Radetzky Marşı denen bir melodiyi ıslıkla çalıyor ve kasabadaki bütün çocuklar ona seslenip melodisini taklit ediyorlardı. Pfıffikus o anda her zamanki yürüyüşünü bırakıyor (öne eğik, elleri yağmurluğunun arkasında, uzun adımlar atarak yürüyordu) ve dimdik durarak tacizlere dayanıyordu. İşte o anda dinginlik görüntüsü şiddetle kesiliyordu, çünkü öfkeli bağırışları her yeri çınlatıyordu.</p>

  <p>Liesel, neredeyse refleksten kaynaklanan bir hareketle Rudy’nin alaycılığını taklit etti.</p>

  <p>“Pfıffikus! ” diye bağırdı, ancak çocukların sahip olabileceği bir zalimlikle. Islığı berbattı ama mükemmelleştirmeye zamanı yoktu.</p>

  <p>Adam bağıra çağıra onları kovalayıp küfür etmeye başladı. Önce küfürlerini sadece Rudy’ye savurdu ama çok geçmeden sıra Liesel’e geldi.</p>

  <p>“Seni küçük orospu! ” diye kükredi Pfıffikus. Sözler Lıesel’in sırtına çarptı. “Seni daha önce görmemiştim! ” On yaşında bir kıza orospu demek ilginçti, ama bunu söyleyen Pfıffikus olunca normaldi. Sık sık Bayan Holtzapfel ile uyumlu bir çift olacakları söylenirdi. “Hemen buraya gel! ” Liesel ve Rudy koşmaya devam ederken duydukları son sözler bunlardı. Münih Caddesi’ne ulaşana kadar durmadılar.</p>

  <p>“Haydi, ” dedi Rudy soluklandıklarında. “Biraz daha gidelim. ”</p>

  <p>Rudy, Liesel’i Hubert Ovali’ne götürdü. Ellerini ceplerine sokarak durdular. Burası Jesse Owens Olayı’nın olduğu yerdi. Koşu pisti önlerinde uzanıyordu. Sadece tek bir şey olabilirdi. Rudy başlattı. “Yüz metre, ” dedi. “Beni yenemeyeceğine bahse girerim. ”</p>

  <p>Liesel pabuç bırakmadı. “Yenebileceğime bahse girerim. ”</p>

  <p>“Nesine, küçük Domuzkız? Paran var mı? ”</p>

  <p>“Elbette yok. Senin? ”</p>

  <p>“Hayır. ” Ama Rudy’nın bir fikri vardı. İçindeki âşık çocuğu serbest bırakmıştı. “Ben yenersem seni öperim. ” Yere çömelerek pantolonunun paçalarını sıvamaya başladı.</p>

  <p>Liesel tedirgin olmuştu. <i>“Beni</i> neden öpmek istiyorsun ki? Pislik içindeyim. ”</p>

  <p>“Ben de öyle. ” Rudy, biraz kirli olmayı öpüşmelerini engelleyici bir unsur olarak görmüyordu. İkisi de banyo yapmayalı uzun zaman olmuştu.</p>

  <p>Liesel rakibinin ince bacaklarını incelerken düşündü. İkisinin bacakları neredeyse denk görünüyordu. <i>Beni yenmesi mümkün değil,</i> diye düşündü. Ciddi bir tavırla başıyla onayladı. Bu işti. “Kazanırsan beni öpebilirsin. Ben kazanırsam bir daha kaleye geçmem. ”</p>

  <p>Rudy bunu düşündü. “Anlaştık, ” dedi ve tokalaştılar.</p>

  <p>Hava karanlık ve kasvetliydi. Yağmur çiseliyordu.</p>

  <p>Pist göründüğünden daha çamurluydu.</p>

  <p>İki rakip de hazırdı.</p>

  <p>Rudy başlama işareti olarak havaya bir taş attı. Yere düştüğünde koşmaya başlayacaklardı.</p>

  <p>“Bitiş çizgisini göremiyorum bile, ” diye sızlandı Liesel.</p>

  <p>“Ben görüyor muyum sanki? ”</p>

  <p>Taş yere düştü.</p>

  <p>Birbirlerini dirsekleyip öne geçmeye çalışarak yan yana koşuyorlardı. Kaygan zemin ayaklarının altında şapırdıyordu, bitiş çizgisine yirmi metre kala ikisi de yere düştü.</p>

  <p>“Hay lanet olsun! ” diye bağırdı Rudy. “Boka battım! ”</p>

  <p>“Bok değil o, ” diye düzeltti Liesel, “çamur. ” Ama şüpheliydi. Bitişe beş metre kala yine kaydılar. “Berabere diyelim mi? ”</p>

  <p>Rudy sırıtarak mavi gözleriyle ona baktı. Yüzünün yarısı çamurla kaplanmıştı. “Seni yine de öpebilecek miyim? ”</p>

  <p>“Hayatta olmaz. ” Liesel ayağa kalkıp paltosunun üzerindeki çamurları temizlemeye çalıştı.</p>

  <p>“Ben de seni kaleden alırım. ”</p>

  <p>“Kaleni kıçına sok. ”</p>

  <p>Himmel Sokağı’na yürürlerken Rudy onu önceden uyardı. “Bir gün, Liesel, ” dedi, “beni öpmek için öleceksin. ”</p>

  <p>Ama Liesel biliyordu.</p>

  <p>Yemin etti.</p>

  <p>Kendisi ve Rudy yaşadıkları sürece, o pislik içindeki sefil kerizi asla öpmeyecekti; özellikle de bugün. İlgilenmesi gereken daha önemli şeyler vardı. Çamur içinde kalmış giysilerine baktı ve olacağını bildiği şeyi söyledi.</p>

  <p>“Beni gebertecek. ''</p>

  <p>Söz ettiği kışı elbette ki anne dediği Rosa Hubermann’dı ve Liesel'i gerçekten de neredeyse öldürüyordu. Ceza uygulanırken</p>

  <p>Domuzkız sözü sık sık tekrarlandı. Rosa onu neredeyse domuz kıyması yapacaktı.</p>
</body>
</html>
