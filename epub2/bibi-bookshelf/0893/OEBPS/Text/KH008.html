<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css" />
</head>

<body>
  <p style="text-align: center;"><img alt="image002" src="../Images/image002.jpg" /><b><br /></b></p>

  <h2 style="text-align: center;"><b>DEMİR YUMRUKLU KADIN</b></h2>

  <p>O ilk birkaç ay kesinlikle en zorlu olanıydı.</p>

  <p>Liesel her gece kâbus görüyordu.</p>

  <p>Kardeşinin yüzünü.</p>

  <p>Trenin zeminine bakıyordu.</p>

  <p>Yatağında ter içinde, çığlık çığlığa ve çarşaflara dolanmış halde uyanıyordu. Odanın diğer tarafında kardeşi için ayrılmış olan yatak, karanlıkta kayık gibi süzülüyordu. Bilinci yavaşça geri gelirken, tekne de sanki yere konuyordu. Bu görüntüler hiç iyi gelmiyordu ve çığlıklar genellikle oldukça uzun süre devam ediyordu.</p>

  <p>Bu kâbusların muhtemelen tek iyi tarafı, yeni babası Hans Hubermann’ı onu sakinleştirmek ve kucaklamak için odaya getirmesiydi.</p>

  <p>Her gece gelip Liesel’le birlikte oturuyordu. İlk iki seferinde sadece orada kalmıştı; yalnızlığını gidermek için gelen bir yabancı. Birkaç gece sonra, “Şşş, ben buradayım, her şey yolunda, ” diye fısıldamıştı. Üç hafta sonra ona sarılmıştı. Özellikle adamın güçlü nezaketi ve <i>oradalığı</i> sayesinde güven çabucak güçlenmişti. Kızın çığlık attığı zamanlarda onun geleceğini ve gitmeyeceğini çabucak anlamıştı.</p>

  <blockquote class="alıntı">
    <p style="text-align: center"><b>SÖZLÜKTE BULUNMAYAN BİR TANIM</b></p>

    <p style="text-align: center"><b><i>Gitmemek:</i> Sık sık çocuklar tarafından fark edilen bir güven ve sevgi eylemi.</b></p>
  </blockquote>

  <p>Hans Hubermann uykulu gözlerle yatakta oturuyor, Liesel onun koluna yüzünü gömerek ve kokusunu içine çekerek ağlıyordu. Her sabah, saat ikiyi geçtikten hemen sonra, yeni babasının kokusuyla tekrar uykuya dalıyordu. Sigara, boya ve insan teninin birbirine karışmış kokusu. Sabah olduğunda, Hans Hubermann ondan bir adım ötede, koltukta büzülmüş halde uyuyor oluyordu. Asla diğer yatağı kullanmıyordu. Liesel sessizce yatağından çıkıp temkinli bir şekilde onu yanağından öpünce adam uyanıp gülümsüyordu.</p>

  <p>Bazı günler babası ona yatağa girip biraz beklemesini söylüyor ve akordeonuyla geri dönüp ona bir şeyler çalıyordu. Liesel üşümüş ayak parmaklarını heyecanla bükerek oturup şarkı mırıldanıyordu. Kimse ona daha önce müzik dinletmemişti. Kendi kendine aptalca sırıtıyor, babasının yüzündeki çizgileri ve gözlerindeki yumuşak metali izliyordu; ta ki mutfaktan gelen bağırtıyı duyana kadar:</p>

  <p>“KES ŞU GÜRÜLTÜYÜ, KERİZ! ”</p>

  <p>Babası biraz daha çalıyordu.</p>

  <p>Kıza göz kırpıyor, o da göz kırpmaya <i>çalışarak</i> karşılık veriyordu.</p>

  <p>Birkaç kez, sadece anneyi daha da kızdırmak için babası enstrümanını mutfağa getirip kahvaltı boyunca da çalmıştı.</p>

  <p>Babasının reçelli ekmeği tabağında yarısı yenmiş halde duruyor, müzik Liesel’in yüzünden yansıyordu. Bunun kulağa tuhaf geldiğini biliyorum ama Liesel böyle hissediyordu. Babasının sağ eli diş rengi tuşların üzerinde dolaşıyor, sol eli düğmelere basıyordu. Özellikle gümüş renkli ve parıltılı olanına -do majör- basışını seviyordu. Babasının kolları tozlu körüğü sıktıkça akorda onun çiziklerle dolu ama parlak siyah dış yüzeyi ileri geri hareket ediyor, havanın emilişi veya itilişi duyuluyordu. Babası akordeona can veriyordu. Üzerinde düşünürseniz, sanırım bu mantıklı.</p>

  <p>Bir şeyin canlı olup olmadığını nasıl anlarsınız?</p>

  <p>Nefes alıp almadığına bakarak.</p>

  <p>Akordeonun sesi aynı zamanda güvenlik anlamına geliyordu. Gün ışığı. Gündüzleri rüyasında kardeşini görmesi imkânsız oluyordu. Liesel onu özlüyor ve sık sık küçücük çamaşırlıkta elinden geldiğince sessizce ağlıyordu ama yine de uyanık olduğu için mutlu oluyordu. Hubermann’larla birlikte geçirdiği ilk gece, onunla arasındaki son bağlantısını <i>-Mezar Kazıcının Elkitabı</i>- şiltesinin altına saklamıştı ve arada bir çıkarıp elinde tutuyordu. Kapağındaki harflere bakıyor, iç sayfalarına dokunuyordu ama neler anlattığı konusunda hiçbir fikri yoktu. Aslında kitabın neyle ilgili olduğu önemsizdi. Asıl önemli olan, taşıdığı anlamdı.</p>

  <blockquote class="alıntı">
    <p style="text-align: center"><b>KİTABIN ANLAMI</b></p>

    <p style="text-align: center"><b>1. Kardeşini son kez görmüştü.</b></p>

    <p style="text-align: center"><b>2. Annesini son kez görmüştü.</b></p>
  </blockquote>

  <p>Bazen anne diye fısıldıyor, tek bir öğleden sonra annesinin yüzünü yüz kez görüyordu. Ne var ki rüyalarındaki dehşetle kıyaslandığında bunlar önemsiz acılardı. Öyle zamanlarda, kendini asla tamamen yalnız hissetmiyordu.</p>

  <p>Fark ettiğinizden emin olduğum gibi evde başka çocuk yoktu. Hubermann’ların iki çocuğu vardı ama ikisi de büyüyüp kendi hayatlarını kurmuşlardı. Küçük Hans, Münih şehir merkezinde çalışıyordu; Trudy ise hizmetçi ve çocuk bakıcısıydı. Yakında savaş başlayacaktı. Biri mermi yapacak, diğeri de onlarla düşmana ateş edecekti.</p>

  <p>Tahmin edebileceğiniz gibi okul korkunçtu.</p>

  <p>Devlet yönetiminde olmasına rağmen, ağır bir Katolik etkisi vardı ve Liesel, Lüteriyen’di. Pek de şanslı bir başlangıç olduğu söylenemezdi. Sonra bir de okuma yazma bilmediği anlaşılmıştı.</p>

  <p>Aşağılayıcı bir şekilde, alfabeyi yeni öğrenen daha küçük çocukların arasına atılmıştı. İnce kemikli ve solgun olmasına rağmen, küçük çocukların arasında dev gibi kalıyor ve sık sık görünmez hale gelecek kadar solgun olmayı diliyordu.</p>

  <p>Evde bile pek yardım alamıyordu.</p>

  <p><i>“Ondan</i> yardım isteme, ” demişti annesi. “O Keriz! ” Babası alışkanlık haline getirdiği gibi pencereden dışarı bakıyordu. “Okulu dördüncü sınıfta bırakmış. ”</p>

  <p>Babası onlara dönmeden sakince ama kinayeli bir tavırla cevap vermişti. “Eh, ondan da yardım isteme. ” Külünü dışarı silkinişti. “Okulu <i>üçüncü</i> sınıfta bırakmış. ”</p>

  <p>Evde hiç kitap yoktu; şiltesinin altına sakladığı bir tane dışında ve Liesel’in yapabileceği en iyi şey, kesin bir tavırla sessiz olması söylenene kadar alfabeyi içinden saymak olmuştu. Bütün o mırıltılar. Daha sonra bir kâbus görürken yatağını ıslattığında, fazladan bir okuma eğitimi başlamıştı. Gayri resmi olarak, buna gece yarısı okulu adını vermişlerdi ama genellikle sabahın ikisinde başlıyordu. Yakında buna değineceğiz.</p>

  <p>Şubat ortalarında on yaşını doldurduğunda, Liesel’e bir bacağı eksik ve sarı saçlı kullanılmış bir oyuncak bebek verildi.</p>

  <p>“Elimizden bu kadarı geldi, ” dedi babası özür dileyerek.</p>

  <p>“Ne diyorsun sen? <i>Bu</i> kadarını bulabildiği için çok şanslı, ” diye düzeltti annesi.</p>

  <p>Liesel yeni üniformasını denerken, Hans da bebeğin sağlam bacağını inceliyordu. On yaşında olmak, Hitler Gençliği anlamına geliyordu. Hitler Gençliği de küçük, kahverengi bir üniforma demekti. Kız olduğundan, Liesel BDM denen kurumun çocuk kısmına yazılmıştı.</p>

  <blockquote class="alıntı">
    <p style="text-align: center;"><b>KISALTMANIN AÇIKLAMASI </b></p>

    <p style="text-align: center;"><b>Bund Deutscher Mâdchen anlamına geliyordu; yani Alman Kızları Birliği.</b></p>
  </blockquote>

  <p>Yaptıkları ilk şey, Heil Hitler’i düzgün şekilde yaptığınızdan emin olmaktı. Sonra dik yürümeyi, sargı bezi katlamayı ve giysi dikmeyi öğreniyordunuz. Ayrıca yürüyüşe ve başka benzeri faaliyetlere götürülüyordunuz. Çarşamba ve cumartesi günleri, öğleden sonra saat üçten beşe kadar toplantı zamanlarıydı.</p>

  <p>Her çarşamba ve cumartesi günleri, babası Liesel’i BDM merkezine götürüyor, iki saat sonra da almaya gidiyordu. Bu konuda pek fazla konuşmuyorlardı. Sadece el ele tutuşuyorlar, kendi ayak seslerini dinliyorlar, babası bir iki sigara içiyordu.</p>

  <p>Babasının ona hissettirdiği tek gerginlik, sürekli gitmesiydi. Birçok akşam oturma odasına (aynı zamanda Hubermann’ların yatak odasıydı) giriyor, akordeonunu eski dolaptan alıyor ve mutfaktan geçerek ön kapıya yürüyordu.</p>

  <p>Himmel Sokağı'na çıktığında, annesi pencereyi açarak sesleniyordu: “Çok geç kalma! ”</p>

  <p>“Bu kadar bağırma, ” diye seslenerek karşılık veriyordu babası.</p>

  <p>“Keriz! Kıçımı ye sen benim! İstediğim kadar bağırırım! ”</p>

  <p>Annesinin bağırışlarının yankıları sokakta babasının arkasından geliyordu. Babası hiç geri dönüp bakmıyordu; en azından karısının gözden kaybolduğundan emin olana kadar. Öyle akşamlarda sokağın sonunda akordeon çantasını eline almış halde, Bayan Diller'in köşedeki dükkânının önünde dönüyor ve karısının yerini alan penceredeki siluete bakıyordu. Uzun, hayalet gibi elini havaya kaldırıyor, sonra tekrar dönüp yavaşça yürümeye devam ediyordu. Liesel onu tekrar gördüğünde saat sabahın ikisi oluyordu; babasının onu nazikçe kâbuslarından uyandırdığı zaman.</p>

  <p>Küçük mutfakta geçirdikleri akşamlar hiç istisnasız berbattı. Rosa Hubermann sürekli konuşuyordu ve konuşurken sürekli <i>schimpfen(2)</i> yapıyordu. Hiç durmadan tartışıyor, şikâyet ediyordu. Aslında tartışabileceği kimse yoktu ama annesi bulduğu her fırsatta bunu ustaca başarıyordu. O küçücük mutfakta bütün dünyayla kavga ediyor ve bunu neredeyse her akşam yapıyordu. Yemekleri bitip babası gittikten sonra Liesel ile Rosa genellikle orada kalıyor, Rosa ütü yapıyordu.</p>

  <p>Haftada birkaç kez Liesel okuldan eve döndüğünde annesiyle birlikte Molching’in sokaklarında yürüyor, kasabanın daha zengin semtlerinden yıkanacak ve ütülenecek çamaşırları alıyor ya da işi bitenleri teslim ediyordu. Knaupt Caddesi, Heide Caddesi ve daha birkaçı. Annesi çamaşırları alırken veya teslim ederken kibarca</p>

  <p><i>* (2)Schimpfen: A/mancada azarlamak, paylamak anlamına gelen fiil, (ç. n. )</i></p>

  <p>gülümsüyor, ama kapı kapanıp da uzaklaştıklarında, hemen zenginlere, bütün o paralarına ve tembelliklerine küfretmeye başlıyordu.</p>

  <p>“Kendi giysilerini yıkayamayacak kadar tembeller, ” diyordu, karnım onlar sayesinde doyuruyor olmasına rağmen.</p>

  <p>“O, ” diye suçlamıştı Heide Caddesi’nde oturan Bay Vogel’i. “Bütün para babasından kalmış. Sürekli kadınlara ve içkiye harcıyor. Bir de çamaşırlara ve ütüye elbette. ”</p>

  <p>Sanki küfredeceği kişilerle ilgili bir yoklama listesi varmış gibiydi.</p>

  <p>Bay Vogel, Bay ve Bayan Pfaffelhürver, Helena Schmidt, Weingartner çifti. Hepsi o ya da bu yüzden suçluydu.</p>

  <p>Ayyaşlığı ve pahalı seks düşkünlüğü dışında. Rosa’ya göre, Ernst Vogel sürekli bitli saçlarını kaşıyor, parmaklarını yalıyor ve sonra da para veriyordu. “Eve dönmeden parayı yıkamam gerek, ” diye özetliyordu Rosa.</p>

  <p>Pfaffelhürver’ler yapılan işi eleştiriyordu. “Bu gömleklerde tek bir kırışık bile olmasın, lütfen, ” diye taklit ediyordu Rosa. “Şu takımda hiç kırışık olmasın. Orada durup hepsini benim yanımda inceliyorlar. Tam gözümün önünde! Ne saçmalık! ”</p>

  <p>Weingartner’ler görünüşe bakılırsa sürekli tüy döken kedileri olan aptal insanlardı. “Bütün o tüylerden kurtulmak ne kadar zamanımı alıyor, biliyor musun? Her yer tüy! ”</p>

  <p>Helena Schmidt zengin bir duldu. “O sakat moruk, oturduğu yerde bütün parasını çarçur ediyor. Hayatı boyunca bir gün bile çalışması gerekmemiş. ”</p>

  <p>Ancak Rosa en çok 8 Grande Caddesi’ne sinir oluyordu; Molching’in üst kesimlerinde, yüksek bir tepenin üzerindeki büyük bir eve.</p>

  <p>“Bu, ” dedi, Liesel’i oraya ilk götürdüğünde parmağıyla işaret ederek, “valinin evi. O şerefsiz. Karısı bütün gün orada oturuyor ve bir ateş bile yakmıyorlar; orası hep buz gibi. Kadın delinin teki. ” Kelimelerini vurgulamıştı. “Kesinlikle. Deli. ” Kapıya geldiklerinde kıza işaret etti. “Sen gir. ”</p>

  <p>Liesel dehşete kapılmıştı. Birkaç basamaklı bir merdivenin tepesinde bakır tokmaklı büyük kahverengi bir kapı vardı. “Ne? ” Annesi onu itti. “Anneye ne denmez, Domuzkız. Yürü. ” Liesel yürüdü. Patikadan ilerleyip basamakları çıktı, bir an tereddüt ederek kapıyı çaldı.</p>

  <p>Kapıyı bir bornoz açtı.</p>

  <p>Bornozun içinde şaşkın gözlerle bakan, tüy topağı saçlı ve kulağı sağır gibi görünen bir kadın duruyordu. Kadın, Rosa’yı kapıda görünce kıza yıkanacak çamaşırlarla dolu bir bohça verdi. “Teşekkür ederim, ” dedi Liesel ama cevap alamadı. Kapı suratına kapandı.</p>

  <p>“Gördün mü? ” dedi annesi, Liesel döndüğünde. “İşte bunlara katlanmak zorundayım. Bu zengin piçler, bu tembel domuzlar... ” Çamaşırları alarak uzaklaşırlarken Liesel arkasına baktı. Kapıdaki bakır tokmak da ona bakıyordu.</p>

  <p>İş aldığı insanları aşağılamayı bitirdikten sonra, Rosa Hubermann genellikle sevdiği diğer taciz konularına geçerdi. Kocası. Çamaşır bohçasına ve kambur evlere bakarak konuşur, konuşur, konuşurdu. “Baban biraz becerikli olsaydı, ” derdi Liesel’e, Molching’de birlikte yürüdükleri <i>her seferde,</i> “bunları yapmak zorunda kalmazdım. ” Alaycı bir tavırla gülerdi. “Bir badanacı! Bir kerizle neden evlendim ki? Bana böyle demişlerdi; ailem yani. ” Patikada yürürlerken çakıl taşları ayaklarının altında çıtırdıyordu. “Ve işte şimdi buradayım; adi herif hiç çalışmadığı için sokaklarda yürüyorum ve kendi mutfağımda köleyim. Yani hiç gerçek işi olmadı. Sadece o pislik yuvalarında her gece akordeon çalıyor. ”</p>

  <p>“Evet, anne. ”</p>

  <p>“Söyleyeceğin tek şey bu mu? ” Annesinin gözleri, yüzüne yapıştırılmış açık mavi çıkartmalar gibi görünüyordu.</p>

  <p>Yürümeye devam ediyorlardı.</p>

  <p>Bohçayı Liesel taşıyordu.</p>

  <p>Eve döndüklerinde çamaşırlar ocağın yanındaki bir kazanda yıkanıyor, oturma odasındaki şöminenin yanma asılıyor, sonra da mutfakta ütüleniyordu. Mutfak evin en hareketli yeriydi.</p>

  <p>“Şunu duydun mu? ” diyordu annesi, neredeyse her gece. Ocakta ısıttığı ütüyü elinde tutuyordu. Bütün evde ışık loştu ve mutfak masasında oturan Liesel önündeki ateşin boşluklarına bakıyordu.</p>

  <p>“Ne? ” diyordu. “Nedir o? ”</p>

  <p>“Şu Holtzapfel’i. ” Annesi çoktan yerinden kalkmış oluyordu. “Şu Keriz yine kapımıza tükürdü. ”</p>

  <p>Komşulardan biri olan Bayan Holtzapfel’in evin önünden geçtiği zamanlarda kapılarına tükürmesi bir gelenekti. Ön kapı bahçe kapısından sadece birkaç metre ötedeydi ve Bayan Holtzapfel mesafeyi çok iyi ayarlıyor, hedefi daima tutturuyordu.</p>

  <p>Bu hareketin nedeni, Rosa Hubermann’la on yıldır süren bir laf dalaşı içinde olmalarıydı. Bu düşmanlığın asıl nedenini kimse bilmiyordu. Muhtemelen kendileri de unutmuşlardı.</p>

  <p>Bayan Holtzapfel ince yapılı ve anlaşıldığı gibi kindar bir kadındı. Hiç evlenmemişti ama Hubermann’ların çocuklarından birkaç yaş büyük iki oğlu vardı. İkisi de ordudaydı. Biz burada işimizi bitirene kadar ikisi de yan rollerde görünecekler, emin olun.</p>

  <p>Bu düşmanlıklarında, Bayan Holtzapfel’in tükürme konusunda çok titiz olduğunu da belirtmeliyim. Otuz üç numaralı kapıya tükürürken <i>şılap</i> sesini her seferinde çıkarır ve mutlaka “Domuz! ” derdi. Almanlarla ilgili fark ettiğim bir şey:</p>

  <p>Domuzlara pek düşkün görünüyorlar.</p>

  <blockquote class="alıntı">
    <p style="text-align: center;"><b>KÜÇÜK BİR SORU VE CEVABI</b></p>

    <p style="text-align: center;"><b>Her gece kapıdaki o tükürük kime temizlettiriliyordu dersiniz? Evet, doğru tahmin ettiniz.</b></p>
  </blockquote>

  <p>Demir yumruklu bir kadın size oraya gidip kapıdaki tükürüğü temizlemenizi söylediğinde bunu yaparsınız. Özellikle de demir sıcaksa.</p>

  <p>Aslında bu günlük hayatlarının bir parçasıydı.</p>

  <p>Liesel her gece dışarı çıkar, kapıyı siler ve gökyüzüne bakardı. Genellikle sıçramış çamur gibi olurdu -soğuk, ağır, kaygan ve gri- ama arada bir yıldızlar sadece birkaç dakika için bile olsa biraz parıldamaya cüret ederlerdi. Öyle gecelerde biraz daha uzun kalıp beklerdi.</p>

  <p>“Selam, yıldızlar. ”</p>

  <p>Beklerdi.</p>

  <p>Mutfaktan gelecek olan sesi.</p>

  <p>Ya da yıldızlar tekrar Alman göklerinin sularına gömülene kadar.</p>
</body>
</html>
