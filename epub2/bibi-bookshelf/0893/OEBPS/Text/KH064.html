<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css" />
</head>

<body>
  <h2 class="sigil_not_in_toc" style="text-align: center;"></h2>

  <p style="text-align: center;"><img alt="image002" src="../Images/image002.jpg" /><b><br /></b></p>

  <h2 id="sigil_toc_id_61" style="text-align: center;"><b>DACHAU’YA UZUN YÜRÜYÜŞ</b></h2>

  <p>Bazıları kamyonun bozulduğunu söylüyordu, fakat ben kişisel olarak durumun öyle olmadığına tanıklık edebilirdim, çünkü oradaydım.</p>

  <p>Olan şey bir okyanus gökyüzü, beyaz şapkalı bulutlardı.</p>

  <p>Ayrıca birden fazla araç vardı. Üç kamyon da aynı anda bozulamazdı.</p>

  <p>Askerler sigara ve yiyeceklerini paylaşmak, biraz da Yahudilerle uğraşmak için kenara çektiklerinde, mahkûmlardan biri açlıktan ve hastalıktan olduğu yere yığıldı. Konvoyun nereden geldiğini bilmiyorum; belki de Molching’den üç mil uzaktandı.</p>

  <p>Kamyonun ön camından girdim, hasta adamı buldum ve arka taraftan çıktım. Ruhu cılızdı. Sakalı bir top ve zincirdi. Ayaklarım çakılların üzerine gürültüyle indi ama ne askerler ne de mahkûmlar bir şey duyabildi. Yine de hepsi kokumu alabiliyordu.</p>

  <p>Hatırladığıma göre o kamyonun arkasında birçok dilek vardı. İçten içe beni çağırıyorlardı.</p>

  <p><i>Neden ben değil de o öldü?</i></p>

  <p><i>Tanrı 'ya şükür, ölen ben değilim.</i></p>

  <p>Diğer yandan askerler farklı bir tartışma içindeydi. Liderleri sigarasını söndürerek diğerlerine dumanlı bir soru sordu. “Bu sıçanları temiz hava almaları için en son ne zaman dışarı çıkardık?” Bir diğeri öksürüğünü bastırdı. “Kesinlikle ihtiyaçları var, değil mi?”</p>

  <p>“Eh, biraz zamanımız var, değil mi?”</p>

  <p>“Daima zamanımız var, Komutanım.”</p>

  <p>“Bir geçit töreni için de hava harika, ne dersiniz?”</p>

  <p>“Öyle, Komutanım.”</p>

  <p>“Eee, ne bekliyoruz o zaman?””</p>

  <p>Gürültüler başladığında Liesel, Himmel Sokağı’nda futbol oynuyordu. İki çocuk orta sahada topu kapmaya çalışırken her şey durdu. Tommy Muller bile duymuştu. <i>“Bu</i> da ne?” diye sordu, kalede durduğu yerden.</p>

  <p>Herkes yaklaşan ayak seslerine ve gürültüye döndü.</p>

  <p>“Bir sığır sürüsü filan mı?” diye sordu Rudy. “Olamaz. Sığır sürüleri böyle ses çıkarmaz, değil mi?”</p>

  <p>Çocuklar başlangıçta yavaşça, sonra hızlanarak seslere doğru yürüdüler. Arada bir bağırışlar da duyuluyordu.</p>

  <p>Münih Caddesi’nin köşesindeki yüksek binada, sevimsiz sesli yaşlı bir kadın, gürültünün kaynağını herkese açıklıyordu. Yükseklerdeki pencerelerden birinde yüzü, nemli gözleri ve açık ağzıyla beyaz bir bayrağı andırıyordu. Kır saçlıydı. Gözleri koyu maviydi. Sesi, Liesel’in ayaklarının dibine gürültüyle düşen bir intihar kurbanı gibiydi.</p>

  <p><i>"Die Juden,”</i> diyordu. “Yahudiler!”</p>

  <blockquote class="alıntı">
    <p style="text-align: center;"><b>DUDEN SÖZLÜĞÜ ANLAM 6</b></p>

    <p style="text-align: center;"><b><i>Elend</i> - <i>keder:</i></b></p>

    <p style="text-align: center;"><b>büyük acı, mutsuzluk ve sıkıntı.</b></p>

    <p style="text-align: center;"><b><span style="text-decoration:underline">İlgili kelimeler:</span> acı, işkence, umutsuzluk, perişanlık, çaresizlik.</b></p>
  </blockquote>

  <p>Yahudilerin ve başka suçluların geçtiği caddeye doluşan insanların sayısı arttı. Belki ölüm kampları gizleniyordu ama bazen insanlar Dachau gibi bir toplama kampına götürülüyordu.</p>

  <p>Uzaklarda, diğer tarafta, Liesel boya arabasını süren adamı gördü. Rahatsız ve huzursuz bir şekilde eliyle saçlarını sıvazlıyordu.</p>

  <p>“Orada,” diye işaret etti, Rudy’ye. “Babam!”</p>

  <p>İkisi de oraya doğru yürüdü, Hans Hubermann önce onları götürmek için harekete geçti.</p>

  <p>“Liesel,” dedi. “Belki de...”</p>

  <p>Ama kızın kalma kararlılığım ve belki de görmesi gereken bir şey olduğunu anladı. Serin sonbahar havasında onunla birlikte durdu ve hiç konuşmadı.</p>

  <p>Münih Caddesi’nde durmuş, izliyorlardı.</p>

  <p>Diğerleri önlerinden arkalarından gelip geçiyordu.</p>

  <p>Yahudilerin bir renk kataloğu gibi yoldan geçişlerini izliyorlardı. Kitap hırsızı onları öyle tanımlamayacaktı ama birçoğu öleceği için, ben tam olarak öyle tanımlayabilirim. Her biri son gerçek dostları olarak benimle buluşacak, duman gibi kemikler ve arkalarından gelen ruhlarıyla bana kavuşacaklardı. Hepsi caddeye ulaştığında ayaklarının gürültüsü yeri titretiyordu, (Sözleri açlıktan cılızlaşmış yüzlerinde iri iri görünüyordu. Ve toprak; toprak vücutlarına işlemişti. Askerlerin elleri tarafından itililirken bacakları sendeliyordu; besinsiz kalmış zayıf yürüyüşlerine geri dönmeden önce birkaç adım hızlanıp koşuyorlardı.</p>

  <p>Hans kalabalığın başları üzerinden onları izliyordu. Gümüş gözlerinin gergin olduğundan emindim. Liesel boşluklardan, omuzların arasından bakıyordu.</p>

  <p>Yorgun, bitkin adam ve kadınların acı dolu yüzleri onlara ulaşıyor, yardım için değil -onun ötesine geçmişlerdi- bir açıklama için yalvarıyorlardı. Sadece bu şaşkınlığı giderecek bir şey için.</p>

  <p>Ayakları yerden zorlukla kalkıyordu.</p>

  <p>Giysilerine Davut Yıldızları yapışmıştı ve keder özellikle yüklenmiş gibi üzerlerindeydi. “Kederinizi unutmayın.” Bazıları sarmaşık gibi kedere sarılmıştı.</p>

  <p>Yanlarında askerler de geçiyor, onlara mızıldanmayı kesip acele etmelerini emrediyorlardı. Askerlerden bazıları daha çocuktu ve gözlerinde Führer vardı.</p>

  <p>Liesel bütün bunları izlerken, karşısındakilerin gördüğü en zavallı ruhlar olduğundan emindi. Onlarla ilgili böyle yazmıştı. Cılız yüzleri işkence acısıyla gerilmişti. Yürümeye devam ederlerken açlık içlerini kemiriyor, bazıları yolun kenarındaki insanlardan kaçınmak için yere, bazılarıysa aşağılanışlarını izlemeye gelmiş olanlara bakıyordu. Diğerleri birinin, herhangi birinin öne çıkıp onları kollarına almasını diliyordu.</p>

  <p>Kimse bunu yapmıyordu.</p>

  <p>Bu geçidi gururla, küstahlıkla veya utançla izliyor olsunlar, kimse henüz araya girip müdahale etmiyordu.</p>

  <p>Arada bir adamlardan ya da kadınlardan biri -hayır, onlar erkek ve kadınlar değil, Yahudilerdi- Liesel’in yüzünü kalabalıkta seçiveriyordu. Yenik ifadelerle ona bakıyorlardı ve kitap hırsızı tekrar ortadan kaybolmadan önce uzun, acı verici bir an boyunca onları izliyordu. Tek dileği, yüzündeki acı ifadesini anlayabilmeleriydi.</p>

  <p><i>Bodrumumda sizden biri var!</i> demek istiyordu. <i>Birlikte bir kardanadam yaptık! Ona hastalandığında on üç tane hediye verdim!</i></p>

  <p>Liesel hiçbir şey söylemiyordu.</p>

  <p>Ne yararı olurdu ki?</p>

  <p>Bu insanlar için hiçbir değer taşımadığını anlıyordu. Kurtarılamazlardı ve birkaç dakika içinde, onlara yardım etmeye kalkışanlara ne olacağını görecekti.</p>

  <p>Geçidin ortalarında diğerlerinden daha yaşlı bir adam vardı.</p>

  <p>Üstü başı hırpani, yüzü sakallıydı.</p>

  <p>Gözleri acı rengiydi ve kuş kadar hafif olmakla birlikte, bacaklarının taşıyamayacağı kadar da ağırdı.</p>

  <p>Birkaç kez düştü.</p>

  <p>Yüzünün yan tarafı yola yapıştı.</p>

  <p>Her seferinde tepesinde bir asker belirdi. <i>“Steh’ auf!”</i> diye sesleniyordu askerler. “Ayağa kalk!”</p>

  <p>Adam dizlerinin üzerinde doğrularak yürümeye devam ediyordu.</p>

  <p>Her seferinde sıranın en sonuna yetişmeyi başarıyor, ama sonra hızını kaybederek tekrar tökezliyor ve yere yuvarlanıyordu. Arkasında başkaları vardı -bir kamyon dolusu- ve onların ayaklarının altında kalabilirdi.</p>

  <p>Onu sarsarak yerden kaldırmaya çalışırlarken, kollarındaki acı dayanılmazdı. Bir kez daha kalkıp birkaç adım daha atması için izin verdiler.</p>

  <p>Adam ölmüştü.</p>

  <p>Ölmüştü.</p>

  <p>Beş dakika daha böyle geçerse, kesinlikle Alman lağımlarına yuvarlanıp ölecekti. Hepsi ona izin verecek, hepsi izleyecekti.</p>

  <p>Sonra... bir insan.</p>

  <p>Hans Hubermann.</p>

  <p>Her şey çok çabuk oldu.</p>

  <p>Adam önlerinden sendeleyerek geçerken, Liesel’i sıkıca tutan el yana düştü. Liesel avucunun bacağına çarptığını hissetti.</p>

  <p>Babası boya arabasına uzanarak bir şey çıkardı ve insanların arasından geçerek yola yürüdü.</p>

  <p>Yahudi yine hırpalanmayı bekleyerek önünde durdu ama Hans Hubermann elini uzatıp ona bir parça ekmek verirken herkes gibi o da izledi.</p>

  <p>Ekmeği alır almaz Yahudi yere, dizlerinin üzerine çöktü ve Hans'ın baldırlarına sarıldı. Yüzünü Hans’ın bacaklarının arasına gömerek teşekkür etti.</p>

  <p>Liesel izliyordu.</p>

  <p>Gözyaşları içinde bakarken, adam daha da kayarak öne doğru serildi ve yüzü Hans’ın ayak bileklerine dayandı.</p>

  <p>Diğer Yahudiler yürümeye devam ediyor, hepsi bu küçük ve nafile mucizeyi izliyordu. Bir insan nehri gibi akıyorlardı. O gün birkaçı okyanusa ulaşacak, ruhlarını teslim edeceklerdi.</p>

  <p>Çok geçmeden bir asker suç mahalline geldi. Diz çökmüş olan adama, Hans a ve kalabalığa baktı. Bir an sonra kemerini çıkararak işe koyuldu.</p>

  <p>Yahudi ye altı kez vurdu. Sırtına, başına ve bacaklarına.</p>

  <p>Seni pislik! Seni domuz! Şimdi kulağından kan damlıyordu.</p>

  <p>Sonra sıra Hans’a geldi.</p>

  <p>Şimdi Liesel in elini başka biri tutuyordu ve dehşetle yanına baktığında, Hans Hubermann ın sokak ortasında kırbaçlanışını izleyen Rudy Steiner in zorlukla yutkunduğunu gördü. Ses Liesel’i çok rahatsız etmişti, babasının vücudunda yarıklar oluşmasını bekliyordu. Hans yere yığılmadan önce dört darbe yedi.</p>

  <p>Yaşlı Yahudi son kez ayağa kalkıp yürümeye devam ederken arkasına kısa bir bakış attı. Şimdi kendisi diz çökmüş, sırtı dört ateş şeridiyle yanan, dizleri acıyan adama üzgün gözlerle baktı. Hiçbir şey olmasa bile, yaşlı adam bir insan gibi ölecekti; en azından, bir insan olduğunu düşünerek.</p>

  <p>Ben mi?</p>

  <p>Bunun o kadar da iyi bir şey olduğundan emin değilim.</p>

  <p>Liesel ile Rudy nihayet Hans’ın yanma gidip ayağa kalkmasına yardım ettiklerinde ortalıkta bir sürü ses vardı. Kelimeler ve güneş ışığı. Liesel böyle hatırlayacaktı. Yolda parıldayan ışık ve dalga gibi sırtında patlayan kelimeler. Ancak oradan uzaklaşırlarken ekmeğin yolun ortasında kaldığını fark etti.</p>

  <p>Rudy ekmeği almak için uzandığında yanından geçen bir Yahudi onun elinden kaptı. Dachau’ya doğru yollarına devam ederlerken diğer ikisi ekmek için itişip kakışmaya başladı.</p>

  <p>Gümüş gözler camlaşmış gibi bakıyordu.</p>

  <p>Araba devrilmiş ve boyalar etrafa saçılmıştı</p>

  <p>Ona Yahudi taraftan diye bağırıyorlardı.</p>

  <p>Diğerleri sessizce Hans’ı güvenli bir yere taşıdılar.</p>

  <p>Hans Hubermann kollarını bir evin duvarına dayayarak öne eğilmiş, olanları aniden idrak etmişti.</p>

  <p>Zihninde yakıcı bir görüntü vardı.</p>

  <p>33 Himmel Sokağı; bodrum!</p>

  <p>Soluklanmaya çalışırken panik düşünceleri zihnine doluyordu.</p>

  <p><i>Şimdi gelecekler. Artık gelecekler</i></p>

  <p><i>Ah, Tanrım, ulu Tanrım!</i></p>

  <p>Kızına bakarak gözlerini kapattı.</p>

  <p>“İyi misin, baba?”</p>

  <p>Ama Liesel cevap yerine sorularla karşılaştı.</p>

  <p>“Ben ne sanıyordum ki?” Hans gözlerini sımsıkı kapatıp tekrar açtı. Tulumu buruş buruş olmuştu. Ellerinde boya ve kan vardı.</p>

  <p>Ve ekmek kırıntıları. Yaz ekmeği ne kadar da farklı oluyordu. “Ah, Tanrım, Liesel, ben ne yaptım?”</p>

  <p>Evet.</p>

  <p>Katılıyorum.</p>

  <p>Hans ne yapmıştı?</p>
</body>
</html>
