<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css" />
</head>

<body>
  <h2 class="sigil_not_in_toc" style="text-align: center;"></h2>

  <p style="text-align: center;"><img alt="image002" src="../Images/image002.jpg" /><b><br /></b></p>

  <h2 id="sigil_toc_id_80" style="text-align: center;"><b>STALİNGRAD'IN KARLARI</b></h2>

  <p>Ocak 1943 ortalarında Himmel Sokağı karanlık ve sefildi. Liesel bahçe kapısını kapatarak Bayan Holtzapfel’in kapısını çaldı. Cevap veren kişiyi görünce şaşırdı.</p>

  <p>Önce adamın Bayan Holtzapfel’in oğullarından biri olduğunu düşündü ama kapının yanındaki çerçeveli fotoğraflarda gördüğü yüzlere hiç benzemiyordu. Liesel adamın yaşını kestiremiyordu ama kadının oğlu olamayacak kadar yaşlı görünüyordu. Yüzü kirli sakallı, bakışları kederliydi. Ceket kolundan sarkan bir eli sargılıydı ve sargılardan kıpkırmızı kan süzülüyordu.</p>

  <p>“Sonra gelsen daha iyi olur belki.”</p>

  <p>Liesel adamın arkasına bakmaya çalıştı. Bayan Holtzapfel’e seslenecekti ama adam izin vermedi.</p>

  <p>“Çocuğum,” dedi adam. “Daha sonra gel. O zaman seni içeri alırım. Nereden geldin?”</p>

  <p>Üç saatten uzun bir süre sonra 33 Himmel Sokağı’nın kapısı vuruldu ve adam Liesel’in karşısında durdu. Kırmızı kan daha da artmıştı.</p>

  <p>“Artık gelebilirsin.”</p>

  <p>Dışarıdaki puslu gri ışıkta, Liesel kendini tutamayarak adama eline ne olduğunu sordu. Adam cevap vermeden önce burun deliklerinden üfledi: “Stalingrad.”</p>

  <p>“Pardon?” Adam konuşurken rüzgâra doğru bakmıştı. ''Seni duyamadım.”</p>

  <p>Adam daha yüksek sesle tekrar cevap verdi ama bu kez tam olarak cevapladı. “Elime Stalingrad oldu. Kaburgalarımdan vuruldum ve üç parmağımı kaybettim. Sorunu cevaplayabildim mi?" Sağlam elini cebine soktu ve Alman rüzgârından tiksinerek ürperdi. “Buranın soğuk olduğunu mu sanıyorsun?”</p>

  <p>Liesel yan tarafındaki duvara dokundu. Yalan söyleyemezdi. “Evet, elbette.”</p>

  <p>Adam güldü. “Bu soğuk filan değil.” Bir sigara çıkararak ağzına yerleştirdi. Bir eliyle kibrit çakmaya çalıştı. Bu havada kibrit çakmak iki elle bile zor olurdu ama tek elle imkânsızdı. Kibrit kutusunu düşürerek bir küfür savurdu.</p>

  <p>Liesel kutuyu yerden aldı.</p>

  <p>Sonra adamın sigarasını ağzından alıp kendi ağzına sıkıştırdı. O da yakamadı.</p>

  <p>“İçine çekmen gerek,” dedi adam. “Bu havada ancak içine çekersen yanar. <i>Anladın mı?</i>’</p>

  <p>Liesel babasının nasıl yaptığını hatırlayarak tekrar denedi. Bu kez ağzı dumanla doldu. Dişlerinin arasından boğazına süzüldü ama Liesel öksürmemeyi başardı.</p>

  <p>“Aferin." Sigarayı alıp bir nefes çektikten sonra sağlam olan sol elini uzattı. “Michael Holtzapfel.”</p>

  <p>“Liesel Meminger.”</p>

  <p>“Anneme kitap mı okuyorsun?”</p>

  <p>O sırada Rosa geldi ve Liesel arkasındaki şaşkınlığı hissetti.</p>

  <p>“Michael?” diye sordu Rosa. “Sen misin?”</p>

  <p>Michael Holtzapfel başıyla onayladı. “Merhaba, Bayan Hubermann, uzun zaman oldu.”</p>

  <p>“Sen çok..</p>

  <p>“Yaşlı mı görünüyorum?”</p>

  <p>Rosa hâlâ şaşkındı ama kendini toparladı. “Girmek ister inisin? Üvey kızımla tanışmışsın sanırım.” Michael’ın kanlı elini fark edince Rosa sustu.</p>

  <p>“Kardeşim öldü,” dedi Michael Holtzapfel. Sağlam olan eliyle yumruk atsa bundan daha etkili olamazdı. Rosa sendeledi. Savaş elbette ki ölüm demekti ama bir zamanlar yakınınızda yaşayıp nefes alan biri olunca, kişinin ayaklarının altında yer sallanıyor gibi oluyordu. Rosa, Holtzapfel’in çocuklarının ikisinin de küçüklüğünü biliyordu.</p>

  <p>Yaşlı görünüşlü genç adam her nasılsa olanları kendini kaybetmeden anlatmayı başardı. “Onu getirdiklerinde hastane olarak kullandığımız binalardan birindeydim. Eve dönmemden bir hafta önceydi. O ölmeden önce üç gün yanında bekledim...”</p>

  <p>“Çok üzüldüm.” Kelimeler Rosa’nın ağzından çıkmıyormuş gibiydi. O akşam Liesel Meminger’in arkasında duran başka biriydi ama dönüp bakmaya cesaret edemiyordu.</p>

  <p>“Lütfen.” Michael onu durdurdu. “Başka bir şey söylemeyin. Kızı kitap okuması için götürebilir miyim? Annemin duyabileceğinden emin değilim ama gelmesini istiyor.”</p>

  <p>“Evet, götür.”</p>

  <p>Tam bahçe kapısına yaklaşırken Michael Holtzapfel duraksadı ve arkasına baktı. “Rosa?” Rosa kapıyı tekrar ardına kadar açarken bir sessizlik oldu. “Oğlunun orada olduğunu duydum. Rusya’da. Molching’den birine rastladım, ondan öğrendim. Ama bunu zaten bildiğinden eminim.”</p>

  <p>Rosa, Michael’ın gidişini engellemeye çalıştı. Hemen dışarı fırlayarak genç adamın kolunu yakaladı. “Hayır. Bir gün çıkıp gitti ve geri dönmedi. Onu bulmaya çalıştık ama sonra o kadar çok şey oldu ki...”</p>

  <p>Michael Holtzapfel gitmeye kararlıydı. Duymak istediği eh son şey, başka bir acıklı hikâyeydi. Uzaklaşırken konuştu. “Bildiğim kadarıyla hâlâ hayatta.” Kapıda Liesel’e katıldı ama kız yine eve yürümedi. Rosa’nın yüzüne bakıyordu.</p>

  <p>“Anne?”</p>

  <p>Rosa elini kaldırdı. “Gidin.”</p>

  <p>Liesel bekledi.</p>

  <p>“Gidin dedim.”</p>

  <p>Liesel ona yetiştiğinde, geri dönen asker sohbet açmayı denedi. Rosa’yla yaşadığı şeyden dolayı pişman olmalıydı ve bunu başka kelimelerin arkasına gizlemeye çalışıyordu. Sargılı elini kaldırarak konuştu. “Kanamayı bir türlü durduramıyorum.” Liesel, Holtzapfel’lerin mutfağına girdiğinde gerçekten rahatladı. Okumaya ne kadar çabuk başlarsa o kadar iyi olacaktı.</p>

  <p>Bayan Holtzapfel yüzünde yaşlarla oturuyordu.</p>

  <p>Oğlu ölmüştü.</p>

  <p>Ama bu, hikâyenin sadece yarısıydı.</p>

  <p>Nasıl olduğunu asla öğrenemeyecekti ama burada birimizin bunu bildiğini rahatlıkla söyleyebilirim. Kar, silahlar ve insan dilinin çeşitli karışıklıkları söz konusu olduğunda neler olduğunu her zaman biliyormuşum gibi geliyor.</p>

  <p>Kitap hırsızının anlattıklarından Bayan Holtzapfel’in mutfağını hayal ettiğimde, ocağı, tahta kaşıkları, su pompasını veya benzeri şeyleri görmüyorum. En azından başlangıçta. Gördüğüm şey Rus kışı, tavandan yağan kar ve Bayan Holtzapfel’in küçük oğlunun yazgısı.</p>

  <p>Adı Robert’ti, ona olanları biliyorum.</p>

  <blockquote class="alıntı">
    <p style="text-align: center;"><b>KÜÇÜK BİR SAVAŞ HİKÂYESİ</b></p>

    <p style="text-align: center;"><b>Bacakları dizlerinden kopmuştu</b></p>

    <p style="text-align: center;"><b>ve soğuk, leş kokulu bir hastanede</b></p>

    <p style="text-align: center;"><b>ağabeyinin gözlerinin önünde öldü.</b></p>
  </blockquote>

  <p>5 Ocak 1943, Rusya’da buzlu günlerden biriydi. Şehrin ve karın arasında her yerde Rus ve Alman cesetleri vardı. Geride kalanlar, önlerindeki boş sayfalara ateş ediyordu. Üç dil birbirine karışıyordu. Rusça, Almanca ve mermice.</p>

  <p>Ben düşmüş ruhların arasında dolaşırken, adamlardan birinin “Karnım kaşınıyor,” dediğini duydum. Bunu defalarca söyledi. Yaşadığı şoka rağmen, yerde oturan biçimi bozulmuş bir siluete doğru süründü. Karnından yaralanmış asker geldiğinde onun Robert Holtzapfel olduğunu gördü. Elleri kanla kaplanmıştı ve son patlamada bacaklarının koptuğu yer olan baldırlarının üzerine kar yığıyordu. Sıcak eller ve kıpkırmızı bir çığlık.</p>

  <p>Yerden buhar yükseliyordu. Yanarak eriyen karın görüntüsü ve kokusu.</p>

  <p>“Benim,” dedi asker. “Pieter.” Birkaç santim daha yaklaştı.</p>

  <p>“Pieter?” diye sordu Robert zayıf bir sesle. Yaklaştığımı hissetmiş olmalıydı.</p>

  <p>Tekrarladı. “Pieter?”</p>

  <p>Nedendir bilinmez, ölen insanlar cevabını bildikleri somlar sorarlar. Belki de ölümleri böyle başlıyor.</p>

  <p>Sesler aniden aynı gibi gelmeye başladı.</p>

  <p>Robert Holtzapfel sağ tarafına, soğuk ve üzerinden buhar tüten yere devrildi.</p>

  <p>Benimle orada ve o anda buluşmayı beklediğinden eminim.</p>

  <p>Öyle olmadı.</p>

  <p>Ne yazık ki genç Alman’ı o öğle üzeri almadım. Kollarımda diğer zavallı ruhlarla birlikte onun üzerinden geçerek Ruslara yöneldim.</p>

  <p>İleri geri gidip geliyordum.</p>

  <p>Parçalanmış adamlar.</p>

  <p>Kayak gezisi gibi olmadığını söyleyebilirim.</p>

  <p>Michael’ın annesine söylediği gibi, ayaklarını Stalingrad'da bırakmış askeri almaya gelmem için üç uzun gün geçmesi gerekli, Hastaneye davetli bir şekilde girdim ve koku karşısında yüzümü buruşturdum.</p>

  <p>Eli sargılı bir adam, şok geçiren sessiz askere yaşayacağını söylüyordu. “Yakında eve döneceksin,” diyordu.</p>

  <p><i>Evet, eve,</i> diye düşündüm. <i>Sonsuza dek.</i></p>

  <p>“Seni bekleyeceğim,” diye devam etti. “Bu hafta sonu dönecektim ama bekleyeceğim.”</p>

  <p>Ağabeyinin bir sonraki cümlesinin ortasında, Robert Hollzapfel’in ruhunu aldım.</p>

  <p>Genellikle içeri girdiğimde kendimi uzatarak tavandan dışarı bakmaya çalışırım ama o binada şanslıydım. Çatının küçük bir bölümü yıkılmıştı ve gökyüzünü görebiliyordum. Bir metre ötede, Michael Holtzapfel hâlâ konuşuyordu. Tepemdeki boşluğa bakarak ona aldırmamaya çalıştım. Gökyüzü beyazdı ama hızla bozuluyordu. Her zamanki gibi, dev bir dekora dönüşüyordu. Bulutlar eriyen karların üzerindeki kirli ayak izlerini andırıyordu.</p>

  <p><i>Ayak izleri mi?</i> diye sorabilirsiniz.</p>

  <p>Şey, kime ait olabileceklerini ben de merak etmiştim.</p>

  <p>Liesel, Bayan Holtzapfel’in mutfağında kitap okuyordu. Sayfalar duyulmadan akıyordu ve Rus sahnesi gözlerimin önünden silinirken, kar tavandan yağmayı kesmeyi reddediyordu. Masanın üzeri gibi çaydanlığın üzeri de örtülüydü. İnsanların başlarında ve omuzlarında da kar vardı.</p>

  <p>Ağabey titriyordu.</p>

  <p>Kadın ağlıyordu.</p>

  <p>Kız yapmaya geldiği gibi okumaya devam ediyordu ve Stalingrad karlarının ardından orada olmak iyi gelmişti.</p>
</body>
</html>
