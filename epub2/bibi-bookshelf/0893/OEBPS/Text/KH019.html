<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css" />
</head>

<body>
  <h2 class="sigil_not_in_toc" style="text-align: center;"><img alt="image002" src="../Images/image002.jpg" /><b><br /></b></h2>

  <h2 id="sigil_toc_id_11" style="text-align: center;"><b>HİTLERİN DOĞUM GÜNÜ, 1940</b></h2>

  <p>Bütün umutsuzluğuna rağmen, Liesel mart boyunca ve nisanın ortalarına kadar posta kutusunu her gün öğleden sonra kontrol etti. Hans'ın ricasıyla Bayan Heinrich’in onları ziyaret etmesine, Hubermann’lara sosyal hizmetlerin Paula Meminger’le bağlantıyı tamamen kaybettiklerini söylemesine rağmen. Yine de kız azmediyordu ve tahmin edeceğiniz gibi, posta kutusunu karıştırdığı her gün eli boş dönüyordu.</p>

  <p>Almanya’nın tüm geri kalanı gibi Molching de Hitler’in doğum gününe hazırlanıyordu. Bu yıl savaşın patlak vermesiyle ve Hitler'in zafer kazanmasıyla, Molching’deki Nazi taraftarları kutlamanın özellikle görkemli olmasını istiyorlardı. Bir geçit töreni olacaktı. Yürüyüş, Müzik. Şarkılar. Ateş yakılacaktı.</p>

  <p>Liesel çamaşırları toplayıp teslim ederek Molching sokaklarında dolaşırken, Nazi Partisi üyeleri de giderek heyecanlanıyordu. Liesel birkaç kez erkek ve kadınların kapıları vurduğunu, insanlara yok edilmesini veya atmak istedikleri bir eşyaları olup olmadığını sorduklarını görmüştü. Babasının aldığı <i>Molching Express'te</i> kasaba meydanında bir kutlama ateşi yakılacağı, bütün yerel Hitler Gençliği üyelerinin katılacağı açıklanıyordu. Sadece Führer’in doğum günü değil, düşmanlara ve Almanya’nın Birinci Dünya Savaşandan beri katlandığı kısıtlamalara karşı kazanılan zafer de kullanacaktı. “Böyle zamanlara ait her şey, ” diye açıklanıyordu, "gazeteler, posterler, kitaplar, bayraklar ve düşmanlarımıza ait propagandalar Münih Caddesi’ndeki Nazi Partisi ofisine getirilecektir. ”</p>

  <p>Hâlâ yenilenmeyi bekleyen Schiller Caddesi bile ---sarı yıldızlı yol - Führer adına yakılacak bir şeyler bulunabilmesi için son bir kez yağmalanmıştı. Partinin belli üyelerinin sadece yakmak için gidip zehirli propaganda yapan binlerce kitap veya poster bastırmış olmasına da şaşmamak gerekirdi.</p>

  <p>20 Nisan’ı muhteşem kılmak için her şey hazırdı. Ateş ve neşe dolu bir gün olacaktı.</p>

  <p>Ve kitap hırsızlığı.</p>

  <p>O sabah Hubermann'ların evinde her şey alışıldığı gibiydi,</p>

  <p>“Şu Keriz yine pencereden bakıyor, ” diye küfretti Rosa Hubermann. “Her gün, ” diye devam esti. "Bu sefer neye bakıyorsun? ”</p>

  <p>“ Ahhh, ” diye inledi Hans zevkle. Pencerenin üstünden sarkan bayrak sırtında pelerin gibi görünüyordu. “Şu kadına bir bakmalısın. ” Omzunun üzerinden bakarak Liesel’e sırıttı. “Gidip peşinden koşabilirim. Sen onun yanında ölü gibi kalırsın, anne. ”</p>

  <p>“Domuz! ” Rosa elindeki tahta kaşığı kocasına fırlattı.</p>

  <p>Hans pencereden hayali bir kadına ve Alman bayraklarından oluşmuş son derece gerçek koridora bakmaya devam etti.</p>

  <p>O gün Molching sokaklarında tüm pencereler Führer için süslenmişti. Bayan Diller'in dükkânı gibi bazı yerlerde vitrin camları titizlikle silinmiş, tertemiz ve ütülü bayraklar asılmış, kırmızı- beyaz bir battaniye üzerinde mücevher gibi parlayan gamalı haçlar yerleştirilmişti. Diğerlerindeyse asılan bayraklar kuruması için asılmış çamaşırları andırıyordu. Ama yine de oradaydılar.</p>

  <p>Daha önce küçük bir felaket yaşanmıştı. Hubermann’lar bayraklarını bulamıyorlardı.</p>

  <p>“Bizi tutuklarlar, ” diye uyardı Rosa kocasını. “Gelip bizi götürürler. ” Onlar. “Bayrağı bulmak zorundayız! ” Bir ara babası neredeyse bodruma inip çalışırken yere serdiği örtülerden birinin üzerine bayrak deseni yapacaktı. Neyse ki bayrak dolaptaki akordeonun arkasından çıktı.</p>

  <p>“Lanet olasıca akordeon, onun yüzünden görememişim! ” diye hırladı annesi. “Liesel! ”</p>

  <p>Bayrağı pencereye asma onuru kıza verilmişti.</p>

  <p>Daha sonra Küçük Hans ve Trudy. Noel'de veya Paskalya’da yaptıkları gibi öğleden sonra yemek için eve geldiler. Şimdi onları biraz daha ayrıntılı tanıtmak iyi olur sanırım:</p>

  <p>Trudy ya da sık sık kullanılan ismiyle Trudel, annesinden sadece birkaç santim uzundu. Rosa Hubermann’ın talihsiz badi badi yürüyüşü ona da geçmişti ama onun dışında biraz daha ortalamaydı. Münih’in zengin bir semtinde yatılı hizmetçi olarak çalıştığından, büyük olasılıkla çocuklardan bıkmış olmalıydı ama en azından Liesel’e gülümseyerek birkaç kelime söyleyebiliyordu. Yumuşak dudakları ve sakin bir sesi vardı.</p>

  <p>Küçük Hans babasının gözlerini ve boyunu almıştı. Ama gözlerindeki gümüş rengi, babasınınki gibi sıcak değildi; tam anlamıyla <i>Führerlenmişlerdi.</i> Kemiklerinde daha fazla et, diken gibi sarı saçları, kirli beyaz, boya gibi bir teni vardı.</p>

  <p>Münih’ten birlikte trenle gelmişler ve eski gerginliklerin su yüzüne çıkması uzun sürmemişti.</p>

  <blockquote class="alıntı">
    <p style="text-align: center;"><b>HANS</b> <b>HUBERMANN İLE OĞLU HAKKINDA KISA BİR BİLGİ</b></p>

    <p style="text-align: center;"><b>Küçük Hans’a göre babası eski, zayıf Almanya’ya aitti; kendi halkı zorluklar çekerken diğer herkese hizmet eden Almanya. Büyürken, Yahudi evlerini boyadığı için babasından "<i>der Juden Maler"</i> - Yahudi boyacısı- diye bahsedildiğinin farkındaydı. Sonra, yakında size tam olarak anlatacağım bir olay yaşandı; Partiye katılmanın eşiğindeyken Hans’ın her şeyi mahvettiği gün. Yahudi dükkânlarının önüne yazıl</b>mış <b>hakaretlerin üzerini boyamamak gerektiğini herkes bilirdi. Böyle davranışlar Almanya için kötüydü ve bu suçu işleyen için de kötü sonuçlar doğururdu.</b></p>
  </blockquote>

  <p>“Eee, seni hâlâ almadılar mı? ” Küçük Hans, Noel’de bıraktıkları yerden devam ediyordu.</p>

  <p>“Neye? ”</p>

  <p>“Tahmin et. Partiye! ”</p>

  <p>“Hayır, sanırım beni unuttular. ”</p>

  <p>“Tekrar denedin mi? Öylece oturup yenidünyanın seni kabullenmesini bekleyemezsin. Ortaya çıkıp bir parçası olman gerekir; geçmişteki hatalarına rağmen. ”</p>

  <p>Baba dönüp oğluna baktı. “Hatalar mı? Hayatımda birçok hata yaptım ama Nazi Partisi’ne katılmamak onlardan biri değil. Başvurum hâlâ onlarda -bunu sen de biliyorsun- ama gidip tekrar soramam. Ben sadece... ”</p>

  <p>İşte o anda büyük bir ürperti oldu.</p>

  <p>Cereyanla pencereden girdi. Belki de Üçüncü İmparatorluk’ un esintisiydi ve giderek güçleniyordu. Ya da belki de Avrupa tekrar nefes alıyordu. Ne olursa olsun, metalik gözleri mutfakta teneke kutular gibi çarpışırken esinti onlara vurdu.</p>

  <p>“Sen bu ülkeyi asla umursamadın, '’ dedi küçük Hans. “En azından yeterince. ”</p>

  <p>Babası gözlerini kısarak baktı ama bu Küçük Hans’ı durdurmadı. Her nedense dönüp küçük kıza baktı. Liesel’in üç kitabı sohbet ediyorlarmış gibi masanın üzerinde dik duruyordu ve Liesel onları okurken dudaklarıyla sessizce kelimeleri söylüyordu. “Bu kızın okuduğu çöpler ne? <i>Kavgam'ı</i> okuyor olmalıydı. ”</p>

  <p>Liesel başını kaldırıp ona baktı.</p>

  <p>“Endişelenme, Liesel, ” dedi babası. “Sen sadece okumana bak. O ne dediğini bilmiyor. ”</p>

  <p>Ama Küçük Hans’ın söyleyecekleri bitmemişti. Babasına yaklaşarak sinsi bir sesle konuştu. “Ya Führer’i tutarsın ya da ona karşısındır. Ve ben senin ona karşı olduğunu görebiliyorum. Her zaman öyleydin. ” Liesel, Küçük Hans’ın yüzüne baktı, dudaklarının inceliğine ve alt dişlerine odaklandı. “Bu iğrenç; bütün bir ulus çöpleri temizleyip büyüklüğe doğru ilerlerken bir adam nasıl hiçbir şey yapmadan bir kenarda durur? ”</p>

  <p>Trudy ve Rosa, tıpkı Liesel gibi korku içinde ve sessizce oturuyordu. Havada bezelye çorbası, yanık ve çatışma kokusu vardı. Hepsi bundan sonra söylenecekleri bekliyordu.</p>

  <p>Kelimeler Küçük Hans’tan geldi. Sadece iki tane.</p>

  <p>“Seni korkak. ” Bu sözleri babasının yüzüne fırlattıktan sonra yerinden kalkıp mutfaktan, sonra da evden çıktı.</p>

  <p>Boşuna olduğunu bile bile babası kapıya gidip oğlunun arkasından seslendi. “Korkak mı? <i>Ben</i> miyim korkak? ” Sonra dışarı fırlayıp oğlunun peşinden koştu. Rosa pencereye koşarak bayrağı tutup çekti. Rosa. Rudy ve Liesel toplanarak, babasının oğluna yetişip yakalayışını ve durması için yalvarışını izlediler. Bir şey duyamıyorlardı ama Küçük Hans’ın kolunu sertçe çekip kurtardığını görmek yeterliydi. Babasının onun gidişini izleyişininse daha da güçlü bir anlamı vardı.</p>

  <p>“Hansie! ” diye bağırdı Rosa sonunda. Hem Trudy hem de Liesel yüzlerini buruşturdu. “Geri dön! ”</p>

  <p>Ama çocuk gitmişti.</p>

  <p>Evet, çocuk gitmişti. Keşke küçük Hans Hubermann için işin in yolunda gittiğini söyleyebilseydim ama hiç de öyle olmadı.</p>

  <p>O gün Führer adına Himmel Sokağı’nda gözden kaybolduğunda, başka bir hikâyeye doğru yürüyecek ve her adımı onu trajik bir şekilde Rusya’ya götürecekti.</p>

  <p>Stalingrad’a.</p>

  <blockquote class="alıntı">
    <p style="text-align: center;"><b>STALİNGRAD’LA İLGİLİ BAZI BİLGİLER</b></p>

    <p style="text-align: center;"><b>1. 1942 yılında ve 1943’ün başlarında, o şehirde, gökyüzü her sabah çamaşır suyuna yatırılmış çarşaf gibiydi.</b></p>

    <p style="text-align: center;"><b>2. Bütün gün, ben şehrin her yerinde ruhları taşırken, o çar</b>şaf <b>kanla doluyor, sonunda her yer kırmızıya boyanıyordu.</b></p>

    <p style="text-align: center;"><b>3. Akşamları sıkılıp çamaşır suyuna konuyor, yine ertesi güne hazırlanıyordu.</b></p>

    <p style="text-align: center;"><b>4. Ve bu sadece çatışmalar gündüz sürdüğü zamandı.</b></p>
  </blockquote>

  <p>Oğlu gittikten sonra Hans Hubermann biraz daha orada kaldı. Sokak çok büyük görünüyordu.</p>

  <p>Tekrar içeri girdiğinde Rosa bakışlarını onun yüzüne dikti ama ikisi de tek kelime etmedi. Karısı onu hiç azarlamadı ki bildiğiniz gibi bu hayli alışılmadık bir durumdu. Belki de oğlu tarafından korkaklıkla suçlanan kocasının yeterince yaralandığına karar vermişti.</p>

  <p>Yemek bittikten sonra Hans Hubermann bir süre masada sessizce oturdu. Oğlunun acımasızca söylediği gibi gerçekten bir korkak mıydı? Aslında, Birinci Dünya Savaşı’nda öyle olduğunu düşünmüştü ve hayatta kalmasını da buna bağlıyordu. Ama kişinin korktuğunu kabul etmesi korkaklık mıydı? Yaşadığına memnun olmak korkaklık mıydı?</p>

  <p>Sessizce masaya bakarken, düşünceleri orada zikzaklar çiziyordu.</p>

  <p>“Baba? ” dedi Liesel ama Hans ona bakmadı. “Neden söz ediyordu o? Ne demek istedi? ”</p>

  <p>“Hiçbir şey, ” dedi babası. Masaya bakarak sakin bir sesle konuşuyordu. “Hiçbir şey. Unut onu, Liesel. ” Tekrar konuşmadan önce belki de bir dakika geçti. “Senin hazırlanman gerekmiyor mu? ” Bu kez dönüp Liesel’e baktı. “Şenlik ateşine gitmeyecek misin? ”</p>

  <p>“Evet, baba. ”</p>

  <p>Kitap hırsızı gidip Hitler Gençliği üniformasını giydi ve yarım saat sonra çıkarak BDM merkezine gittiler. Çocuklar oradan alınıp gruplar halinde kasaba meydanına götürülecekti.</p>

  <p>Konuşmalar yapılacaktı.</p>

  <p>Bir ateş yakılacaktı.</p>

  <p>Bir kitap çalınacaktı.</p>
</body>
</html>
