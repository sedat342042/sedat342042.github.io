<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css" />
</head>

<body>
  <h2 class="sigil_not_in_toc" style="text-align: center;"><img alt="image002" src="../Images/image002.jpg" /><b><br /></b></h2>

  <h2 id="sigil_toc_id_52" style="text-align: center;"><b>GÜLÜMSEYEN</b></h2>

  <p>Dakikalar sonra kapı tekrar vuruldu.</p>

  <p>“Ulu Tanrım, bir tane daha!”</p>

  <p>Endişe bıraktığı yere geri döndü. Max hemen gizlendi.</p>

  <p>Rosa bodrum basamaklarından tırmandı ama kapıyı açtığında karşısında gördüğü Naziler değildi. Sadece Rudy Steiner’di. Sarı saçları ve iyi niyetiyle öylece duruyordu. “Sadece Liesel’in nasıl olduğuna bakmaya geldim.”</p>

  <p>Liesel onun sesini duyunca hemen bodrum basamaklarından yukarı koştu. “Bunu ben hallederim.”</p>

  <p>“Erkek arkadaşı,” dedi Hans boya kutularına dönerek. Bir ağız dolusu dumanı daha üfledi.</p>

  <p>“O erkek arkadaşım filan <i>değil,"</i> diye itiraz etti Liesel ama aslında kızmamıştı. Böyle kıl payı atlatılmış bir tehlikeden sonra kızması imkânsızdı. “Annem her an bağırmaya başlayabileceği için yukarı çıkıyorum.”</p>

  <p>“Liesel!”</p>

  <p>Liesel daha beşinci basamaktaydı. “Gördünüz mü?”</p>

  <p>Kapıya ulaştığında Rudy ağırlığını bir ayağından diğerine aktardı.</p>

  <p>“Ben sadece...” Duraksadı. “Bu koku ne?” Rudy havayı kokladı. “Aşağıda sigara mı içiyordun?”</p>

  <p>“Ah. Babamla birlikte oturuyordum.”</p>

  <p>“Sigaranız var mı? Belki satabiliriz.”</p>

  <p>Liesel hiç havasında değildi. Annesinin duymaması için kısık sesle konuştu. “Babamın sigaralarını çalamam.”</p>

  <p>“Ama başka yerlerden çalıyorsun.”</p>

  <p>“Biraz daha yüksek sesle konuşsana.”</p>

  <p>Rudy sırıttı. “Hırsızlık insana neler yapıyor, gördün mü? Ne kadar endişelisin.”</p>

  <p>“Sanki sen bir şey çalmamışsın gibi.”</p>

  <p>“Evet, ama sen baştan aşağı kokuyorsun.” Rudy şimdi gerçekten ısınıyordu. “Belki de sigara dumanı filan değildir.” Liesel’e doğru eğilerek gülümsedi. “Bir suçlunun kokusunu alıyorum. Banyo yapmalısın.” Tommy Muller’e dönerek bağırdı. “Hey, Tommy, buraya gelip şunu bir koklasana!”</p>

  <p>“Ne dedin?” Ah, Tommy. “Seni duyamadım!”</p>

  <p>Rudy, Liesel’e dönerek başını iki yana salladı. “İşe yaramaz.” Liesel kapıyı kapamak için itti. “Kaybol, Keriz, şu anda görmek istediğim son şey sensin.”</p>

  <p>Rudy halinden son derece memnun bir halde sokağa doğru yürüdü. Posta kutusunun yanında asıl geliş nedenini hatırlamış gibi durdu. <i>“Alles gut,</i> Domuzkız? Yaran yani?”</p>

  <p>Haziran ayıydı. Almanya’da. Her şey çürümeye başlıyordu. Liesel bunun farkında değildi. Ona göre bodrumdaki Yahudi’nin keşfedilmemesi gerekiyordu. Üvey anne babası götürülmemişti ve bunun engellenmesinde onun da büyük payı vardı.</p>

  <p>“Her şey yolunda,” dedi ama yaralanmasından filan söz etmiyordu.</p>

  <p>O iyiydi.</p>

  <p> </p>
</body>
</html>
