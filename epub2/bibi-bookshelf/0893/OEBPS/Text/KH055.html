<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css" />
</head>

<body>
  <h2 class="sigil_not_in_toc" style="text-align: center;"><img alt="image002" src="../Images/image002.jpg" /><b><br /></b></h2>

  <h2 id="sigil_toc_id_51" style="text-align: center;"><b>ZİYARETÇİ</b></h2>

  <p>Himmel Sokağı futbol turnuvası için yeni bir top bulunmuştu. Bu iyi haberdi. Asıl huzursuz edici olan, Nazi Partisi’nden bir grubunun onlara doğru geliyor olmasıydı.</p>

  <p>Bütün Molching’de sokak sokak, ev ev ilerlemişlerdi ve şimdi Bayan Diller’in dükkânının önünde duruyor, yollarına devam etmeden önce sigara içiyorlardı.</p>

  <p>Molching’de daha şimdiden hava akınlarına karşı kullanmak üzere sığınaklar oluşturulmuştu ama Cologne’daki bombardımanlardan sonra, birkaç tanesinin daha sakıncası olmayacağına karar verilmişti. NSDAP bodrumların her birinin iyi olup olmadığını görmek için tek tek inceliyordu.</p>

  <p>Çocuklar uzaktan izliyorlardı.</p>

  <p>Gruptan yükselen sigara dumanını görebiliyorlardı.</p>

  <p>Liesel az önce dışarı çıkmış, Rudy ve Tommy’nin yanına yürümüştü. Harald Mollenhauer topu alıyordu. “Orada neler oluyor?”</p>

  <p>Rudy ellerini ceplerine soktu. “Parti.” Arkadaşının topla birlikte Bayan Holtzapfel’in evinin önündeki hendeğe doğru ilerleyişini izledi. “Bütün evleri ve apartmanları kontrol ediyorlar.” Liesel’in ağzı kurumuştu. “Neden?”</p>

  <p>“Senin bir boktan haberin yok mu? Sen anlat, Tommy.” Tommy şaşırmıştı. “Şey, <i>ben</i> de bilmiyorum ki.”</p>

  <p>“İkiniz de umutsuzsunuz. Hava saldırılarına karşı daha fazla sığınağa ihtiyaçları var.”</p>

  <p>“Ne... bodrumlar mı?”</p>

  <p>“Hayır, tavan araları. Elbette bodrumlar. Tanrım, Liesel, gerçekten kalın kafalısın, değil mi?”</p>

  <p>Top geri gelmişti.</p>

  <p>“Rudy!”</p>

  <p>Rudy pası alırken Liesel hâlâ dikiliyordu. Çok fazla şüphe çekmeden nasıl eve geri dönebilirdi? Bayan Diller’in dükkânının önündeki duman dağılıyordu ve küçük grup ayrılmaya başlamıştı. Liesel içinde yükselen paniği hissetti. Ağzı ve boğazı kupkuruydu. Hava kum gibiydi. <i>Düşün,</i> dedi kendi kendine. <i>Haydi, Liesel, düşün. Düşün!</i></p>

  <p>Rudy gol attı.</p>

  <p>Uzaktan tezahüratlar yükseldi.</p>

  <p><i>Düşün, Liesel...</i></p>

  <p>Bulmuştu.</p>

  <p><i>İşte bu,</i> diye düşündü, <i>ama çok gerçekçi olmalı.</i></p>

  <p>Naziler bazı kapıların üzerine LSR yazarak ilerlerken, top da daha büyük çocuklardan birine doğru gitti: Klaus Behrig’e.</p>

  <blockquote class="alıntı">
    <p style="text-align: center;"><b>LSR</b></p>

    <p style="text-align: center;"><b>Luftschutzraum:</b></p>

    <p style="text-align: center;"><b>Hava saldırısı sığınağı.</b></p>
  </blockquote>

  <p>Çocuk topla dönerken aynı anda Liesel geldi ve öyle bir güçle çarpıştılar ki oyun otomatikman durdu. Top yuvarlanırken oyuncular koştu. Liesel bir eliyle dizini, diğer eliyle başını tuttu. Klaus Behrig sadece sağ baldırını tutmuş, yüzünü buruşturarak küfrediyordu. “Nerede o?” diye sordu, öfkeyle. “Onu geberteceğim!”</p>

  <p>Kimse kimseyi gebertmeyecekti.</p>

  <p>Daha da kötüsüydü.</p>

  <p>Parti üyelerinden biri olayı görerek onlara doğru koştu. “Neler oluyor?” diye sordu.</p>

  <p>“Ah, <i>bu kız</i> manyağın teki!” Klaus, Liesel’i işaret etti ve adam Liesel’in kalkması için yardım etmeye girişti. Tütün kokulu nefesi, Liesel’in yüzünün önünde dumanlı bir tepe oluşturdu.</p>

  <p>“Oynamaya devam edecek durumda olduğunu pek sanmıyorum, kızım,” dedi adam. “Nerede oturuyorsun sen?”</p>

  <p>“Ben iyiyim,” dedi Liesel. “Gerçekten. Kendim gidebilirim.” <i>Sadece git başımdan. Git başımdan!</i></p>

  <p>O sırada Rudy araya girdi; hep araya girerdi zaten. Neden bir defa olsun kendi işine bakamıyordu?</p>

  <p>“Gerçekten,” dedi Liesel. “Sen oyuna devam et, Rudy. Kendim giderim.”</p>

  <p>“Hayır, hayır.” Rudy hiç etkilenmemişti. Ne kadar inatçıydı! “Sadece birkaç dakikamı alır.”</p>

  <p>Liesel yine düşünmek zorundaydı ve yine başarmıştı. Rudy onu tutarken Liesel kendini bir kez daha sırt üstü yere bıraktı.</p>

  <p>“Babam,” dedi. Gökyüzü masmaviydi. Bir bulut bile yoktu. “Onu çağırabilir misin, Rudy?”</p>

  <p> </p>

  <p>“Sen burada kal.” Rudy sağ tarafa doğru seslendi. “Tommy, ona göz kulak ol, tamam mı? Sakın kıpırdamasına izin verme.”</p>

  <p>Tommy hemen harekete geçti. “Ben ona göz kulak olurum, Rudy.” Tommy seğirerek ve gülümsememeye çalışarak Liesel’in tepesinde dikilirken, Liesel de gözünü parti üyesinden ayırmıyordu.</p>

  <p>Bir dakika sonra Hans Hubermann sakince Liesel’in yanına geldi.</p>

  <p>“Selam, baba.”</p>

  <p>Hans’ın dudaklarında hayal kırıklığı yansıtan bir gülümseme vardı. “Bunun ne zaman olacağını merak ediyordum.”</p>

  <p>Kızını alarak eve götürdü. Oyun devam etti. Nazi üyesi birkaç kapı ötedeydi. Kimse cevap vermedi. Rudy tekrar seslendi.</p>

  <p>“Yardıma ihtiyacınız var mı, Bay Hubermann?”</p>

  <p>“Hayır, hayır, siz oyununuza devam edin. Bay Steiner.” Bay Steiner. Liesel’in babasını sevmemek mümkün müydü?</p>

  <p>İçeri girdiklerinde Liesel babasına haberi hemen verdi. Sessizlikle umutsuzluk arasında gidip geliyordu. “Baba.”</p>

  <p>“Konuşma.”</p>

  <p>“Parti,” diye fısıldadı. Babası durdu. Kapıyı açıp sokağa bakmamak için kendini zor tuttu. “Sığınak yapmak için bodrumları kontrol ediyorlar.”</p>

  <p>Hans kızını bıraktı. “Akıllı kızım,” dedi ve Rosa’ya seslendi.</p>

  <p>Plan yapmak için sadece bir dakikaları vardı. Hepsi düşüncelere boğulmuştu.</p>

  <p>“Onu Liesel’in odasına koyalım,” dedi Rosa. “Yatağın altına gizleyelim.”</p>

  <p>“Bu kadar mı? Odaları da aramaya karar verirlerse ne olacak?”</p>

  <p>“Daha iyi bir fikrin var mı?”</p>

  <p>Düzeltme: Bir dakikaları yoktu.</p>

  <p>33 Himmel Sokağı’nın kapısı vuruldu ve birini bir yere gizlemek için artık çok geçti.</p>

  <p>Ses: “Açın kapıyı!”</p>

  <p>Hepsinin yüreği ağızlarındaydı. Liesel susturmak için kendi kalbini yutabilirdi ama tadı pek hoş değildi.</p>

  <p>“Ulu Tanrım,” diye fısıldadı Rosa.</p>

  <p>Bu kez kontrolü ele alan Hans oldu. Bodrum kapısına koşarak basamaklardan aşağı bir uyarı savurdu. Geri döndüğünde hızlı ve akıcı bir şekilde konuştu. “Bakın, numaraya zaman yok. Onu yüz farklı şekilde oyalayabiliriz ama sadece tek bir çözüm var.” Kapıya bakarak özetledi: “Hiç.”</p>

  <p>Rosa’nın beklediği cevap bu değildi. Gözleri fal taşı gibi açıldı. “Hiç? Sen <i>delirdin</i> mi?”</p>

  <p>Kapı tekrar vuruldu.</p>

  <p>Hans kararlıydı. “Hiç. Aşağı bile inemeyiz; bu kesinlikle mümkün değil.”</p>

  <p>Her şey yavaşladı.</p>

  <p>Rosa kabullendi.</p>

  <p>Huzursuz bir şekilde başını iki yana sallayarak kapıya doğru yürüdü.</p>

  <p>“Liesel.” Hans’ın sesi Liesel’i biçer gibiydi. “Sadece sakin ol, <i>anladın mı?"</i></p>

  <p>“Tamam, baba.”</p>

  <p>Liesel kanayan dizine odaklanmaya çalıştı.</p>

  <p>“Aha!”</p>

  <p>Rosa kapıda bu ziyaretin sebebini sorarken, nazik parti üyesi, Liesel’i fark etti.</p>

  <p>“Şu bizim manyak futbolcu kız!” dedi sırıtarak. “Dizin nasıl oldu?” Genellikle Nazilerin pek dost canlısı olduğunu düşünmezsiniz, fakat bu adam kesinlikle öyleydi ve gevezeydi. İçeri girdi ve çömelir gibi eğilerek yaraya baktı.</p>

  <p><i>Yoksa biliyor mu?</i> diye düşündü Liesel. <i>Bir Yahudi’yi gizlediğimizin farkında mı?</i></p>

  <p>Hans elinde ıslak bir bezle lavabodan gelerek Liesel’in dizine bastırdı. “Acıyor mu?” Gümüş gözleri ilgiyle ve sakince bakıyordu. Bakışlarındaki korku, Liesel’in yarasıyla ilgili duyduğu endişe olarak algılanabilirdi.</p>

  <p>Rosa mutfağın diğer tarafından seslendi. “Yeterince acıtmaz ama belki ona bir ders olur.”</p>

  <p>Parti üyesi ayağa kalkarak güldü. “Bu kızın dışarıda herhangi bir ders aldığını sanmıyorum, Bayan?”</p>

  <p>“Hubermann.” Mukavva büzüldü.</p>

  <p>“Bayan Hubermann... sanırım dersleri o <i>veriyor</i>.” Adam, Liesel’e dönerek gülümsedi. “Bütün o oğlanlara. Haklı mıyım, küçük kız?”</p>

  <p>Hans bezi bastırınca Liesel cevap vermek yerine yüzünü buruşturdu. Konuşan Hans oldu. Kızdan sessizce özür diledi.</p>

  <p>O anda huzursuz bir sessizlik oldu ve parti üyesi amacını hatırladı. “Sakıncası yoksa,” diye açıkladı, “bodrumunuzun sığınak olarak uygun olup olmadığını denetlemem gerek. Sadece birkaç dakika sürer.”</p>

  <p>Hans, Liesel’in dizine son kez bastırdı. “Dizin de çok güzel çürümüş, Liesel.” Tepelerinde dikilen adama rahat bir tavırla baktı. “Elbette. Sağdaki ilk kapı. Lütfen dağınıklığın kusuruna bakmayın.”</p>

  <p>“Sorun değil, bugün gördüğüm bazılarından daha kötü olamaz. Burası mı?”</p>

  <p>“Evet.”</p>

  <blockquote class="alıntı">
    <p style="text-align: center;"><b>HUBERMANN’LARIN HAYATINDAKİ EN UZUN ÜÇ DAKİKA</b></p>

    <p style="text-align: center;"><b>Hans masada oturuyordu.</b></p>

    <p style="text-align: center;"><b>Rosa köşede sadece dudak hareketleriyle dua ediyordu.</b></p>

    <p style="text-align: center;"><b>Liesel içten içe yanıyordu; dizi, göğsü, kol kasları kavruluyordu.</b></p>

    <p style="text-align: center;"><b>Bodrumlarının sığınak olabileceğine karar verilirse ne yapacaklarını düşünecek cesaretleri olduğunu bile sanmıyordum.</b></p>

    <p style="text-align: center;"><b>Önce denetimi atlatmak zorundaydılar.</b></p>
  </blockquote>

  <p>Nazi’nin bodrumdan gelen ayak seslerini dinlediler. Metresinin sesini duydular. Liesel, Max’in basamakların altında oturduğu, kitabını göğsüne bastırıp dua ettiği düşüncesini zihninden atamıyordu.</p>

  <p>Hans ayağa kalktı. Başka bir fikri vardı.</p>

  <p>Koridora yürüyerek aşağı seslendi. “Aşağıda her şey yolunda mı?”</p>

  <p>Cevap Max Vandenburg’u görmeden basamaklardan yukarı tırmandı. “Bir dakika daha!”</p>

  <p>“Kahve veya çay ister misiniz?”</p>

  <p>“Hayır, teşekkür ederim.”</p>

  <p>Hans geri dönünce Liesel’e bir kitap kapmasını ve Rosa’ya da yemek pişirmeye başlamasını emretti. Yapmaları gereken en son şeyin ortalıkla endişeli yüzlerle oturmak okluğuna karar vermişti. “Eh, haydi," dedi, yüksek sesle, “kaldır kıçını, Liesel. Dizinin yaralı olup olmaması umurumda bile değil. Senin de dediğin gibi, o kitabı bitirmelisin.”</p>

  <p>Liesel çözülmemeye çalıştı. “Evet, baba.”</p>

  <p>“Eee, ne bekliyorsun o zaman?” Liesel babasının büyük bir zorlukla göz kırptığını gördü.</p>

  <p>Koridora çıktığında Nazi üyesiyle neredeyse çarpışıyordu. “Demek babanla başın dertte, ha? Boş ver. Kendi çocuklarımla ben de aynı durumdayım.”</p>

  <p>Ayrı yönlere yürüdüler. Liesel odasına ulaştığında kapıyı kapatarak acısına rağmen dizlerinin üzerine çöktü. Konuşmaları dinledi. Bodrumun fazla basık olduğuna karar verilmişti. Sonra vedalaşmaları ve adamın kendisine seslendiğini duydu. “Hoşça kal, manyak futbolcu!”</p>

  <p>Hemen kendini toparladı. <i>“Auf Wiedersehen!</i> Hoşça kalın!” <i>Rüya Taşıyıcısı</i> ellerinde parladı.</p>

  <p>Hans’a göre, Nazi üyesi gider gitmez Rosa ocağın başında eridi. Liesel’i alıp bodruma indiler, iyi yerleştirilmiş örtüleri ve boya kutularını bir kenara ittiler. Max Vandenburg basamakların altında oturuyor, paslı makasını bir bıçak gibi tutuyordu. Koltuk- altları ter içinde kalmıştı ve kelimeler dudaklarından yara gibi dökülmüştü.</p>

  <p>“Kullanmayacaktım,” dedi sakince. “Ben...” Paslı makası alnına doğru tuttu. “Size bunu yaşattığım için çok üzgünüm.”</p>

  <p>Hans bir sigara yaktı. Rosa makası aldı.</p>

  <p>“Yaşıyorsun,” dedi Rosa. “Hepimiz hayattayız.”</p>

  <p>Artık özür dilemek için çok geçti.</p>
</body>
</html>
