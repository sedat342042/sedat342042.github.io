<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css" />
</head>

<body>
  <h2 class="sigil_not_in_toc" style="text-align: center;"></h2>

  <p style="text-align: center;"><img alt="image002" src="../Images/image002.jpg" /><b><br /></b></p>

  <h2 id="sigil_toc_id_72" style="text-align: center;"><b>EKMEK YİYENLER</b></h2>

  <p>Molching’de uzun ve olaylarla dolu bir yıl olmuştu ama nihayet sona eriyordu.</p>

  <p>Liesel 1942 yılının son birkaç ayını üç umutsuz adam dediği şeyi düşünerek geçirdi. Nerede olduklarını ve ne yaptıklarını sürekli merak ediyordu.</p>

  <p>Bir gün öğleden sonra akordeonu kutusundan çıkarıp bir bezle cilalayarak sildi. Sadece bir kez, enstrümanı tekrar kutusuna koymadan önce, annesinin atamadığı adımı attı. Parmağını tuşlardan birine basarak körüğü yumuşak bir şekilde pompaladı. Rosa haklıydı. Yaptığı, odayı daha da boş hissettirmekten başka bir işe yaramamıştı.</p>

  <p>Rudy’yi ne zaman görse, babasından haber alıp almadığını soruyordu. Bazen Rudy ona Alex Steiner’in mektuplarını detaylıca anlatıyordu. Buna karşılık, Liesel’in babasından aldığı tek mektup, büyük bir hayal kırıklığıydı.</p>

  <p>Max elbette ki tamamen Liesel’in hayal gücüne bağlıydı.</p>

  <p>Issız bir yolda onu tek başına yürürken hayal ettiğinde bir hayli iyimser davranmış oluyordu. Arada bir onu bir yerlerde, güvenli bir evin kapısında çökerken, kimliğiyle birini kandırırken hayal ediyordu.</p>

  <p>Üç adam her yerde olabilirdi.</p>

  <p>Babasını okulun penceresinde görüyordu. Max sık sık şöminenin başında oturuyordu. Rudy’yle birlikteyken Alex Steiner çıkageliyor, Münih Caddesi’nde bisikletlerini durdurup dükkânın vitrinine baktıklarında o da onlara bakıyordu.</p>

  <p>“Şu takım elbiselere bak,” diyordu Rudy, başını ve ellerini cama dayayarak. “Hepsi ziyan oluyor.”</p>

  <p>İlginç bir şekilde, Liesel’in en sevdiği uğraşlarından biri Bayan Holtzapfel’e kitap okumaktı. Şimdi okuma seanslarına çarşamba günleri de eklenmişti ve <i>Islıkçı'nın</i> ıslak kopyasını bitirip, <i>Rüya Taşıyıcısı</i>'na geçmişlerdi. Yaşlı kadın bazen çay hazırlıyor ya da Liesel’e annesininkinden kesinlikle daha iyi olan çorbasından ikram ediyordu.</p>

  <p>Ekim ve aralık ayları arasında bir Yahudi geçidi daha olmuştu ve sırada biri daha vardı. İlk seferinde olduğu gibi Liesel hemen Münih Caddesi’ne koşmuş ve aralarında Max Vandenburg’un olup olmadığını görmek istemişti. Bir yandan onu görmeyi çok isterken -en azından hâlâ hayatta olduğunu öğrenmek için- bir yandan da onu görememesinin birçok anlama gelebileceğini ve bu olasılıklardan birinin özgürlük olduğunu da biliyordu.</p>

  <p>Aralık ayının ortalarında, küçük bir Yahudi grubu yine Münih Caddesi’nden geçerek Dachau’ya götürülüyordu. Bu üçüncü geçitti.</p>

  <p>Rudy kararlı adımlarla Himmel Sokağı’ndan geçti ve otuz beş numaradan elinde küçük bir torba ve iki bisikletle geri döndü.</p>

  <p>“Var mısın, Domuzkız?”</p>

  <blockquote class="alıntı">
    <p style="text-align: center;"><b>RUDY’NİN TORBASINDAKİLER</b></p>

    <p style="text-align: center;"><b>Altı bayat ekmek parçası, her biri dörde bölünmüş halde.</b></p>
  </blockquote>

  <p>Bisikletlerle konvoyun önüne geçerek Dachau’ya doğru ilerlediler ve yolun boş bir yerinde durdular. Rudy torbayı Liesel’e verdi. “Birkaç tane al.” “</p>

  <p>“Bunun iyi bir fikir olduğundan emin değilim.”</p>

  <p>Rudy onun avucuna bir parça ekmek bastırdı. “Baban emindi.”</p>

  <p>Liesel nasıl itiraz edebilirdi ki? Dayak yemeye değerdi.</p>

  <p>“Hızlı davranırsak yakalanmayız.” Rudy ekmeği paylaştırmaya başladı. “Kıpırda, Domuzkız.”</p>

  <p>Liesel kendine hâkim olamadı. En iyi arkadaşı Rudy Steiner’le birlikte yola ekmek parçaları saçarken sırıtıyordu. İşleri bitince bisikletlerine atladılar ve Noel ağaçlarının arasına saklandılar.</p>

  <p>Yol soğuk ve düzdü. Askerlerin gözetimindeki Yahudi konvoyunun görünmesi uzun sürmedi.</p>

  <p>Ağaç gölgelerinin arasında Liesel çocuğu izliyordu. İşler değişmiş, meyve hırsızıyken ekmek dağıtıcı oluvermişlerdi. Rudy’nin sarı saçları mum ışığı gibiydi ve midesinin gurultusu Liesel’in kulağına geliyordu; oysa Rudy insanlara ekmek veriyordu.</p>

  <p>Burası Almanya mıydı?</p>

  <p>Nazi Almanyası mı?</p>

  <p>İlk asker ekmeği görmedi -aç değildi- ama ilk Yahudi gördü.</p>

  <p>Kaba eli yere uzandı, ekmeği alıp hemen ağzına attı.</p>

  <p><i>Bu Max mi?</i> diye düşündü Liesel.</p>

  <p>Tam göremiyordu ve bu yüzden yerini değiştirmeye yeltendi.</p>

  <p>“Hey!” Rudy dikkatliydi. “Sakın kıpırdama. Bizi burada bulup da ekmekleri bizim attığımızı anlarlarsa tarih oluruz.”</p>

  <p>Liesel izlemeye devam etti.</p>

  <p>Diğer Yahudiler de yere eğilip ekmek alıyorlardı ve ağaçların arasından ki kitap hırsızı her birini dikkatle inceliyordu. Max Vandenburg aralarında değildi.</p>

  <p>Ama rahatlaması uzun sürmedi.</p>

  <p>Askerlerden biri Yahudilerin ne yaptığını fark etmişti. Herkese dur emri verildi. Yol dikkatle incelendi. Mahkûmlar ellerinden geldiğince sessiz ve hızlı bir şekilde çiğneyip yuttular.</p>

  <p>Askerlerden biri yerden birkaç ekmek parçası alıp yolun iki tarafına bakındı. Mahkûmlar da bakıyordu.</p>

  <p>“İşte, şurada!”</p>

  <p>Askerlerden biri en yakındaki ağaçların arasında duran kıza doğru hızlı adımlarla yaklaşıyordu. Sonra çocuğu gördü. İkisi de koşmaya başladı.</p>

  <p>Dalların altında farklı yönler seçmişlerdi.</p>

  <p>“Sakın durma, Liesel!”</p>

  <p>“Ya bisikletler?”</p>

  <p><i>“Scheiss drauf!</i> Canlan cehenneme, kimin umurunda?”</p>

  <p>Koşmaya devam ettiler ve yüz metre kadar sonra, askerlerden birinin nefesini duydular. Liesel her an bir elin kendini yakalamasını bekliyordu.</p>

  <p>Ama şanslıydı.</p>

  <p>Aldığı tek şey poposuna yediği tekme ve azarlanma oldu. “Koşmaya devam et, küçük kız, sen buraya ait değilsin!” Liesel koşmaya devam etti ve bir mil kadar hiç durmadı. Dallar kollarını kesiyordu.</p>

  <p>Çam iğnelerinin kokusunu ciğerlerinde hissederken ayaklarının etrafında kozalaklar yuvarlanıyordu.</p>

  <p>Geri dönüp Rudy’yi paslı bisikletlerin yanında çömelmiş halde bulduğunda yaklaşık kırk beş dakika geçmişti. Rudy ekmeğin kalanını toplamıştı ve bayat lokmaları çiğniyordu.</p>

  <p>“Sana çok fazla yaklaşmamanı söylemiştim,” dedi Rudy. Liesel onu iterek arkasına geçirdi. “Kıçımda tekme izi var</p>

  <p>mı?”</p>
</body>
</html>
