<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css" />
</head>

<body>
  <h2 class="sigil_not_in_toc" style="text-align: center;"><img alt="image002" src="../Images/image002.jpg" /><b><br /></b></h2>

  <h2 id="sigil_toc_id_53" style="text-align: center;"><b>ÖLÜMÜN GÜNLÜĞÜ: PARİSLİLER</b></h2>

  <p>Yaz geldi.</p>

  <p>Kitap hırsızı için her şey iyi gidiyordu.</p>

  <p>Benim içinse gökyüzü Yahudi rengindeydi.</p>

  <p>Cesetleri kapıdaki boşluklar için kızarmayı bıraktığında, ruhları yükseliyordu. Tırnakları ahşapları kazıyor, bazı durumlarda umutsuzluğun verdiği güçle ahşaba saplanıyor, ruhları yukarı, kollarıma geliyordu. O duşlardan çatıya ve sonra da gökyüzüne yükseliyorduk. Beni beslemeyi sürdürüyorlardı. Dakika dakika. Duş duş.</p>

  <p>Auschwitz ve Mauthausen’deki ilk günümü hiç unutmayacağım. Orada zaman geçtikçe, kaçma girişimleri korkunç şekilde sonuçlananları uçurumun dibinden toplamaya başlamıştım. Parçalanmış vücutlar, atmayan tatlı kalpler buluyordum. Yine de gazdan daha iyiydi. Bazılarını daha yarı yolda yakalıyordum. Ruhlarını havada yakaladığımda, <i>sizi kurtardım,</i> diye düşünüyordum; fiziksel kabuklarıysa toprağa doğru düşmeye devam ediyordu. Hepsi boş ceviz kabuğu gibi hafifti. Öyle yerlerde gökyüzü du- inanlıydı. Ocak gibi bir koku, ancak hâlâ çok soğuk.</p>

  <p>Hatırladığımda ürperiyorum; gerçeği tersine çevirmeye çalışıyorum.</p>

  <p>Ellerimi ısıtmak için nefesimi üflüyorum.</p>

  <p>Ama ruhlar hâlâ titrerken onları sıcak tutmak çok zor.</p>

  <p>“Tanrım.”</p>

  <p>Düşündüğümde hep bu kelimeyi söylüyorum.</p>

  <p>“Tanrım.”</p>

  <p>İki kez.</p>

  <p>Nafile bir anlama çabasıyla ona sesleniyorum. “Ama anlamak senin işin değil.” Cevap veren de benim. Tanrı asla bir şey söylemez. Asla cevap vermediği tek canlının siz olduğunuzu mu sanıyorsunuz? “Senin işin...” Ve kendimi dinlemeyi bırakıyorum, çünkü açıkçası, kendi kendimi bıktırıyorum. Böyle düşünmeye başladığımda tükeniyorum ve yorulma lüksüm yok. Devam etmek zorundayım, çünkü dünyadaki herkes için geçerli olmasa da, çoğunluk için geçerli -ölümün kimseyi beklemediği- ve beklese bile genellikle pek uzun sürmüyor.</p>

  <p>23 Haziran 1942’de, Polonez topraklarındaki bir Alman hapishanesinde bir grup Fransız Yahudi vardı. Aldığım ilk kişi kapıya yakındı ve zihni düşüncelerle doluydu; sonra giderek yavaşladı, yavaşladı, yavaşladı...</p>

  <p>O gün her ruhu yeni doğmuş gibi aldığımı söylediğimde lütfen bana inanın. Hatta zehirlenmiş yorgun yanaklarını bile öptüm. Son çığlıklarını, son nefeslerini dinledim. Söyledikleri Fransızca sözleri. Sevgi dolu vizyonlarını izleyerek onları korkularından arındırdım.</p>

  <p>Hepsini alıp götürdüm ve dikkatimi dağıtmaya ihtiyaç duyduğum bir an varsa, işte o andı. Tam bir çaresizlikle yukarıdaki dünyaya baktım. Gümüşten yağmur grisine dönen gökyüzünü izledim. Bulutlar bile başlarını çevirmeye çalışıyordu.</p>

  <p>Bazen o bulutların üzerinde her şeyin nasıl göründüğünü hayal ederken, hiç şüphesiz güneşin sarı ve sonsuz atmosferin dev bir mavi göz olduğunu bilirim.</p>

  <p>Onlar Fransız’dı. Onlar Yahudi’ydi. Onlar sizlerdi.</p>
</body>
</html>
