<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css" />
</head>

<body>
  <h2 class="sigil_not_in_toc" style="text-align: center;"></h2>

  <p style="text-align: center;"><img alt="image002" src="../Images/image002.jpg" /><b><br /></b></p>

  <h2 id="sigil_toc_id_74" style="text-align: center;"><b>ANARŞİSTİN TAKIM ELBİSE KOLEKSİYONU</b></h2>

  <blockquote class="alıntı">
    <p style="text-align: center;"><b>35 HİMMEL SOKAĞI, 24 KASIM</b></p>

    <p style="text-align: center;"><b>İki babanın yokluğunda Steiner’ler,</b></p>

    <p style="text-align: center;"><b>Rosa, Trudy ve Liesel'i evlerine davet etmişlerdi.</b></p>

    <p style="text-align: center;"><b>Onlar geldiğinde, Rudy hâlâ giysilerini açıklamaya çalışıyordu.</b></p>

    <p style="text-align: center;"><b>Liesel'e bakınca yüzünde belli belirsiz bir gülümseme belirdi.</b></p>
  </blockquote>

  <p>1942’nin Noel’ine yaklaşan günlerde hava karlı ve kapalıydı. Liesel <i>Kelime Silkeleyici'y\</i> defalarca okumuş, hikâyeyi iyice hazmettikten sonra resimleri ve yorumlan da incelemişti. Noel arifesinde Rudy hakkında bir karar vermişti. Geç saate kadar dışarıda kalmak umurunda değildi.</p>

  <p>Hava kararmadan önce komşuya gitti ve Rudy’ye bir Noel hediyesi olduğunu söyledi.</p>

  <p>Rudy onun ellerine ve ayaklarının iki yanına baktı. “Eee, nerede?”</p>

  <p>“Unut o zaman.”</p>

  <p>Ama Rudy biliyordu. Liesel’i daha önce de böyle görmüştü. Tehlikeli gözler, yapış yapış parmaklar. Her yanından hırsızlık kokusu yayılıyordu ve Rudy bu kokuyu tanıyordu. “Bu hediye,” diye tahmin etti. “Yanında değil, değil mi?”</p>

  <p>“Hayır.”</p>

  <p>“Ve satın da almayacaksın.”</p>

  <p>“Elbette hayır. Param olduğunu mu sanıyorsun?” Kar hâlâ yağıyordu. Çimenlerin kıyısında cam kırıkları gibi buzlar vardı. “Anahtarın var mı?” diye sordu Liesel.</p>

  <p>“Ne anahtarı?” Ama Rudy’nin anlaması uzun sürmedi. İçeri girdi ve çok geçmeden geri döndü. Viktor Chemmel’in deyimiyle, “Alışverişe çıkma zamanı,” dedi.</p>

  <p>Hava hızla kararıyordu ve kilise dışında, Münih Caddesi’nin tamamı Noel nedeniyle kapanmıştı. Liesel komşusunun uzun adımlarına uyum sağlamaya çalışarak ilerliyordu. Planladıkları mağazanın vitrinine ulaştılar: <i>STEINER-SCHNEIDERMEISTER.</i> Camda ince bir çamur tabakası vardı ve son haftalarda üzerine pislik yapışmıştı. Camın diğer tarafında mankenler sessiz tanıklar gibi duruyordu. Ciddi ve gülünç ölçüde gösterişliydiler. Her şeyi izledikleri duygusundan kurtulmak zordu.</p>

  <p>Rudy elini cebine soktu.</p>

  <p>Noel arifesiydi.</p>

  <p>Babası Viyana’daydı.</p>

  <p>Sevgili dükkânına girerse babasının aldıracağını sanmıyordu. Şartlar bunu gerektiriyordu.</p>

  <p>Kapı rahatça açıldı ve içeri girdiler. Rudy’nin ilk dürtüsü ışık düğmesine basmaktı ama elektrik kesikti.</p>

  <p>“Mum var mı?”</p>

  <p>Rudy kızdı. “Anahtarı <i>ben</i> getirdim. Ayrıca, bu senin fikrindi.”</p>

  <p>Konuşmaları sırasında Liesel yerdeki bir şeye takıldı. Yere düşerken bir mankeni de beraberinde sürükledi. Kolu Liesel’in üzerine sarılmıştı. “Kaldır şu şeyi üzerimden!” Manken dört parçaya ayrılmıştı. Gövdesi, başı, bacakları ve iki kopuk kolu. Mankenden kurtulduktan sonra ayağa kalkarak hapşırdı. “Ulu Tanrım!” Rudy kollardan birini kaldırarak onunla Liesel’in omzuna vurdu. Liesel korkuyla dönünce, Rudy dostça bir tavırla kolu uzattı. “Tanıştığımıza sevindim.”</p>

  <p>Dükkânın dar alanında birkaç dakika yavaşça yürüdüler. Rudy tezgâha yöneldi. Boş bir kutuyu devirince korkuyla bağırarak küfretti ve girişe geri döndü. “Bu çok saçma,” dedi. “Burada bekle.” Liesel elinde mankenin koluyla oturdu ve Rudy’nin kiliseden aldığı yanık bir lambayla dönmesini bekledi.</p>

  <p>Rudy’nin yüzü bir ışık halkasıyla aydınlanıyordu.</p>

  <p>“Şu sözünü ettiğin hediye nerede bakalım? Bu tuhaf mankenlerden biri değildir umarım.”</p>

  <p>“Işığı getir.”</p>

  <p>Rudy dükkânın uç kısmına ilerlediğinde, Liesel lambayı bir eline alarak, boştaki eliyle asılı takım elbiseleri taradı. Birini çekti ama hemen başka birine geçti. “Hayır, hâlâ fazla büyük.” İki deneme daha yaptıktan sonra lacivert bir takım elbiseyi Rudy Steiner’e doğru uzattı. “Bu üzerine olur mu sence?”</p>

  <p>Liesel karanlıkta otururken, Rudy perdelerden birinin arkasında takım elbiseyi giydi. Işık azdı ama giyinmesi için yeterliydi.</p>

  <p>Geri döndüğünde, Liesel’in görebilmesi için lambayı kaldırdı. Perdeden kurtulunca ışık daha da parlaklaştı ve takım elbiseyi net bir şekilde gösterdi. Alttaki kirli gömleği ve Rudy’nin eski ayakkabılarını da aydınlatmıştı.</p>

  <p>“Eee?” diye sordu Rudy.</p>

  <p>Liesel incelemeye devam etti. Rudy’nin etrafında dönerek omuz silkti. “Fena değil.”</p>

  <p>“Fena <i>değil</i> mi? Gayet iyi görünüyorum!”</p>

  <p>“Ayakkabılar uymadı. Ve yüzün.”</p>

  <p>Rudy lambayı tezgâhın üzerine bırakıp şakadan bir öfkeyle ona yaklaştı, Liesel gerildiğini itiraf etmek zorundaydı. Rudy'nin kırık mankene takılıp düşüşünü izlemek hem rahatlatıcı hem de hüsran vericiydi.</p>

  <p>Rudy yattığı yerde güldü.</p>

  <p>Sonra gözlerini kapatarak iyice sıktı.</p>

  <p>Liesel onun yanına koştu.</p>

  <p>Çömeldi.</p>

  <p><i>Öp onu, Liesel, öp onu.</i></p>

  <p>“İyi misin, Rudy? Rudy!”</p>

  <p>“Onu özlüyorum,” dedi Rudy yattığı yerden.</p>

  <p><i>“Frohe Weihnachten."</i> diye karşılık verdi Liesel. Rudy’nin ayağa kalkıp takımını düzeltmesine yardım etti. “Mutlu Noeller."</p>
</body>
</html>
