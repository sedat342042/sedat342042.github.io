<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css" />
</head>

<body>
  <h2 class="sigil_not_in_toc" style="text-align: center;"><img alt="image002" src="../Images/image002.jpg" /><b><br /></b></h2>

  <h2 id="sigil_toc_id_32" style="text-align: center;"><b>LIESEL’İN NUTKU</b></h2>

  <p>Hans ve Rosa Hubermann’ın ne tür insanlar olduğunu çözmek gerçekten kolay değildi. Nazik insanlar mıydı? İnanılmayacak kadar cahil insanlar mıydı? Akıl sağlığı şüpheli insanlar mıydı?</p>

  <p>Tanımlaması daha kolay olan, içinde bulundukları zor durumdu.</p>

  <blockquote class="alıntı">
    <p style="text-align: center;"><b>HANS VE ROSA HUBERMANN’IN DURUMU</b></p>

    <p style="text-align: center;"><b>Gerçekten çok sıkıntılıydı.</b></p>

    <p style="text-align: center;"><b>Aslında, <i>korkunç derecede</i> sıkıntılıydı.</b></p>
  </blockquote>

  <p>Sabahın erken saatlerinde bir Yahudi, Nazizm’in doğduğu yerdeki evinize geldiğinde, muhtemelen son derece huzursuz olursunuz. Endişe, hayret, şaşkınlık, paranoya. Her biri etkisini gösterir ve sizi sevimsiz sonuçların beklediğini düşündürür. Korku parlatır. Gözleri acımasızdır.</p>

  <p>Ancak bu konudaki şaşırtıcı nokta, karanlıkta büyüyen korkuya rağmen, isteri dürtüsüne bir şekilde karşı koymalarıydı.</p>

  <p>Annesi Liesel’e yatağına gitmesini emretti.</p>

  <p><i>“Yatağına git, Domuzkız</i>.” Sesi sakin ama kararlıydı. Son derece sıra dışı.</p>

  <p>Babası birkaç dakika sonra Liesel’in yanına geldi ve boş yatağın örtülerini kaldırdı.</p>

  <p><i>“Alles gut,</i> Liesel? Her şey yolunda mı?”</p>

  <p>“Evet, baba.”</p>

  <p>“Gördüğün gibi bir konuğumuz var.” Liesel karanlıkta sadece Hans Hubermann’ın uzun siluetini görebiliyordu. “Bu gece burada kalacak.”</p>

  <p>“Evet, baba.”</p>

  <p>Birkaç dakika sonra Max Vandenburg sessiz bir şekilde odaya geldi. Adam nefes bile almıyordu. Kıpırdamıyordu. Ama her nasılsa, yatağa gelip örtülerin altına girivermişti.</p>

  <p>“Her şey yolunda mı?”</p>

  <p>Konuşan yine babasıydı ama bu kez Max’e soruyordu.</p>

  <p>Cevap genç adamın dudaklarından süzüldü ve bir leke gibi tavana yapıştı. Max utanç içindeydi. “Evet. Teşekkür ederim.” Hans Liesel’in yatağının yanındaki koltuğa oturduğunda Max tekrarladı. “Teşekkür ederim.”</p>

  <p>Liesel uykuya dalana kadar bir saat daha geçti.</p>

  <p>Ama derin ve uzun bir uyku çekti.</p>

  <p>Ertesi sabah saat sekiz buçukta bir el onu uyandırdı.</p>

  <p>Elin sahibi ona bugün okula gitmeyeceğini söyledi. Görünüşe bakılırsa hasta olmuştu.</p>

  <p>Liesel tamamen uyandığında, diğer yataktaki yabancıyı izledi. Battaniyenin üzerinden sadece kafası görünüyordu ve kendini sessiz uyumaya alıştırmış gibi yine hiç sesi çıkmıyordu. Liesel büyük bir dikkatle onun yanından geçerek babasıyla birlikte koridora çıktı.</p>

  <p>İlk kez mutfak ve annesi uykudaydı. Bu tuhaf bir sessizlikti. Neyse ki sadece birkaç dakika sürdü.</p>

  <p>Yeme sesleri vardı.</p>

  <p>Annesi günün önceliklerini saydı. Masaya oturarak konuştu. “Şimdi, dinle, Liesel. Baban bugün sana bir şey söyleyecek.” Bu ciddiydi, annesi Domuzkız bile dememişti. “Seninle konuşacak ve sen de dinlemek zorundasın, anladın mı?”</p>

  <p>Kız hâlâ yutkunuyordu.</p>

  <p>“Anladın mı, Domuzkız?”</p>

  <p>Bu daha iyiydi.</p>

  <p>Kız başıyla onayladı.</p>

  <p>Giysilerini almak için yatak odasına tekrar girdiğinde, diğer yataktaki kişi dönüp büzülmüştü. Artık dümdüz bir kütük gibi değil, Z biçimindeydi ve bir köşeden diğerine çaprazlama uzanıyordu.</p>

  <p>Yorgun ışıkta şimdi yüzü de görünüyordu. Ağzı açık, teni yumurta kabuğu rengindeydi. Yüzünde kirli sakal vardı. Kulakları sert ve düzdü. Küçük ama şekli bozuk bir burnu vardı.</p>

  <p>“Liesel!”</p>

  <p>Liesel sese döndü.</p>

  <p>“Kıpırda!”</p>

  <p>Kıpırdadı. Çamaşırlığa geçti.</p>

  <p>Üzerini değiştirip koridora çıktığında çok uzağa gidemeyeceğini anladı. Babası bodrum kapısının önünde duruyordu. Hafifçe gülümseyerek lambayı yaktı ve onu aşağı götürdü.</p>

  <p>Örtülerin ve boya kokularının arasında babası ona rahatına bakmasını söyledi. Duvarlarda geçmişte öğrendiği kelimeler vardı.</p>

  <p>‘Sana bazı şeyler anlatmam gerekiyor.”</p>

  <p>Liesel bir metre yüksekliğindeki örtü yığınının üzerine, babası da on beş litrelik bir boya kutusunun üzerine yerleşti. Birkaç dakika doğru kelimeleri bulmaya çalıştı. Nihayet bulduğunda da söylemek için ayağa kalkarak gözlerini ovaladı.</p>

  <p>“Liesel,” dedi sakince, “bunların yaşanacağından emin olmadığım için sana daha önce anlatmadım. Kendimle ilgili. Yukarıda uyuyan genç adamla ilgili.” Hans bodrumun bir ucundan diğerine yürürken lambanın ışığı gölgesini büyütüyor, onu duvarda ileri geri yürüyen bir dev gibi gösteriyordu.</p>

  <p>Yürümeyi bıraktığında gölgesi arkasına vuruyordu. Biri daima izliyor gibi.</p>

  <p>“Akordeonumu biliyorsun,” dedi ve hikâye başladı.</p>

  <p>Birinci Dünya Savaşı’nı, Erik Vandenburg’u ve sonrasında karısını ziyaret edişini anlattı. “Şimdi yukarıda uyuyan adam, o gün odaya giren çocuktu. <i>Verstehst'?</i> Anladın mı?”</p>

  <p>Kitap hırsızı oturduğu yerden Hans Hubermann’ın hikâyesini dinledi. Kader anı bir saat sonra geldi ve sıra çok açık ve gerekli bir nutuktaydı.</p>

  <p>“Liesel, beni iyi dinle.” Babası onu ayağa kaldırarak elini tuttu.</p>

  <p>Duvara döndüler.</p>

  <p>Karanlık şekiller ve kelime provaları.</p>

  <p>Hans, kızının elini sıkıca kavramıştı.</p>

  <p>“Führer’in doğum gününü hatırlıyor musun, o gece şenlik ateşinden sonra eve dönüşümüzü? Bana ne söz verdiğini hatırlıyor musun?”</p>

  <p>Kız düşündü. Duvara dönük konuştu. “Bir sır saklayacağıma söz vermiştim.”</p>

  <p>“Doğru.” Gölgelerin arasında el ele tutuşmuş boyalı kelimeler omuzlarına, başlarının üzerine konuyor, kollarından sarkıyordu. “Liesel, yukarıda uyuyan adamdan herhangi bir söz edersen hepimizin başı çok büyük derde girer.” Hans, kızı korkutmak ile onu sakinleştirmek arasındaki ince çizgide yürüyordu. Bir yandan konuşurken, bir yandan da metal grisi gözlerle izliyordu. “En azından anneni ve beni götürürler.” Hans onu çok fazla korkutmaktan çekiniyordu ama riski hesaplayınca, yeterince korkmamasındansa biraz fazla korkmasının daha iyi olacağına karar vermişti. Kızın itaati mutlak olmalıydı.</p>

  <p>Sonuna doğru, Hans Hubermann, Liesel Meminger’e bakarak kendisini dikkatle dinlediğinden emin oldu.</p>

  <p>Ona bir sonuçlar listesi verdi.</p>

  <p>“O adamdan, herhangi birine bahsedersen...”</p>

  <p>Öğretmeni.</p>

  <p>Rudy.</p>

  <p>Kim olduğu fark etmezdi.</p>

  <p>Önemli olan bunun için ceza alacakları gerçeğiydi.</p>

  <p>“Başlangıç olarak,” dedi, “kitaplarının her birini alacağım ve hepsini yakacağım.” Bu korkunçtu. “Onları ocağa veya şömineye atacağım.” Kesinlikle bir diktatör gibi davranıyordu ama bu zorunluydu. “Anladın mı?”</p>

  <p>Yaşadığı şok, Liesel’in içinde çok düzgün ve keskin bir delik açmıştı.</p>

  <p>Gözleri doldu.</p>

  <p>“Evet, baba.”</p>

  <p>“Sonra...” Hans sertliğini korumak zorundaydı ve bunun için kendini zorlaması gerekiyordu. “Seni benden alırlar. Bunu ister misin?”</p>

  <p>Liesel şimdi hıçkıra hıçkıra ağlıyordu. “<i>Hayır</i>.”</p>

  <p>“Güzel.” Liesel’in elini daha sıkı tuttu. “Yukarıdaki adamı götürürler; belki beni ve anneni de. Bir daha asla ama asla geri dönemeyiz.”</p>

  <p>Ve bu kadarı yetmişti.</p>

  <p>Liesel şimdi öylesine kontrolsüzce hıçkırıyordu ki babası onu kendine çekip sıkıca sarılmak istedi. Ama bunu yapmadı. Sadece çömelerek doğruca kızının gözlerine baktı. O ana kadar ki en sakin sözlerini söyledi. <i>“Verstehst du mich?</i> Beni iyice anladın mı?”</p>

  <p>Kız başıyla onayladı. Şimdi yenilmiş, yıkılmış, parçalanmış bir halde ağlıyordu. Babası ona sarılmıştı.</p>

  <p>“Anladım, baba. Anladım.”</p>

  <p>Yüzünü babasına gömdüğü için sesi boğuk çıkıyordu, birkaç dakika öyle kaldılar. Liesel zorlukla soluklanmaya çalışıyor, babası onun sırtını okşuyordu.</p>

  <p>Yukarı döndüklerinde, Rosa’yı mutfakta tek başına ve dalgın bir halde otururken buldular. Rosa onları gördüğünde ayağa kalktı ve Liesel’i yanına çağırdı. Yanağındaki kurumuş yaşları fark etmişti. Kızı kendine çekerek sımsıkı sarıldı. <i>“Altes gut?'</i></p>

  <p>Cevaba gerek yoktu.</p>

  <p>Her şey yolundaydı</p>

  <p>Ama aynı zamanda korkunçtu.</p>
</body>
</html>
