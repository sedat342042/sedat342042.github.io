<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css" />
</head>

<body>
  <h1 class="sigil_not_in_toc" style="text-align: center;"></h1>

  <h2 class="sigil_not_in_toc" style="text-align: center;"><img alt="image002" src="../Images/image002.jpg" /><b><br /></b></h2>

  <h1 id="sigil_toc_id_25" style="text-align: center;"><b>GÜNEŞ TUTULMASI</b></h1>

  <p>Sırada çeşitliliğimin sınırlarını göstermek için siyah bir işaret vardı. Şafaktan önceki en karanlık andı.</p>

  <p>Bu kez yirmi dört yaşında bir adam için gelmiştim. Bazı açılardan güzel bir şeydi. Uçak hâlâ öksürüyordu. Ciğerlerinin ikisinden de dumanlar tütüyordu.</p>

  <p>Düştüğünde toprakta üç derin yarık açmıştı. Kanatları kopmuş kollar gibiydi. Çırpmıyorlardı. Bu metalik küçük kuş bir daha uçamayacaktı.</p>

  <blockquote class="alıntı">
    <p style="text-align: center"><b>BAŞKA KÜÇÜK BİLGİLER</b></p>

    <p style="text-align: center"><b>Bazen çok erken gelirim.</b></p>

    <p style="text-align: center"><b>Acele ederim,</b></p>

    <p style="text-align: center"><b>ve insanlar hayata beklediğimden daha uzun süre tutunur.</b></p>
  </blockquote>

  <p>Birkaç dakika sonra duman kendi kendine dağıldı.</p>

  <p>Tütecek bir şey kalmamıştı.</p>

  <p>Önce nefes nefese bir erkek çocuğu elinde alet kutusuna benzer bir şeyle geldi. Büyük bir tereddütle kokpite yaklaşarak pilotu inceledi ve hâlâ hayatta olup olmadığını anlamaya çalıştı ki o anda hâlâ hayattaydı. Kitap hırsızı yaklaşık otuz saniye sonra geldi.</p>

  <p>Yıllar geçmişti ama onu tanımıştım.</p>

  <p>O da nefes nefeseydi.</p>

  <p>Çocuk alet kutusunun içinden bir oyuncak ayı çıkardı.</p>

  <p>Parçalanmış ön pencereden uzanarak onu pilotun göğsüne bıraktı. Gülümseyen ayı, adamın kalıntıları ve kanlar arasında oturuyordu. Birkaç dakika sonra şansımı denedim. Zamanlamam iyiydi.</p>

  <p>İçeri girip ruhunu çözdüm ve nazikçe dışarı çıkardım.</p>

  <p>Geride kalan tek şey ceset, hafifçe tütmeye devam eden duman ve gülümseyen oyuncak ayıydı.</p>

  <p>Kalabalık gelirken işler değişti elbette. Ufuk çizgisi kömür karasına çalmaya başlamıştı. Yukarıdaki karanlıktan geriye hızla kaybolan bir çizgi kalmıştı sadece.</p>

  <p>Buna karşılık adam kemik rengindeydi. İskelet rengi bir ten. Buruşmuş ve yırtılmış bir üniforma. Gözleri soğuk, kahverengiydi -kahve lekesi gibi- ve yukarıda kalan tek şey bana tuhaf ama tanıdık görünüyordu: Bir işaret.</p>

  <p>Kalabalık, çoğu kalabalığın yaptığını yaptı.</p>

  <p>Ben aralarından geçerken herkes duruyor ve sessizlikle oynuyordu. Boğuk cümleler, tuhaf el hareketleri ve sessiz dönüşler.</p>

  <p>Geri dönüp uçağa baktığımda pilotun açık ağzı gülümser gibiydi.</p>

  <p>Son bir eşek şakası.</p>

  <p>Bir insan ünlemi daha.</p>

  <p>Gökyüzünde karanlık ile aydınlık bilek güreşi yaparken, pilot üniformasının içinde duruyordu. Diğer birçokları gibi yolculuğum başladığında bir anlık gölge gördüm; son bir güneş tutulması anı. Başka bir ruhun daha göçtüğünün anlaşılması.</p>

  <p>Görüyorsunuz ya, bana göre, bu dünyada gördüğüm şeylere dokunan bütün o renklere rağmen, bir insan öldüğünde sık sık güneş tutulmasını yakalarım.</p>

  <p>Milyonlarcasını gördüm.</p>

  <p>Hatırlayamayacağım kadar çok güneş tutulması gördüm.</p>
</body>
</html>
