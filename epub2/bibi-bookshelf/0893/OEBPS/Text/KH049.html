<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css" />
</head>

<body>
  <h2 class="sigil_not_in_toc" style="text-align: center;"><img alt="image002" src="../Images/image002.jpg" /><b><br /></b></h2>

  <h2 id="sigil_toc_id_45" style="text-align: center;"><b>YÜZEN KİTAP</b></h2>

  <h5 class="sigil_not_in_toc" style="text-align: center;"><b>(2. <i>Bölüm</i>)</b></h5>

  <p>Aralık ayının başlarında, Rudy Steiner nihayet zafere ulaştı ama pek de alışıldık bir tarzda değil.</p>

  <p>Soğuk ama çok dingin bir gündü. Neredeyse kar yağacaktı.</p>

  <p>Rudy ile Liesel okuldan sonra Alex Steiner’in dükkânına uğradılar ve eve yürürlerken, Rudy’nin eski dostu Franz Deutscher’in köşeden döndüğünü gördüler. O günlerde alışkanlığı olduğu gibi, Liesel’in yanında yine <i>Islıkçı</i> vardı. Kitabı elinde hissetmeyi seviyordu; sırt kısmının pürüzsüz veya sayfa kenarlarının kaba olması önemli değildi. Franz’ı ilk o gördü.</p>

  <p>“Bak!” Liesel, Franz’ı işaret etti. Deutscher yanında başka bir Hitler Gençliği lideriyle birlikte onlara doğru yürüyordu.</p>

  <p>Rudy olduğu yerde sindi ve iyileşen gözüne dokundu. “Bu defa olmaz.” Etrafına bakındı. “Kilisenin yanından geçersek nehri izleyebilir ve şuradan dönebiliriz.”</p>

  <p>Liesel tek kelime daha etmeden onu izledi ve Rudy’nin düşmanından uzak durmayı başardılar; bu arada bir başkasıyla karşılaştılar.</p>

  <p>Önce akıllarına bir şey gelmedi.</p>

  <p>Köprüyü geçen ve sigara içen grup herkes olabilirdi ama değildi. İki grup birbirini tanıdığında geri dönmek için artık çok geçti.</p>

  <p>“Ah, hayır, bizi gördüler.”</p>

  <p>Viktor Chemmel gülümsedi.</p>

  <p>Çok iyi niyetli gibi konuştu. Bunun sadece en tehlikeli olduğu zamanlarda yapardı. “Bak, bak, bu Rudy Steiner ve küçük orospusu değil mi?” Sakince onları karşıladı ve Liesel’in elinden <i>Islıkçı'yı</i> kaptı. “Ne okuyoruz bakalım?”</p>

  <p>“Bu bizim aramızda.” Rudy onunla mantıklı bir şekilde konuşmaya çalıştı. “Kızla bir ilgisi yok. Haydi, kitabını geri ver.”</p>

  <p>“<i>Islıkçı</i> dedi Viktor, Liesel’e dönerek. “İyi mi bari?”</p>

  <p>Liesel boğazını temizledi. “Fena değil.” Ne yazık ki kendini ele vermişti. Gözleriyle. Viktor Chemmel’in o kitabı önemli bir kazanç olarak gördüğünü anlamıştı.</p>

  <p>“Bak ne diyeceğim,” dedi Viktor. “Elli mark karşılığında kitabı geri alabilirsin.”</p>

  <p>“Elli mark!” Bu Andy Schmeikl’dı. “Flaydi, Viktor, o paraya bin tane kitap alınır!”</p>

  <p>“Sana konuşmanı söyledim mi?”</p>

  <p>Andy sessizleşti. Dudaklarını sıkıca birbirine bastırmıştı. Liesel blöf yapmaya karar verdi. “O halde sende kalsın. Ben zaten okudum.”</p>

  <p>“Nasıl bitiyor?”</p>

  <p><i>Lanet olsun!</i></p>

  <p>Henüz sonuna gelmemişti.</p>

  <p>Bir an tereddüt edince Viktor Chemmel hemen anladı.</p>

  <p>Rudy araya girdi. “Haydi, Viktor, ona bunu yapma. Senin derdin benimle. Ne istersen yaparım.” Büyük çocuk kitabı havada tutarak Rudy’yi geri itti ve onun yorumunu düzeltti.</p>

  <p>“Hayır,” dedi. <i>“Ben</i> ne istersem yaparım.” Sonra nehre doğru yürüdü. Herkes ona yetişmek için hızlandı. Bazıları itiraz ediyor, bazıları teşvik ediyordu.</p>

  <p>Her şey çok rahat ve hızlı bir şekilde oldu. Bir soru, alaycı ve dostça bir ses.</p>

  <p>“Söylesenize,” dedi Viktor. “Berlin’deki son olimpiyatlarda disk atma şampiyonu kimdi?” Onlara dönerek kolunu ısıttı. “Kimdi o? Lanet olsun, adı dilimin ucunda. Şu Amerikalıydı, değil mi? Carpenter mıydı neydi?”</p>

  <p>Rudy: “Lütfen.”</p>

  <p>Su hafifçe kabardı.</p>

  <p>Viktor Chemmel olduğu yerde döndü.</p>

  <p>Kitap zarif bir şekilde elinden kurtuldu. Havada açıldı ve sayfaları hışırdadı. Beklendiğinden daha ani bir şekilde durdu ve suya doğru emilir gibi düştü. Yüzeye çarpınca kapandı ve akıntıyla sürüklenmeye başladı.</p>

  <p>Viktor başını iki yana salladı. “Yeterince yükselmedi. Kötü bir atıştı.” Tekrar gülümsedi. “Ama kazanmaya yeter, ha?”</p>

  <p>Liesel ve Rudy kahkahaları duymak için durmadılar.</p>

  <p>Rudy kitabı bulmak için nehir kıyısı boyunca koşmaya başlamıştı.</p>

  <p>“Görebiliyor musun?” diye seslendi Liesel.</p>

  <p>Rudy hâlâ koşuyordu.</p>

  <p>Suyun kenarına yaklaşarak Liesel’e kitabın yerini işaret etti'. “Şurada!” Durup işaret ettikten sonra kitabı yakalamak için koşmaya devam etti. Çok geçmeden paltosunu çıkarıp suya daldı ve nehrin ortasına doğru yürüdü.</p>

  <p>Yavaşlayan Liesel onun acı dolu adımlarını izledi. Acı verici soğuğu hissetti.</p>

  <p>Liesel yeterince yaklaştığında kitabın Rudy’nin yanından geçtiğini gördü ama Rudy hemen yetişti. Elini uzatıp şimdi sırılsıklam olmuş cildi yakaladı. <i>“Islıkçı!”</i> diye bağırdı çocuk. O gün Amper Nehri’nde süzülen tek kitap oydu ama Rudy nedense yine de adım söyleme gereği duymuştu.</p>

  <p>Diğer bir ilginç noktaysa, Rudy’nin kitabı eline alır almaz can yakacak kadar soğuk olan sudan çıkmaya çalışmamasıydı. Bir dakika kadar orada kaldı. Liesel’e hiç açıklamadı ama sanırım Liesel iki nedeni de çok iyi biliyordu:</p>

  <blockquote class="alıntı">
    <p style="text-align: center;"><b>RUDY STEINER’İN İKİ DONDURUCU NEDENİ</b></p>

    <p style="text-align: center;"><b>1 Başarısızlıklarla geçen aylardan sonra, bu zaferin tadını çıkarmak için ilk fırsatıydı.</b></p>

    <p style="text-align: center;"><b>2 Böylesine fedakâr davranmış olması, Liesel’e her zamanki isteğini tekrarlaması için güzel bir fırsattı.</b></p>

    <p style="text-align: center;"><b>Liesel onu nasıl reddedebilirdi ki?</b></p>
  </blockquote>

  <p>“Bir öpücüğe ne dersin, Domuzkız?”</p>

  <p>Rudy dışarı çıkıp kitabı Liesel’e vermeden önce beline kadar yükselen soğuk suyun içinde biraz daha durdu. Pantolonu üzerine yapışmıştı ama yürümekten vazgeçmemişti. Açıkçası, bence korkuyordu. Rudy Steiner, kitap hırsızının öpücüğünden korkuyordu. Onu çok istiyor olmalıydı. Onu inanılmayacak kadar çok sevmiş olmalıydı. O kadar ki bir daha asla dudaklarını öpmek istemeyecek ve mezara onlarsız gidecekti.</p>
</body>
</html>
