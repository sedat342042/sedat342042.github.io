<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css" />
</head>

<body>
  <h2 class="sigil_not_in_toc" style="text-align: center;"></h2>

  <p style="text-align: center;"><img alt="image002" src="../Images/image002.jpg" /><b><br /></b></p>

  <h2 id="sigil_toc_id_100" style="text-align: center;"><b>HARAÇÇI ADAM</b></h2>

  <p>Evet, bu dünyada bir sürü şey gördüm. En büyük felaketli ve en büyük hainlerin marifetlerini izledim.</p>

  <p>Ama bir de başka zamanlar var.</p>

  <p>Renklerle olduğu gibi, çalışırken dikkatimi dağıtmasına izin verdiğim birkaç hikâye (daha önce belirttiğim gibi, bir elin parmakları kadar) var. Onları en şanssız, en olasılıksız yerlerde buluyorum ve işime devam ederken hatırlamaya dikkat ediyorum. <i>Kitap Hırsızı</i> bu hikâyelerden biri.</p>

  <p>Sydney’e gidip Liesel’i aldığımda, nihayet bir süredir yapmayı beklediğim şeyi yapabildim. Onu yere bıraktım ve birlikte Anzac Caddesi’nde, futbol sahasında yürürken cebimden tozlu, siyah bir defter çıkardım.</p>

  <p>Yaşlı kadın çok şaşırmıştı. Defteri eline alıp baktı "Bu gerçekten o mu?”</p>

  <p>Başımla onayladım.</p>

  <p>Derin bir ürpertiyle <i>Kitap Hırsızı'</i>nı açıp sayfalarını çevirdi. “İnanamıyorum...” Solmuş olmasına rağmen kelimeleri okuyabildi. Ruhunun parmakları çok uzun zaman önce Himmel Sokağı'ndaki o bodrumda yazılan kelimelere dokundu.</p>

  <p>Kaldırıma oturdu. Ben de ona katıldım.</p>

  <p>“Okudun mu?” diye sordu ama bana bakmadı. Sadece kelimelere bakıyordu.</p>

  <p>Başımla onayladım. “Birçok kez.”</p>

  <p>“Anlayabildin mi?”</p>

  <p>O anda büyük bir duraksama oldu.</p>

  <p>İki yönde birkaç araba gelip geçti. Sürücüleri Hitler’ler, Hubermann’lar, Max’ler, katiller, Diller’ler ve Steiner’lerdi.</p>

  <p>Kitap hırsızına güzellik ve zalimlik hakkında söylemek istediğim birçok şey vardı ama o şeyler hakkında ona zaten bilmediği ne söyleyebilirdim ki? İnsan türünü sürekli abarttığımı ve küçümsediğimi açıklamak istedim; nadiren gerçekten <i>tartabildiğimi.</i> Ona aynı şeyin nasıl hem o kadar çirkin hem de o kadar görkemli, kelimelerin nasıl hem o kadar lanetleyici hem de o kadar zekice olabildiğini sormak istedim.</p>

  <p>Ama ağzımdan bunların hiçbiri çıkmadı.</p>

  <p>Yapabildiğim tek şey Liesel Meminger’e dönmek ve gerçekten bildiğim tek gerçeği söylemekti. Bunu kitap hırsızına söyledim, şimdi de size söylüyorum.</p>

  <blockquote class="alıntı">
    <p style="text-align: center;"><b>ANLATICIDAN SON BİR NOT</b></p>

    <p style="text-align: center;"><b>İnsanlar benim lanetim.</b></p>
    <hr />
  </blockquote>

  <p><a href="../Text/KH006.html#_ednref1" title="">[1]</a> Führer: Nazi lideri Adolf Hitler in “lider" anlamına gelen lakabıdır.</p>
</body>
</html>
