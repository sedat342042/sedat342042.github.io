<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css" />
</head>

<body>
  <h2 class="sigil_not_in_toc" style="text-align: center;"><img alt="image002" src="../Images/image002.jpg" /><b><br /></b></h2>

  <h2 id="sigil_toc_id_49" style="text-align: center;"><b>KARDANADAM</b></h2>

  <p>Liesel Meminger için 1942 yılının başları şöyle özetlenebilirdi:</p>

  <p>Artık on üç yaşındaydı. Göğsü hâlâ dümdüzdü. Henüz âdet görmemişti. Bodrumundaki genç adam şimdi yatağındaydı.</p>

  <blockquote class="alıntı">
    <p style="text-align: center;"><b>S &amp; C</b></p>

    <p style="text-align: center;"><b>Max Vandenburg</b></p>

    <p style="text-align: center;"><b>Liesel’in yatağına nasıl geldi?</b></p>

    <p style="text-align: center;"><b>Düştü.</b></p>
  </blockquote>

  <p>Görüşler çeşitliydi, ama Rosa Hubermann tohumların önceki yıl Noel’de atıldığına inanıyordu. Aralık ayının yirmi dördü soğuk ve açtı, fakat önemli bir şey daha vardı: Uzun ziyaretler yoktu.</p>

  <p>Küçük Hans bir yandan Ruslara ateş ederken, bir yandan da ailesiyle iletişimsizliğini sürdürüyordu. Trudy, Noel’den bir önceki hafta sonu sadece birkaç saatliğine uğramıştı. Yanlarında çalıştığı aileyle birlikte uzaklara gidiyordu. Almanya’nın çok farklı bir sınıfı için tatile.</p>

  <p>Liesel, Noel’de Max için iki avuç dolusu kar getirdi. “Gözlerini kapat,” dedi. “Ellerini uzat.” Kar eller arasına aktarıldığı anda Max ürpererek bir kahkaha patlattı ama yine de gözlerini açmadı. Önce karın hızlıca tadına bakarak dudaklarında erimesine izin verdi.</p>

  <p>“Bugünkü hava raporu bu mu?”</p>

  <p>Liesel onun yanında duruyordu.</p>

  <p>Nazikçe Max’in koluna dokundu.</p>

  <p>Max karı tekrar ağzına götürdü. “Teşekkürler, Liesel.”</p>

  <p>Bu, o zamana kadarki en harika Noel başlangıcıydı. Çok az yiyecek vardı. Hiç hediye yoktu. Ama bodrumlarında bir kardanadam vardı.</p>

  <p>Avuç dolusu ilk karı verdikten sonra Liesel dışarıda binlerinin olup olmadığını kontrol etti ve bulabildiği bütün kovalarla kaplara kar doldurdu. Himmel Sokağı’nı örten küçük kar şeridinden bir sürü kar topladı. Kaplar ve kovalar dolunca onları bodruma taşıdı.</p>

  <p>Her şey tam olsun diye önce Max’e bir kartopu fırlattı ve cevap olarak karnına bir tane yedi. Max bodrum basamaklarından inen Hans Hubermann’a da bir kartopu attı.</p>

  <p>“Eşek herif!” diye bağırdı Hans. “Liesel, şu kardan bana da ver. Koca bir kova!” Birkaç dakika boyunca her şeyi unuttular. Artık bağrışma, tartışma yoktu; sadece kahkahalar vardı. Bir evin içinde karla oynayan insanlardan ibaretlerdi.</p>

  <p>Hans karla dolu kaplara baktı. “Ger i kalanıyla ne yapacağız?” diye sordu.</p>

  <p>“Bir kardanadam,” diye cevap verdi Liesel. “Bir kardanadam yapmalıyız.”</p>

  <p>Hans, Rosa’ya seslendi.</p>

  <p>Her zamanki gibi uzaktan gelen ses karşılık verdi. “Yine ne var, Keriz?”</p>

  <p>“Aşağı gelsene!”</p>

  <p>Rosa ortaya çıktığında, Hans hayatını tehlikeye atarak karısına bir kartopu fırlattı. Kartopu hedefini ıskalayarak duvara çarpıp parçalandı ve Rosa uzun bir şiire nefes bile almadan küfretti. Kendini toparladığında aşağı inerek diğerlerine yardım etti. Hatta gözlerle burun için düğmeler, kardanadamın gülümsemesi için de ip getirdi. Aslında yarım metrelik bir kar yığını olan kardanadama bir atkıyla şapka bile verildi.</p>

  <p>“Bir cüce,” dedi Max.</p>

  <p>“Eridiğinde ne yapacağız?” diye sordu Liesel.</p>

  <p>“Sen sileceksin, Domuzkız,” dedi Rosa. “Hem de çabucak.”</p>

  <p>Babası aynı fikirde değildi. “Erimez ki." Ellerini ovalayarak nefesiyle ısıtmaya çalıştı. “Burası buzdolabı gibi.”</p>

  <p>Kardanadam eridi elbette, fakat hepsi için o kardanadam hâlâ dimdik duruyordu. O Noel gecesi nihayet uykuya daldıklarında gördükleri son şey o olmalıydı. Kulaklarında akordeon sesi, gözlerinde bir kardanadam vardı ve Liesel, ateşin başındayken Max’in söylediklerini düşünüyordu.</p>

  <blockquote class="alıntı">
    <p style="text-align: center;"><b>MAX VANDENBURG’DAN NOEL TEBRİĞİ</b></p>

    <p style="text-align: center;"><b>“Sık sık bütün bunların bitmesini istiyorum, Liesel.</b></p>

    <p style="text-align: center;"><b>Ama sonra, her nasılsa sen ellerinde karlarla bodrum basamaklarından iniveriyorsun.”</b></p>
  </blockquote>

  <p>Ne yazık ki o gece Max’in sağlığında ciddi bir bozulmaya da işaret ediyordu. İlk işaretler oldukça masum ve tipikti. Sürekli üşüme. Giderek artan Führer’le boks hayalleri. Ama şınavlarını ve mekiklerini bitirdiğinde ısınamadığında, gerçekten endişelenmeye başladı. Ateşe çok yakın oturmasına rağmen bir türlü eski sağlığına kavuşamıyordu. Günbegün kilo veriyordu. Egzersiz düzeni bozulmuştu ve kendini toparlamakta zorlanıyordu.</p>

  <p>Ocak ayı boyunca kendini ayakta tutmayı başardı ama şubat ayının başlarında gerçekten endişe verici bir durumdaydı. Ateşin başında uyanmakta zorlanıyor, sabahın geç saatlerine kadar uyuya kalıyordu. Elmacık kemikleri şişmeye, ağzının biçimi bozulmaya başlamıştı. Sorulduğunda iyi olduğunu söylüyordu.</p>

  <p>Şubat ayının ortalarında, Liesel’in on üçüncü yaş gününden birkaç gün önce ateşin başına geldiğinde neredeyse yere yığılacak haldeydi. Az kalsın ateşin içine düşüyordu.</p>

  <p>“Hans,” diye fısıldadı zorlukla, yüzü kasılarak. Dizlerinin bağı çözüldü ve başını akordeon kutusuna çarptı.</p>

  <p>Tahta bir kaşık çorbanın içine düştü ve Rosa Hubermann hemen Max’in yanına koştu. Max’in başını tutarak odanın karşı tarafındaki Liesel’e bağırdı. “Orada öyle durma, git daha fazla battaniye çıkar ve kendi yatağına götür! Ve sen!” Sırada Hans vardı. “Max’i kaldırıp Liesel’in odasına taşımama yardım et. <i>Çabuk!”</i> Hans’ın yüzü endişeyle gerilmişti. Gri gözleri şaşkın bakıyordu. Max çocuk kadar hafifti. “Onu buraya, kendi yatağımıza yatıramaz mıyız?”</p>

  <p>Rosa bunu düşünmüştü zaten. “Hayır. Gündüzleri perdeleri açık tutmak zorundayız, yoksa şüphelenirler.”</p>

  <p>“Haklısın.” Hans, Max’i kucakladı.</p>

  <p>Liesel elinde battaniyelerle onları izliyordu.</p>

  <p>Koridora çıktıklarında Max’in bacakları ve saçları aşağı sarkmış, bir ayakkabısı ayağından düşmüştü.</p>

  <p>“Kıpırda.”</p>

  <p>Rosa da paytak adımlarıyla hemen arkalarındaydı.</p>

  <p>Max’i yatağa yatırdıktan sonra üzerine battaniyeleri yığıp sardılar.</p>

  <p>“Anne?” Liesel başka bir şey söyleyememişti.</p>

  <p>“Ne?” Rosa Hubermann’ın topuzu ürkütücü ölçüde sıkı bağlanmıştı. Soruyu tekrarlarken daha da sıkılmış gibi göründü. “Ne var, Liesel?”</p>

  <p>Liesel alacağı cevaptan korkarak yaklaştı. “O yaşıyor mu?”</p>

  <p>Topuz öne eğilerek onayladı.</p>

  <p>Rosa büyük bir özgüvenle Liesel’e döndü. “Şimdi beni dinle, Liesel. Bu adamı ölmesini seyredelim diye evime almadım. Anladın mı?”</p>

  <p>Liesel başıyla onayladı.</p>

  <p>“Git şimdi.”</p>

  <p>Koridorda babası ona sarıldı.</p>

  <p>Liesel’in buna gerçekten çok ihtiyacı vardı.</p>

  <p>Daha sonra Hans ve Rosa’nın gece konuştuklarını duydu. Rosa, Liesel’i kendi odalarında yatırmıştı ve Liesel onların yatağının yanında, bodrumdan alıp yere serdikleri şiltede yatıyordu. Şiltenin mikroplu olup olmadığı konusunda endişelenmişler, ama sonra böyle düşüncelerin saçma olduğuna karar vermişlerdi. Max herhangi bir viral sorun yaşamıyordu, dolayısıyla şilteyi yukarı taşıyıp sadece örtüleri değiştirmişlerdi.</p>

  <p>Kızın uyuduğunu düşünen Rosa görüşünü açıkladı.</p>

  <p>“O lanet olasıca kardanadam,” diye fısıldadı. “Bence kardanadamla başladı; aşağısı o kadar soğukken karların ve buzun içinde debelendiği için oldu.”</p>

  <p>Hans daha felsefiydi. “Rosa, bence Adolf’la başladı.” Yerinden kalktı. “Onu kontrol etmemiz gerek.”</p>

  <p>Gece boyunca Max’i yedi kez ziyaret ettiler.</p>

  <blockquote class="alıntı">
    <p style="text-align: center;"><b>MAX VANDENBURG’UN ZİYARETÇİ TABLOSU</b></p>

    <p style="text-align: center;"><b>Hans Hubermann: 2</b></p>

    <p style="text-align: center;"><b>Rosa Hubermann: 2</b></p>

    <p style="text-align: center;"><b>Liesel Meminger: 3</b></p>
  </blockquote>

  <p>Sabah olduğunda, Liesel bodrumdaki proje kitabını getirerek komodinin üzerine koydu. Önceki yıl içine baktığı için hâlâ utanan Liesel, bu kez özellikle saygısından dolayı bakmamaya dikkat etmişti.</p>

  <p>Hans içeri girdiğinde Liesel ona bakmak için dönmedi; duvarın dibinde Max Vandenburg’la konuşmaya devam etti. “O kadar karı sana ne diye getirdim ki?” dedi. “Bütün bunlar o kar yüzünden başladı, değil mi, baba?” Dua eder gibi ellerini birleştirdi. “Neden o kardanadamı yaptık ki?”</p>

  <p>Hans ise hâlâ ısrarcıydı. “Liesel,” dedi, “mecburdun.”</p>

  <p>Max titreyerek uyurken, Liesel saatler boyunca onun yanında oturdu.</p>

  <p>“Sakın ölme,” diye fısıldadı. “Lütfen, Max, sakın ama sakın ölme.”</p>

  <p>Liesel’in gözlerinin önünde bir kardanadam daha eriyordu ama bu farklıydı. Bir tezat vardı:</p>

  <p>Bu kardanadam soğudukça eriyordu.</p>
</body>
</html>
