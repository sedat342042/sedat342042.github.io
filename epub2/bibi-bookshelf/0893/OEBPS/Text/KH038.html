<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css" />
</head>

<body>
  <h2 class="sigil_not_in_toc" style="text-align: center;"><img alt="image002" src="../Images/image002.jpg" /><b><br /></b></h2>

  <h2 id="sigil_toc_id_33" style="text-align: center;"><b>UYKUCU</b></h2>

  <p>Max Vandenburg üç gün uyudu.</p>

  <p>O uykunun belli aşamalarında Liesel onu izliyordu. Üçüncü gün bunun bir saplantı haline geldiğini söyleyebilirdiniz; genç adama bakıyor, hâlâ nefes alıp almadığını kontrol ediyordu. Artık dudaklarının hareketinden, sakalının uzayışından ve rüya görürken seğirdiğinde saç diplerinin oynayışından yaşam belirtilerini yorumlayabiliyordu.</p>

  <p>Liesel onun yanında dururken, sık sık aslında uyanık olduğunu ve gözlerini çok hafifçe aralayarak ona baktığını, kendisini izlediğini düşünerek tedirgin oluyordu. Yakalanma düşüncesi onu hem ürkütüyor hem de heyecanlandırıyordu. Hem korkuyor hem de istiyordu. Ancak annesi onu çağırdığı zaman oradan uzaklaşabiliyor, genç adam uyandığında orada olamayacağı için hem sakinleşiyor hem de hayal kırıklığına uğruyordu.</p>

  <p>Uyku maratonunun sonlarına doğru ara sıra konuşmaya başladı.</p>

  <p>Mırıldanarak tekrarladığı kelimeler vardı. Bir liste.</p>

  <p>Isaac. Ruth Yenge. Sarah. Anne. Walter. Hitler.</p>

  <p>Aile, arkadaş, düşman.</p>

  <p>Hepsi onunla birlikte örtünün altındaydı ve bir ara, kendi kendine zorlanıyor gibi görünmeye başladı diye fısıldadı.</p>

  <p>Yedi kez tekrarladı. “Hayır.”</p>

  <p>Liesel onu izlerken bu yabancıyla kendisi arasındaki benzerlikleri fark etmeye başladı. İkisi de Himmel Sokağı’nda belli bir gerginlik durumuna ulaşmışlardı. İkisi de kâbus görüyordu.</p>

  <p>Zamanı geldiğinde derin bir şaşkınlıkla uyandı. Gözlerinden hemen sonra ağzı açıldı ve doğrulup dimdik oturdu.</p>

  <p>Dudaklarından bir ses döküldü.</p>

  <p>Tepesinde bir kızın ters dönmüş yüzünü görünce bir an dehşetle kendini toparlamaya ve nerede olduğunu hatırlamaya çalıştı. Birkaç saniye sonra başını kaşıyarak kıza baktı. Anıları paramparçaydı ve şimdi açılmış olan gözleri bulanık ve kahverengiydi.</p>

  <p>Liesel refleksten kaynaklanan bir hareketle geri çekildi.</p>

  <p>Ama fazla yavaştı.</p>

  <p>Yabancı uzanıp yatakta ısınmış eliyle kızın kolunu yakaladı.</p>

  <p>“Lütfen.”</p>

  <p>Sahiplenici parmaklarının yanı sıra sesi de hareketsizdi. Tırnakları Liesel'in etine batıyordu.</p>

  <p>“Baba!” Yüksek sesle.</p>

  <p>“Lütfen!” Kısık sesle.</p>

  <p>Akşamüstüydü ama odaya girmesine izin verilen sadece kirli renkli ışıktı.</p>

  <p>Perdeler sadece buna izin veriyordu. İyimserseniz, bronz olarak düşünebilirdiniz.</p>

  <p>Babası içeri girdiğinde önce kapıda durdu, sonra Max Vandenburg’un sımsıkı tutan parmaklarını ve çaresiz yüzünü gördü. İkisi de Liesel’in koluna yapışmıştı. “Demek tanıştınız bile,” dedi.</p>

  <p>Max’in parmaklan gevşemeye başladı.</p>
</body>
</html>
