<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css" />
</head>

<body>
  <h2 class="sigil_not_in_toc" style="text-align: center;"></h2>

  <p style="text-align: center;"><img alt="image002" src="../Images/image002.jpg" /><b><br /></b></p>

  <h2 id="sigil_toc_id_92" style="text-align: center;"><b>ILSA HERMANN’IN KÜÇÜK SİYAH KİTABI</b></h2>

  <p>Ağustos ortalarında aynı eski tedavi için 8 Grande Caddesi’ne gitmeye karar verdi.</p>

  <p>Kendini neşelendirmek için.</p>

  <p>Düşündüğü buydu.</p>

  <p>Sıcak ve terli bir gündü ama akşama yağmur bekleniyordu. <i>Son İnsan Ziyaretçi</i>'de sonlara doğru bir ifade kullanılmıştı. Bayan Diller’in dükkânının önünden geçerken Liesel onu düşünüyordu.</p>

  <blockquote class="alıntı">
    <p style="text-align: center;"><b><i>SON İNSAN ZİYARETÇİ,</i> SAYFA 211</b></p>

    <p style="text-align: center;"><i><b>Güneş dünyayı kıpırdatır.</b></i></p>

    <p style="text-align: center;"><i><b>O da yahni gibi tekrar tekrar bizi.</b></i></p>
  </blockquote>

  <p>O anda Liesel sadece bunu düşünüyordu, çünkü hava çok sıcaktı.</p>

  <p>Münih Caddesi’ndeyken önceki hafta orada olanları düşünüyordu. Yahudilerin kalabalık ve acı içinde geldiklerini görmüştü, O ifadede bir eksik olduğuna karar verdi.</p>

  <p><i>Dünya</i> çirkin <i>bir yahni,</i> diye düşündü.</p>

  <p>O kadar çirkin ki tahammül edemiyorum.</p>

  <p>Liesel, Amper Nehri üzerindeki köprüyü geçti. Su berrak, zümrüt yeşili ve serindi. Liesel dipteki taşları görebiliyor, suyun tanıdık şarkısını duyabiliyordu. Dünya böyle güzel bir nehri hak etmiyordu.</p>

  <p>Grande Caddesi’ne doğru tepeyi tırmandı. Evler güzel ve nefret uyandırıcıydı. Bacakları ve ciğerlerindeki hafif ağrıdan zevk alıyordu. <i>Daha hızlı yürü,</i> diye düşündü ve kumların içinden çıkan bir canavar gibi yükselmeye başladı. Çimen kokularını alıyordu. Taze, tatlı, yeşil ve sarı uçluydu. Başını çevirmeden veya paranoyayla duraksamadan bahçeyi geçti.</p>

  <p>Pencere.</p>

  <p>Pervazdaki eller, bacakların makası.</p>

  <p>Ayakların inişi.</p>

  <p>Kitaplar, sayfalar ve mutlu bir yer.</p>

  <p>Raftan bir kitap alarak onunla birlikte yere oturdu.</p>

  <p><i>Acaba evde mi?</i> diye merak etti ama Ilsa Hermann’ın mutfakta patates dilimliyor veya postanede sıra bekliyor olması aslında umurunda değildi. Ya da kızın başında dikilip elindeki kitabı inceliyor olması.</p>

  <p>Kız artık hiç umursamıyordu.</p>

  <p>Uzun bir süre oturdu ve sonunda gördü.</p>

  <p>Kardeşinin tek gözü açık, tek gözü hâlâ rüyada ölümünü izlemişti. Annesiyle vedalaşmış ve onu eve dönmek için tek başına tren beklerken hayal etmişti. Cılız, yaşlı bir kadın sokağın ortasına uzanmış, çığlığı ivmesini kaybederek yuvarlanan bir para gibi zayıf düşene dek etrafı inletmişti. Genç bir adam, kendini Stalingrad karlarından yapılmış bir iple asmıştı. Bir bombardıman pilotunun metal bir tabut içinde ölümünü izlemişti. Hayatının en güzel sayfalarını ona iki kez hediye etmiş olan bir Yahudi’nin toplama kampına götürülüşünü seyretmişti.</p>

  <p>O görüntüler gerçek dünyaydı ve şimdi bu göz alıcı başlıklarıyla güzel kitaplar arasında otururken içi kaynıyordu. Ağızlarına kadar paragraflar ve kelimelerle dolu sayfalara bakarken hepsi içini yakıyordu.</p>

  <p><i>Sizi alçaklar,</i> diye düşündü. <i>Sizi güzel alçaklar.</i></p>

  <p><i>Beni mutlu etmeyin. Lütfen, beni umutlandırıp bütün bunlardan iyi bir şeyler çıkabileceğini düşündürmeyin. Çürüklerime bakın. Şu sıyrıklara bakın, içimdeki sıyrıkları görüyor musunuz? Gözlerinizin önünde büyüdüklerini, içimi aşındırdıklarını görüyor musunuz? Artık hiçbir şey için umut istemiyorum. Max 'in hayatta ve güvende olması için dua etmek istemiyorum. Ya da Alex Steiner 'in.</i></p>

  <p><i>Çünkü dünya onları hak etmiyor.</i></p>

  <p>Kitaptan bir sayfa kopardı, yırtarak ortadan ikiye ayırdı.</p>

  <p>Sonra bir bölümü.</p>

  <p>Çok geçmeden bacaklarının arasında ve etrafında kelime parçalarından başka bir şey kalmadı. Kelimeler. Neden var olmak zorundaydılar ki? Onlar olmasa bunların hiçbiri yaşanmazdı. Kelimeler olmadan Führer bir hiçti. <i>Topallayan esirler, teselli ihtiyacı veya bize kendimizi daha iyi hissettirecek kelime oyunları olmazdı.</i></p>

  <p>Kelimelerin ne yararı vardı?</p>

  <p>Şimdi portakal rengi ışıklı odada bunu yüksek sesle söyledi. “Kelimelerin ne yararı var ki?”</p>

  <p>Kitap hırsızı ayağa kalktı ve dikkatle kütüphanenin kapısına doğru yürüdü. Kapı fazla karşı koymadan açıldı. Esintili koridor ahşaptan bir boşluk gibiydi.</p>

  <p>“Bayan Hermann?”</p>

  <p>Sorusu kulaklarına geri döndü ve tekrar ön kapıya gitmeyi denedi. Daha yarı yola gelmişti ki zemin tahtalarının üzerinde durdu.</p>

  <p>“Bayan Hermann?”</p>

  <p>Seslenişler sessizlikle karşılık buldu ve mutfağa gitmeyi düşündü; Rudy için. Kendini tuttu. Pencere pervazına sözlük bırakan bir kadının mutfağından yiyecek çalmak doğru gelmiyordu. Üstelik kadının kitaplarından birini sayfa sayfa, bölüm bölüm yok etmişti. Yeterince zarar vermişti zaten.</p>

  <p>Liesel kütüphaneye tekrar girdi ve masa çekmecelerinden birini açarak oturdu.</p>

  <blockquote class="alıntı">
    <p style="text-align: center;"><b>SON MEKTUP</b></p>

    <p style="text-align: center;"><b><i>Sevgili Bayan Hermann,</i></b></p>

    <p style="text-align: center;"><i><b>Anladığınız üzere, kütüphanenize bir kez daha girdim ve kitaplarınızdan birini mahvettim, O kadar öfkeliydim, o kadar korkuyordum ki kelimeleri öldürmek istedim. Sizden çaldım ve şimdi de eşyanızı parçaladım. Çok üzgünüm. Kendimi cezalandırmak için sanırım buraya gelmekten vazgeçeceğim. Bu bir ceza mı acaba? Burayı hem seviyorum hem de nefret ediyorum, çünkü kelimelerle dolu.</b></i></p>

    <p style="text-align: center;"><i><b>Sizi incittiğim, tahammül edilmez olduğum (bu ifadeyi sözlüğünüzden öğrendim) zaman bile dostum oldunuz ve sanırım artık sizi rahat bırakacağım. Her şey için çok üzgünüm.</b></i></p>

    <p style="text-align: center;"><i><b>Tekrar teşekkür ederim.</b></i></p>

    <p style="text-align: center;"><i><b>Liesel Meminger</b></i></p>
  </blockquote>

  <p>Mesajı masaya bırakıp odaya son kez baktı. Üç tur atarak ellerini kitapların üzerinde dolaştırdı. Onlardan nefret etmekle birlikte, karşı da koyamıyordu. <i>Tommy Hoffman’ın Kuralları</i> adında bir kitabın parçaları etrafa saçılmıştı. Pencereden süzülen esintide birkaç parça yükselip indi.</p>

  <p>Işık hâlâ turuncuydu ama daha önceki kadar parlak değildi, Elleri pencere pervazının ahşabını son kez kavradı ve atlayış sırasında midesinin hoplayışım, yere indiğinde ayaklarının acısını son kez hissetti.</p>

  <p>Tepeden aşağı inip köprüden geçene kadar turuncu ışık ila yok olmuştu. Bulutlar toplanıyordu.</p>

  <p>Himmel Sokağı’nda yürürken ilk yağmur damlalarını hissediyordu. <i>Ilsa Hermann ’ı bir daha asla göremeyeceğim,</i> diye düşündü ama kitap hırsızı, varsayımlarda bulunmaktansa kitapları okumak veya parçalamak konusunda daha becerikliydi.</p>

  <blockquote class="alıntı">
    <p style="text-align: center;"><b>ÜÇ GÜN SONRA</b></p>

    <p style="text-align: center;"><b>Kadın otuz üç numaranın kapısını vurdu</b></p>

    <p style="text-align: center;"><b>ve açılmasını bekledi.</b></p>
  </blockquote>

  <p>Onu bornozsuz veya sabahlıksız görmek Liesel’e tuhaf gelmişti. Üzerindeki yaz elbisesi sarı ve kırmızı kenarlıydı. Üzerinde küçük çiçekli bir cep vardı. Gamalı haç yoktu. Siyah ayakkabılar giymişti. Ilsa Hermann’ın baldırlarını daha önce hiç fark etme- inişti. Bacakları porselen gibiydi.</p>

  <p>“Bayan Hermann, çok özür dilerim; kütüphanenize son gelişimde yaptıklarım için.”</p>

  <p>Kadın onu susturdu. Elini çantasına sokarak küçük siyah bir kitap çıkardı. İçinde bir hikâye değil, çizgili kâğıtlar vardı. “Artık kitaplarımı okumayacaksan bir tane yazmak isteyebileceğini düşündüm. Mektubun, o...” Kitabı iki eliyle Liesel’e uzattı. “Kesinlikle yazabilirsin. İyi yazıyorsun.” Defter ağırdı ve cildi <i>Omuz Silkiş'inkine</i> benziyordu. “Ve lütfen,” diye öğütledi Usa Hermann, “söylediğin gibi kendini cezalandırma. Benim gibi olma, Liesel.” Kız defteri açıp kâğıda dokundu. “<i>Danke schön</i>, Bayan Hermann. Dilerseniz size kahve hazırlayabilirim. Girmek ister misiniz? Evde yalnızım. Annem komşuda. Bayan Holtzapfel’lc birlikte.”</p>

  <p>“Kapıyı mı, yoksa pencereyi mi kullanalım?”</p>

  <p>Liesel, Ilsa Hermann’ın yıllardır ilk kez böyle candan gülümsediğini hissetti. “Sanırım kapıyı kullanacağız. Böylesi daha kolay.”</p>

  <p>Mutfakta oturdular.</p>

  <p>Kahve kupaları ve reçelli ekmek. Konuşmaya çalışıyorlardı. Liesel, Ilsa Hermann’ın yutkunduğunu duyabiliyordu ama her nedense huzursuz değillerdi. Kahvesini soğutmak için nazikçe üfleyişini izlemek bile güzeldi.</p>

  <p>“Eğer bir şey yazarsam ve bitirirsem,” dedi Liesel, “size göstereceğim.”</p>

  <p>“Çok sevinirim.”</p>

  <p>Valinin karısı gittikten sonra Liesel onun Himmel Sokağı’nda yürüyüşünü izledi. Sarı elbisesine, siyah ayakkabılarına ve porselen gibi bacaklarına baktı.</p>

  <p>Posta kutusunun yanında Rudy ona döndü. “Bu, sandığım kişi mi?“</p>

  <p>“Evet.”</p>

  <p>“Dalga geçiyorsun.”</p>

  <p>“Bana bir hediye verdi.”</p>

  <p>Görünüşe bakılırsa Ilsa Hermann o gün Liesel Meminger’e sadece bir defter vermemişti. Aynı zamanda bodrumda zaman geçirmesi için bir neden de vermişti; önce babasıyla, sonra Max’le en sevdiği yer. Ona kendi kelimelerini yazmak için bir neden vermiş, kelimelerin aynı zamanda onu hayata döndüren şey olduğunu hatırlatmıştı.</p>

  <p>“Kendini cezalandırma,” dediğini duyuyordu kadının ama ceza ve acı olacak, yanında mutluluk da gelecekti. Yazmak buydu.</p>

  <p>Geceleri anne babası uyurken Liesel sessizce bodruma inip gaz lambasını yaktı. Birinci saat sadece kalemini ve kâğıdı izledi. Kendini hatırlamaya zorladı ve bakışlarını kaçırmadı.</p>

  <p>“<i>Schreibe</i>,” dedi kendine. “Yaz.”</p>

  <p>İki saatten uzun süre sonra Liesel Meminger yazmaya başladığında bunu doğru yapıp yapamayacağından bile emin değildi. Biri nasıl onun hikâyesini bulup da bir yerlere taşıyacaktı ki?</p>

  <p>Kimse böyle şeyleri beklemez.</p>

  <p>Planlamaz.</p>

  <p>Küçük bir boya kutusunu sandalye, büyük bir kutuyu masa olarak kullandı ve kaleminin ucunu ilk sayfanın ortasına dayadı. Ortaya şunu yazdı:</p>

  <blockquote class="alıntı">
    <p style="text-align: center;"><b>KİTAP HIRSIZI</b></p>

    <p style="text-align: center;"><b>Küçük bir hikâye</b></p>

    <p style="text-align: center;"><b>Liesel Meminger</b></p>
  </blockquote>
</body>
</html>
