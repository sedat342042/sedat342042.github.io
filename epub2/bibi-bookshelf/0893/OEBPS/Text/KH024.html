<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css" />
</head>

<body>
  <h2 class="sigil_not_in_toc" style="text-align: center;"><img alt="image002" src="../Images/image002.jpg" /><b><br /></b></h2>

  <h2 id="sigil_toc_id_16" style="text-align: center;"><b>EVE DÖNÜŞ</b></h2>

  <p><i>Kavgam.</i></p>

  <p>Führer’in kendisinin kaleme aldığı kitap.</p>

  <p>Liesel Meminger’e ulaşan büyük öneme sahip üçüncü kitaptı, ama bu kez onu çalmamıştı. Liesel zorunlu kâbusundan tekrar uykuya döndükten belki bir saat kadar sonra, kitap 33 Himmel Sokağı’na bırakılmıştı.</p>

  <p>Bazıları onun bu kitaba sahip olmasını bile bir mucize olarak görüyordu.</p>

  <p>Kitabın yolculuğu ateşin yakıldığının günün gecesinde eve dönerken başlamıştı.</p>

  <p> </p>

  <p>Himmel Sokağı’na giden yolu neredeyse yarılamışlardı ki Liesel daha fazla dayanamadı. Eğilip dumanı tüten kitabı çıkardı ve bir elinden diğerine atıp tuttu.</p>

  <p>Yeterince soğuduğunda, ikisi de bir an için izledi.</p>

  <p>Babası: “Bu da ne böyle? ”</p>

  <p>Uzanıp <i>Omuz Silkiş’i</i> Liesel’in elinden kaptı. Hiçbir açıklamaya gerek yoktu. Kızın kitabı ateşten aldığı açıktı. Kitap sıcak ve ıslak, mavi ve kırmızıydı. Hans Hubermann kitabı açtı. Otuz sekizinci ve otuz dokuzuncu sayfalar. “Bir tane daha mı? ”</p>

  <p>Liesel kaburgalarını ovaladı.</p>

  <p>Evet.</p>

  <p>Bir tane daha.</p>

  <p>“Görünüşe bakılırsa, ” dedi babası, “artık kitap almak için sigara vermeme gerek yok, ha? Sen onları benim alabileceğimden daha hızlı çaldığına göre? ”</p>

  <p>Liesel konuşmadı. Suçun kendi adına konuştuğunu belki de ilk kez anlıyordu. Hem de inkâr edilmez şekilde.</p>

  <p>Babası başlığı incelerken bu kitabın Almanların zihinlerine ve kalplerine nasıl bir zarar verdiğini merak ediyor olmalıydı. Kitabı Liesel’e geri verdi ve bir şey oldu.</p>

  <p>“Tanrım. ” Kelime dudaklarından kendiliğinden dökülmüştü.</p>

  <p>Suçlu daha fazla direnemedi. “Ne, baba? Ne oldu? ”</p>

  <p>“Elbette. ”</p>

  <p>Aydınlanmanın etkisindeki birçok insan gibi, Hans Hubermann da uyuşmuş halde kalakalmıştı. Şimdi söyleyeceklerini ya bağırarak ya da kısık sesle söylemeliydi. Ayrıca, biraz önce söylediği şeyi aynen tekrar edecekti.</p>

  <p>“Elbette. ”</p>

  <p>Bu kez sesi masaya inen yumruk gibiydi.</p>

  <p>Adam bir şey görüyordu. Bir yarış gibi başından sonuna kadar hızla izliyordu ama Liesel’in göremeyeceği kadar yüksekte ve uzaktaydı. “Haydi, baba, ne oldu? ” diye sordu tekrar. Babasının kitaptan annesine bahsetmesinden korkuyordu. Bütün insanlarda olduğu gibi, her şey kendisiyle ilgili sanıyordu. “Ona söyleyecek misin? ”</p>

  <p>“Pardon? ”</p>

  <p>“Biliyorsun. Anneme söyleyecek misin? ”</p>

  <p>Hans Hubermann hâlâ uzaklarda bir şey izliyordu. “Neyi? ” Liesel kitabı kaldırdı. “Bunu. ” Silah tutar gibi havada salladı. Babası şaşkınlıkla baktı. “Neden söyleyeyim ki? ”</p>

  <p>Liesel böyle sorulardan nefret ediyordu. Onu çirkin gerçeği itiraf etmeye, kendi hırsız doğasını açıklamaya zorluyorlardı. “Çünkü yine çaldım. ”</p>

  <p>Babası yere çömeldi, tekrar ayağa kalktı ve elini Liesel’in başına koydu. Sert ve uzun parmaklarıyla kızın saçlarını okşadı. “Elbette hayır, Liesel, ” dedi. “Merak etme. ”</p>

  <p>“Ne yapacaksın peki? ”</p>

  <p>Soru buydu.</p>

  <p>Hans Hubermann’ın Münih Caddesi’nde yoktan var etmek üzere olduğu muhteşem eylem neydi?</p>

  <p>Bunu size göstermeden önce, sanırım bu kararı vermeden önce gördüğü şeye bir bakmamız gerek.</p>

  <blockquote class="alıntı">
    <p style="text-align: center;"><b>BABANIN HIZLI AKAN VİZYONLARI</b></p>

    <p style="text-align: center;"><b>Önce kızın kitaplarını gördü: <i>Mezar Kazıcının Elkitabı, Köpek Faust,</i></b></p>

    <p style="text-align: center;"><b><i>Deniz Feneri</i> ve şimdi <i>Omuz Silkiş.</i></b></p>

    <p style="text-align: center;"><b>Sonra mutfak ve kızın genellikle kitaplarını okuduğu masanın üzerinde duran o kitaplara bakan Küçük Hans.</b></p>

    <p style="text-align: center;"><b>“Bu kızın okuduğu bu çöplük ne? ”</b></p>

    <p style="text-align: center;"><b>Oğlu soruyu üç kez tekrarlamış, sonrasında da okunması ge rektiğini düşündüğü daha değerli bir kitabın adını söylemişti.</b></p>
  </blockquote>

  <p>“Dinle beni, Liesel. ” Babası kolunu onun omzuna koydu, yürümeye başladılar. “Bu bizim sırrımız. Bu kitap. Geceleri veya bodrumda okuyacağız, tıpkı diğerleri gibi. Ama bana bir söz vermen gerek. ”</p>

  <p>“Ne istersen, baba. ”</p>

  <p>Gece dingindi. Her şey onları dinliyor gibiydi. “Benim için bir sır saklamanı istersem yapar mısın? ”</p>

  <p>“Elbette. ” -</p>

  <p>“Güzel. Şimdi gel. Biraz daha geç kalırsak annen bizi öldürür, bunu istemeyiz, değil mi? O halde artık kitap çalmak yok, ha? ”</p>

  <p>Liesel sırıttı.</p>

  <p>Daha sonrasına kadar bilmediği şeyse, sonraki birkaç gün içinde, üvey babasının bir kitap daha almak için yine sigara takası yaptığıydı ama bu kez kitap onun için değildi. Molching’deki Nazi Partisi’nin kapısını çalmış ve üyelik başvurusunu sormuştu. Bu iş bittikten sonra onlara cebindeki son parayla bir düzine sigara vermişti. Buna karşılık, <i>Kavgam</i> 'ın okunmuş bir kopyasını almıştı.</p>

  <p>“İyi okumalar, ” dedi parti üyelerinden biri.</p>

  <p>“Teşekkürler, ” dedi Hans.</p>

  <p>Dışarı çıktığında içerideki adamların seslerini hâlâ duyabiliyordu. Seslerden biri özellikle çok netti. “Asla kabul edilmeyecek, ” diyordu, “<i>Kavgam’ın</i> yüz kopyasını alsa bile. ” Herkes bu görüşe katılıyordu.</p>

  <p>Hans kitabı sağ elinde tutarken posta parasını, sigaralarının yokluğunu ve kendisine bu parlak fikri veren üvey kızını düşünüyordu.</p>

  <p>“Teşekkür ederim, ” diye tekrarlarken yanından geçen biri ne dediğini anlamak ister gibi Hans’ın yüzüne baktı.</p>

  <p>Hans tipik sıcaklığıyla cevap verdi: “Hiçbir şey, Bayım, hiçbir şey. Heil Hitler, ” dedi ve Führer’in sayfalarını elinde tutarak Münih Caddesi’nde yürümeye devam etti.</p>

  <p>O anda duyguları bir hayli karışıktı, çünkü Hans Hubermann’ın fikri sadece Liesel’den değil, aynı zamanda oğlundan gelmişti. Onu bir daha göremeyeceğinden korkuyor muydu? Diğer yandan, bir fikrin coşkusuna kendini kaptırmıştı; henüz detaylarını, tehlikelerini ve saçmalıklarını düşünmeye cüret edemiyordu. Şimdilik fikrin kendisi yeterliydi. O yok edilemezdi. Ama onu gerçekleştirmek tamamen başka bir şeydi. Yine de şimdilik sadece tadını çıkaracaktı.</p>

  <p>Ona yedi ay vereceğiz.</p>

  <p>Sonra ona geri döneceğiz.</p>

  <p>Ve, ah, nasıl döneceğiz ama!</p>
</body>
</html>
