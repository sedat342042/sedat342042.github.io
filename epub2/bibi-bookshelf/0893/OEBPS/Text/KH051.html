<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css" />
</head>

<body>
  <h2 class="sigil_not_in_toc" style="text-align: center;"><img alt="image002" src="../Images/image002.jpg" /><b><br /></b></h2>

  <h2 id="sigil_toc_id_48" style="text-align: center;"><b>ÖLÜMÜN GÜNLÜĞÜ: 1942</b></h2>

  <p>Asırlarca unutulmayacak bir yıldı; 79 veya 1346 gibi. Orağı unutun, lanet olsun. Benim asıl saplı bir süpürgeye ihtiyacım vardı. Bir de tatile.</p>

  <blockquote class="alıntı">
    <p style="text-align: center;"><b>KÜÇÜK BİR GERÇEK</b></p>

    <p style="text-align: center;"><b>Ben orak falan taşımıyorum.</b></p>

    <p style="text-align: center;"><b>Sadece hava soğuk olduğunda siyah kukuletalı bir pelerin giyiyorum.</b></p>

    <p style="text-align: center;"><b>Beni uzaktan tanımanızı sağlayan kurukafaya benzer bir yüzüm de yok.</b></p>

    <p style="text-align: center;"><b>Gerçekte nasıl göründüğümü bilmek ister misiniz? Size yardım edeyim.</b></p>

    <p style="text-align: center;"><b>Ben devam ederken siz kendinize bir ayna bulun.</b></p>
  </blockquote>

  <p>Şu anda size <i>ben, ben, ben</i> diye anlatırken gerçekten benmerkezciymişim gibi hissediyorum. Yolculuklarım, 1942'de gördüklerim. Diğer yandan, siz insansınız; kişinin kendisine saplantılı olmasının neye benzediğini anlarsınız.</p>

  <p>Konu şu ki o dönemde gördüklerimi açıklamamın bir nedeni var. Liesel Meminger için çoğu yankılardı. Savaşı Himmel Sokağı’na yaklaştırmıştı ve <i>beni</i> de beraberinde sürüklüyordu.</p>

  <p>O yıl gerçekten sürekli dolaşmam gerekiyordu: Polonya’dan Rusya’ya, oradan Afrika’ya ve tekrar geriye. Hangi yıl olursa olsun böyle dolaşmam gerektiğini düşünebilirsiniz, fakat bazen insan ırkı, işleri biraz hızlandırıyor. Cesetlerin ve kaçan ruhların sayısı artıyor. Genellikle birkaç bomba bunun için yeterli oluyor. Ya da gaz odaları, uzaktan gelen silah sesleri... Bunların hiçbiri işi bitirmezse, en azından insanların yaşam düzenlerini bozuyor ve her yerde evsizleri görüyorum. Yıkılmış şehirlerin sokaklarında dolaşırken sık sık peşimden geliyorlar. Ne kadar meşgul olduğumu bile anlamadan onları da götürmem için yalvarıyorlar. “Sizin de zamanınız gelecek,” diyerek onları yatıştırmaya ve arkama bakmamaya çalışıyorum. Bazen, “Ne kadar çok çalıştığımı görmüyor musunuz?” demek geliyor içimden. Ama bunu asla yapmıyorum. İşimi yaparken içimden şikâyet ediyorum ve bazı yıllarda ruhlar ve cesetler sadece artmakla kalmıyor, sayıları katlana katlana yükseliyor.</p>

  <blockquote class="alıntı">
    <p style="text-align: center;"><b>1942 YILI İÇİN ÖZET LİSTE</b></p>

    <p style="text-align: center;"><b>1.Çaresiz Yahudiler; duman tüten bacaların yanında çatılarda otururken ruhları kucağımda diziliyordu.</b></p>

    <p style="text-align: center;"><b>2.Rus askerleri; yanlarına azıcık cephane alıyor, geri kalanı için ölen arkadaşlarına güveniyorlardı.</b></p>

    <p style="text-align: center;"><b>3.Bir Fransız sahilinde kumlara vurmuş sırılsıklam cesetler.</b></p>
  </blockquote>

  <p>Daha devam edebilirim ama bu üç örneğin şimdilik yeterli olacağına karar verdim. Bu üç örnek, hiçbir şey olmasa bile size o yıl varlığımı tanımlayan ağzımdaki kül tadını anlatmaya yeter.</p>

  <p>Bir sürü ceset.</p>

  <p>Bir sürü renk.</p>

  <p>İçimde tetiklenip durmaya devam ediyorlar. Hafızamı mahvediyorlar. Onları yığınlar halinde birbirlerinin üzerine devrilmiş olarak görüyorum. Plastik gibi bir hava, zamk gibi bir günbatımı. İnsanların tasarımı olan gökyüzü alanları var; delik deşik, kanayan. Yumuşak, kömür rengi, simsiyah kalpler gibi atan bulutlar.</p>

  <p>Ve sonra.</p>

  <p>Ölüm var.</p>

  <p>Hepsinin arasında ilerliyor.</p>

  <p>Yüzeyden bakıldığında soğukkanlı ve kararlı.</p>

  <p>Aşağıda: Cesaretsizlik, başıboşluk ve perişanlık.</p>

  <p>Bütün dürüstlüğümle (ve artık fazla şikâyet ettiğimi biliyorum). hâlâ Rusya’da Stalin’e yetişmeye çalışıyordum. Sözde ikinci <i>devrimleri</i>; kendi halkını katledişi.</p>

  <p>Ve sonra Hitler geldi.</p>

  <p>Ölümün en iyi dostunun savaş olduğunu söylerler, bu konuda si/c farklı bir bakış açısı sunayım. Bana göre savaş, sizden imkânsızı başarmanızı bekleyen yeni patronunuz gibidir. Omzunuzun tepesinde durup sürekli aynı şeyi tekrarlar: “Bitir, bitir.” Dolayısıyla daha çok çalışırsınız. İşi bitirirsiniz. Ama patronunuz size teşekkür etmez ve daha fazlasını ister.</p>

  <p>O zamanlarda gördüğüm darmadağınık güzellik parçalarını da sık sık hatırlamaya çalışırım. Hikâyelerle dolu kütüphanemde dolaşırım.</p>

  <p>Aslında şu anda da birine uzanıyorum.</p>

  <p>Yarısını zaten bildiğinize inanıyorum ve eğer benimle gelirseniz, size geri kalanını da anlatacağım. Bir kitap hırsızının ikinci yarısını sizinle paylaşacağım.</p>

  <p>Az önce değindiğim birçok şeyi farkında olmadan beklerken, aslında sizi de bekliyor.</p>

  <p>Bütün yerler arasında, bir bodruma kar taşıyor.</p>

  <p>Avuçlar dolusu buzlu su neredeyse herkesi gülümsetebilir ama unutmanızı sağlayamazlar.</p>

  <p>İşte geliyor.</p>
</body>
</html>
