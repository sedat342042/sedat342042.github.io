<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3 style="text-align: center;"><span style="font-weight:bold;">XVII</span></h3>

  <h3 id="ub08038cc-f8fe-418c-adc0-6a6df1dea4d8" style="text-align: center;"><a id="bookmark0"></a><span style="font-weight:bold;">Deniz Çocuğu’nun öyküsü</span></h3>

  <p>“Yelken açılacaktır; demir alınacaktır!” diye bağırıyordu Fransız. “Rengeyiği’ne takılacağızdır! Dazzler yoktur dur!”</p>

  <p>“Gel, şunları çöz, çabuk ol,” dedi Deniz Çocuğu. “Şimdi şu ipi tut! Fırlat...” Böyle art arda buyruklar sıraladı, Joe da çabuk çabuk yerine getirdi onları.</p>

  <p>Yelkenin birden açılması ve tekneyi çekmesiyle Dazzler, sabırsız bir kısrak gibi zorladı zincirini. Sonunda çamurlu demir, denizin dibinden ayrıldı ve tekneyi rahatlattı.</p>

  <p>“Yelkeni bırak! Sonra koş gel zincire yardım et!” Resimli dergilerdeki kızları karşısına alıp nice düşler yaşayan Deniz Çocuğu birden yok olmuş, güçlü, işbilir, yetkin denizci çocuk güvertede koşturmaya başlamıştı. İşini sürdürürken yardımına gelen Joe’nun eline hanidir yanındaymış gibi doğal ve tam zamanında yanına gelmiş gibi acele tutuşturdu elindeki ipi. O sırada, Rengeyiği canavar, bir baykuş gibi geçti geminin rüzgâr altından.</p>

  <p>“Ah şu çocuklar! Bir saatte bir iş yapamazlardır!” diye söylendi Fransız Pete.</p>

  <p>Sonra, Kızıl Nelson'ın homurtuyu andıran kaba sesi duyuldu: “Sen kendine bak Fransızcık! O Çocuk’a denizciliği ben öğrettim. Bugüne dek hiç utandırmadı beni!”</p>

  <p>Rengeyiği daha hızlı bir tekneydi ama yelkenlerini iyice gerdiğinden, çocuklar onu gözden kaybetmemeyi başarabiliyorlardı. Rüzgâr batıdan esiyor, az sonra hızlanacağını haber veriyordu. Yıldızlar, yerinde durmaz bulut kümeleri ardında, tüm isteklerine karşın görünmez oluyordu. Bu da yukarılarda büyük hazırlıkların yapıldığına işaretti.</p>

  <p>Gökyüzünü inceleyen Deniz Çocuğu, "Sabaha varmadan gümbürdeyecek," dedi. "Dedigim çıkacak."</p>

  <p>Birkaç saat sonra, iki tekne de San Mateo kıyısı açıklarında durdu ve demir attı. Zincirleri kısa tuttular. Küçük bir iskele denize doğru uzanıyordu; ancak ucunu görüyorlardı ama. Bununla birlikte, az ötelerinde, küçük bir yatın iskeleye bağlı olduğunu iyice seçebiliyorlardı.</p>

  <p>Geleneklerine ve mesleklerinin gereğine uygun olarak, hemen demir alıp kaçmaya hazır hale getirdiler tekneleri. Demirler hemen çekilebilir, yelkenler bir anda açılabilirdi. Rengeyiği’nden iki sandal sessiz sessiz açılmaya başladı. Kızıl Nelson iki adamından birini Fransız Pete’e verdi, böylece her iki sandalda da iki kişi bulunuyordu. Adamların pek akıllı bir görünümü yoktu -hiç değilse Joe böyle düşündü- çünkü suratlarından düşen bin parçaydı; öyle vahşi bir görünümleri vardı ki, Joe’nun tüyleri diken diken oldu. Dazzler’ın kaptanı palaskasını taktı, sandala da bir tüfekle palanga indirdi. Sonra sağa sola şarap serperek, seferin başarılı olması için dua ettiler. Kızıl Nelson da silahlıydı. Adamları, kalçalarına denizci bıçaklarını geçirmişti. Çok yavaş ve dikkadi hareket ediyorlardı kayıklara binerken. Gürültü yapmamaya özen gösteriyorlardı. Fransız Pete, çocuklara sessiz sakin durmalarını bir kez daha anımsatmak için ötekilerin beklemesine aldırmadan uzun uzun nutuk çekti.</p>

  <p>"Sandalı almasalardı pekâlâ kaçardın Joe," diye fısıldadı Deniz Çocuğu. Sandallar açılmış, burnu dönmüşlerdi.</p>

  <p>“Dazzler’a ne olmuş ki?” dedi Joe.</p>

  <p>Bu cevabı hiç beklemiyordu Deniz Çocuğu.</p>

  <p>“Harekete hazır ya gemi. Yerdeki şarap kurumadan koparırız ipi.” Deniz Çocuğu çekiniyordu. Yoldaşlık duygusu güçlüydü yüreğinde ve yol arkadaşını durup dururken yarı yolda bırakırsa sonradan pişman olacaktı.</p>

  <p>“Onları böyle karada bırakıp kaçmak doğru olmaz ama” dedi. Sonra hemen, “Elbet, biliyorum,” diye ekledi. “İler tutar yanı yok hiçbirinin... ama hani ilk gece sen, sahilde koşa koşa sandala geliyordun, tepedekiler kurşun yağdırıyordu, biz seni bırakıp kaçtık mı kurşunlardan? Değil mi, seni yarı yolda bırakıp canımızı kurtarmaya bakmadık, değil mi?”</p>

  <p>Joe, bu görüşü zorunlu olarak kabul ettiğini belirten bir hareketle başını eğdi; sonra hemen bir şey geldi aklına: “Ama onlar korsan!” diye atıldı. “Hırsız onlar! Cani! Yasalara karşı geliyorlar. Biz ikimiz kanun kaçağı olmak istemiyoruz ki! Hem karada kalmazlar ki, Rengeyiği var! Ona binip kaçmalarını engelleyen hiçbir neden de yok. Üstelik karanlıkta bizi yakalayamazlar da!”</p>

  <p>“Eh, haydi öyleyse,” diye razı oldu Deniz Çocuğu. Razı oldu ama pek hoşlanmamıştı bu davranıştan. Belliydi. Gemisini bırakmak istemeyen bir kaptan gibiydi.</p>

  <p>Sessizce, emekleyerek ilerlediler, yelkeni açmaya davrandılar. Zinciri gerekirse sürükleyebilirlerdi. Bir de ona vakit harcamaya kalkmayacaklardı. Ama daha yelkeni kaldırmak şöyle dursun, seren halatını bir çekişte karanlıktan, “Şişşt!” diye bir ses duydular. “Bırak o elindekini!” diye fısıldadı iyice duyulur bir ses.</p>

  <p>Sesin geldiği yöne baktığında, öteki geminin demir korkuluğu ardında kendilerini gözetleyen bir yüz seçtiler.</p>

  <p>“Vay canına! Rengeyiği'nin tayfası,” dedi Deniz Çocuğu. “Ama boş ver, devam!”</p>

  <p>Direklerden biri çatırdar çatırdamaz gene durduruldular.</p>

  <p>“O halatları bırakın, yoksa gününüzü gösteririm! Hem de sözümü tutarım ha, ona göre!”</p>

  <p>Bu gözdağı, gerçek bir tetik sesiyle süslenince, Deniz Çocuğu işi bıraktı ve kös kös alt güverteye indiler. "Boş ver, nasılsa daha fırsat çıkar,” diye fısıldadı Joe’ya. “Bizim Fransız da az açıkgöz değilmiş hani. Senin kaçacağını düşünmüş, nöbetçi dikmiş başımıza.”</p>

  <p>Korsanların işlerinin nasıl gittiğini anlatacak tek belirti yoktu sahilde. Ne köpek havlıyor ne de bir ışık pırıltısı görülüyordu. Bununla birlikte, havada patladı patlayacak bir gerilim vardı. Gece, ağır bir yükün altındaymış gibiydi. Bir yığın korkunç olayı büyük güçlükle ama sonradan çıkarmak istiyormuşçasına örtüyordu sanki karanlık.</p>

  <p>"Bana kaçışını anlatacaktın,” dedi sonunda Joe. “Ve neden geri döndüğünü.”</p>

  <p>Deniz Çocuğu hemen anlatmaya başladı. Fısıltıyla ve Joe’nun kulağına kulağına konuşuyordu.</p>

  <p>“Yani, kaçmaya karar verdiğimde elimden tutacak, bana yardım edecek kimse yoktu. Yapılacak tek şeyin karaya çıkmak olduğunu biliyordum. Kıyıya çıkarsam bir iş bulur, sonra da okula giderdim. Sonra düşündüm, kente gitmektense köye gitmek daha iyi olur sandım. Orada daha kolay olur yani... Ne bileyim... Neyse, Kızıl Nelson’ı uyuttum. O vakitler Rengeyiği’ndeydim. Bir gece, Alameda istiridye yataklarındaydık, kıyıya çıktım ve tavşan gibi koşarak körfezden uzaklaştım. Nelson yakalayamadı beni. Ama oralarda hep Portekizliler vardı. Bu Portekizli çiftçilerden hiç kimse iş vermedi bana. Üstelik iş bulunacak zaman da değildi. Kıştı. İşte bak, karaya ilişkin hiçbir şey bilmediğimin bir kanıtı...</p>

  <p>Neyse... Birkaç dolar biriktirmiştim. Yoluma devam ettim. Gittikçe gittim. İş aradım. Dükkânlardan ekmek peynir aldım... Öyle soğuktu ki! Geceleri battaniyesiz falan uyumak çok kötüydü. Sabahları iple çekerdim hep. Ama en kötüsü herkesin dönüp dönüp bana bakmasıydı. Benden kuşkulanıyorlar ve kuşkularını hiç gizlemiyorlardı. Kimi köpeklerini saldı üstüme. Çekip gitmemi söyledi. Kovdular beni düpedüz. Karada bana yer yoktu sanki. Sonra param bitti. Tam açlıktan canım çıkıyordu ki, tutuklandım.”</p>

  <p>“Aa! Tutuklandın mı? Neden?”</p>

  <p>“Hiç, yaşamaktan herhalde. Bir gece uyumak için saman yığınının arasına tırmandım. Orası sıcak oluyor biraz. Neyse... Bir köy bekçisi geldi, tutukladı beni. Neden? Serserilik suçundan. îlkin hapishane kaçkını sandılar beni, dört bir yana eşkalimi verdiler. Benim kimsem yok, dedim. Kimse beni tanımaz, dedim. İnanmadılar, inanmadılar, sonunda baktılar kimse ne tanıyor ne sahip çıkıyor, San Francisco’daki ıslahhaneye gönderdiler beni.”</p>

  <p>Sözlerinin burasında durdu, sahile baktı Deniz Çocuğu. Adamları yutmuş olan karanlık ve sessizlik, yerli yerinde duruyordu. Yükselen rüzgârdan başka tek soluk yoktu.</p>

  <p>“O ıslahhanede öleceğim sandım. Hapishane gibi bir şey. Mahpuslar gibi başımızı bekliyor, kilit altında tutuyorlardı bizi. O vakit bile, öteki çocuklardan hoşlansaydım dayanabilirdim belki. Ama çoğu sokak çocuğuydu. Kötü çocuklardı. Yalancı, sinsi, yüreksiz çocuklardı hepsi. Erkeklik denen şeyin zerresi yoktu hiçbirinde. Haktan hukuktan anlamıyorlardı. Onursuzdular yani... Hoşuma giden tek bir şey vardı, o da kitaplar... Ah, bilsen öyle çok okudum ki! Şaşarsın ha! Ama salt bu yetmiyor ki insana, özgürlük istiyordum, gün ışığı istiyordum, tuzlu suyu özlüyordum. Böyle, kötü çocuklarla bir arada hapse tıkılmayı hak edecek ne yapmıştım hem? Yanlış işlerden kaçmış, daha iyi bir insan olmak istemiştim ve bunun karşılığında hapse atılmıştım. Doğruyu yanlışı seçecek yaştaydım yani o vakitler bile...</p>

  <p>Bazen, güneş ışıklarının suyun üzerinde raks ettiğini, yelkenler üzerinde pırıl pırıl, beyaz beyaz güldüğünü ve Rengeyiği’nin o pırıltılar içine gönlünce daldığını görürdüm. Hasta ederdi bu beni. Çıldıracak gibi olurdum. Bir de... çocuklar takılırdı bana, kaba davranırlardı, alıştıkları şakaları ve oyunlarıyla öfkelendirirlerdi beni. Ben de sıradan geçirirdim onları. Pataklardım. Sonra oranın sorumlusu gardiyan mıdır, bekçi midir, gelir götürürdü beni. Hücreye kilitler, cezalandırırdı. Eh, dayanamadım elbet! Fırsat kolladım. Kaçmaya karar vermiştim. Karada hayat yoktu bana anlaşılan. İşte... derken Fransız Pete’e rastladım ve körfeze döndüm. Benim öyküm bu kadar. Gerçi, biraz daha büyüyeyim, gene deneyeceğim karada yaşamayı. Doğru karar verecek kadar büyüyeyim...” <sup>a</sup>Sen benimle birlikte karaya çıkacaksın,” dedi Joe. Sesi güvenliydi. Büyüktü. Elini de Deniz Çocuğu'nun omzuna koymuştu bunu söylerken. “İşte böyle... sen...” Beng! Kıyıdan bir silah sesi duyuldu. Beng! Beng! Bir daha, bir daha! Birçok silah birden konuşmaya başladı. Bir adamın ölüm çığlığı havalara yükseldi ve kayboldu gitti. Biri, “İmdat!” diye bağırmaya başladı. Çocukların ikisi de birden ayağa kalktı, yelkeni açıp gemiyi harekete hazırlamaya koyuldular. Rengeyiği’nin bekçisi de aynı şeyi yapıyordu. Yatta, uykusundan uyanmış bir adam, heyecanlı başını dışarı çıkardı ama iki yabancı, gemiyi görür görmez içeri çekti. Bekleyiş bitmişti. Gerilim patlama noktasına gelmiş, hareket başlamıştı.</p>

  <h3 id="ub9405472-707d-4d58-917e-38ba379f44a0" style="text-align: center;"><span style="font-weight:bold;">XVIII</span></h3>

  <h3 style="text-align: center;"><a id="bookmark1"></a><span style="font-weight:bold;">Joe’ya düşen görev</span></h3>

  <p>Demir zincirini yoklayarak gemiyi bir anda yola koyulacak hale getirdikten sonra beklemekten başka yapacak işleri kalmamıştı Joe ile Deniz Çocuğu’nun; Dazzler harekete hazırdı. Sahile doğru bakarak gözlerini karanlıkta zorladılar. Silah sesleri durmuştu ama orada burada yanıp sönen ışıklar görülüyordu. Iskarmozların gıcırtısı geldi kulaklarına, sonra Kızıl Nelson’ın can havliyle bağırdığını duydular.</p>

  <p>“Demir alın!”</p>

  <p>“Fransız Pete yağlamayı unutmuş,” dedi Deniz Çocuğu. Iskarmozlardan söz ediyordu.</p>

  <p>Rengeyiği’ndeki çocuk, “Amma da salına salına geliyorlar!” dedi. O da kendi gemisinde yapılması gereken son hazırlıkları yapmış, kamaranın tepesinde terini kuruluyordu. O, tek başına yapmıştı bütün işleri.</p>

  <p>“İşler yolunda herhalde,” diye seslendi Deniz Çocuğu. “Sen hazır mısın?”</p>

  <p>“Evet. Burası tamam!”</p>

  <p>“Hey! Baksanıza!” diye bir ses duyuldu yatın bulunduğu yerden. Adam ağzını lomboza dayamış, başını çıkarmadan sesleniyordu. “Kaçın be, kaçın!”</p>

  <p>“Sen kendine bak! Kapını bacanı kapa da otur!” diye cevap verdiler. “Biz başımızın çaresine bakanz. Sen kendi kafanı kolla!”</p>

  <p>“Bu kutunun içinde olmasaydım gösterirdim size!” diye bağırdı adam.</p>

  <p>“İyi ki içindesin!” diye seslendi Rengeyiği'ndeki çocuk. Ve bu söz üzerine adam sustu.</p>

  <p>“Geliyorlar!” dedi birden Deniz Çocuğu, Joe’ya.</p>

  <p>İki sandal, karanlıktan fırlayıp geminin yanına vardı. Sandaldakiler arasında bir anlaşmazlık vardı anlaşılan. Fransız Pete’in sesinden belliydi.</p>

  <p>“Hayır... hayırdır!” diyordu. “Dazzler’a koyulacaktır. Rengeyiği çok hızlı gidiyordur. Kaçacaktır. Çabuk kaçacaktır. Ben onu bir daha görmeyeceğimdir. Dazzler’a yükleyelimdir. Tamamdır? Ha? Tamamdır?”</p>

  <p>“Tamam tamam,” dedi Kızıl Nelson. “Sonra paylaşırız. Ama çabuk olun yahu! Haydi, dışarı! Alın şunu. Benim kolum kırık!”</p>

  <p>Adamlar gemiye tırmandılar, halat güverteye fırlatıldı, Joe'nun dışında herkes ipi çekti. Bağrış çağrıştan, kürek seslerinden kıyıdaki adamların korsanların peşine düştüğü anlaşılıyordu.</p>

  <p>“Haydi!” diye buyurdu Kızıl Nelson. “Hep beraber! Bırakmayın! Kaçırırsanız gemiyi parçalarsınız! Haydi, haydi çekin! Hooop! Bir daha! Sallanmayın!” İşin yarıdan çoğu bitmişti ama malı gemiye çekme işi hepsinden çok yormuştu onları. Bununla birlikte, hiç yalanmadan, hırslı ellerle asıldılar iplere. Joe gözünün ucuyla baktı, bu ağır nesnenin ne bulduğunu anlamaya çalıştı. Gördüğü kadarıyla küçük bir şirket kasasına benziyordu.</p>

  <p>“Asılın! Herkes bir anda, haydi, hooop!” diye başladı gene Kızıl Nelson. “Durmayın! Hooop! Az kaldı. Bir daha! Bravo!”</p>

  <p>Hepsi de kan ter içinde, adalelerini gere gere, göğüslerini şişire söndüre o ağır ve hantal cismi küpeşteye çıkardı, korkuluğun üzerinden geçirip yan güverteye indirdiler. Kamara kapıları ardına dek açılmıştı. Çevire çevire getirdiler, kamaraya koydular ganimeti. Kızıl Nelson, kasayı adım adım izleyerek taşınmasını gözetledi. Sol kolu zavallı bir biçimde sarkıyordu yanında ve parmaklarından, düzenli aralıklarla kan damlıyordu. Kendisi, kolunu ya da akan kanları umursamıyor görünüyordu. Dahası, sahilden gelen insan fırtınasını, bağrış çağrışı ve de seslerden burunlarının dibine çok yakın oldukları anlaşılan silahlı adamları bile umursamıyordu.</p>

  <p>"Rotam Golden Gate’e çevir,” dedi Fransız Pete'e. Bu yandan da gidiyordu. “Yanında seyretmeye çalışacağım. Ama karardıkta kaybedersem sabahleyin Farollones’de buluşuruz.” Adamların peşinden sandala atladı, sağlam kolunu havada sallayarak coşkun bir sesle haykırdı: “Ve sonra, Meksika! Dostlarım! Meksika ve yaz güneşi!”</p>

  <p>Tam Dazzler demirinden kurtulup yelkenini şişirmeye başladığında arkalarda, karanlığın içinde bir başka yelkenin şiştiği görüldü. Dazzler'in arkasında bağlı bulunan sandala çarpacak kadar yakındı tekne ve ön güvertesi tıklım tıklım adam doluydu. Korsanları görünce hep bir ağızdan sövmeye başladılar. Joe koşup yelken halatlarını kesmeyi düşündü. Böylece Dazzler seyredemeyecek, çabucak yakalanacaktı. Fransız Pete’e geçen gün söylediği gibi utanılacak hiçbir şey yapmamıştı, yargıç karşısına çıkmaktan korkmuyordu hiç. Ama Deniz Çocuğu geldi aklına. Onu da karaya çıkarmak, onunla birlikte kaçmak istiyordu. Karaya çıkıp hapse girmesini istemiyordu arkadaşının. Bu yüzden o da, Dazzler'ın kaçmasına yardım etmekten başka bir şey düşünmemeliydi şu anda.</p>

  <p>Peşlerindeki tekne hızla döndü; Dazzler'in yolunu kesmek istiyordu belli ki. Ama bu işi yaparken, iskeleye bağlı duran yata çarptı. Yattaki adam, artık ecelinin geldiğini düşünmüş olmalı ki, çığlık çığlığa güverteye çıktı ve sulara gömüldü. Dazzler'ı izleyenler adamı kurtarma sevdasına düşünce de Fransız Pete ile çocuklar, gecenin içinde kayboldular.</p>

  <p>Rengeyiği çoktan kaybolmuştu. Joe ile Deniz Çocuğu, tekneyi yola koymak için gerekli işleri tamamlayıp her şeyi yerli yerine yerleştirdiklerinde iyice açılmış bulunuyorlardı. Rüzgâr giderek hızlanıyordu. Ve Dazzler kaymak gibi kayıyordu suların üzerinde. Daha bir saat geçmeden Hunter Bumu’nun ışıkları gerilerde kalmıştı bile. Deniz Çocuğu kahve yapmak üzere aşağıya indi ama Joe güvertede kaldı ve San Francisco’nun güney yakasının ışıklarının büyümesini izledi, bundan sonraki duraklarının neresi olacağını tahmin etmeye çalıştı. Meksika! Hem de Meksika! Oysa yalnız buharlı gemiler ile büyük yelkenlilerin okyanuslarda seyredebileceğini sanırdı. Keşke kesseydi yelken halatlarını. Gidip Fransız Pete’e hesap soracaktı. Evet, yüzlerce sorusu vardı ona soracak. Ama daha birinci sorusu ağzına gelmeden, kaptanın gıcırtılı sesi durdurdu onu. Gidip kahve içmesini, sonra da yatmasını buyurdu Fransız. Az sonra Deniz Çocuğu da aynı şeyi yaptı ve Fransız, körfezden uzaklaşıp denize açılma göreviyle baş başa kaldı. İki kez, uçan bir başka gemi burnunun iri dalgalarını duydu ve bir kez, rüzgâr altında bir geminin ters yönde ilerlediğini gördü. Birbirlerine yakın geçtiler. Ama karanlık Fransız’dan yanaydı ve bir daha kötü bir tanışma olayı doğuracak bir karşılaşma olmadı.</p>

  <p>Tan ağardıktan az sonra iki çocuk çağrıldı ve uykulu uykulu güverteye çıktılar. Soğuk bir gün doğmuştu. Soğuk ve boz bir gün. Rüzgâr hızını değiştirmemişti pek. Joe’nun şaşkın gözleri, Angel Adası’ndaki karantina istasyonunun beyaz çadırlarını gördü. San Francisco, güney ufkunda dumanlı bir küme gibi görünüyor, dünyanın batı kıyısında daha işini bitirmemiş olan gece, yavaş yavaş çekiliyordu gözlerinin önünden. Fransız Pete, dürbünle kıyıları tarıyor, aynı zamanda yarım mil ötelerinde seyreden bir yatı inceliyordu.</p>

  <p>“Dazzler’ımı yakalayacaklarını sanıyorlardır! Buna ben gülerimdir!” dedi ve rotayı Golden Gate’e çevirdi.</p>

  <p>Peşlerindeki yat da aynı şeyi yaptı. Joe durmuş izliyordu. Kendilerine koşut gidiyordu yat. Ve çok daha hızlıydı.</p>

  <p>“Ama bakın, bu hızla hemen yetişir bize!” diye bağırdı Joe.</p>

  <p>Fransız Pete güldü. “Sen öyle sanasındır! Ben gülerimdir! Onlar rüzgârdan korkuyordun Biz rüzgârın elini öpüyoruzdur. Ben gülerimdir!”</p>

  <p>“Onlar daha hızlı seyrediyorlar,” diye açıkladı Deniz Çocuğu. “Ama biz, rüzgâra daha yakın gidiyoruz. Sonunda onları geçeriz. Sığ bölgeyi atlatsalar bile, ki hiç sanmam... Bak! Gördün mü?”</p>

  <p>İleride büyük okyanus dalgaları göklere tırmanıyor, sonra büyük bir gürültüyle dibe çarpıyordu. İri dalgaların ortasında, dibini kumlardan sıyırmaya çalışan tekne, yüksük gibi uçup uçup yere saplanıyordu. İleride, kereste yüklü bir tekne, sarhoş bir adam gibi iskeleye tosluyordu. Joe'nun gözleri iri iri açılmış, bu görülmedik olayı, doğayla insanoğlunun savaşımını izliyordu.</p>

  <p>Fransız Pete, muşamba giysilerini istedi. Joe'ya da böyle bir takım giysi verildi. Sonra Deniz Çocuğu’yla birlikte aşağı inip kasanın iplerini çözmelerini buyurdu Fransız. Bu işi yaparken kasanın kapağına yazılı şirket adını okudu Joe: “Bronson Tate.” Vay canına! Babası ile ortağının adlarıydı bunlar! Bu onların kasası, onların parasıydı! Kasayı saran tahtaların sonuncusunu sökmekte olan Deniz Çocuğu, Joe'nun şaşkın bakışlarını izledi, onun da gözleri fal taşı gibi açılmıştı okuduğu yazı karşısında.</p>

  <p>“İşte bu çok acı...” diye fısıldadı. “Baban, değil mi?”</p>

  <p>Joe başını salladı. Her şeyi anlıyordu şimdi. San Andreas'a gitmişler, babasının maden ocağını soymuşlardı. Bu kasanın içinde bin ya da daha fazla işçisinin parası bulunuyordu belki de. “Hiçbir şey söyleme,” diye uyardı Deniz Çocuğu’nu.</p>

  <p>Deniz Çocuğu anlayışla başını salladı. “Fransız Pete okumasını bilmez nasılsa,” diye mırıldandı. “Kızıl Nelson da herhalde senin soyadını bilmez. Ama gene de çok güç bir durum. İlk fırsatta kırıp açacaklar kasayı. Ve kırışacaklar. Ne yapabilirsin, hiç düşünemiyorum.”</p>

  <p>“Hele dur bakalım.”</p>

  <p>Babasının mülkünü korumak için elinden gelen her şeyi yapmaya karar verdi. En kötü olasılıkla elden giderdi kasa. O burada olmasaydı, kesinlikle elden gidecekti, oysa burada olduğuna göre savaşma şansı, kasayı kurtarma, geri götürme fırsatı, hiç değilse umudu vardı. Sorumluluklar bardaktan boşanırcasına yağan yağmur gibi akıyordu üstüne. Daha birkaç gün önce salt kendisini düşünüyordu. Sonra, az çok Deniz Çocuğu’nun geleceğini, kurtuluşunu düşünmek zorunda kalmıştı; daha sonra durumunun gerektirdiği görevleri, kardeşine, arkadaşlarına karşı duyduğu yakınlık ve bu duygunun zorunlu kıldığı davranışları kavramıştı. Ve şimdi, hiç beklenmedik durumlar, babasını korumak, belki de onun yaşamını kurtarmak için bir şeyler yapmasını gerektiriyordu. Bütün gücünü kuvvetini göstermesi isteniyordu ondan ve o, tüm yürekliliğiyle hazırdı kendinden bekleneni yapmaya. Geleceği bellisiz, yarını tehlikede olabilirdi ama kendisini düşünmüyordu şu anda. İçinde bulunduğu bu durum, düşüncelerinin vardığı bir güç oluşturuyordu onda. Üstelik bunun farkındaydı Joe. Evet, doğruydu, güven güveni, güç gücü doğururdu.</p>

  <h3 id="ucf8fb2bc-4034-45a7-bb3d-9393dbcff876" style="text-align: center;"><span style="font-weight:bold;">XIX</span></h3>

  <h3 style="text-align: center;"><a id="bookmark2"></a><span style="font-weight:bold;">Çocukların kaçış planı</span></h3>

  <p>“Çarpıyordur!” diye bağırdı Fransız Pete.</p>

  <p>Çocuklar kıç üstüne koştular. On beş metre boyunda kocaman bir tekne, köpüklerden görünmeyen burnunu havaya kaldırmış, arkalarında bağlı bulunan küçücük kayığı içi boş bir yumurta kabuğu gibi parçalamaya hazırlanıyordu. Joe soluğunu tuttu. Büyük bir olaydı yaşadıkları. Fransız Pete, dev geminin rüzgâr yakasına saldı Dazzler’ı. Dazzler, bir kaya gibi duran geminin üzerine çıktı, şaşkın, tepesinde bir an duraladı ve ardındaki geniş düzlüğe düştü. Bundan sonra, azgın dalgalarla ve de rüzgârın buyruklarına uygun olarak savaşlarını sürdürdüler ve büyük denizlere atılmış iri bir şişe mantarının mutluluğu içinde yola koyuldular.</p>

  <p>Joe, bir an için, kendinden geçmiş, bu dünyadan göçüp geri gelmişti sanki. Oh! Yaşam buna denirdi işte! Yaşamak dediğin böyle olurdu! Yepyeni bir dünyadaydı ve kuşkusuz bu dünya, bugüne dek yaşadığı o sıradan hayatın yaşandığı dünya değildi. Az önce üstünden atladıkları buharlı geminin adamları, güverteye çıkmışlar el sallıyordu onlara. Kaptan bile Dazzler'ın becerikliliği karşısında duyduğu hayranlığı anlatmaya çalışıyordu uzaktan.</p>

  <p>“Gördünüzdür! Ben böyleyimdir!” diye böbürleniyordu Pete.</p>

  <p>Peşlerindeki tekne daha fazla açılmayı göze alamamıştı. Kovalamaca bitmişti. Yaklaşan fırtınadan korunmak üzere sığınak arayan bir kılavuz, korkak bir kuş gibi geçti yanlarından. Öyle hızlı uçuyordu ki sularda, yanlarından geçerken, Dazzler hiç kımıldamıyormuş gibi geldi onlara.</p>

  <p>Yarım saat kadar sonra Dazzler, sisleri yarmış, Pasifik Okyanusu’nun ölü dalgalarına salmıştı kendini. Rüzgâr hızını artırmış, bu da yelkenlerin biraz indirilmesini gerektirmişti. Sonra gene açtılar yelkenleri ve otuz mil ötedeki Farallones’e doğru sürdürdüler seyirlerini. Kahvaltı hazırlanıp günün ilk yemeği yenildiğinde, güneybatı kıyıları açıklarında duran Rengeyiği’ne yetişmişlerdi. Dümen bağlanmıştı ve güvertede tek bir kul yoktu.</p>

  <p>Fransız Pete, böylesine büyük bir düşüncesizliği eleştirmeden edemezdi. “Kızıl Nelson iyidir, hoşturdur ama bu huydan vazgeçecektir. Yoksa bir gün ölecektir. Ben bilirimdir. Eceli gelmiştirdir.”</p>

  <p>Rengeyiği’nin çevresini üç kez dolaştılar, hep bir ağızdan bağırıp seslendiler. Cevap yok.</p>

  <p>Sonunda, “Heey, huuu!” gibi garip sesler çıkararak varlıklarını kanıtladılar. Bunun üzerine yelken açıldı ve iki gemi Pasifik’in geniş kucağında yuvarlanmaya devam etti. Deniz Çocuğu’nun Joe’ya söylediğine göre, fırtına patlamadan, öfkesini üzerlerine salmadan açılmalıydılar. Yoksa Kaliforniya sahillerinin rüzgâr altına sürüklenirlerdi. “Yiyecek içecek almak için karaya çıkmak gerek ama havanın iyi olduğu bir zamanı kollayacağız,” diyordu. Joe’yu deniz tutmadığı için sevindiğini, dayanıklılığını, direncini kutladığını da söyledi ona. Bu yüzden Fransız Pete’in de övgüsünü dinledi. Kaptan, ayrıca bu genç denizciyle arasını iyi tutabilmek için bir fırsatı daha değerlendirmiş oluyordu.</p>

  <p>“Bak ne diyeceğim,” diye fısıldadı Deniz Çocuğu yemek hazırlarlarken. “Bu gece Fransız Pete’i aşağı sürükleriz...”</p>

  <p>‘Transız Pete’i aşağı mı sürükleriz?”</p>

  <p>“Evet, sonra da bağlarız. Sımsıkı bağlarız. Karanlıkta. Sonra fenerleri asar, kıyıya yollanırız. Bir limana gireriz. Neresi olursa olsun... Yeter ki Kızıl Nelson’dan kurtulalım.”</p>

  <p>“Evet,” diye atıldı Joe. “Bu iş oldu demektir. Elbet, ben tek başıma başarabilirsem... Senden yardım istesem, yani... Fransız'a ihanet etmiş olursun bana yardım etsen, değil mi?”</p>

  <p>“Ben de onu söylüyorum işte, dinle. Benim istediklerimi yapar, yapacağına söz verirsen, sana yardım ederim. Bak, Fransız Pete, ıslahhaneden kaçtığımda korudu beni. Gidecek hiçbir yerim, yiyecek tek lokma ekmeğim yokken aldı beni, ıslahhaneden de kurtardı... Şimdi, onu hapse attırmakla ödeyecek değilim ya bu borcu. Onurlu bir iş olmaz bu. Baban senin istediğini yapar, sözünü dinler, değil mi?”</p>

  <p>“Dinler, evet.” Joe, babasının verdiği sözü tuttuğunu iyi bilirdi.</p>

  <p>“Sen bana söz vereceksin ve babanı da buna razı edeceksin, Fransız Pete'den davacı olmayacak.”</p>

  <p>“Tamam. Peki sana n’olacak? Sen gene onunla birlikte denizlere açılamazsın ya! Böyle bir şey beklemezsin ondan, değil mi?”</p>

  <p>“Canım, sen beni düşünme. Kimim kimsem yok benim. Ardımdan ağlayacak yok. Yeterince güçlüyüm. Bunca deneyimim de var. Doğru dürüst yani sıradan bir denizci olarak girerim bir gemiye. Dünyanın öte yarısında bir yerlere giderim. Yeni bir hayata başlarım.”</p>

  <p>“Öyleyse bu iş yatar.”</p>

  <p>“Hangi iş yatar?”</p>

  <p>“Fransız Pete’i bağlayıp gemiyi kaçırmak.”</p>

  <p>“Hayır efendim. Karar karardır.”</p>

  <p>“Bak, şimdi sen beni dinle. Bana istediğim sözü vermezsen, kılımı kıpırdatmadan Meksika'ya giderim.”</p>

  <p>“Ne sözüymüş o?”</p>

  <p>“Karaya ayak bastığımız andan sonra ben ne dersem onu yapacaksın ve bana güveneceksin. Nasılsa karayı tanımıyorsun, bilmiyorsun... Kendi ağzınla söyledin. Ben babamla anlaşacağım... Biliyorum, dediğimi yapar babam. Doğru dürüst insanlar tanıyacaksın, okula gidip eğitim göreceksin. Körfez korsanı ya da bir denizci değil de dilediğin bir şey olursun. Senin istediğin de bu, değil mi?” Deniz Çocuğu bir şey söylememişti ama yüzünden okunuyordu mutluluğu. Her şeye peki, demişti ışıl ışıl gözleriyle.</p>

  <p>“Hem bu senin hakkın,” diye devam etti Joe. “Bana yardım edeceksin, babamın parasını kurtaracaksın. Karşılığında sana borçlu olacak babam.”</p>

  <p>“Öyle şey olur mu? Yaptığı iyiliğin karşılığını bekleyen adama, adam demem ben.”</p>

  <p>“Neyse, sen sus bakalım! Sen bilmezsin. O kasayı bulmak için babam dedektiflere kaç çuval para dökecek biliyor musun? Yani biz bulmasaydık... Bana söz ver, başka bir şey istemem. Sonra, ben öteki işleri ayarlarım; eğer beğenmezsen, o vakit dönebilirsin sözünden. Tamam mı? Anlaştık mı?”</p>

  <p>El sıkıştılar. Anlaşmışlardı. Sonra oturup gece yapacaklarını planlamaya koyuldular.</p>

  <p>Ama kuzeybatıdan bağıra çağıra ilerleyen rüzgâr, Dazzler ve onun adamları için çok daha değişik planlarla geliyordu. Akşam yemeğinden sonra yelkene çifte camadan vurdular. Rüzgârın hızlanması son noktasına varmamıştı. Giderek azıyordu. Suda birbirini izleyen koca koca dağlar oluşturuyor, geminin alt güvertesine yüklenip eriyordu. Gemiler, iri dalgaların üzerinde ceviz kabuğunu andırıyordu. İki gemi de aynı anda dalga sırtına rastlarsa birbirlerini görebiliyorlardı ancak. Dalgalardan oluşan dağların, parça parça kamaranın üzerine abandığı da oluyordu. Joe, sintineyi boşaltmak için tulumbanın başına dikilmişti.</p>

  <p>Saat üçte, Fransız Pete işaretlerle Rengeyiği’ne duracağını, demir atacağını anlattı. Demir dediği; büyük, derin bir çuval esasına göre yapılmış, ağzı üçgen biçiminde bağlanmış çubuklarla açık tutulan türden bir şeydi. Üçgenin köşelerine, uçurtma ipi gibi üç çekme halatı bağlanıyor, böylece geniş bir alanın suya karşı koyması sağlanıyordu. Çok hızlı sürüklenen tekne, böylece burnunu hem rüzgâra hem denize vermiş olacaktı. Bir fırtınada yapılacak en doğru işti bu. Kızıl Nelson, Fransız’ın dediğini anladığını ve onayladığını belirten bir el hareketiyle cevap verdi ona.</p>

  <p>Fransız Pete, demiri atmak üzere ilerledi, Deniz Çocuğuna dümene geçmesini ve tam gerektiği anda rüzgâra dönmesini buyurdu. Fransız, kaygan güvertede dikilmiş, fırsat kolluyordu. Ama tam o anda, Dazzler hiç görülmedik büyüklükte bir dalgayla yükseldi, dalganın doruğuna çıktığında, tam doğrulacağı sırada fırtınadan güçlü bir tokat yedi.</p>

  <p>Bir çatırtıyı izleyen ani bir gümbürtü duyuldu. Direkler, yelkenler, takozlar, halat, demir, Fransız Pete, her şey ama her şey yan yattı. Kaptanın denize düşmemesi bir mucizeydi. Bir eliyle tutunacak bir yer bulmuştu nasılsa. Çocuklar koştu, kurtardı onu. Felaketi izleyen Kızıl Nelson, onları kurtarmaya hazırlandı.</p>

  <h3 style="text-align: center;"><span style="font-weight:bold;">XX</span></h3>

  <h3 id="u31eed126-221f-4788-8bdc-be0fe6c00faf" style="text-align: center;"><a id="bookmark3"></a><span style="font-weight:bold;">Tehlikeli dakikalar</span></h3>

  <p>Fransız Pete, Dazzler’ın direğiyle birlikte suya düştüğü halde burnu kanamadan kurtulmuştu. Ama onunla birlikte düşen demir, pek kolay kurtulmayacaktı anlaşılan. Ana yelkenin direği, çuval biçimindeki demirin içine girmiş, çıkmak istemiyordu. Bir yana ve daha çok kıç tarafa yığılan yıkıntılar tekneyi yan yatırmıştı. Çok tehlikeli bir durum değildi bu ama pek de güvenli sayılmazdı.</p>

  <p>“Elveda Dazzler. Artık rüzgârların eteğini öpmeyeceksindir. Artık hiç kibar beylerin yatlarına tekme vurmayacaksındır" Böyle bir ağıt yakmıştı kaptan. Bir kenarda durmuş yaşlı gözlerle bakıyordu yıkıntıya. Ona karşı büyük öfke duyan Joe bile acıyordu Fransız'a şu anda. Daha da güçlü bir fırtına, koca bir dalgayla kucaklaştı ve çaresiz teknenin üzerine çullandı.</p>

  <p>“Kurtaramaz mıyız?” dedi Joe.</p>

  <p>Deniz Çocuğu başını iki yana salladı.</p>

  <p>“Ya kasayı?”</p>

  <p>“Olanaksız,” diye cevap verdi. “Birleşik Devletler’in darphanesi olsa kurtaramayız. Az sonra kendi canlarımızın peşine düşeceğiz bu gidişle.” Bir dalga daha atladı teknenin üzerinden. Çoktan dalgalarda boğulmuş olan sandal, kıça çarparak paramparça etti kendini. Derken bir dalganın tepesinde Rengeyiği yükseldi. Joe, birden</p>

  <p>elinde olmadan geriye eğildi, Rengeyiği üstlerine düşecek sandı bir an ama koca tekne çok ötelerde indi dalganın tepesinden. Çok çarpıcı bir tabloydu bu. Joe'nun asla unutamayacağı korkunç bir olay... Rengeyiği, kar fırtınasını andıran beyaz köpükler arasında batıyor, çıkıyordu. Dalgalar birbirini kovalıyor, tekneyi coşkun köpükler arasında bir saklıyor, bir gösteriyordu. Su damlacıkları havada uçuşuyor ve görüntü bir tül perdenin ardındaymış, gerçek değilmiş izlenimini uyandırıyordu. Adamlardan biri arka güverteden sarkmış, su dolu sandalın ipini kesmeye uğraşıyordu. Küpeşteye canla başla tutunmuş bir çocuk, bir bıçak uzatıyordu ona. Bir başkası, dümenin başına dikilmiş, ellerini havada uçurarak tekneyi dümenin buyruğuna uymaya zorluyordu. Onun arkasında, yaralı kolu askıya alınmış olan Kızıl Nelson duruyordu. Gemici şapkası uçup gitmiş, sarı saçları ıslak perçemler halinde yüzüne gözüne yapışmıştı. Bu durumda bile üzerinden güçlülük, yüreklilik, güvenlik duygusu akıyordu. Kutsal bir gücün etkisi altındaydı sanki. Joe şaşkın şaşkın baktı ona birden. Böyle yetenekli, böyle güçlü insanların kendilerini ziyan ettiğini düşündü. Bir hırsız, bir korsan! Bu yolda harcanıyordu bunca yetenekli, bunca güzel insan. İnsanoğlunun bir gerçeğini daha kavradı şu anda Joe, başarının ve başarısızlığın gizini buldu bir anda. Yaşam perdelerini açıyor, insanların onu görmesini, anlamasını sağlıyordu. Perdenin gerisini görebilen Kızıl Nelson gibilerden nice kahramanlar çıkmıştı; ama o kahramanlar, Kızıl Nelson’da bulunmayan tek bir şeye sahipti: seçebilme gücü, seçme hakkı, dengeli düşünme yetisi, uyanık bir ruh. Kısacası, babasının sık sık ona öğütlediği şeyler.</p>

  <p>Bütün bu düşünceler, bir saniyede geçti Joe’nun aklından. Rengeyiği göklere yükseldi, büyük bir dalgayı yarmaya çalışarak Dazzler'ın kıçına konacakmış gibi düştü.</p>

  <p>“Delidir bu adam! Delidir!” diye bağırıyordu Fransız Pete. Hayretten ağzı bir karış açıktı. “Kendini ne sanıyordur! Yan yan gideceğini sanıyordun Yengeçtir mübarek? Ölecektir! Haydi! Ah aptal! Koca bir aptaldır!”</p>

  <p>Ama zaman çok değerliydi, Kızıl Nelson her çareye başvuruyordu. Başardı da. Tam zamanında yelken kıvırmayı başardı.</p>

  <p>“İşte geliyor! Atlamaya hazır ol!” diye seslendi Deniz Çocuğu, Joe’ya.</p>

  <p>Rengeyiği kıçlarına yanaştı, kamara pencereleri suya gömülmüştü. Öyle yakındı ki, onları kurtaracağına tekneyi paralayıp sulara gömeceğe benziyordu. Ama yerinde durmayan sular, iki tekneyi birbirinden ayırdı ansızın. Kızıl Nelson, manevranın başarısız sonuçlandığını görünce, bir manevra daha yaptı. Fransız Pete’in bulunduğu kısımda teknenin iyice dibine yanaştı. Bu fırsat bir andan uzun süremezdi, bunu bilen Fransız bir kedi gibi zıpladı, iki eliyle yapıştı halata. Sonra Rengeyiği gene dalgaların tepesinde, suların içinde zıplamaya başladı. Fransız Pete’i de sulara daldırıp daldırıp çıkarıyordu. Ama sıkı tutunmuştu Fransız, ipi bırakmadı. Suyun dışına her çıkışta biraz daha tırmanarak kazasız belasız küpeşteye çıkmayı başardı. Bu arada Kızıl Nelson gene dönüp Dazzler’a yanaşmaya çabalıyordu.</p>

  <p>“Sonra sen,” dedi Deniz Çocuğu.</p>

  <p>“Hayır, sen,” diye cevap verdi Joe.</p>

  <p>“Ben denizi daha iyi tanırım ama,” diye üsteledi Deniz Çocuğu.</p>

  <p>“Ben de senin kadar iyi yüzerim,” dedi öteki.</p>

  <p>Bu tartışmanın sonunu getirmek pek kolay olmayacaktı. Ama hızla ilerleyen olaylar, bir anlaşmaya varma gereğini ortadan kaldırdı. Rengeyiği bir manevra daha yaptı, büyük bir hızla üstlerine gelmeye başladı. Öyle bir yönden ve öyle bir hızla geliyordu ki, alabora olacağı hemen hemen kuşkusuzdu. Tam o anda, fırtına bütün öfkesiyle patladı, çığlıklar atan rüzgâr, dalga sırtlarını fokur fokur kaynatırcasına tokatladı. Rengeyiği, büyük bir dalga ardında gözden kayboldu. Dalga ilerlemeye devam etti; ama bir an sonra, teknenin bulunduğu yere bakan çocuklar, şaşkın gözleriyle çılgın sulardan başka bir şey görmediler. Gözlerine inanmayıp gene baktılar. Rengeyiği yoktu. Okyanusun çılgın dalgaları ortasında yapayalnızdılar.</p>

  <p>“Tanrı günahlarını affetsin,” dedi Deniz Çocuğu saygıyla.</p>

  <p>Joe, bu ani felaket karşısında öyle büyük bir dehşete düşmüştü ki, ağzını açması olanaksızdı. Dili tutulmuştu.</p>

  <p>“İçindeki demirler doğru dibe indirdi onu,” dedi Deniz Çocuğu. Dalgındı ama dalgın olmaya vakit yoktu. “Şimdi kendimize bakmalıyız,” dedi. “Fırtına bütün kurtlarını döktü. Ama deniz kudurmasını sürdürür daha. Fırtına azalırken daha büyük zorluklar çıkacak karşımıza. Bir elini bana ver, ötekiyle tutuna tutuna yürü. Şu direği kaldıralım hele.”</p>

  <p>Birlikte ellerinde bıçaklar, yıkıntıların bulunduğu yere gittiler. Deniz Çocuğu bu heyecanlı işin başını çekiyor, Joe onun buyruklarına iyi bir asker gibi uyuyordu. Bir-iki dakikada bir rüzgâr üflüyor, şişe mantarı gibi sallıyordu onları. Kâh suyun içinde kâh suyun dışında, kopan halatları bağladılar, dolaşan ipleri açtılar, açamadıklarını kesip bağladılar, yelkenlerin, direklerin halkalarına düğümlediler. Alt güverte sürekli su alıyordu. Suyu boşaltmaya davranmak mı, yoksa önlerindeki işi bitirmek mi gerektiğine karar veremedi Deniz Çocuğu içinden. Ama dışa vuramadı bu kararsızlığını. Sonunda gemi arması dışında her şey yerli yerine kondu. Deniz Çocuğu yelken halatını çekiyordu. Gerisini fırtına tamamladı. Dazzler çabuk, kıvrak bir hareketle bir kez daha sallandı, yelken doğruldu. Tekne denizin ve rüzgârın gözüne gözüne ilerliyordu şimdi.</p>

  <p>Elde ettikleri başarıyı kutlamak için bir an ara verdi çocuklar. Sevinçle birbirlerine sarıldılar ve yarıya dek suyla dolu olan tekneyi boşaltma işine koştular. Ellerinde kovalar, suları geldikleri yere gönderiyorlardı şimdi. Güç bir işti bu; çünkü savurdukları sudan daha çoğu atlayıp sığmıyordu gene tekneye. Ama amaçlarına vardılar. Deniz Çocuğu’nun dediği gibi fırtına öfkesini dağıtmıştı. Ama rüzgâr, batıya doğru hızla esiyordu gene.</p>

  <p>“Bu böyle giderse yarın Kaliforniya kıyılarına varırız,” dedi Deniz Çocuğu. “Beklemekten başka çare yok.”</p>

  <p>Pek konuşmuyorlardı. Yoldaşlarını kaybettiklerine üzgün, yaptıkları işten yorgundular. Isınmak ve dostluğun sıcaklığını duymak için birbirlerine sokulmakla yetindiler. Korkunç bir geceydi. Soğuktan titriyorlardı. Gemide kuru tek bir şey yoktu. Yiyecekler, battaniyeler, her şey, her şey tuzlu suyu içmişti. Ara ara uyukladılar ama bu kestirmeler kısa ve zararlı oluyordu; çünkü her uyanışta, biri diğerini ürkütmek için sıçramış gibi suçluluk duyuyordu.</p>

  <p>Tan ağardığında dışarı çıkıp bakındılar. Rüzgâr ve deniz sakinleşmişti. Ve Dazzler'ın kurtulduğu konusunda hiç kuşku kalmamıştı. Kıyı, düşündüklerinden de yakındı. Sabahın alacakaranlığında, sandallar koyu birer gölge gibi görünüyorlardı. Ama güneş yükseldikçe beyaz dalgaların okşadığı sarı kumsal ve ötesinde -gözlerine inanamıyorlardı ama- birbirine sokulmuş evler ve kentin tüten bacaları görünüyordu.</p>

  <p>“Santa Cruz!” diye haykırdı Deniz Çocuğu. “Dalgalara yakalanma tehlikesi hiç ama hiç yok!”</p>

  <p>“Yani kasa kurtuldu demektir, ha?” diye sordu Joe.</p>

  <p>“Evet! Hem de nasıl! Büyük gemilere göre bir liman sayılmaz burası ama bu rüzgâr bizi doğru San Lorenzo</p>

  <p>Nehri’nin ağzına götürür. Sonra küçük bir göl gibi görünen tatlı durgun sular ve mendirek. Cam gibi parlar orada sular ve boyunu geçmez. Daha önce gelmiştim buraya. Kızıl Nelson’la. Haydi, kahvaltıyı orada ederiz.”</p>

  <h3 style="text-align: center;"><span style="font-weight:bold;">XXI</span></h3>

  <h3 id="ud9fc96a5-31db-4455-93e3-60973f25fe2f" style="text-align: center;"><a id="bookmark4"></a><span style="font-weight:bold;">Joe ve babası</span></h3>

  <p>“Nasıl, beğendin mi?” diyordu Deniz Çocuğu. Dazzlerı önden ve arkadan iskeleye bağlamış, ince iskele ipi üzerine ilişmişti. “Şimdi ne yapacağız kaptan?”</p>

  <p>Joe birden başını kaldırdı, şaşırmıştı. “Ne... ne demek yani?” diye sordu.</p>

  <p>“Ee, şimdi sen kaptan değil misin? Karaya ayak basmadık mı? Ben tayfayım şimdi, değil mi? Emret bakalım.”</p>

  <p>Şakayı anladı Joe. “Kahvaltıya hazır ol! Yani dur, bekle bir dakika.”</p>

  <p>Kamaraya indi, evden çıkarken yanına aldığı parayı çıkınından çıkardı. Sonra kamara kapısını kilitledi, kahvaltı edecek bir yer aramaya çıktılar. Kahvaltıda, bundan sonra ne yapacaklarını düşündü içinden. Kahvaltıdan sonra, planını Deniz Çocuğu'na açıkladı.</p>

  <p>San Francisco'ya giden sabah treninin kaçta hareket ettiği sorusuna cevap verdi gişe memuru. Joe saate baktı.</p>

  <p>“Tam zamanında gelmişiz,” dedi Deniz Çocuğu'na. “Kamara kapışım kilitli tut. Kimsenin gemiye binmesine izin verme. Al sana para. Lokantada kamını doyur. Battaniyeleri kurut, güvertede uyu. Yarın dönerim. Kimseyi sokma kamaraya. Haydi, güle güle.”Aceleye gelen bir el sıkışmadan sonra koşarak uzaklaştı Joe. Biletini delen</p>

  <p>kondüktör, şaşkın gözlerle süzdü onu. Eh, hakkı vardı elbet. Balıkçı botları, muşamba giysiler içinde tren yolcuları görmeye alışık değildi. Ama Joe umursamadı. Fark etmedi bile. Bir gazete almıştı, okuyordu şimdi. Az sonra, ilginç bir yazı ilişti gözüne:</p>

  <p>KAYBOLDUĞU SANILIYOR Bronson-Tate firması tarafından kiralanan Sea Queen adlı romörk, başarısız bir seferden dönmüş bulunuyor. Geçen salı akşamı, San Andreas'da şirket kasasını çalmak yürekliliğini gösteren korsanlara ilişkin kayda değer bir bilgi sağlanamamıştır. Farallones’de bulunan deniz feneri bekçisi, çarşamba sabahı iki gemiyi sahilden uzaklarda fırtınayla boğuşurken gördüğünü söylemiştir. Denizcilerin tahminlerine göre korsanlar, çaldıkları hâzineyle birlikte fırtınada kaybolmuşlardır. Söylentilere göre, kasada on bin altının dışında çok önemli evraklar da bulunmaktaydı.</p>

  <p>Joe bunu okuyunca büyük bir rahatlık duydu yüreğinde. Soygun gecesi San Andreas’da kimse öldürülmemişti demek. Yoksa yazardı gazete. Kendisinin kaybolduğu üzerine bir haber de yoktu. Böylesine çarpıcı bir haberi mutlaka yazarlardı duysalardı.</p>

  <p>San Francisco İstasyonu’ndaki meraklı izleyiciler, balıkçı çizmeleri, muşamba giysileri olan garip görünümlü bir çocuğun, bir taksi çevirip hızla uzaklaşmasına şaştılar. Babasının çalışma saatlerini biliyordu. Yemeğe çıkmadan önce yetişmek istiyordu işyerine.</p>

  <p>Kapıyı büyük bir rahatlıkla açıp odacıya Mr. Bronson’ı görmek istediğini söylediğinde tersledi onu adam. Onun isteği üzerine, ortaya çıkan sekreter de asla tanımadı onu elbet.</p>

  <p>“Beni tanımadınız mı Mr. Willis?”</p>

  <p>Mr. Willis bir kez daha baktı, “Aa, Joe Bronson bu! Nereden çıktın sen böyle! Tanrı’m! Gir, gir içeri. Baban orada.” Mr. Bronson, sekretere mektup yazdırmayı durdurdu, başını kaldırdı. “Merhaba! Nerelerdeydin bakalım?” dedi.</p>

  <p>“Denizde,” diye cevap verdi Joe. Babasının onu nasıl karşılayacağını kestirememişti daha. Sinirli parmakları üzerindeki muşamba giysiyi büküp duruyordu.</p>

  <p>“Kısa bir gezi, ha? Nasıl geçti bakalım?”</p>

  <p>“Eh, fena değil.” Babasının gözlerindeki pırıltıyı sezdi bu arada ve işlerin yolunda olduğunu anladı. “Fena sayılmaz yani... yalnız...” “Yalnız ne?”</p>

  <p>“Bir şey yok yani... Yani daha kötü olamazdı, bir bakıma da bundan daha iyi olamazdı.”</p>

  <p>“Bak işte bu ilginç. Otur bakalım.”</p>

  <p>Sekretere döndü, “Gidebilirsiniz Mr. Brown,” dedi. “Şey... bugün size ihtiyacım olmayacak.”</p>

  <p>Ağlamamak için kendini güç tutuyordu Joe. Ne tatlı, ne anlayışlı davranıyordu babası. Sanki hiçbir şey olmamış, hiçbir değişiklik yokmuş gibi karşılamıştı onu. Bir tatilden dönüyordu sanki. Ya da büyük bir adamdı da iş gezisinden dönüyordu.</p>

  <p>“Anlat bakalım Joe. Öyle bir bilmece attın ki ortaya az önce, merakımı uyandırdın. Bir an önce öğrenmek istiyorum olan biteni.”</p>

  <p>Bunun üzerine Joe, anlatmaya başladı. Bütün olanları, pazartesi akşamından o âna dek başından geçen bütün olayları anlattı. En küçük ayrıntıya bile büyük önem vererek ve Deniz Çocuğu'yla arasında geçen olaylan, konuşmaları hiç atlamadan bir bir anlattı. Deniz Çocuğu'na ilişkin planlarını da unutmadı elbet. Yüzü kızarıyor, anlattıklarının heyecanına kaptırıyordu kendini. Öte yanda Mr. Bronson da en az onun kadar heyecanlanmıştı. Durakladığı zaman, “Sonra?” demekle yetiniyor, başka bir şey söylemiyordu.</p>

  <p>“İşte görüyorsun ya,” diye bağladı öyküsünü Joe, “daha iyisi olamazdı bir bakıma.”</p>

  <p>“Eh,” diye dudak büktü Mr. Bronson, “öyle de denebilir, böyle de.”</p>

  <p>“Anlamıyorum,” diye atıldı Joe. Babasının, onu bağışlamış gibi konuşmasına şaşırmıştı. Kasanın çok büyük bir önem taşıdığını düşünüyordu.</p>

  <p>Mr. Bronson oğlunun düşüncesini okudu ve şöyle konuştu:</p>

  <p>“Kasa meselesine gelince, seni kutlarım Joe! Aferin! Kocaman bir aferin. Mr. Tate ile ben daha şimdiden beş yüz dolar harcadık bile kasayı bulma çabasıyla. Öyle önemliydi ki, öyle büyüktü ki kaybımız, beş bin dolar ödül koyduk bulana ve bu sabah ödülü artırmayı düşünüyorduk. Ama evladım...” Sözünün burasında ayağa kalktı Mr. Bronson, sevgi dolu avucunu, oğlunun omzuna yerleştirdi, “Bu dünyada, altından ya da altının satın alacağı şeyleri simgeleyen kâğıtlardan daha değerli şeyler var. Sen kendini düşündün mü? Önemli olan budur. Yaşamın sana verdiği en iyi olanakları, çıkıp şurada bir milyon dolara değişir misin şimdi?”</p>

  <p>Joe başını iki yana salladı.</p>

  <p>“Dediğim gibi, önemli olan budur işte. Dünyadaki bütün paralar bir araya gelse satın alamaz insan yaşamını. Boşuna harcanmış, ziyan edilmiş bir yaşamın yerini de tutamaz hiçbir para. Kısır kalmış, kırılmış, çirkinleşmiş bir yaşamı güzelleştiremez, onaramaz, yeşertemez para. Sen kendini düşün. Bu garip serüvenlerin senin yaşamına, tekrar ediyorum, senin öz yaşamına etkisi ne olur Joe? Yarın ya da birkaç gün sonra toparlanıp yeniden atılacak mısın böyle bir serüvene ya da ileride bir gün yeniden denemek isteyecek misin? Bak Joe, sanıyor musun ki benim evladımın yaşamının değeriyle bayağı bir kasanın değerini bir teraziye koyabilirim? Sanıyor musun ki senin geleceğini görmeden, zaman bana doğruyu söylemeden, bu gezinin yararı ya da zararı konusunda karar verebilirim? Böyle bir deneyim, iyi şeyler kazandırabileceği gibi kötülükler de getirebilir. Bir dolar, tıpatıp bir diğerine benzer... milyonlarcası var dünyada. Ama hiçbir Joe, benim Joe’m gibi değil ve dünyada onun yerine geçecek bir başkası yok. Anlıyor musun Joe? Anlıyor musun?”</p>

  <p>Mr. Bronsonhn sesi titriyordu. Joe, birden boşandı, yüreği parçalanacakmışçasına ağlamaya başladı. Babasını daha önce hiç anlamamıştı, ona ne büyük bir acı verdiğini hiç anlamamıştı daha önce. Ya annesi, kardeşi? Onları da hiç düşünmemişti bugünkü gibi. Ama bu yaşadığı dört korkunç gün, dünya ve insanlık üzerine birçok noktayı aydınlatmıştı kafasında. Düşüncelerini söze dönüştürme yeteneği vardı Joe'nun; konuştu, bu şeyleri anlattı babasına, öğrendiklerini, aldığı dersleri anlattı. Deniz Çocuğu'yla yaptığı konuşmalardan, Fransız Pete'le olan ilişkisinden çıkardığı sonuçlan, Rengeyiği'nin çizdiği korkunç tablodan, onun altında kaybolan Kızıl Nelson'dan öğrendiklerini anlattı. Ve Mr. Bronson dinledi, o da Joe'nun kendisini anladığı gibi, anladı oğlunu.</p>

  <p>“Ama Deniz Çocuğu’na ne olacak baba?” diye sordu Joe sözlerini bitirince.</p>

  <p>“Hımm! Bana anlattıklarına bakılırsa iyi bir çocuğa benziyor,” dedi Mr. Bronson. Gözlerindeki pırıltıyı gizledi bu kez. “Üstelik hayatını kazanmış durumda.” “Efendim?” Joe kulaklarına inanamadı.</p>

  <p>“Şimdi... gel bir hesap yapalım. Şu anda beş bin doların yarısı onun hakkı. Yansı da senin elbet. Kasanın, okyanusun dibine gitmesini önleyen sizsiniz. Biraz daha bekleseydiniz Mr. Tate ile ben ödülü artırmış olacaktık.” “Ha,” dedi neşeyle Joe. “Şimdi anladım. Ama ödülün yarısı yok sayılır çünkü ben hakkımı almayı kabul etmiyorum. Öteki yansına gelince... Deniz Çocuğu’nun istediği bu değil ki... Dostlara ihtiyacı var... Hem... şey... yani sen dostları saymamıştın ama onlar da paradan daha değerlidir, parayla satın alınamazlar. O, dostlar edinmek, okula gitmek istiyor, iki bin beş yüz dolar değil.”</p>

  <p>"Kendisi karar verse daha iyi olmaz mı, ne dersin?” “Aa, yok! Anlaşmamız var.”</p>

  <p>“Anlaşma?”</p>

  <p>“Evet babacığım. Denizde kaptan odur, karada ben. Ondan ben sorumluyum şimdi.”</p>

  <p>“Demek şu görüşmelerde onun avukatısın sen? Pekâlâ. Sana bir önerim var. İki bin beş yüz dolan istediği vakit ona vermek üzere ben koruyacağım. Sonra sizin işlerinizi hallederiz. Onu bir süre... diyelim bir yıl deneriz. Bizim işyerinde çalışır. Sen derslerinde yardımcı olursun ona çünkü artık senin iyi bir öğrenci olacağına inanıyorum. Ya da isterse <span style="font-style:italic;">gece</span> okuluna gider. Sonra, bir yıllık denemeyi başarıyla sonuçlandırırsa, sana verdiğim eğitim olanaklarını ona da vereceğim. Kendisi nasıl isterse. Her şey ona bağlı. Evet, sayın avukat, müşteriniz adına ne diyorsunuz bu öneriye?”</p>

  <p>“Hemen kabul ediyorum.”</p>

  <p>Baba oğul el sıkıştılar.</p>

  <p>“Şimdi ne yapacaksın Joe?”</p>

  <p>“Önce Deniz Çocuğu’na telgraf çekeceğim, sonra doğru eve.”</p>

  <p>“Öyleyse bekle, San Andreas’a telefon edip Mr.Tate’e müjdeyi vereyim. Birlikte çıkarız.”</p>

  <p>Mr. Bronson odasından çıkarıca, “Mr. Willis,” dedi, “San Andreas kasası bulundu. Hepimiz tatil yapacağız. Lütfen memurlara gidebileceklerini söyleyin.” Asansöre binerlerken döndü: “Odacıyı da unutmayın.”</p>
</body>
</html>
