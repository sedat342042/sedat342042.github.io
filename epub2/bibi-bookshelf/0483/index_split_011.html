<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>02 - Kralın Korsanı  - Gediksavaşları Dünyasından</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_">TAKİP</p>
	<p class="block_1"> </p>
	<p class="block_2">Margaret ürperdi.</p>
	<p class="block_1"> </p>
	<p class="block_2">Abigail, "Ne oldu?" diye sordu.</p>
	<p class="block_1"> </p>
	<p class="block_2">"O... garip his." Margaret gözlerini kapadı.</p>
	<p class="block_1"> </p>
	<p class="block_2">"Başka ne? Anlat bana," diye ısrar etti Abigail. Margaret bir aydır, günde bir ya da iki kez garip bir duygu tarafından ziyaret ediliyordu. Bazen bu duyguyu bir üşümeye benzetiyordu; diğer zamanlarda bütün vücudunda bir karıncalanmaydı. Acı verici ya da tehditkâr değildi, ama yabancıydı.</p>
	<p class="block_1"> </p>
	<p class="block_2">"Yakınlaştı," dedi Margaret.</p>
	<p class="block_1"> </p>
	<p class="block_2">"Ne yakınlaştı?"</p>
	<p class="block_1"> </p>
	<p class="block_2">"Böyle hissetmeme neden olan her neyse." Margaret ayağa kalktı ve büyük pencereye gitti. Onlara geminin kıç tarafında, dümen kabininin yukarısında bir kamara verilmişti. Büyük bir kamara değildi, kaptanın kamarasının bir ya da iki altındaydı, ama ilk kamaralarındaki ufak lombozdan daha büyüktü. İki yatağın arasında küçük bir masa ve ayakuçlarında bir sedir vardı, başları ise pencerenin altına geliyordu. Yemekleri en anlamsız şakalaşmaya bile girmek istemeyen sessiz bir adam tarafından servis ediliyordu. Hava izin verirse, günde iki kez güverteye çıkarılıyorlardı ve güneş görmelerine, ayaklarını açmalarına izin veriliyordu.</p>
	<p class="block_1"> </p>
	<p class="block_2">Hava değişiyor, ısınıyordu. Kışa yaklaştıkları düşünülürse Margaret bunu tuhaf buluyordu, ama mürettebat ılık günler dışında bir şey düşünmüyora benziyordu. Ve günler uzuyordu. Margaret bu tuhaflıkları yüksek sesle düşünmüştü, ama Abigail tamamen ilgisiz kalmıştı.</p>
	<p class="block_1"> </p>
	<p class="block_2">Margaret yatağına çıktı ve küçük pencereyi iterek açtı. Kafasını dışarı çıkarabilir ve su arkalarında girdaplanırken büyük dümene bakabilirdi. Daha küçük gemilerin ambarlarında geçirilen günlerden sonra kamaradaki havayı temiz tutabilmek hoştu. Sık sık kendilerinden daha talihsiz mahkûmların ne yaptıklarını merak ediyordu, çünkü kendi küçük ranzaları olmasına rağmen, köle tacirlerinin güvertesinde temiz hava yoktu ve çok az ışık vardı.</p>
	<p class="block_1"> </p>
	<p class="block_2">Kapı açıldı ve tanıdık bir yüz belirdi. Arjuna Svadjian kendi tuhaf usulüyle eğilerek selam verdi.</p>
	<p class="block_1"> </p>
	<p class="block_2">"İyi olduğunuza inanıyorum," dedi, kızların artık resmi bir selamlama olduğunu bildikleri şekilde.</p>
	<p class="block_1"> </p>
	<p class="block_2">Margaret ve Abigail her gün onları anlamsız görünen sohbetlerle meşgul eden bu adam tarafından ziyaret ediliyorlardı. Tavrı ya da görünüşünde tehditkâr bir şey yoktu; orta boyluydu, sakalı kısa kesilmişti ve giysileri pahalı dokumadan ama sade kesimliydi. Bir açıdan zengin bir iş adamına benziyordu ve Krallık'ta yolculuk ediyor olsaydı, Kesh'in uzak bir limanında bir tüccarla bile karıştırılabilirdi.</p>
	<p class="block_1"> </p>
	<p class="block_2">İlk başta sohbet her dakikanın aynılığından uzaklaştırıcı bir şeydi. Kamara daha önce kaldıklarına oranla daha rahat olsa da sonuçta yine de bir hücreydi. Kızlar onun sorularına anlamsız yanıtlar verdikleri ya da mahsus kendileriyle çeliştikleri zor bir dönemden geçmişlerdi. Adam her ikisine de eşit derecede aldırmaz görünüyordu.</p>
	<p class="block_3"> </p>
	<p class="block_2">Her defasında ona bir başka adam eşlik ediyordu, ilk gün karşılaştıkları Saji adında, az konuşan bir adam. Zaman zaman taşıdığı bir parşömen tablete bir şeyler yazmak için duruyordu, ama onun dışında sadece gözlemliyordu.</p>
	<p class="block_1"> </p>
	<p class="block_2">"Bugün bana amcanız Prens Arutha'dan biraz daha bahsetmenizi isteyeceğim," dedi Arjuna.</p>
	<p class="block_1"> </p>
	<p class="block_2">"Neden, ona savaş açmak için daha iyi hazırlanasınız diye mi?"</p>
	<p class="block_1"> </p>
	<p class="block_2">Adam suçlamaya karşı ne sinirlendiğini ne de eğlendiğini gösterdi, "Bu kadar muazzam bir denizin ötesinde savaş yürütmek zordur," dedi. Soruyla ilgili başka yorum yapmadı, ama "Prens Arutha'yı iyi tanır mısınız?" dedi. "Pek değil," cevabını aldı.</p>
	<p class="block_1"> </p>
	<p class="block_2">Kızlara duygularını gösterecek türden bir adam değildi, ama hafifçe öne hareket edişindeki bir şey Margaret'a adamın cevaptan hoşnut olduğu hissini verdi.</p>
	<p class="block_1"> </p>
	<p class="block_2">"Onunla karşılaştınız ama, değil mi?"</p>
	<p class="block_1"> </p>
	<p class="block_2">"Küçük bir çocukken," cevabını verdi Margaret.</p>
	<p class="block_1"> </p>
	<p class="block_2">Adam Abigail'e, "Ya siz? Bu Prens Arutha'yla tanıştınız mı?" dedi.</p>
	<p class="block_1"> </p>
	<p class="block_2">Abigail kafasını iki yana salladı. "Babam beni hiç saraya götürmedi."</p>
	<p class="block_1"> </p>
	<p class="block_2">Arjuna Saji'ye yabancı bir dilde bir şeyler fısıldadı ve küçük adam tabletine bir not aldı.</p>
	<p class="block_1"> </p>
	<p class="block_2">Görüşme devam etti. Sorular görünüşte eski görüşmelerde sorulanlarla ilgisizdi. Sabahın büyük kısmı bittiğinde, kızlar sıkılmış, yorulmuş ve hüsrana uğramışlardı, ama Arjuna bu görüşmeler sırasında asla yoruluyora benzemiyordu. Öğle vakti kızlara küçük bir yemek veriliyordu, ama Arjuna yemiyordu, bisküvi, kurutulmuş et, kurutulmuş meyve ve bir kadeh şaraptan oluşan basit yemeklerini bitirebilsinler diye görüşmeyi sadece yavaşlatıyordu.</p>
	<p class="block_1"> </p>
	<p class="block_2">Kendilerine getirilen yemeğin tamamını yemeyi hemen öğrenmişlerdi. Çünkü Abigail bir gün yemeğine dokunmayı reddedince sessiz adamlardan ikisi içeri girmiş ve biri onu tutarken diğeri onu zorla beslemişti. Arjuna'nın bütün söylediği, "Gücün yerinde olmalı," olmuştu.</p>
	<p class="block_1"> </p>
	<p class="block_2">Yemekten sonra affını rica etti ve yandaki kamaraya girdiğini duydular. Margaret kamaraları ayıran bölmeye yaklaştı ve adam o kamaraya her girdiğinde olduğu gibi dinlemeye çalıştı. Arjuna'nın zaman zaman fikir teatisi yaptığı gizemli bir yolcu vardı, ama o kamaraya başka hiç kimse girmemişti. Margaret bir keresinde cesaretle orada kimin olduğunu sormuştu, ama Arjuna soruyu duymazdan gelip kendi sorularından biriyle karşılık vermişti.</p>
	<p class="block_1"> </p>
	<p class="block_2">Alçak sesle mırıldanan sesler güçbela duyulabiliyordu ama anlaşılır kelime yoktu. Sonra birden Margaret tekrar o garip karıncalanma hissince ziyaret edilmişti, bu kez her zamankinden daha güçlüydü. Aynı anda, yandaki kamarada bir ses korkuyla yükselmiş ve bölmeden kamaranın arkasına doğru yürüyen ayakların sesi gelmişti.</p>
	<p class="block_1"> </p>
	<p class="block_2">Margaret soldaki küçük pencereden dışarı baktı ve orada pencereden yarı sarkmış başlıklı bir şekil gördü. Şekil bir kolunu uzatıp geminin arkasını işaret etti ve çığlık attı, "Sbecha! Janisht souk Svadjian!"</p>
	<p class="block_1"> </p>
	<p class="block_2">Margaret kamaraya çekildi, yüzü kül rengindeydi ve gözleri kocaman açılmıştı.</p>
	<p class="block_1"> </p>
	<p class="block_2">Yüz ifadesini gören Abigail fısıldadı, "Ne oldu?"</p>
	<p class="block_1"> </p>
	<p class="block_2">Margaret uzandı ve Abigail'in elini tuttu. Elini sıkıca kavrayarak, "Komşumuzu gördüm," dedi. "O... şey elini çıkardı. Yeşil pullarla kaplıydı."</p>
	<p class="block_3"> </p>
	<p class="block_2">Abigail'in gözleri büyüdü ve gözyaşlarıyla doldu. Margaret onu uyardı, "Tekrar ağlamaya başlarsan sana o kadar sert vururum ki gerçekten ağlayacak bir şeyin olur." Abigail sesi titreyerek, "Korkuyorum Margaret," dedi.</p>
	<p class="block_1"> </p>
	<p class="block_2">"Ve benim korkmadığımı mı düşünüyorsun?" diye sordu diğer kız. "Korktuğumuzu bilmelerine izin veremeyiz."</p>
	<p class="block_1"> </p>
	<p class="block_2">Abigail, "Denerim," dedi.</p>
	<p class="block_1"> </p>
	<p class="block_2">"Başka bir şey var."</p>
	<p class="block_1"> </p>
	<p class="block_2">"Ne?"</p>
	<p class="block_1"> </p>
	<p class="block_2">"İzleniyoruz."</p>
	<p class="block_1"> </p>
	<p class="block_2">Abigail'in gözleri tekrar büyüdü ve tutsak edildiklerinden bu yana ilk kez umutlu görünüyordu.</p>
	<p class="block_1"> </p>
	<p class="block_2">"Nereden biliyorsun? Kim?"</p>
	<p class="block_1"> </p>
	<p class="block_2">Margaret, "Yan bölmedeki şey benim son zamanlarda hissettiğim her neydiyse onu hissetti ve birinin bize yetişmeye çalıştığından yakındı," dedi.</p>
	<p class="block_1"> </p>
	<p class="block_2">"Bunu duydun mu?"</p>
	<p class="block_1"> </p>
	<p class="block_2">"Ses tonunu duydum ve hoşnut değildi. Ve hissettiğim o duyguda bana mantıklı gelen bir şey var."</p>
	<p class="block_1"> </p>
	<p class="block_2">"Ne?"</p>
	<p class="block_1"> </p>
	<p class="block_2">"Bizi kimin izlediğini biliyorum."</p>
	<p class="block_1"> </p>
	<p class="block_2">"Kim?"</p>
	<p class="block_1"> </p>
	<p class="block_2">"Anthony."</p>
	<p class="block_1"> </p>
	<p class="block_2">Abigail, "Anthony mi?" dedi hayal kırıklığına uğramış bir ses tonuyla.</p>
	<p class="block_1"> </p>
	<p class="block_2">"Yalnız değil seni temin ederim," dedi Margaret. "Hissettiğim onun büyülerinden biri olmalı." Yüzü düşünceli bir hal aldı. "Neden ben hissedebiliyorum da sen hissedemiyorsun acaba?"</p>
	<p class="block_1"> </p>
	<p class="block_2">Abigail omuz silkti. "Büyüden kim anlar?"</p>
	<p class="block_1"> </p>
	<p class="block_2">"O pencereden sığabilir misin sence?"</p>
	<p class="block_3"> </p>
	<p class="block_2">Abigail pencereye baktı ve "Bu elbiseyi giymiyor olsaydım sığabilirdim." "O halde elbiselerimizi çıkaracağız," dedi Margaret.</p>
	<p class="block_1"> </p>
	<p class="block_2">Abigail, "Aklında ne var?" dedi.</p>
	<p class="block_1"> </p>
	<p class="block_2">"Arkamızda gemi gördüğüm saniye, bundan inmeyi planlıyorum. İyi yüzer misin?"</p>
	<p class="block_1"> </p>
	<p class="block_2">Abigail kafasını iki yana salladı ve cevap vermeye korkuyormuş gibi göründü.</p>
	<p class="block_1"> </p>
	<p class="block_2">"Yüzebiliyor musun?" diye sordu Margaret inanmayarak.</p>
	<p class="block_1"> </p>
	<p class="block_2">Abigail, "Su fazla dalgalı değilse biraz kulaç atabilirim," dedi.</p>
	<p class="block_1"> </p>
	<p class="block_2">Margaret, "Tüm hayatı boyunca deniz kenarında yaşıyor ve sadece biraz kulaç atabiliyor," dedi. Arkadaşına bakarak, "Sen suyun üstünde duracaksın ve gerekirse seni beladan koruyacağım. Bir gemi arkamızdan geliyorsa, suda o kadar çok kalmayız," dedi.</p>
	<p class="block_1"> </p>
	<p class="block_2">"Ya bizi görmezlerse?"</p>
	<p class="block_1"> </p>
	<p class="block_2">"Bundan o zaman endişelen," oldu Margaret'ın cevabı.</p>
	<p class="block_1"> </p>
	<p class="block_2">Derken Margaret o tuhaf karıncalanmayı tekrar hissetti ve "Geliyorlar," dedi.</p>
	<p class="block_1"> </p>
	<p class="block_2">* * *</p>
	<p class="block_1"> </p>
	<p class="block_2">Anthony işaret etti, Amos baktı ve "Limana iki derece," dedi.</p>
	<p class="block_1"> </p>
	<p class="block_2">Nicholas, Harry ve Marcus büyücüyü bir dakika seyrettiler, sonra Harry "Nasıl emin olabilir bilmiyorum. Crydee'deki herkes iyi bir büyücü olmadığını söylüyordu," dedi.</p>
	<p class="block_1"> </p>
	<p class="block_2">Nicholas, "İyi bir büyücü olmayabilir, ama Nakor" -Margaret diyecekti, ama Harry'nin ona olan hayranlığını bildiğinden lafı değiştirdi- "kızların nerede olduğunu bildiğini söyledi. Nakor Anthony'nin doğru iz üzerinde olduğundan emin. Ve Pug Nakor'un tavsiyelerini dinlememizi söyledi," dedi. Amos rotasını düzeltmek için, Anthony'ye büyüsünü günde üç kez kullandırıyordu, gün doğumunda, öğleyin ve gün batınımda.</p>
	<p class="block_1"> </p>
	<p class="block_2">Nakor geminin pruvasında Calis'le konuşuyordu. Ghuda küçük Isalan'dan biraz uzakta, kendi düşüncelerinde kaybolmuş halde yalnız başına duruyordu.</p>
	<p class="block_1"> </p>
	<p class="block_2">Harry ufka baktı. "Önümdeki bu sonsuz engin sularda nerede olduklarını biri nasıl bilebilir ki?" dedi.</p>
	<p class="block_1"> </p>
	<p class="block_2">Nicholas ona katılmak zorunda kaldı. Kuzeylerindeki birkaç beyaz bulut dışında gök de okyanus gibi boştu. Suyun sürekli hareket eden yüzeyini dağıtacak hiçbir şey yoktu. Yolculuğun ilk üç haftası boyunca, hepsi de Günbatımı Adaları zincirinin parçası olan orada burada adalar görmüşlerdi ve bu yolculuğun monotonluğunu kırmıştı.</p>
	<p class="block_1"> </p>
	<p class="block_2">Görece yakın takipte olmalarının heyecanı bir kez geçince, gemi bir rutine girmişti. Gerilim bakiydi, çünkü Marcus hava izin verdiğinde güverteyi kafeslenmiş bir hayvan gibi arşınlıyor hava sert olduğunda da derin düşüncelere dalarak oturuyordu. Nicholas ve Harry can sıkıntısını hafifletmek için nereye gerekirse el veriyorlardı ve bu süreçte oldukça iyi uzun yol denizcileri haline geliyorlardı. Sürekli çalışma ve yetersiz yemek Nicholas'la Harry'ye çok zayıf bir görünüş vermişti ve yukarıda ya ela güvertede geçirdikleri vakit özellikle Nicholas'ı bronzlaştırmıştı. Harry'nin açık renk teni ise Anthony onu merhemle ovalayana kadar kötü bir şekilde yanmıştı ve şimdi bütün hayatını sahilde geçirmiş gibi kahverengiydi. Nicholas sakalını kesmişti, Marcus'sa bırakmıştı uzasın, bu yüzden aralarındaki benzerlik artık o kadar da belirgin değildi.</p>
	<p class="block_1"> </p>
	<p class="block_2">Diğerleri kendi rutinlerine dalmıştı. Nakor ve Anthony zamanlarının çoğunu büyüden ya da Nakor'un böyle adlandırmakta ısrar ettiği 'numara'lardan söz ederek geçiriyorlardı ve Ghuda zaman zaman Calis'le derin sohbetlere dalsa da kendi başına kalmakta kararlı görünüyordu.</p>
	<p class="block_1"> </p>
	<p class="block_2">Geminin umutsuz ilerleyişi herkesin derinleşen endişesiyle örtüşüyordu, çünkü Amos erzakların kısılmasını emretmişti. Yola çıkarken yeterince tedarikli olduklarını düşünmüştü, ama karanın ufkun sadece dakikalar ötesinde mi yoksa haftalar ötesinde mi olduğunu bilmediğinden erzağın idareli kullanılmasının daha iyi olacağını hissetti. Ve porsiyonların küçülmesiyle birlikte başlayan açlık, gerçekten bilinmeyen sulara yelken açtıklarının farkına varmalarına da neden olmuştu.</p>
	<p class="block_1"> </p>
	<p class="block_2">Son bir aydır hiç kara görmeden yol almışlardı, Günbatımı Adaları'yla son temasları güçbela ada denebilecek sahil kordonu ve mercan çıkıntıları serisinden oluşan acınacak bir tecrübeydi. Onlar geride kaldığında artık denizden başka hiçbir şey yoktu.</p>
	<p class="block_1"> </p>
	<p class="block_2">Nicholas suyun öte yanında bir başka ülke olduğunu biliyordu. Bunu bir gerçek olarak kabullenmişti, çünkü babası ona böyle söylemişti. Ama burada bir geminin güvertesinde durmuş, genellikle Sonu Olmayan Deniz denen yere, Krallık'tan hiçbir adamın şimdiye dek gitmeyi göze almadığı bir ülkeye yelken açarken, ne kadar çabalarsa çabalasın, o küçük rahatsız edici şüpheden kurtulamıyordu, küçük bir ses, "Belki de denizciler haklıdır; belki harita bir hiledir," diyordu.</p>
	<p class="block_1"> </p>
	<p class="block_2">Denizcileri sadece iki şey sakin tutuyor ve her zamanki işleriyle ilgilenmelerini sağlıyordu: Krallık Donanması'nda aldıkları eğitim ve Amos'un sert idaresi. Büyücülerinin siyah geminin denizde önlerinde nerede olduğunu söyleyebileceğine inanmayabilirlerdi, ama onları Sonu Olmayan Deniz'in ötesine götürüp getirebilecek bir adam varsa o da Amiral Trask'tı.</p>
	<p class="block_1"> </p>
	<p class="block_2">Nicholas geminin ana direğinin tepesine, izledikleri gemiyi görebilirler umuduyla bir gözcünün dikildiği yere baktı. Amos kızın tasvirinden geminin bir kalyon olduğunu tahmin etmişti, geçmişte Queg'de zaman zaman bazen küreklerle bazen küreksiz kullanılan bir tasarım. Eğer öyleyse, kendisininkinden çok daha yavaş bir gemi olduğuna hükmediyordu ve on ya da daha fazla gün önde olmalarına rağmen, uzaktaki limanına ulaşmadan ona yetişebileceğini düşünüyordu.</p>
	<p class="block_1"> </p>
	<p class="block_2">Nicholas da aynı şeyi umuyordu, Raptor'da sıkıldığı ve huzursuzlandığından zihninin Abigail'le hayali yeniden bir araya gelişlerine gitgide daha fazla kaydığını fark ediyordu. Render'ı öldürmüş olmanın tatsız hatırası onu zaman zaman rahatsız etmeyi sürdürüyordu ve nasıl çabalarsa çabalasın kılıcını Render'ın karnına soktuğu anın hissi yakasını bırakmıyordu. Marcus, Harry ya da Ghuda'yla kılıç talimi yaptığında bile, alçalıp yükselen bir güvertede düello yaptıklarında, o ani değişikliği bekliyordu, keskin bıçağın eti kesmesinin o tuhaf bir şekilde yumuşak hissini. Ve kanla ölümü düşünmek onu hasta ediyordu.</p>
	<p class="block_1"> </p>
	<p class="block_2">Bu konuda Harry ve Ghuda'yla konuşmuştu ancak hiçbiri ona kirli olduğu hissiyle başa çıkmasında yardımcı olamadı. Nicholas Render'ı öldürmesini haklı çıkarmayı ne kadar denerse denesin, bunun halasını öldüren adam olduğunu, yüzlerce hayatı yok ettiğini ve gelişmekte olan bir kasabayı yakılıp yıkılmış yıkıntılara indirgediğini kendine ne kadar söylerse söylesin, bir türlü doğru davrandığına ikna olmuyordu.</p>
	<p class="block_1"> </p>
	<p class="block_2">Nicholas meseleyi Marcus'a açmanın iyi olmayacağını biliyordu, çünkü Marcus'un annesini öldüren ve kız kardeşini kaçıran adamlardan birini öldürmenin üzüntüsünü nasıl ifade edebilirdi?</p>
	<p class="block_1"> </p>
	<p class="block_2">Ve Nicholas en derin korkusu hakkında kimseyle konuşmamıştı: Eğer gerekirse tekrar öldüremeyeceği düşüncesi.</p>
	<p class="block_1"> </p>
	<p class="block_2">Brisa güverteye çıktı ve Nicholas gülümsemek zorunda kaldı. Kız daha önce karşılaştığı kimseye benzemiyordu ve onu eğlendiriyordu. Bir açıdan ona biraz 'James Amca'yı, Kral'ın Rillanon'daki danışmanlarından biri olan babasının eski bir arkadaşını hatırlatıyordu.</p>
	<p class="block_1"> </p>
	<p class="block_2">Şimdi Kralın sarayının bir baronuydu, karısı ve çocuklarıyla Krondor'u düzenli aralıklarla ziyaret ediyordu. Onda yüzeyin hemen altında vahşi ve cüretkâr bir şey vardı ve Nicholas James'in çocukken Krondor'da bir hırsız olduğuyla ilgili hikâyeleri duymuştu. Yüzeyin fazla altına saklanmamış olsa da, Brisa'da da aynı vahşilik vardı. Ve kız Marcus'un yakınlarındayken korku verici bir düzenlilikle ortaya çıkıyordu.</p>
	<p class="block_1"> </p>
	<p class="block_2">Nicholas'la Harry bakıştılar ve Nicholas, kız gözleri Marcus'a dikili doğrudan kendilerine doğru gelmeye başladığında Harry'nin sırıttığını gördü. Hiçbirinin anlayamadığı nedenlerden Dük'ün genelde aksi oğlundan açıkça hoşlanmaya başlamıştı.</p>
	<p class="block_2">En azından onunla her fırsatta alay etmekten hoşlanıyordu ve kızın provokatif davetlerinin alay olup olmadığından Nicholas çoğu zaman emin olamıyordu. Bazen oldukça rezilleşebiliyordu. Denizcilerin arasında evinde gibiydi, kadın olduğundan ve denizcilerin çoğu gemide kadın olmasıyla ilgili tuhaf batıl inanca sahip olduğundan, en iyileri gibi küfredebiliyor, donanıma bir maymun gibi tırmanabiliyor ve gemide herhangi birinin anlattığı en müstehcen fıkraları anlatabiliyordu.</p>
	<p class="block_1"> </p>
	<p class="block_2">Amos'un genç denizcilerden bazılarının kızın gemideki varlığından faydalanmaya çalışacağı, mürettebat arasında çatışmalar doğuracağı yönündeki endişesi asılsız çıkmıştı. Kirli saçlı, koca gözlü zayıf kız gemideki bütün topluluğu, mürettebatın Brisalarını taciz etmeye kalkan herhangi bir üyesini dövmekten mutlu olacağı vekil ağabeylere çevirmeyi başarmıştı. Ve kızın Marcus'un kızarmasına neden oluşunu seyretmekten hepsi eşit zevk alıyor gibiydi.</p>
	<p class="block_3"> </p>
	<p class="block_2">Marcus'un yüzünde boyun eğmiş bir ifadeyle durduğu yere gelerek, "Merhaba yakışıklı," dedi. "Aşağı gelip birkaç şey öğrenmek ister misin?"</p>
	<p class="block_1"> </p>
	<p class="block_2">Marcus, "Hayır. Ama aşağı inmem gerekiyor. Henüz öğle yemeğimi yemedim," derken rengi değişerek kafasını iki yana salladı. Marcus dönüp "Yalnız başıma!" diye eklerken kız onun arkasından adım atıyordu. Yalandan somurtan kızı bıraktı ve o aşağı inerken Harry'yle Nicholas sırıttılar.</p>
	<p class="block_1"> </p>
	<p class="block_2">Harry, "Neden onunla böyle alay etmek zorundasın?" dedi.</p>
	<p class="block_1"> </p>
	<p class="block_2">Kız omuz silkerek, "Ah, bana yapacak bir şey veriyor. Aksi takdirde burası epey sıkıcı. Ayrıca, onda bana çekici gelen bir şey var, Sanırım mizahtan tamamıyla yoksun olması. Bir meydan okuma," dedi.</p>
	<p class="block_1"> </p>
	<p class="block_2">Nicholas, kendisi yerine Marcus'u seçtiği için şanslı olduğunu düşündü. Kuzeninin duygularını anladığını fark etti: Özgürlimanlı sokak kızı bir doğal felaketti. Kızı inceledi ve kendini kızın oğlansı, karmaşık olmayan bir tarzda çekici olduğunu kabul ederken yakaladı. Yolculuk başladıktan birkaç gün sonra hırpani giysilerinin ve kirli görünüşünün kayıtsızlıktan ziyade kurnazlığın ürünü olduğuna karar vermişti, Özgürliman gibi bir şehirde güzel bir kız olmak yeterince tehlikeliydi, ama bir koruyucu olmadan, tecavüz ve köleliğe açık davetti. Birkaç beden büyük biçimsiz giysileri ve teninin her santimindeki kirle, davetkâr olmaktan epey uzak görünüyordu ve çoğu zaman bir oğlanla karıştırılabilirdi.</p>
	<p class="block_1"> </p>
	<p class="block_2">Ellerini arkasına koyan kız güverteye açılan kapı ağzına doğru aylak aylak yürürken ıslıkla isimsiz bir melodiyi çalıyordu. Nicholas güldü.</p>
	<p class="block_1"> </p>
	<p class="block_2">"O kadar komik olan ne?" diye sordu Harry, cevabı zaten bilerek.</p>
	<p class="block_3"> </p>
	<p class="block_2">"Sadece Marcus'u ne kadar çabuk tekrar burada güvertede bulacağımızı düşünüyordum." "Bugünlerde Brisa şaşırabilir."</p>
	<p class="block_1"> </p>
	<p class="block_2">Nicholas, "Sokak kızımızı fazla şeyin şaşırttığından şüpheliyim," dedi.</p>
	<p class="block_1"> </p>
	<p class="block_2">"Düzgün kıyafetlerle neye benzeyeceğini merak ediyorum," dedi Harry.</p>
	<p class="block_1"> </p>
	<p class="block_2">Nicholas, "Ben de aynı şeyi düşünüyordum. Bütün o hırpani saçların altında oldukça sevimli ve güzel gözleri var," dedi.</p>
	<p class="block_1"> </p>
	<p class="block_2">Harry, "Abigail'i çoktan unuttuk, öyle mi?" dedi.</p>
	<p class="block_1"> </p>
	<p class="block_2">Nicholas’ın keyfi aniden kaçtı. "Hayır," dedi soğuk bir şekilde.</p>
	<p class="block_1"> </p>
	<p class="block_2">"Üzgünüm. Şaka yapıyordum." "Kötü bir şakaydı," dedi Nicholas.</p>
	<p class="block_1"> </p>
	<p class="block_2">Harry iç geçirdi. "Üzgünüm." Sonra keyfi yerine geldi. "Margaret'la Abigail'in o son resepsiyona giydikleri, önü aşağı kadar danteli olan giysilerin içinde nasıl görüneceğini düşünüyordum."</p>
	<p class="block_1"> </p>
	<p class="block_2">Nicholas kendini sırıtmaktan alamadı. "Annemin rezil olduklarını düşündüğü kısa kesimlileri kastediyordun."</p>
	<p class="block_1"> </p>
	<p class="block_2">Harry de karşılık olarak sırıttı. "Şey, Brisa'nın uzun, ince bir boynu var ve kolları gerçekten zarif."</p>
	<p class="block_1"> </p>
	<p class="block_2">"Kimi aradığımızı tek unutan ben değilim anlaşılan," diye azarladı onu Nicholas.</p>
	<p class="block_1"> </p>
	<p class="block_2">Harry iç geçirdi. "Sanırım haklısın. Belki de sıkıntıdandır. Ama Brisa'yı saymazsak, Margaret ve Abigail'le konuştuğumuz son geceden beri, güzel ya da değil, hiçbir kıza dikkat etmedim. O zamandan beri etrafta birkaç kız olmuş olabilir, ama fark edemeyecek kadar meşguldüm." Nicholas başını salladı.</p>
	<p class="block_3"> </p>
	<p class="block_2">"Bir şey daha," dedi Harry.</p>
	<p class="block_1"> </p>
	<p class="block_2">"Ne?"</p>
	<p class="block_1"> </p>
	<p class="block_2">"Neden beni değil de Marcus'u seçti?"</p>
	<p class="block_1"> </p>
	<p class="block_2">Nicholas arkadaşına baktı ve sorunun sadece yarı şaka olduğunu gördü.</p>
	<p class="block_1"> </p>
	<p class="block_2">Gözcü bağırdı, "Kaptan! Suda adam var!" Amos, "Nerede?" diye bağırdı.</p>
	<p class="block_1"> </p>
	<p class="block_2">"Sancak pruvasına üç derece!"</p>
	<p class="block_1"> </p>
	<p class="block_2">Amos hızla provaya yöneldi ve oraya ulaşana kadar Nicholas, Harry ve mürettebatın yarısı arkasındaydı. Suda küçük şekillerin yüzdüğü görülebiliyordu. Amos az daha tükürüyordu. "Köle tacirleri," dedi güçbela kontrol ettiği ölümcül bir öfkeyle. "Ölenler köpekbalıklarına atılıyor." "Biri yaşıyor!" diye bağırdı gözcü.</p>
	<p class="block_1"> </p>
	<p class="block_2">Amos döndü ve bağırdı, "Bir sandalın indirilmesini istiyorum. Hayatta kalanı almaya hazırlanın.</p>
	<p class="block_1"> </p>
	<p class="block_2">Gemiyi rüzgâra verin Bay Rhodes!"</p>
	<p class="block_1"> </p>
	<p class="block_2">Bir sandal indirilirken gemi hareketi yavaşlasın diye döndürüldü. Adamlar yüzen vücutlara ve tek sağ olana doğru kürek çekmeye başlamışlardı ki gözcü bağırdı, "Köpekbalıkları!"</p>
	<p class="block_1"> </p>
	<p class="block_2">Amos gözcünün işaret ettiği yere baktı ve bir yüzgecin suyu kestiğini gördü. "Kahverengi uç: İnsan-yiyen."</p>
	<p class="block_1"> </p>
	<p class="block_2">"Bir tane daha var," dedi Harry biraz daha ileriyi işaret ederek.</p>
	<p class="block_1"> </p>
	<p class="block_2">Nicholas, "Adamların hayatta kalana önce ulaşamazlar mı?" diye sordu.</p>
	<p class="block_1"> </p>
	<p class="block_2">"Hayır," dedi Amos, "Köpekbalıkları önce ölülerden birini kaparlarsa, bir şansımız olabilir. Köpekbalıkları o açıdan komiktir. Etrafında saatlerce yüzebilir ya da doğrudan gelip seni suya değdiğin an kapabilirler. Bilemezsin." Kafasını iki yana salladı.</p>
	<p class="block_3"> </p>
	<p class="block_2">Calis, "Belki dikkatlerini başka tarafa çekebilirim," dedi. Yayını kaldırdı ve yay kirişine uyan uzun bir ok çıkardı. Yayı gerdi ve gemiye en yakın köpekbalığını nişan aldı ve oku bıraktı. Çelik uçlu ok havada hızla ilerledi ve köpekbalığının tam yüzgecinin altına saplanarak fark edilir miktarda bir kan gölü oluşturdu.</p>
	<p class="block_1"> </p>
	<p class="block_2">Diğer köpekbalıklarının üçü anında yüzen cesetlerden ve sağ tek kişiden döndüler ve yaralı köpekbalığına yöneldiler.</p>
	<p class="block_1"> </p>
	<p class="block_2">Amos, "Şanslı atış. Köpekbalığının derisi serttir. Zırhı ok başıyla zımbalamak gibidir."</p>
	<p class="block_1"> </p>
	<p class="block_2">Calis kurumlanmadan yayını kaldırdı. "Bunun şansla alakası yok."</p>
	<p class="block_1"> </p>
	<p class="block_2">Sandaldaki adamlar sağ olanı sandala aldılar ve gemiye doğru kürek çekmeye başladılar. Amos, "Bir askı hazırlayın," diye bağırdı.</p>
	<p class="block_1"> </p>
	<p class="block_2">Sandal Raptor’un yanına varana kadar bir askı ve iki sicim hazırdı. Mürettebattan iki kişi yukarı çekilirken yaralı adama yardım etmek için yarı yola kadar inmişlerdi.</p>
	<p class="block_1"> </p>
	<p class="block_2">Adam güverteye çıkarıldığında Anthony onunla hemen ilgilenmeye başladı. Adamın rengini inceledi, bir gözkapağını açtı ve kulağını göğsüne koydu. Bir kez başını sallayan şifacı, "Aşağı getirin," dedi.</p>
	<p class="block_1"> </p>
	<p class="block_2">Amos iki adama yaralıyı kaldırmalarını ve mürettebatın kaldığı yere taşımalarını işaret edip dümene doğru döndü. "Gemiyi rotasına döndürün Bay Rhodes!" "Peki Kaptan," cevabı geldi.</p>
	<p class="block_1"> </p>
	<p class="block_2">Amos sakalını kaşıdı. "İçlerinden biri hâlâ hayattaysa..." Nicholas, "O zaman fazla geride değiliz demektir," dedi.</p>
	<p class="block_1"> </p>
	<p class="block_2">Amos başını salladı. "En fazla iki gün." Hızla hesapladı, sonra "Tahminimde yanılmazsam, yarın günbatımında onları göreceğiz," dedi. Gözlerinde neşeli bir bakış vardı ve Nicholas’ın aklında ne olduğunu sorması gerekmiyordu. Amos Crydee'deki yağmanın arkasındaki adamlara yetiştiğinde ödenecek bedeller olacaktı.</p>
	<p class="block_1"> </p>
	<p class="block_2">Nicholas, Marcus ve diğerleri güneş batarken beklediler. Amos, denizden kurtardıkları adamı görmek için Anthony ve Nakor'la aşağı inmişti. Günün çoğunu aşağıda geçirmişlerdi ve hâlâ bir ses çıkmamıştı.</p>
	<p class="block_1"> </p>
	<p class="block_2">Sonunda Amos güvertede belirdi ve Nicholas'la kuzenine eliyle işaret etti. Çocuklar güvertenin ön tarafında toplanmış olan diğerlerinden ayrıldılar ve ana güvertedeki Amos'a katıldılar. "Hâlâ hayatta, ama güçbela," dedi Amiral.</p>
	<p class="block_1"> </p>
	<p class="block_2">"Kimmiş?" diye sordu Marcus.</p>
	<p class="block_1"> </p>
	<p class="block_2">"Adının Hawkins olduğunu söylüyor ve Carse'daki bir tekerlek ustasının çırağıymış." "O halde siyah gemidenmiş!" dedi Nicholas.</p>
	<p class="block_1"> </p>
	<p class="block_2">Amos başıyla onayladı. "Ayrıca onu bulana kadar iki gün suda kaldığını söyledi. Ölenleri ve iyileşemeyecek kadar hasta olanları gün doğumunda çöple birlikte güverteden denize atıyorlar.</p>
	<p class="block_1"> </p>
	<p class="block_2">Fırlatılan kırık bir sandık parçasına asılmış ve böyle hayatta kalmış. Kuru bir öksürüğü var ve Anthony bu yüzden denize atıldığını düşünüyor. Hâlâ hayatta olması bir mucize." Nicholas, "Ya kızlar?" dedi.</p>
	<p class="block_1"> </p>
	<p class="block_2">"Söylentiler. Geminin yola çıktığı ilk gece diğer mahkûmların yanından alınmışlar, bu yüzden gemide olduklarını biliyor, ama onları o zamandan beri görmemiş. Birinin bir denizcinin mevkileri yüzünden daha iyi bir yerde tutulduklarından bahsettiğini söylüyor, ama bilmiyor." Marcus, "Memleketlerindeki limana varmadan onlara yetişecek miyiz Amiral?" dedi.</p>
	<p class="block_1"> </p>
	<p class="block_2">Amos başıyla onayladı. "Karaya sandığımdan daha yakın değilsek, evet." Güneş ufkun altında batarken, "Suyun rengi burada değişik, derin," dedi. Yukarı bakarak ekledi, "Ama gerçekte nerede olduğumuz hakkında hiçbir fikrim yok; yıldızlar daha önce hiç görmediğim yerlerdeler. Bazı eski tanıdık yıldızlar son bir ay içinde kuzey ufkunun altına düştüler ve güney göğünde benim için yeni olanlar var. O haritayı hatırlıyorsam, dostlarımızın limanına varana kadar henüz gidecek yolumuz olduğuna hükmediyorum."</p>
	<p class="block_1"> </p>
	<p class="block_2">"Bu uzun bir yolculuk demek," gözleminde bulundu Marcus.</p>
	<p class="block_1"> </p>
	<p class="block_2">"Krondor'dan haritadaki o kıtanın güney kıyısına hemen hemen dört ay, tahminim.</p>
	<p class="block_1"> </p>
	<p class="block_2">Özgürliman'dan iki aydan fazla uzağız ve karayı iki haftadan önce göremeyiz," dedi Amos. Kafasını iki yana salladı. "Anthony'nin rotaları hakkında yanılmadığını varsayarsak." Carse'li hasta adamı tahta döşemelerin arasından görebilirmiş gibi güverteye bakarak, "Ve ölmek üzere olan arkadaşımız Anthony'nin en azından o kadar büyü bildiğini gösteriyor," dedi.</p>
	<p class="block_1"> </p>
	<p class="block_2">"Geri dönmekte güçlük çekecek miyiz?" diye sordu Nicholas.</p>
	<p class="block_1"> </p>
	<p class="block_2">Amos kafasını iki yana salladı. "Rotamızın izini sürebilirim. Her gece istikametimiz ve hızımızla ilgili en iyi tahminimi kaydettim ve bunu en iyi tahminimin oldukça güvenilir olmasına yetecek kadar uzundur yapıyorum. Yıldızlar değişmiş olabilir, ama yenileri ve daha tanıdık olanların her gece nerede doğduklarını işaretledim. Biraz çalışma gerektirebilir, ancak geri döndüğümüzde Kesh Elarial'ıyla Crydee arasında bir yere varacağız."</p>
	<p class="block_1"> </p>
	<p class="block_2">Kıç güverteye döndü ve kuzenleri düşünceleriyle başbaşa bıraktı.</p>
	<p class="block_3"> </p>
	<p class="block_2">Anthony bitkin bir halde güverteye çıktı. Arkasından Nakor geldi. Nicholas, "Nasıl?" diye sordu.</p>
	<p class="block_1"> </p>
	<p class="block_2">"İyi değil," dedi Anthony. Sesinde bir acılıkla, "Tacirler işlerini biliyorlar. İyileşse bile, asla sağlıklı bir adam olmayacak, köle pazarında satılabilecek biri olmayacak," dedi.</p>
	<p class="block_1"> </p>
	<p class="block_2">Nicholas, "Yaşayıp yaşamayacağını ne zaman anlayacağız?" dedi.</p>
	<p class="block_1"> </p>
	<p class="block_2">Anthony Nakor'la bakıştı, sonra "Geceyi çıkarırsa, oldukça şansı var demektir," dedi. Nakor omuz silkti. "Ona bağlı, bence." Nicholas, "Anlamıyorum," dedi.</p>
	<p class="block_1"> </p>
	<p class="block_2">Nakor sırıttı. "Biliyorum. Anladığında, ayağın da bir daha acımayacak."</p>
	<p class="block_1"> </p>
	<p class="block_2">Kısa boylu adam Anthony'nin dirseğini kavradı ve onu geminin yalnız kalabilecekleri diğer tarafına yönlendirdi. Nicholas Harry'ye baktı, Harry omuz silkti ve "Hadi talim yapalım," dedi. Süvari kılıcını çıkararak, "O gemiyi çok geçmeden yakalayacaksak, bu kılıç kadar keskin olmak istiyorum," dedi.</p>
	<p class="block_1"> </p>
	<p class="block_2">Nicholas başını salladı ve ana güvertenin bir kısmını işaretleyip vuruşmaya başladılar.</p>
	<p class="block_1"> </p>
	<p class="block_2">Nakor talim yapmakta olan genç adamlara bir an baktı, sonra "İyi iş çıkardın büyücü," dedi.</p>
	<p class="block_1"> </p>
	<p class="block_2">Anthony eliyle yüzünü sıvazladı, gösterdiği çabadan yorgun düştüğü açıktı. "Teşekkür ederim. Ama orada ne yaptığından emin değilim."</p>
	<p class="block_1"> </p>
	<p class="block_2">Nakor omuz silkti. "Bazı numaralar. Bazen iyileşmeye ihtiyacı olan vücut değildir. Talim yaparsan kişinin içindeki diğer şeyleri görebilirsin. Ruhuyla konuşuyordum." Anthony kaşlarını çattı. "Şimdi bir rahip gibi konuştun."</p>
	<p class="block_3"> </p>
	<p class="block_2">Nakor kafasını hararetle iki yana salladı. "Hayır, ruh demezler." Ufak tefek adam bir an uygun kelimeyi bulamamış gibiydi, sonra, "Gözlerini kapa," dedi.</p>
	<p class="block_1"> </p>
	<p class="block_2">Anthony söyleneni yaptı.</p>
	<p class="block_1"> </p>
	<p class="block_2">"Şimdi, güneş nerede?"</p>
	<p class="block_1"> </p>
	<p class="block_2">Anthony geminin pruvasına doğru işaret etti.</p>
	<p class="block_1"> </p>
	<p class="block_2">"Ah," dedi Nakor bezgin bir ses tonuyla. "Nerede hissediyorsun demek istiyorum."</p>
	<p class="block_1"> </p>
	<p class="block_2">"Yüzümde."</p>
	<p class="block_1"> </p>
	<p class="block_2">"Umutsuz," dedi Nakor bezginliği daha belirgindi. "Büyücüler. Yıldızlimanı'nda akıllarınızı karıştırıyorlar, beyninizi saçmalıklarla dolduruyorlar."</p>
	<p class="block_1"> </p>
	<p class="block_2">Anthony genelde garip adama gülerdi, ancak şimdi çok yorgundu. "Ne saçmalığı?"</p>
	<p class="block_1"> </p>
	<p class="block_2">Nakor konsantre olmuş gibi yüzünü buruşturdu. "Kör bir adamsan, bana güneşin nerede olduğunu söyleyebilir misin?"</p>
	<p class="block_1"> </p>
	<p class="block_2">"Bilmiyorum," cevabını verdi Anthony.</p>
	<p class="block_1"> </p>
	<p class="block_2">Amos rüzgârdaki kayma yüzünden rotada hafif bir değişiklik yapılmasını emrederken gemi sallandı ve Nakor, "Kör bir adam güneşin sıcaklığını yüzünde hissedebilir ve ona bakabilir," dedi.</p>
	<p class="block_1"> </p>
	<p class="block_2">Anthony, "Pekâlâ. Bunu kabul edeceğim," dedi.</p>
	<p class="block_1"> </p>
	<p class="block_2">"Çok cömertsin," diye terslendi Nakor. "Gözlerini tekrar kapat." Anthony kapattı. "Güneşi hissedebiliyor musun?"</p>
	<p class="block_1"> </p>
	<p class="block_2">Anthony geminin pruvasına doğru döndü ve "Evet. Orada daha çok sıcaklık var," dedi.</p>
	<p class="block_1"> </p>
	<p class="block_2">"Güzel, şimdi bir yere varmaya başlıyoruz." Nakor sırıtarak sordu, "Güneşi nasıl hissedebiliyorsun?"</p>
	<p class="block_1"> </p>
	<p class="block_2">Anthony, "Şey..." dedi. Şaşırmış görünüyordu. "Bilmiyorum. Sadece hissediyorum."</p>
	<p class="block_3"> </p>
	<p class="block_2">"Ama ta yukarda." Nakor öğleden sonra göğünde güneşin durduğu yeri işaret etti.</p>
	<p class="block_1"> </p>
	<p class="block_2">"Sıcaklık veriyor," karşılığını verdi Anthony.</p>
	<p class="block_1"> </p>
	<p class="block_2">"Ah," dedi Nakor sırıtarak. "Havayı hissedebiliyor musun?"</p>
	<p class="block_1"> </p>
	<p class="block_2">Anthony, "Hayır... Demek istediğim, rüzgârı hissedebiliyorum," dedi.</p>
	<p class="block_1"> </p>
	<p class="block_2">"Havayı göremiyorsun, ama hissedebiliyorsun öyle mi?"</p>
	<p class="block_1"> </p>
	<p class="block_2">"Bazen."</p>
	<p class="block_1"> </p>
	<p class="block_2">Nakor sırıttı. "Orada olduğunu bildiğin ama göremediğin şeyler varsa, o halde göremediğin için bilmediğin şeylerin olması olası değil mi?"</p>
	<p class="block_1"> </p>
	<p class="block_2">Anthony şaşırmış görünüyordu. "Sanırım." Nakor tırabzana eğildi ve hep yanında taşıdığı sırt çantasını düzeltti. Çantayı açıp bir portakal çıkardı. "İster misin?" Anthony istediğini anladı ve sordu, "Bunu nasıl yapıyorsun?"</p>
	<p class="block_1"> </p>
	<p class="block_2">"Neyi?"</p>
	<p class="block_1"> </p>
	<p class="block_2">"Orada hep portakal bulundurmayı. Crydee'den ayrıldığımızdan beri neredeyse dört aydır denizdeyiz ve bildiğim kadarıyla hiç satın almadın."</p>
	<p class="block_1"> </p>
	<p class="block_2">Nakor sırıttı. "Bu bir..."</p>
	<p class="block_1"> </p>
	<p class="block_2">"Biliyorum, bir numara, ama nasıl yapıyorsun?"</p>
	<p class="block_1"> </p>
	<p class="block_2">Nakor, "Büyü dersin."</p>
	<p class="block_1"> </p>
	<p class="block_2">Anthony kafasını iki yana salladı. "Ama sen demiyorsun."</p>
	<p class="block_1"> </p>
	<p class="block_2">"Büyü yoktur," diye ısrar etti Nakor. "Bak, dediğim gibi: Göremediğin halde orada olan şeyler vardır." Eliyle havada bir kavis yaptı. "Bunu yapınca, havayı hissedersin." Sonra başparmağıyla işaret parmağını birbirine sürttü. "Ama bunu yapınca hissedemezsin."</p>
	<p class="block_1"> </p>
	<p class="block_2">Okyanusa bakarak, "Kâinat çok tuhaf maddelerden oluşmuştur, Anthony. Bu madde nedir bilmiyorum ama güneşin ısısı ve rüzgâr gibi. Bazen hissedebiliyorsun ve hatta hareket ettirebiliyorsun," dedi.</p>
	<p class="block_1"> </p>
	<p class="block_2">Anthony şimdi meraklanmıştı.</p>
	<p class="block_1"> </p>
	<p class="block_2">Nakor, "Ben çocukken numaralar yapabilirdim. Kasabamdaki insanları eğlendiren şeyleri nasıl yapacağımı bilirdim. Babam ve erkek kardeşlerim gibi çiftçi olacaktım, ama bir yaz şifalar ve büyüler satan gezgin bir büyücü kasabamıza geldi. Çok iyi bir büyücü değildi ama yapabildiği numaralardan etkilenmiştim. Geldiği akşam babamın evinden ayrılıp ona gittim, bazı numaralarımı gösterince çırağı olmayı isteyip istemeyeceğimi sordu. Böylece onu izledim ve ailemi bir daha hiç görmedim.</p>
	<p class="block_1"> </p>
	<p class="block_2">"Benim numaralarımın onunkilerden iyi olduğunu ve daha fazlasını yapabileceğimi fark edene kadar yıllarca onunla kaldım, kendi kaderimi bulmak için yola koyuldum." Başparmağını portakala daldırarak kabuğunun bir kısmını çıkardı. Portakalı ısırdı ve çiğnerken duraksadı. Sonra, "Yıllar sonra büyünün bütün hilelerini anlamıştım, çünkü mırıldanmalar ve ateşe tozlar savurmadan ya da diğer tuzaklar olmadan da bir şeyler yapabildiğimi öğrenmiştim. Sadece yaptım," dedi.</p>
	<p class="block_1"> </p>
	<p class="block_2">"Nasıl?"</p>
	<p class="block_1"> </p>
	<p class="block_2">"Bilmiyorum." Sırıttı. "Görüyorsun ya, bence Pug çok akıllı bir adam, çok güçlü olduğundan değil henüz ne kadar şeyi bilmediğini bildiğinden. Eğitiminin ötesine geçtiğini anlıyor." Nakor bir gözünü Anthony'ye dikti. "Bence bir şeyi anlamaya başlasan sen de eğiliminin ötesine geçebilirsin." "Neyi?"</p>
	<p class="block_1"> </p>
	<p class="block_2">"Büyü yoktur. Sadece kâinatı yapan şu maddeler vardır ve büyü daha az bilgili insanların bu maddeleri çalıştırdıklarında olan şeye verdikleri isimdir."</p>
	<p class="block_6"> </p>
	<p class="block_2">"Maddeler deyip duruyorsun. Bu büyülü öğenin bir adı yok mu?"</p>
	<p class="block_1"> </p>
	<p class="block_2">"Hayır." Nakor güldü. "Hep madde olduğunu düşündüm ve büyülü de değil." Başparmağıyla işaret parmağını değdirmeden birbirine olabildiğince yaklaştırdı, bu arada diğer eliyle portakaldan bir ısırık daha aldı. Ağzı doluyken, "Bu küçük boşluğu ben hayal ediyorum. Şimdi onu tekrar yarı yarıya küçük hayal et. Sonra tekrar ikiye böl ve sonra tekrar. O kadar küçük hayal edebiliyor musun?" dedi.</p>
	<p class="block_1"> </p>
	<p class="block_2">"Sanmıyorum," diye kabul etti Anthony.</p>
	<p class="block_1"> </p>
	<p class="block_2">"Sınırları bilen akıllı bir adamdır," dedi Nakor sırıtışı büyüyerek. "Ama öyle olsa bile, bu boşluğu hayal et ve onun içinde olduğunu hayal et ve muazzam olduğunu hayal et, en büyük odanın boyutunda ve parmaklarını o kadar aç." Tekrar elini uzattı. "Sonra bir kez daha başla ve hepsini tekrar yap. O son boşlukta ki, o çok küçük olacaktır, maddeyi bulacaksın." "Bu küçük," diye kabullendi Anthony.</p>
	<p class="block_1"> </p>
	<p class="block_2">"Eğer biri bakabiliyorsa, onu göreceğin yer orasıdır."</p>
	<p class="block_1"> </p>
	<p class="block_2">"Bu maddeyi nasıl keşfettin?"</p>
	<p class="block_1"> </p>
	<p class="block_2">"Küçük bir çocukken sadece numaralar yapabiliyordum. Yaramaz bir çocuktum ve bir kova suyu döker ya da uyuyan bir kediyi bir barakanın çatısına koyardım. Kasabamızda önemli bir kişi olan babam, sizin Krallıkta Banath elediğiniz Davlu tarikatından bir rahibi görmek için Shing Lai şehrine gönderildi, çünkü benim büyüdüğüm Prankster diye bilinen ilde tanınırdı ve babam yaramaz bir ruh ya da iblis tarafından rahatsız edildiğimizden emindi. Rahibin kıçına sıcak bir damga koydum ve anlaşıldı. Rahip babama beni dövmesini söyledi ki, babam da bunu yaptı ve sonra terbiyeli davranmam tembih edildi, ben de çoğu zaman öyle davrandım."</p>
	<p class="block_3"> </p>
	<p class="block_2">Portakaldan bir ısırık daha alarak, "Her neyse, bütün hayatım boyunca benim numaralar dediğim bir şeyleri yapmasını biliyordum, çünkü bu maddeyi nasıl çalıştıracağımı biliyordum," dedi.</p>
	<p class="block_1"> </p>
	<p class="block_2">Anthony kafasını iki yana salladı. "Başkalarına öğretebilir misin?"</p>
	<p class="block_1"> </p>
	<p class="block_2">"Yıldızlimanı'ndayken insanlara anlatmaya çalıştığım da buydu: Herkes öğrenebilir."</p>
	<p class="block_1"> </p>
	<p class="block_2">Anthony kafasını iki yana salladı. "Bence, bana öğretmeye kalkacak olsaydın başarısız olurdum."</p>
	<p class="block_1"> </p>
	<p class="block_2">"Sana zaten öğretiyorum." Nakor güldü. "Aşağıdaki hasta adamda konuştuğum bu maddeydi. Her şeyde enerji vardır." Çantasını açarak, "Elini sok ve başka bir portakal al."</p>
	<p class="block_1"> </p>
	<p class="block_2">Anthony elini çantanın içine soktu ve "Burada hiçbir şey yok!" dedi.</p>
	<p class="block_1"> </p>
	<p class="block_2">Nakor, "Bu bir numara. Gözlerini kapa," dedi. Anthony kendisine deneni yaptı. "Dibinde bir bağlantı yeri hissedebiliyor musun?"</p>
	<p class="block_1"> </p>
	<p class="block_2">"Hayır."</p>
	<p class="block_1"> </p>
	<p class="block_2">"Daha iyi dene. Çok belirsiz, hissetmesi zor. Orta parmağının ucuna konsantre olmaya çalış, sadece kumaşın altındaki pençeyi yakala. Orada hissedebiliyor musun?"</p>
	<p class="block_1"> </p>
	<p class="block_2">Anthony konsantre oldu, sonra "Sanırım bir şey hissediyorum," dedi.</p>
	<p class="block_1"> </p>
	<p class="block_2">"O kumaşı nazikçe çek, bana doğru hareket ettir."</p>
	<p class="block_1"> </p>
	<p class="block_2">Anthony, "Sanırım onu kaybediyorum... onu buldum," dedi.</p>
	<p class="block_1"> </p>
	<p class="block_2">"O kumaşı yoldan çektiğinde altına uzan, bir portakal hissedeceksin."</p>
	<p class="block_1"> </p>
	<p class="block_2">Anthony uzandı ve meyveyi hissetti. Çekip çıkardı ve gözlerini açtı. "Yani bir numara." Nakor sırt çantasını sırtından indirdi ve Anthony'ye uzattı.</p>
	<p class="block_3"> </p>
	<p class="block_2">"İçine bak."</p>
	<p class="block_1"> </p>
	<p class="block_2">Anthony ağır hissi veren yün çantayı tamamen inceledi ve sonunda, "Sahte dibi göremiyorum," dedi. Kumaşı toplayarak, "Ve herhangi bir sahte bölme de hissedemiyorum," dedi.</p>
	<p class="block_1"> </p>
	<p class="block_2">"Yok ki," dedi Nakor bir kahkahayla. "Bir madde tabakasını kenara çektin ve bir başka yere küçük bir geçiş buldun."</p>
	<p class="block_1"> </p>
	<p class="block_2">"Nereye?"</p>
	<p class="block_1"> </p>
	<p class="block_2">"Bir vakitler bir süre çalıştığım Ashunta'daki bir depoya. Bir meyve tüccarına ait ve oraya ulaştığında elin tam da tüccarın portakallarla dolu tuttuğu büyük bir konteynırın üstüne denk geliyor."</p>
	<p class="block_1"> </p>
	<p class="block_2">Anthony güldü. "Böyle yapıyorsun. Bu bir gedik!"</p>
	<p class="block_1"> </p>
	<p class="block_2">Nakor omuz silkti. "Sanırım. Bilmiyorum. Hakkında bildiğim azıcık şeye bakarsam, bir gedik gibi davranmıyor. Daha ziyade maddedeki bir çatlak gibi."</p>
	<p class="block_1"> </p>
	<p class="block_2">"Ama neden bir meyve tüccarı? Neden bir hazine değil?"</p>
	<p class="block_1"> </p>
	<p class="block_2">"Çünkü numarayı ilk denediğimde ben de aynı şeyi düşünüyordum ve o günden sonra hareket ettiremedim."</p>
	<p class="block_1"> </p>
	<p class="block_2">"Disiplinsizsin," gözleminde bulundu Anthony.</p>
	<p class="block_1"> </p>
	<p class="block_2">"Belki, ama büyücülüğün maddeyi çalıştırmak için zihnini yöneltmekten başka bir şey değil.</p>
	<p class="block_1"> </p>
	<p class="block_2">Sadece yaptığının bu olduğunu bilmiyordun. Sanırım Pug öğrendi. Sizin Yüksek Yolunuz ve Alçak Yolunuzla bağlı değil ve şu yol bu yol da saçmalık. Sadece uzandığını ve maddeyi kavradığını ve hareket ettirdiğini biliyor."</p>
	<p class="block_1"> </p>
	<p class="block_2">Anthony tekrar güldü. "Tüccar o portakalları özlemiyor mu?"</p>
	<p class="block_1"> </p>
	<p class="block_2">"Çok büyük bir sele ve her gün sadece birkaç tane alıyorum. Ve tüccar oraya işçilerini haftada sadece bir ya da iki kez sokuyor. Yaşadığım tek zorluk, çanta aranırsa boş görünsün diye selesinin tepesine bir şey saklamak. Bir defasında seleye biraz altın koymuştum. Sanırım ertesi gün o meyve deposunda çok mutlu bir işçi vardı."</p>
	<p class="block_1"> </p>
	<p class="block_2">Ana direğin tepesindeki gözcü, "İlerde gemi var!" diye bağırdığında Anthony konuşmak üzereydi.</p>
	<p class="block_1"> </p>
	<p class="block_2">Amos kıç güverteden bağırdı, "Ne tarafta?"</p>
	<p class="block_1"> </p>
	<p class="block_2">"Tam önümüzde Kaptan."</p>
	<p class="block_1"> </p>
	<p class="block_2">Aceleyle pruvaya seğirten Amos, oraya vardığında diğerlerinin çoktan ileriye bakmakta olduklarını gördü. "Orada!" dedi Calis işaret ederek.</p>
	<p class="block_1"> </p>
	<p class="block_2">Nicholas batmakta olan güneşe karşı gözlerini kıstı ve ufkun üzerindeki ufak siyah noktayı gördü.</p>
	<p class="block_1"> </p>
	<p class="block_2">"Onlar mı?" diye sordu.</p>
	<p class="block_1"> </p>
	<p class="block_2">Amos, "Dostumuz Anthony bizi büyüsüyle yanıltmıyorsa, öyle," dedi.</p>
	<p class="block_1"> </p>
	<p class="block_2">"Onlara ne zaman yetişiriz?" diye sordu Harry.</p>
	<p class="block_1"> </p>
	<p class="block_2">Amos çenesini ovuşturdu. "Tahmin etmesi zor. Bu gece ne kadar yol aldığımızı görelim de, daha iyi bir tahmin yaparım." Kıç tarafına dönerek bağırdı, "Bu gece pruvaya fazladan nöbetçi koyalım Bay Rhodes. Işıklar için bir direk gözcüsü tutun." "Peki Kaptan," cevabını aldı.</p>
	<p class="block_1"> </p>
	<p class="block_2">"Şimdi bekleyeceğiz," dedi Amos yakınındakilere.</p>
	<p class="block_4" id="calibre_pb_11"> </p>
</body></html>
