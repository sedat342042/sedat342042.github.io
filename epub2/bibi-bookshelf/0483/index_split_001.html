<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>02 - Kralın Korsanı  - Gediksavaşları Dünyasından</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_">KARAR</p>
	<p class="block_1"> </p>
	<p class="block_2">Gözcü işaret etti.</p>
	<p class="block_1"> </p>
	<p class="block_2">"Tam önümüzde tekne!"</p>
	<p class="block_1"> </p>
	<p class="block_2">Prens'in Krallık Deniz Kuvvetleri donanmasının amirali Amos Trask bağırdı, "Ne?"</p>
	<p class="block_1"> </p>
	<p class="block_2">Krondor Prensinin amiral gemisi, Kraliyet Ejderini saray rıhtımlarına doğru yönlendiren amiralin yanında durmakta olan kılavuz kaptan, pruvadaki yardımcısına bağırdı, "Onlara işaret ver!"</p>
	<p class="block_1"> </p>
	<p class="block_2">Yardımcı kaptan, aksi görünüşlü genç bir adam, arka tarafa bağırdı, "Kraliyet bayrağı takıyorlar!"</p>
	<p class="block_1"> </p>
	<p class="block_2">Amos Trask, kılavuz kaptanı kaba bir şekilde itti. Hâlâ fıçı gibi göğüslü, boğa gibi enseli, altmışlarını geçkin bir adam olan Amiral, hayatının çoğunu denizde geçirmiş bir erkeğin emin adımlarıyla pruvaya doğru seğirtti. Prens Arutha'nın amiral gemisini neredeyse yirmi yıldır Krondor dışına yelken açtırdığından, onu rıhtıma gözü bağlı bile yanaştırabilirdi, ama âdetler kılavuz kaptanın varlığını gerektiriyordu. Amos, gemisinin komutasını başkasına devretmekten nefret ediyordu, en çok da Kraliyet Liman Kaptanı personelinin işgüzar ve çok da cana yakın olmayan bir üyesine. Amos o makamda bir pozisyonun ikinci şartının uygunsuz bir kişilik olmak olduğundan şüpheleniyordu. İlki liman Kaptanı'nın sayısız kız kardeş ya da kızlarından biriyle evlenmekti.</p>
	<p class="block_1"> </p>
	<p class="block_2">Amos pruvaya ulaştı ve ileriye baktı. Siyah gözleri, önünde uzanan manzarayı inceledikçe kısıldı. Gemi rıhtıma doğru süzülürken, uzunluğu dört buçuk-beş metreden fazla olmayan küçük bir yelkenli, geminin ilerisindeki açıklığa hamle etmeye kalkıştı. Gemi direğinin tepesine Krondor Prensi'nin deniz kuvvetleri bayrağının küçük bir versiyonu beceriksizce bağlanmıştı. İki genç adam yelkenleri ve yekeyi çılgınca çalıştırdılar-, biri rıhtıma düz bir çizgi tutturmaya çalışırken diğeri bir flok yelkenini sarıyordu. İkisi de bu yarışa kahkahalarla gülüyorlardı.</p>
	<p class="block_1"> </p>
	<p class="block_2">"Nicholas!" diye bağırdı Amos, flok yelkenini indiren çocuk ona el sallarken. "Seni sersem! Rüzgârını kesiyoruz! Dön!" Dümendeki çocuk dönüp Amos'a baktı ve ona küstah bir sırıtış gönderdi. "Bilmeliydim," dedi Amos, yardımcı kaptana. Amos sırıtan çocuğa bağırdı, "Harry! Seni deli!" Arkaya bakıp son yelkenlerin de kaldırıldığını gören Amos, "Rıhtıma yanaşıyoruz, istesek bile dönmemize yetecek alan yok ve duramayız da!" diye fikrini belirtti.</p>
	<p class="block_1"> </p>
	<p class="block_2">Krondor'a gelen bütün gemiler limanın ortasında demir atar, kılavuz gemilerinin gelip kendilerini rıhtıma çekmesini beklerlerdi. Amos, kılavuz kaptanları kendisine uygun zamanda yelken indirmek ve rıhtıma yanaşmak konusunda izin vermesi için sindirebilecek mevkiindeki tek adamdı. Her zaman doğru yere varmaktan ve asla rıhtıma çarpmamış olmaktan ya da yedeğe alınma gerektirmediğinden gurur duyardı. Bu rıhtıma yirmi yılda yüz kez yanaşmıştı, ama daha önce asla geminin önünde oyun oynayan deli oğlanlar olmamıştı.</p>
	<p class="block_1"> </p>
	<p class="block_2">Artık daha da süratle yavaşlayan küçük yelkenliye bakarak, "Söylesene Lawrence, Krondor Prensi'nin en küçük oğlunu boğduğunda pruvadaki adam olmak nasıl bir duygu?" dedi.</p>
	<p class="block_1"> </p>
	<p class="block_2">Yardımcı kaptan küçük yelkenliye doğru dönerken rengi attı. Elini neredeyse kel kafasında dolaştırdı, gri saçları -bir zamanlar siyah ve kıvırcıktı- şimdi bir gemici düğümüyle başının arkasında toplanmıştı. Ne yaptıklarına aldırmamaya çalıştığı bir an sonrasında Amos teslim oldu. Cıvadrayı görmek için öne ve sağa eğilerek döndü. Aşağıda, Nicholas bir ayağı gemi direğine sıkıca tutturulmuş, küreğe eğiliyordu, kürek geminin pruvasına sıkıca yerleşmişti. Çocuk korkmuş görünüyordu. Amos, Nicholas’ın, "Harry! Limana dönsen iyi olacak!" diye bağırdığını duyabiliyordu.</p>
	<p class="block_1"> </p>
	<p class="block_2">Amos sessiz bir anlaşmayla kafasını salladı, çünkü Harry limana doğru kürek çekerse, küçük yelkenli, oynak geminin uzağına çevrilecekti, gürültülü bir şekilde çarpacak, belki su alacaktı, ama en azından çocuklar sağ kalacaklardı. Aniden sancak tarafına sürüklenirlerse, yelkenli hızla geminin gövdesiyle rıhtımın yaklaşan kazıkları arasında karaya oturacaktı.</p>
	<p class="block_1"> </p>
	<p class="block_2">Yardımcı kaptan Lawrence, "Prens bizi uzaklaştırıyor," dedi.</p>
	<p class="block_1"> </p>
	<p class="block_2">"Ha!" Amos kafasını iki yana salladı. "Onları rıhtıma itmemize izin veriyor, demek istiyorsun." Amos tüm gücüyle bağırdı, "Harry! Limana doğru!"</p>
	<p class="block_1"> </p>
	<p class="block_2">Genç asilzade yelkenliyi geminin pruvasının ortasında tutmak için yekeyle boğuşurken, karşılık olarak sadece manyakça bir savaş narası attı.</p>
	<p class="block_1"> </p>
	<p class="block_2">"Bir topu bir kılıcın ucunda dengede tutmak gibi." Amos iç geçirdi. Geminin hızı ve konumuna bakarak halatları hazırlamaya zamanı olduğunu söyleyebilirdi. Çocuklara bir kez daha sırtını döndü.</p>
	<p class="block_1"> </p>
	<p class="block_2">Hızla ilerleyen gemi, yelkenliyi ittikçe aşağıdan Harry'nin nara atan ve sevinçle bağıran sesi geliyordu. Lawrence, "Prens yelkenliyi önde tutuyor. Mücadele ediyor, ama başarıyor," dedi.</p>
	<p class="block_1"> </p>
	<p class="block_2">Amos bağırdı, "Borinaları hazırlayın! Kıç halatlarını hazırlayın!" Pruvaya ve kıça yakın olan gemiciler bekleyen rıhtım görevlilerine halatları atmak için hazırlandılar.</p>
	<p class="block_1"> </p>
	<p class="block_2">"Amiral!" dedi Lawrence heyecanlı bir ses tonuyla. Amos gözlerini kapattı. "Duymak istemiyorum." "Amiral! Kontrolü kaybettiler! Sancak tarafına dönüyorlar!" Amos, "Duymak istemiyorum dedim," dedi. Küçük yelkenlinin gemiyle rıhtım arasında sıkışmasının sesi kulaklarına gelirken, yüzünde dehşete kapılmış bir ifadeyle durmakta olan yardımcı kaptana döndü. Ahşap çatırtısıyla tahta kopmalarına rıhtımdaki adamların bağırışları karışıyordu.</p>
	<p class="block_1"> </p>
	<p class="block_2">Yardımcı kaptan, "Benim hatam değildi," dedi. Amos, "Duruşmanda buna şahitlik edeceğim. Şimdi halatları salmalarını emret, yoksa bizi de iskeleye çarptıracaksın," derken Amos'un gümüş ve gri sakalında düşmanca bir gülümseme belirdi. Sözünün korkudan dona kalmış adama işlemediğini gören Amos bağırdı, "Borinaları sağlama alın!"</p>
	<p class="block_1"> </p>
	<p class="block_2">Bir saniye sonra kılavuz kaptan kıç halatlarının bağlanması emrini verdi ve halatlar aşağıda bekleyenlere atıldı. Gemi hızını neredeyse tamamıyla kaybetmişti ve halatlar iyice gerildiğinde, tamamen durdu. Amos bağırdı, "Bütün halatları bağlayın! İskele tahtasını çıkarın!"</p>
	<p class="block_1"> </p>
	<p class="block_2">Rıhtıma dönen Amos gemiyle rıhtım arasında çalkalanan suya dikkatle baktı. Suyun üstünde yüzen ahşap, halat ve yelkenin arasında kabarcıklar görerek rıhtımdaki kalabalığa bağırdı, "boğulmadan önce, rıhtımın altında yüzen şu iki geri zekâya bir ip uzatın!"</p>
	<p class="block_1"> </p>
	<p class="block_2">Amos gemiden indiğinde, iki ıslak genç rıhtıma tırmanmıştı. Yanlarına geldi ve sırılsıklam olmuş ikiliyi süzdü.</p>
	<p class="block_1"> </p>
	<p class="block_2">Nicholas, Krondor Prensi'nin en küçük oğlu, ağırlığını hafifçe sağına vermiş duruyordu. Sol çizmesinin topuğu, doğuştan sakat ayağını telafi etmek için yükseltilmişti. Bunu saymazsanız, Nicholas on yedi yaşında biçimli ve ince bir oğlandı. Köşeli yüz hatları ve siyah saçlarıyla babasını andırıyordu, ama hız konusunda ona rakip olsa da, Prens Arutha'nın dikkatinden yoksundu. Annesinin sakin tabiatını ve nazik tavırlarını almış olması, babasınınki gibi koyu kahverengi olmalarına rağmen, gözlerinin bir şekilde babasınınkilerden farklı bakmasına neden oluyordu. O an tamamıyla utanmış görünüyordu.</p>
	<p class="block_1"> </p>
	<p class="block_2">Arkadaşı başka bir meseleydi. Babası Ludland Kontu'nun adı da Henry olduğundan, sarayda Harry olarak bilinen Henry, şakanın suyunu çıkarmamış gibi sırıttı. Nicholas'la aynı yaşta, ondan bir baş uzun, kıvırcık kızıl saçlı, al yanaklı bir oğlandı ve genç saray hanımlarının çoğu tarafından yakışıklı bulunurdu. Maceracı tabiatı, kişiliğinin iyi yanlarını daha da belirginleştiren, şakacı bir delikanlıydı ve eğlence anlayışı zaman zaman onu doğru karar vermekten alıkoyuyordu. Çoğu zaman Nicholas da onunla birlikte akıl sınırının ötesine geçerdi. Harry bir elini ıslak saçında dolaştırdı ve güldü.</p>
	<p class="block_1"> </p>
	<p class="block_2">"O kadar komik olan ne?" diye sordu Amos.</p>
	<p class="block_1"> </p>
	<p class="block_2">"Yelkenli için üzgünüm Amiral," cevabını verdi Asilzade, "ama yardımcı kaptanın yüzünü görebilseydiniz..."</p>
	<p class="block_1"> </p>
	<p class="block_2">Amos iki gence kaşlarını çatlı, sonra kendi kahkahasını tutamadı. "Gördüm. Görülmeye değer bir manzaraydı." Koca kollarını açtı ve Nicholas ona sert bir şekilde sarıldı.</p>
	<p class="block_3"> </p>
	<p class="block_2">"Döndüğüne sevindim Amos. Yazortası Festivali'ni kaçırman kötü oldu."</p>
	<p class="block_1"> </p>
	<p class="block_2">Amos Prens'i abartılı bir tiksintiyle iterek, "Peh! İkiniz de sırılsıklamsınız. Şimdi babanızla buluşmadan önce gidip üzerimi değiştirmek zorunda kalacağım," dedi.</p>
	<p class="block_1"> </p>
	<p class="block_2">Üçü sarayın yanındaki iskeleye doğru yürümeye başladılar. "Ne haberler var?" diye sordu Nicholas.</p>
	<p class="block_1"> </p>
	<p class="block_2">"Her şey sakin. Uzak Sahil, Kesh ve Queg'den ticaret gemileri ve Özgür Şehirler'de her zamanki trafik. Huzurlu bir yıl oldu." Harry, "Heyecan verici maceralar dinlemeyi umuyorduk," dedi. Ses tonu hafif alaycıydı.</p>
	<p class="block_1"> </p>
	<p class="block_2">Amos elinin tersiyle kafasının arkasına şaka yollu vurdu. "Sana macera vereceğim, seni manyak. Ne yaptığını sanıyordun?"</p>
	<p class="block_1"> </p>
	<p class="block_2">Harry başının arkasını ovaladı ve incinmiş bir ifade takınmaya çalıştı. "Geçiş hakkımız vardı."</p>
	<p class="block_1"> </p>
	<p class="block_2">"Geçiş hakkı!" dedi Amos inanmayarak. "Açık limanda, dönecek geniş yerde belki, ama 'geçiş hakkı' üzerinize, dönecek yeri ve durmasının bir yolu olmadan gelen üç direkli bir savaş gemisini durdurmaz." Saraya doğru yürümeye devam ederken kafasını iki yana salladı. "Geçiş hakkı gerçekten." Nicholas'a bakarak, "Günün bu vaktinde körfezde ne yapıyordun? Derslerin olduğunu sanıyordum," dedi.</p>
	<p class="block_1"> </p>
	<p class="block_2">"Piskopos Graham babamla toplantıda," diye yanıt verdi Nicholas. "Bu yüzden balığa çıktık." "Bir şey yakaladınız mı?"</p>
	<p class="block_1"> </p>
	<p class="block_2">Harry sırıttı. "Görüp göreceğiniz, en büyük balığı Amiral." "Artık körfeze geri döndüğüne göre en büyük demek istiyorsun herhalde," diye yanıtladı Amos gülerek. Nicholas, "Konuşmaya değer bir şey tutmadık," dedi.</p>
	<p class="block_3"> </p>
	<p class="block_2">Amos, "Pekâlâ, koşun da daha az nemli bir şeyler giyinin. Ben biraz dinlenip, sonra babanıza uğrayacağım," dedi.</p>
	<p class="block_1"> </p>
	<p class="block_2">"Akşam yemeğine gelecek misin?" diye sordu genç prens.</p>
	<p class="block_1"> </p>
	<p class="block_2">"Umuyorum."</p>
	<p class="block_1"> </p>
	<p class="block_2">"Güzel; büyükannem Krondor'da."</p>
	<p class="block_1"> </p>
	<p class="block_2">Amos bu haberle neşelendi. "O zaman mutlaka orada olacağım."</p>
	<p class="block_1"> </p>
	<p class="block_2">Nicholas, Amos'a babasınınkine benzeyen çarpık bir ifadeyle gülümsedi ve "Annemi tam senin dönüşünde burada olacak şekilde ziyaret etmesinin tesadüf olduğundan şüphem yok."</p>
	<p class="block_1"> </p>
	<p class="block_2">Amos sadece sırıttı. "Sınırsız cazibem yüzünden." İki oğlanın da kafalarına şaka yollu bir şaplak indirerek, "Şimdi gidin!" dedi. "Dük Geoffrey'e rapor vermeliyim, sonra da... babanızla akşam yemeği için üzerime daha uygun bir şeyler giyinmek üzere konutuma gitmeliyim." Nicholas'a göz kırptı ve ıslıkla isimsiz bir melodi tutturarak uzun adımlarla yürüdü.</p>
	<p class="block_1"> </p>
	<p class="block_2">Nicholas'la Harry, prensin konutuna doğru hızla yürüdüler. Harry'nin, Prens Nicholas’ın resmi asilzadesi olduğundan, Nicholas’ınkinin yanında küçük bir odası vardı.</p>
	<p class="block_1"> </p>
	<p class="block_2">Prensin eski zamanlarda Krallık'ın Acı Deniz'deki koruyucu kale burcu görevini görmüş Krondor'daki sarayı körfeze dayanıyordu. Kraliyet rıhtımları limanın geri kalanından, sarayın duvarları arasında kalan bir açık sahil şeridiyle ayrılmıştı. Nicholas ve Harry sahilin açık alanından geçtiler ve saraya sudan yaklaştılar.</p>
	<p class="block_1"> </p>
	<p class="block_2">Saray bir tepenin üzerinde görkemli bir şekilde yükseliyordu, öğle güneşi hatlarını çiziyor, orijinal iç kalenin yanına eklenmiş daire ve koridor dizileri hâlâ binaların kalbi işlevini görüyordu. Son birkaç yüzyıldır eklenen birçok başka kule ve kule külahıyla küçük gösterilmiş eski iç kale, dünyanın çok daha tehlikeli bir yer olduğu zamanları düşündüren bir hatırlatmayla göze batıyordu.</p>
	<p class="block_1"> </p>
	<p class="block_2">Nicholas'la Harry mutfakta çalışanların limana ulaşmasını sağlayan eski metal bir kapıyı iterek açtılar. Limanın balık, deniz suyu ve katran kokusunun yarattığı keskinlik mutfağa yaklaştıkça yerini daha iştah açıcı kokulara bıraktı. Çocuklar hamamla fırının yanından ve küçük bir sebze bahçesinin içinden aceleyle geçtiler ve hizmetçilerin barakaları arasında hareket ederek taş merdivenlerden bir kat indiler.</p>
	<p class="block_1"> </p>
	<p class="block_2">Prens Arutha'nın görevlilerinden herhangi biriyle ya da prensin kendisiyle karşılaşmamayı dileyerek kraliyet ailesinin şahsi dairelerine giden hizmetçi girişine yaklaştılar.</p>
	<p class="block_1"> </p>
	<p class="block_2">Hizmetkârların kullandıkları kapılardan kendi odalarına en yakın olana ulaşan Nicholas kapıyı tam, sarayın arkasındaki çamaşırhaneye götürülmek üzere bağlanmış yatak örtüsü bohçası taşıyan bir çift saray hizmetçisi yaklaşırken açtı. Mevkisi ona üstünlük verdiği halde, yüklerinin ağırlığına duyduğu saygıdan kenarda durdu. Harry, kendinden sadece birkaç yaş büyük iki kıza da rahat bir şekilde sırıttı. Kızlardan biri kıkırdadı ve diğeri onu kilerde bir kemirgen bulsa bakacağı gibi bir bakışla yerine mıhladı.</p>
	<p class="block_1"> </p>
	<p class="block_2">Genç kadınlar, iki ergen üzerindeki etkilerinin bilincinde, aceleyle uzaklaşırken, Harry sırıttı ve "Beni istiyor," dedi.</p>
	<p class="block_1"> </p>
	<p class="block_2">Nicholas, "Benim midemin sulanmasını istediğim kadar. Hayal kurmaya devam et," derken onu öyle sert itti ki, Harry kapı ağzında sendeledi.</p>
	<p class="block_1"> </p>
	<p class="block_2">Ailenin konutuna çıkan merdivenleri aceleyle tırmanırken Harry, "Hayır, istiyor. Saklıyor, ama anlayabilirim," dedi.</p>
	<p class="block_1"> </p>
	<p class="block_2">Nicholas, "Harry hanımların erkeği. Kızlarınızı kilitleyin Krondorlular," dedi.</p>
	<p class="block_1"> </p>
	<p class="block_2">Parlak öğle güneşinin ardından koridor hoş bir loşluğa bürünmüştü. Koridorun sonunda onları, hizmetçileri kraliyet ailesinin dairelerine götüren alana çıkaran merdivenlere döndüler.</p>
	<p class="block_1"> </p>
	<p class="block_2">Merdivenlerin tepesinde kapıyı açıp içeriyi gözetlediler. Mevkii sahibi birini göremeyince iki oğlan da, hizmetçiler kapısından koridorun yan yolunda olan kendi kapılarına seğirttiler. Bu kapıyla kendisininki arasında bir ayna asılıydı ve kendi yansımasını gören Nicholas, "Babamın bizi görmemesi iyi oldu," dedi.</p>
	<p class="block_1"> </p>
	<p class="block_2">Nicholas devasa yüklükleri ve kişisel bir gardırobu olan iki büyük odadan ibaret kendi dairesine girdi. Islak giysilerini hızla çıkartıp kurulandı. Döndü ve büyük bir aynada yansımasını gördü, bu ayna Kesh'ten ithal edilen sırlanmış camdan yapıldığından, çok büyük değeri olan bir lükstü. Vücudu -erkek olma yolunda ilerleyen bir oğlanın vücudu- genişleyen bir göğüs ve omuzları sergiliyordu; vücut kıllarında, gün aşırı tıraş olmaya ihtiyaç duyan, bir erkeğinki kadar artış vardı.</p>
	<p class="block_1"> </p>
	<p class="block_2">Ama yüzü hâlâ bir oğlanın yüzüydü, sadece zamanın bırakabileceği izlerden yoksundu.</p>
	<p class="block_1"> </p>
	<p class="block_2">Kurulanmayı bitirdiğinde ömrünün her gününde yaptığı gibi sol ayağına baktı. Parmak ucu olması gereken ufak yumrular olmasa, güzel biçimli bir sol ayak olacak şeyin temelinden uzanan bir et topağı. Ayak doğduğundan beri ilaca ve büyüye maruz kalmıştı, ama bütün iyileştirme girişimlerine direnmişti. Sağ ayak gibi, dokunmaya daha az hassas ve hissiz olmadığı halde, yine de Nicholas için hakim olması zordu; kaslar doğanın niyetlendiği görevi gerçekleştiremeyecek şekilde, yanlış ölçülerdeki kemiklere yanlış şekilde bağlıydılar. Ömür boyu hastalık çeken çoğu insan gibi Nicholas da nadiren durumunun farkında olmuştu.</p>
	<p class="block_1"> </p>
	<p class="block_2">Sadece hafif bir aksamayla yürüyordu. Mükemmel bir kılıç ustasıydı, belki Batı Krallığı'nda en iyi sayılan babasına denkti. Sarayın Kılıç Üstadı, Nicholas’ın ağabeylerinin onun yaşında olduğundan daha iyi kılıç kullandığını düşünüyordu. Mevkiisinin -Batı Krallığı'nın hükümdarının oğlu- icap ettirdiği şekilde dans edebiliyordu. Telafi edemediği tek şey, bir şekilde olması gerektiğinden daha az bir şey olduğu yolundaki korkunç histi.</p>
	<p class="block_1"> </p>
	<p class="block_2">Nicholas yaşıtı çoğu oğlanın daha gürültülü eylemleri yerine babasının kütüphanesinin sakin yalnızlığını tercih eden, yumuşak sesli, düşünceli bir gençti. Kılıç oyunlarında yetenekli oluşuna ilaveten mükemmel bir yüzücü, iyi bir binici ve oldukça iyi bir okçuydu, ama bütün hayatı boyunca kendisini yetersiz hissetmişti. Bulanık bir başarısızlık hissi ve peşini bırakmayan bir suçluluk, onu beklenmedik bir şekilde esir alıyor ve çoğu zaman zihninin karanlık düşünceler tarafından ele geçirildiğini fark ediyordu. Yanında birileri varken, genelde neşeliydi ve bir şakadan başka bir çocuğun hoşlandığı kadar hoşlanıyordu, ama yalnız bırakılırsa endişe Nicholas'ı ele geçiriyordu. Bu Harry'nin Krondor'a gelme nedenlerinden biri olmuştu.</p>
	<p class="block_1"> </p>
	<p class="block_2">Nicholas giyinirken kafasını eğlenerek iki yana salladı. Son bir yıldır refakatçisi olan Asilzade Harry, Nicholas üzerinde, onu öyle ya da böyle başka bir aptalca girişime sürükleyerek ani bir değişim yaratmıştı. Kont Ludland'ın ortanca oğlunun gelişinden beri hayat Nicholas için çok daha heyecan verici olmuştu. Harry mevkiine ve iki rekabetçi kardeşine rağmen savaşçıydı ve kendisinden Nicholas'la arasındaki mevkii farkını güçbela da olsa gözlemlemesi ve ona itaat etmesi bekleniyordu. Sadece anlamlı bir emir Harry'ye Nicholas’ın sözünü geçirebileceği küçük kardeşi olmadığını hatırlatırdı. Harry'nin despotça yöntemleri düşünülürse, Prens'in sarayı büyük ihtimalle babasının onu tam bir tiran haline gelmeden önce gönderebileceği tek yerdi.</p>
	<p class="block_1"> </p>
	<p class="block_2">Nicholas ıslak, ensesine kadar gelen, babasınınki taklit edilerek kesilmiş saçlarını fırçaladı.</p>
	<p class="block_1"> </p>
	<p class="block_2">Elindeki havluyla kâh kurulayıp kâh fırçalayarak, saçlarını saygınlığına yakışır bir hale sokabildi. Kafasını kaplayan kızıl bukleleri yüzünden Harry'ye imreniyordu. Hızlı bir kurulama ve fırçalamadan sonra çıktı.</p>
	<p class="block_1"> </p>
	<p class="block_2">Nicholas bu koşullar altında olabildiğince iyi göründüğüne hükmetti ve odasından ayrıldı. Koridora girdiğinde Harry'nin çoktan giyinmiş ve hazır olduğunu, bu kez kendisinden birkaç yaş büyük bir başka hizmetçi kızı oyalamaya kalkıştığını gördü.</p>
	<p class="block_1"> </p>
	<p class="block_2">Harry saray asilzadelerinin, teoride onu kraliyet görevlilerinin bir parçası yapan yeşil ve kahverengi giysilerine bürünmüştü, ama daha saraya varışından birkaç hafta sonra Nicholas'ın refakatçisi olmak için bu görevinden ayrılmıştı. Nicholas'ın iki ağabeyi Borric ve Erland, Borric'in tacı amcasından devralacağı güne hazırlanması için, beş yıl önce kralın Rillanon'daki sarayına gönderilmişlerdi. Kral Lyam'ın tek oğlu on beş yıl önce boğulmuş ve Arutha'yla kral, Arutha ağabeyinden uzun yaşarsa oğlu Borric'in hükümdarlık etmesine karar vermişlerdi. Nicholas’ın kız kardeşi Elena da yakın zaman önce Ran Dükü'nün en büyük oğluyla evlenince, Harry babası tarafından hizmete gönderilene kadar, Prens uygun mevkiide arkadaşlardan yoksun kalmıştı.</p>
	<p class="block_1"> </p>
	<p class="block_2">Nicholas boğazını yüksek sesle temizleyerek Harry'nin dikkatini hizmetçi kızın kaçmasına yerecek kadar çekti. Hizmetçi kız aceleyle giderken prense minnettar bir gülümsemeyle birlikte nazik bir selam verdi.</p>
	<p class="block_1"> </p>
	<p class="block_2">Nicholas kızın kaçmasını seyretti ve "Harry, hizmetçi kadınları rahatsız etmek için mevkiini kullanmaktan vazgeçmelisin," dedi.</p>
	<p class="block_1"> </p>
	<p class="block_5">"Rahatsız olmadı..." diye söze başladı Harry. "Bu bir öneri değildi," dedi Nicholas sert bir ifadeyle. Harry'ye hükmetmek için mevkiini nadiren kullanırdı, ama kullandığı o nadir durumlarda, Harry tartışmaması gerektiğini bilirdi -özellikle de ses tonu kulağa Prens Arutha'nınki gibi geldiğinde, Nicholas’ın şaka yapmadığının kesin bir kanıtı. Asilzade omuz silkti. "Pekâlâ, yemeğe kadar bir saatimiz var. Ne yapacağız?"</p>
	<p class="block_3"> </p>
	<p class="block_2">"Vakti hikâyemiz üzerinde çalışarak geçireceğiz, sanırım." Harry, "Ne hikâyesi?" dedi.</p>
	<p class="block_1"> </p>
	<p class="block_2">"Babama teknemin neden şimdi limanda batık halde durduğunu açıklamak için anlatacağımız hikâye."</p>
	<p class="block_1"> </p>
	<p class="block_2">Harry, Nicholas'a kendinden emin bir şekilde gülümseyerek baktı ve "Ben bir şeyler düşünürüm," dedi.</p>
	<p class="block_1"> </p>
	<p class="block_2">"Görmedin mi?" dedi Krondor Prensi en küçük oğluyla Ludlandlı asilzadeyi süzerken. "Sadece üç metre ötenizdeyken Krondor donanmasındaki en büyük gemiyi nasıl görmezsiniz!" Krondor Prensi, Adalar Kralı’nın kardeşi ve Krallık'taki en güçlü ikinci adam olan Arutha, iki oğlanı artık alışık oldukları kısık, onaylamayan bakışlarla süzdü. Zayıf bir adam olan Arutha duygularını nadiren gösteren sakin, güçlü bir liderdi, ama ona yakın olanlar, eski dostlar ve aile için, ruh halindeki göze çarpmayan değişikliklerin fark edilmesi yeterince kolaydı. Ve şu anda eğlenmiyordu.</p>
	<p class="block_1"> </p>
	<p class="block_2">Nicholas suç ortağına döndü. Fısıldayarak, "Güzel hikâye,</p>
	<p class="block_3"> </p>
	<p class="block_2">Harry," dedi kuru bir ifadeyle. "Belli ki düşünmek için epey zaman harcamışsın."</p>
	<p class="block_1"> </p>
	<p class="block_2">Arutha kınaması kabullenişe dönüşerek karısına döndü. Prenses Anita oğluna azarlayan gözlerle baktı. Oğlanların aptalca davranmalarından hayal kırıklığına uğramıştı, ama Harry'nin apaçık beceriksiz masum pozu eğlendiriciydi. Kırk yaşını geçtiği halde, kahkahasında engellemek için çok çabaladığı çocuksu bir tını vardı. Kızıl saçlarına gri çizgiler düşmüştü ve çilli yüzü ulusuna senelerce hizmet etmekten kırışmıştı, ama en küçük çocuğuna sevgiyle bakarken gözleri berrak ve parlaktı.</p>
	<p class="block_1"> </p>
	<p class="block_2">Akşam yemeği birkaç saray görevlisinin katılımıyla gerçekleşen gayri resmi bir yemekti. Arutha saray hayatını mümkün olduğunda gayri resmi tutmayı yeğlerdi, tantanaya sadece gerektiğinde tahammül ederdi. Ailenin saray dairesindeki uzun masa bu akşam yemek yiyenlerden yarım düzine fazla insanı rahatlıkla kaldırabilirdi. Krondor'un büyük salonu Batı Aleminin çoğu savaş ganimetlerine ve devlet sancaklarına ev sahipliği yaparken, ailenin yemek salonu savaşı hatırlatıcı o tür şeylerden yoksun, eski hükümdarların portreleri ve sıradışı güzellikte manzaralarla dekore edilmişti.</p>
	<p class="block_1"> </p>
	<p class="block_2">Arutha, sağında Anita'yla masanın başında oturuyordu. Krondor Dükü ve Arutha'nın baş yöneticisi Geoffrey, Arutha'nın solunda, her zamanki sandalyesindeydi. Geoffrey sakin ve nazik bir adamdı, personelin hoşlandığı, yetenekli bir yöneticiydi. Sekiz yıl önce Krondor'a gelmeden, on yıl boyunca kralın sarayında hizmet vermişti.</p>
	<p class="block_1"> </p>
	<p class="block_2">Onun yanındaki Piskopos Graham, Güçsüzlerin Koruyucusu, Dala Tarikatı'ndan bir piskopos,</p>
	<p class="block_1"> </p>
	<p class="block_2">Arutha'nın şu anki danışmanlarından biriydi. Nazik ama sert bir öğretmen olan piskopos, Nicholas'ı, ağabeylerinin olduğu gibi, engin eğitimli bir adam haline geleceği, sanat, edebiyat, müzik ve tiyatro konularında da ekonomi, tarih ve savaş sanatlarında olduğu kadar bilgili olacağı konusunda temin etmişti. Nicholas'la Harry'nin yanında oturuyordu ve çocukların bahanesini hiç güldürücü bulmadığını yüz ifadesiyle belli ediyordu. Kendisi prensin konseyine katılırken çocuklar vesayetinden azat edildiklerinde onların çalışacaklarını ummuştu, teknelerim limanda savaş gemilerine çarpacaklarını değil. Çocukların karşısında Anita’nın annesi ve Amos Trask oturuyordu. Amiral ve Prenses Alicia yıllardır, saray dedikodularının, basit bir flörtten çok daha yakın olduklarını iddia ettiği şen bir ilişkinin keyfini sürmüşlerdi. Yaşı Amos'unkine yakın ve hâlâ güzel bir kadın olan Alicia adamın ilgisi yüzünden keyifle ışıldıyordu. Alicia’nın bir zamanlar kızıl olan saçları artık griye dönse de ve yüz hatları hayatın geçişlerini ortaya serse de, Anita’nın annesiyle olan benzerliği çok açıktı. Ama Amos alçak sesle onun kızarmasına neden olan bir şaka yapınca, parıldayan gözleri ve utanmış kahkahası tekrar çocuksu görünmesine neden oldu.</p>
	<p class="block_1"> </p>
	<p class="block_2">Amos, Alicia'ya büyük ihtimalle açık saçık bir şeyler fısıldarken onun elini sıktı ve dul, yaşlı prenses peçetesinin arkasına saklanarak güldü. Anita bu manzaraya güldü, çünkü annesinin, ölümünden sonra babasını ne kadar çok özlediğini ve Gediksavaşları'ndan sonra Amos'un varlığının Arutha’nın sarayında ne kadar da hoş karşılandığını hatırladı. Anita annesinin gülümsediğini görmekten her zaman keyif alırdı ve kimse onu Amos gibi güldüremezdi.</p>
	<p class="block_1"> </p>
	<p class="block_2">Amiralin solunda Arutha’nın askeri vekili, kraliyet ailesinin bir kuzeni, Krondor'un Şövalye Mareşali "William oturuyordu. Ailede herkesin seslendiği şekliyle kuzen Willie oğlanlara göz kırptı. Sarayda yirmi yıldır hizmet veriyordu ve bu zaman zarfında Nicholas’ın diğer ağabeylerinin, Borric'le Erland'ın babalarının öfkesini üzerlerine çekmek için mümkün olan her yolu denediklerini görmüştü. Nicholas babasının sinirlenmesine neden olmak konusunda yeniydi. William bir dilim ekmek almak için uzanırken, "Dâhice bir strateji, asilzade. Hatırlanacak gereksiz ayrıntılar yok," dedi.</p>
	<p class="block_1"> </p>
	<p class="block_2">Nicholas layıkıyla cezalandırılmış gibi görünmeye çalıştı, ama başaramadı. Hızla bir parça kuzu eti kesti ve gülmemek için ağzına tıktı. Ne kadar eğlendiğini bir kadeh şarabın arkasında saklayan Harry'ye baktı.</p>
	<p class="block_1"> </p>
	<p class="block_2">Arutha, "Siz ikiniz için uygun bir ceza düşünmek zorunda kalacağız. Hem teknenin hem de boyunlarınızın kıymetini aklınıza kazıyacak bir şey.</p>
	<p class="block_1"> </p>
	<p class="block_2">Harry şarap kadehinin arkasından Nicholas'a hızla sırıttı; saray işleri her zamanki gibi tüm ağırlığıyla bastırırsa Arutha’nın herhangi ciddi bir ceza vermeyi unutmasının çok olası olduğunu ikisi de biliyordu.</p>
	<p class="block_1"> </p>
	<p class="block_2">Prensin sarayı Krallık'taki en hareketli ikinci saraydı ve Kral'ın sarayının hemen arkasından geliyordu. Ayrı bir krallık olan Batı, Kral Lyam’ın sarayında belirlenen genel politika dışında, Krondor'dan idare ediliyordu. Bir günün seyri içinde Arutha iki düzine önemli soylu, tüccar ve elçi görmek ve yarım düzine önemli evrak okumak, Prensliği de etkileyen yerel her kararı onaylamak zorunda kalabilirdi.</p>
	<p class="block_1"> </p>
	<p class="block_2">Saray içoğlanlarının mor ve sarı kıyafetlerine bürünmüş bir görevli odaya girdi ve Kraliyet Törenler Efendisi Baron Jerome'un yanına gitti. Baronun kulağına bir şeyler fısıldadı ve bunun üzerine baron, Arutha'ya, "Efendim, sarayın ana girişinde sizi görmeyi isteyen iki adam var," dedi.</p>
	<p class="block_1"> </p>
	<p class="block_2">Arutha, nöbetteki çavuşun onları kraliyet görevlisine devretmesi ve görevlinin prensi rahatsız etmesi için sıradışı bir şeyler olması gerektiğini biliyordu. "Kim bu adamlar?" diye sordu Arutha.</p>
	<p class="block_1"> </p>
	<p class="block_2">"Prens Borric'in arkadaşları olduklarını iddia ediyorlar." Arutha'nın kaşları hafifçe yukarı kalktı.</p>
	<p class="block_1"> </p>
	<p class="block_2">"Borric'in arkadaşları mı?" Karısına baktı, sonra, "İsimleri ne?" diye sordu.</p>
	<p class="block_1"> </p>
	<p class="block_2">Törenler Efendisi, "Ghuda Blue ve Isalanlı Nakor isimlerini vermişler," dedi. Asalet ve vakarı hava ve suçları daha önemli bulan işgüzar bir adam olan Jerome, "Keshli'ler efendim," diye eklerken sesine bir kınama tonu eklemeyi başardı.</p>
	<p class="block_1"> </p>
	<p class="block_2">Nicholas, "Baba! Bunlar, Kesh’te köle tacirleri tarafından tutsak edildiğinde Borric'e yardım eden o iki adam! Bize onlardan bahsettiğini hatırlarsın," dediğinde, Arutha bir şeyler anlamak için parçaları bir araya getirmeye çalışıyordu.</p>
	<p class="block_1"> </p>
	<p class="block_2">Arutha gözlerini kırpıştırdı ve anımsadı. "Elbette." Jerome'a, "Hemen içeri alın," dedi.</p>
	<p class="block_1"> </p>
	<p class="block_2">Jerome haberi sarayın girişine iletmesi içim uşağa işaret ederken Harry, Nicholas'a döndü. "Köle tacirleri mi?"</p>
	<p class="block_1"> </p>
	<p class="block_5">Nicholas, "Uzun bir hikâye, dokuz yıl önce ağabeyim Kesh'e elçi olarak gitti. Adalar’ın kraliyet evinden olduğunu bilmeyen akıncılar tarafından tutsak edildi. Kaçtı ve imparatoriçenin sarayına ulaşıp onun hayatını kurtardı. Bunlar da, ona bu işte yardım eden adamlar," dedi.</p>
	<p class="block_3"> </p>
	<p class="block_5">İçoğlanı peşindeki pejmürde ve kirli iki adamla içeri girdiğinde herkes beklentiyle kapıya bakıyordu. İçlerinden uzun boylu olan, giysisine bakılırsa savaşçıydı; Eski, hurdası çıkmış deri bir zırh ve çentikli bir miğfer, sırtında asılı bir kılıç ve her iki kalçasının üzerinde birer bıçak. Arkadaşıysa etrafındaki yeni manzaraya şaşırtıcı derecede çocuksu ve keyifli bakan ve çirkin olarak tanımlanabileceği halde çekici bir sırıtışa sahip çarpık bacaklı bir adamdı.</p>
	<p class="block_1"> </p>
	<p class="block_2">Masanın başına gelip eğilerek selam verdiler; savaşçı sert ve kendinden emin bir havayla, kısa boylu adam gelişigüzel bir tarzda.</p>
	<p class="block_1"> </p>
	<p class="block_2">Arutha ayağa kalktı ve "Hoş geldiniz," dedi.</p>
	<p class="block_1"> </p>
	<p class="block_2">Nakor düşüncelere dalmış vaziyette odadaki her ayrıntıya bakmaya devam ettiğinden Ghuda uzun gelen bir dakikanın ardından, "Sizi rahatsız ettiğimiz için üzgünüz Ekselansları, ama o" -başparmağıyla Nakor'u işaret etti- "ısrar etti," dedi. Aksanlı ve yavaş konuşuyordu.</p>
	<p class="block_1"> </p>
	<p class="block_2">Arutha, "Sorun değil," dedi.</p>
	<p class="block_1"> </p>
	<p class="block_2">Nakor sonunda dikkatini Arutha'ya çevirdi ve "Oğlun Borric sana benzemiyor," demeden önce onu bir an süzdü.</p>
	<p class="block_1"> </p>
	<p class="block_2">Bu kadar dolaysız bir ifade ve saygıdan yoksun tavır karşısında Arutha'nın gözleri hayretle açıldı, ama başını salladı. Sonra Isalan, prensesi süzdü ve tekrar sırıttı, çarpık dişlerini öncekinden bile daha komik görünmesine neden olacak şekilde göstererek. "Sen onun annesisin. Sana benziyor.</p>
	<p class="block_1"> </p>
	<p class="block_2">Çok güzelsin, Prenses," dedi.</p>
	<p class="block_1"> </p>
	<p class="block_2">Anita güldü ve kocasına baktı, sonra, "Teşekkür ederim, efendim," eledi.</p>
	<p class="block_1"> </p>
	<p class="block_2">Nakor elini sallayarak, "Bana Nakor de. Bir zamanlar Mavi Süvari Nakor'dum, ama atım öldü," dedi. Odada göz gezdirdi ve bakışlarını Nicholas'a dikti. Çocuğu incelerken yüzündeki sırıtış kayboldu. Nicholas'a rahatsızlık verecek kadar baktı, sonra tekrar sırıttı. "Bu sana benziyor!"</p>
	<p class="block_1"> </p>
	<p class="block_2">Arutha söyleyecek söz bulamıyordu, ama sonunda, "Sizi buraya neyin getirdiğini sorabilir miyim? Oğlum ve Krallık için büyük bir görev yaptığınız için hoş geldiniz, ama... dokuz yıl oldu.” demeyi başardı.</p>
	<p class="block_1"> </p>
	<p class="block_2">* Düzenleyici Notu: 30. Sayfa tümden bozuk karakterlerle oluşmuş olduğu ve hiçbir cümle okunamadığı için düzenlenemedi. Kitap içerisinde bunun gibi 8 sayfa olduğunu gördüm. Tarayan arkadaşlar keşke daha dikkatli Word’e aktarsalar. Ama elden ne gelir?</p>
	<p class="block_2">1. Bozuk Sayfa</p>
	<p class="block_2">* * *</p>
	<p class="block_1"> </p>
	<p class="block_2">Arutha oturdu. Kendi düşüncelerinde kayboldu. Bu ikisinin, oğullarının ona bahsetmiş olduğu yaşlı, yorgun savaşçıyla komik şahsiyetin ortaya çıkması onu rahatsız etmişti, sanki oda birden serinlemiş gibi. Bir uyarı mı? Bu hisse boş vermeye çalıştı, ama yapamadı. Hizmetçilere tabağını kaldırmalarını işaret etti, çünkü iştahı kalmamıştı.</p>
	<p class="block_1"> </p>
	<p class="block_2">Yemekten sonra Arutha limana bakan balkon boyunca yürüdü. Kapalı kapılar ardında hizmetçiler kraliyet ailesinin dairesindeki odaları hazırlamak için koşuşturuyorlardı. Amos Trask binadan ayrıldı ve Arutha'nın limanın yakınındaki ışıklara bakarak dikilip durduğu yere geldi.</p>
	<p class="block_1"> </p>
	<p class="block_2">"Beni mi görmek istedin Arutha?"</p>
	<p class="block_1"> </p>
	<p class="block_2">Arutha döndü ve "Evet. Tavsiyene ihtiyacım var," dedi.</p>
	<p class="block_1"> </p>
	<p class="block_2">"Sor."</p>
	<p class="block_1"> </p>
	<p class="block_2">"Nicholas’ın neyi var?"</p>
	<p class="block_1"> </p>
	<p class="block_2">Amos'un yüz ifadesi soruyu anlamadığını gösteriyordu. "Ne dediğini anlamadım." "Yaşıtı diğer çocuklar gibi değil."</p>
	<p class="block_1"> </p>
	<p class="block_2">"Ayağı mı?"</p>
	<p class="block_1"> </p>
	<p class="block_2">"Sanmam. Onda..."</p>
	<p class="block_1"> </p>
	<p class="block_2">"Sakıngan olan bir şey var," diye tamamladı cümleyi Amos.</p>
	<p class="block_1"> </p>
	<p class="block_2">"Evet. O ve Harry'yi bugünkü eşek şakaları yüzünden gerçekten cezalandırmaktan bu yüzden caydım. Nicholas’ın riske atıldığını gördüğüm ya da duyduğum birkaç olaydan biri bu."</p>
	<p class="block_1"> </p>
	<p class="block_2">Amos alçak duvara doğru eğilirken iç geçirdi. "Bunu fazla düşünmemiştim, Arutha. Nicky yeterince iyi bir delikanlı -ağabeyleri gibi eşek şakaları ve sorunlarla dolu değil."</p>
	<p class="block_1"> </p>
	<p class="block_2">"Borric'le Erland o kadar yaramazdılar ki Nicholas’ın ihtiyatlılığını hoş karşıladım. Ama artık kararsızlık ve aşırı ihtiyatlılık noktasına geldi. Ve bu, bir hükümdar için tehlikeli bir noktadır."</p>
	<p class="block_1"> </p>
	<p class="block_2">Amos, "Sen ve ben çok şey gördük geçirdik, Arutha. Seni -kaç, yirmi beş yıldır mı- tanırım. Sevdiklerin için çok endişelenirsin. Nicky iyi bir delikanlı ve iyi bir erkek olacak," dedi.</p>
	<p class="block_1"> </p>
	<p class="block_2">"Bilmiyorum," diye şaşırtıcı bir cevap geldi. "Onda zalim ya da adi tek kemik olmadığını biliyorum, ama insan acelecilikten olduğu gibi ihtiyat yüzünden de hata yapabilir ve Nicholas hep ihtiyatlı. Bu özellik bizim için önemli olacak." "Bir başka evlilik mi?"</p>
	<p class="block_1"> </p>
	<p class="block_2">Arutha başıyla onayladı. "Bu durum daha öteye gitmez Amos. İmparator Diiagai, Krallıkla daha yakın bağların artık bir olasılık olduğunu belli etti. Borric'in Prenses Yasmine’le evlenmesi o yönde bir adımdı, ama çöl halkı Kesh'e bağımlıdır. Diiagai safkan bir prensesle evlenmenin zamanı geldiğini düşünüyor."</p>
	<p class="block_1"> </p>
	<p class="block_2">Amos kafasını iki yana salladı. "Devlet evlilikleri pis işler."</p>
	<p class="block_1"> </p>
	<p class="block_2">Arutha, "Kesh Krallık’ın hep en büyük tehdidi oldu -Gedik-savaşları dışında- ve onunla nazikçe ilgilenmeliyiz. Kesh İmparatoru'nun Adalar’ın gelecekteki kralının kardeşiyle evlenmesini istediği safkan bir yeğeni ya da kuzeni varsa, hayır demeden önce sınırlarımızı epey sağlamlaştırsak iyi ederiz," dedi. "Tek aday Nicky değil, değil mi?"</p>
	<p class="block_1"> </p>
	<p class="block_2">"Hayır, Carline'in iki oğlu var, ama Nicholas en iyisi olabilir -yetenekli olduğunu düşünseydim."</p>
	<p class="block_1"> </p>
	<p class="block_2">Amos bir an sessiz kaldı. "O hâlâ genç."</p>
	<p class="block_1"> </p>
	<p class="block_2">Arutha başıyla onayladı. "Göründüğünden de genç. Kendimi suçladığım bir..."</p>
	<p class="block_1"> </p>
	<p class="block_2">"Kendini hep suçluyorsun," diyerek sözünü kesti Amos, havlayan bir kahkahayla.</p>
	<p class="block_1"> </p>
	<p class="block_2">"...Sorun çok korumacı olmam. Sakat ayağı... nazik tabiatı..."</p>
	<p class="block_1"> </p>
	<p class="block_2">Amos başını salladı ve tekrar sustu. Sonra, "O halde onu alıştır," dedi.</p>
	<p class="block_1"> </p>
	<p class="block_2">Arutha, "Nasıl?" dedi. "Ağabeylerine yaptığım gibi onu da Sınır Lordlarına mı göndereyim?"</p>
	<p class="block_1"> </p>
	<p class="block_2">"Bu biraz ağır olur, sanırım," dedi Amos sakalını sıvazlayarak. "Hayır, ben onu bir süreliğine Martinin sarayına göndermenin iyi olacağını düşünüyordum."</p>
	<p class="block_1"> </p>
	<p class="block_2">Arutha hiçbir şey söylemedi, ama yüz ifadesinden fikri çok uygun bulduğunu söyleyebilirdi.</p>
	<p class="block_1"> </p>
	<p class="block_2">"Crydee," dedi Arutha yumuşakça. "Bu onun için değişik türde bir ev olacaktır."</p>
	<p class="block_1"> </p>
	<p class="block_2">"Sen ve Lyam yeterince iyi iş çıkarmıştınız ve Martin çocuğun üzerine titremeden güvende olmasını sağlar. Buralarda kimse 'Prensin topal oğluna ne elini kaldırmaya, hatta ne de sesini yükseltmeye cesaret ediyor.'" Arutha'nın gözleri Amos'un kullandığı terim karşısında birden parladı, ama hiçbir şey söylemedi. "Martin'e talimatları gönder de Nicky'nin sakat ayağını bir mazeret olarak kullanmasına izin vermesin. Prens Marcus onun ve Harry'nin yaşında, yani o keratayı da gönderirsen, Nicky'nin alışık olduğundan biraz daha sert iki soylu arkadaşı olacak. Onlara emredebilir belki, ama gözlerini korkutmayacaktır. Uzak Sahil, Yüksek Şato ya da Demirgeçidi'ne benzemez, ama Nicky'nin bir parça sertleşemeyeceği kadar da uygar değildir." Arutha, "Anita'yı ikna etmem gerekecek," dedi.</p>
	<p class="block_1"> </p>
	<p class="block_2">"Anlayacaktır, Arutha," dedi Amos kıkırdayarak. "Çok fazla şey yapman gerekeceğini sanmam. Çocuğu korumak istediği gibi, gerekliliği de görecektir."</p>
	<p class="block_1"> </p>
	<p class="block_2">"Çocuk. Babamın garnizonunun başına geçtiğimde Nicholas'tan sadece üç yaş büyük olduğumu hatırlıyor musun?"</p>
	<p class="block_1"> </p>
	<p class="block_2">"Oradaydım. Hatırlıyorum." Elini Arutha’nın omzuna koyarak, "Ama asla genç sayılmazdın, Arutha," dedi,</p>
	<p class="block_1"> </p>
	<p class="block_2">Arutha buna gülmek zorunda kaldı. "Haklısın. Ben ciddi tiplerdendim." "Hâlâ öylesin."</p>
	<p class="block_1"> </p>
	<p class="block_2">Amos gitmek için döndüğünde Arutha, "Anita’nın annesiyle evlenecek misin?" dedi. Amos şaşkınlıkla döndü. Sonra yumruklarını kalçalarına dayayıp sırıttı. "Hey, kimden öğrendin?"</p>
	<p class="block_1"> </p>
	<p class="block_2">Arutha, "Anita'dan… Alicia'yla konuşuyordu. Saray yıllardır sizinle ilgili dedikodularla doldu-. Amiral ve dul prenses. Mevkii ve ün sahibisin. Başka bir unvana ihtiyaç duyuyorsan, Lyam'la konuşup ayarlayabilirim," dedi.</p>
	<p class="block_1"> </p>
	<p class="block_2">Amos elini kaldırdı. "Hayır, bunun mevkiiyle ilgisi yok." Sesini alçalttı. "Tehlikeli bir hayat sürdüm, Arutha. Ve bir gemiye bindiğimde geri döneceğimin garantisi yok. Zalim bir adam olabilirim ve denizdeyken daha ötesi değilim. Orada kendimi öldürtme fırsatım hep vardı." "Emekliliği mi düşünüyorsun?"</p>
	<p class="block_1"> </p>
	<p class="block_2">Amos başıyla onayladı. "Sen ve Guy du Bas-Tyra'yla Gediksavaşları sırasında yaptığım bir parça itiş kakış dışında, neredeyse on iki yaşımdan beri gemilerde yaşadım. Evleneceksem, hanımımla evde otururum, teşekkür ederim."</p>
	<p class="block_1"> </p>
	<p class="block_2">"Ne zaman?"</p>
	<p class="block_1"> </p>
	<p class="block_2">Amos, "Bilmiyorum. Zor bir karar; denizin yapabileceklerinin bir kısmını gördün." İkisi de yıllar önce bir kış vakti Karanlık Boğazları'nda birlikte yaptıkları ilk yolculuğu hatırladılar. Arutha yolculuk yüzünden değişmişti, sadece denizde ölümle karşılaştığı ve hayatta kaldığı için değil, Krondor'a gitmek ve sevgili Anita'sıyla buluşmak zorundaydı. Amos konuşmaya devam etti, "Denizi bırakmak zordur. Belki son bir yolculuk..."</p>
	<p class="block_1"> </p>
	<p class="block_2">Arutha, "Martin, Barran'da, Crydee'nin yukarısındaki sahilde yeni bir garnizon hazırlamak için yardım istemişti. Kraliyet Kartalı limanda, yeterli silah ve iki yüz adamı ile atı bir yıl boyunca idare edecek stokla yelken açmaya hazır durumda. Kaptanlığını neden sen yapmıyorsun? Nicholas'ı Crydee'ye götürür, kıyıdan yukarı yeni garnizona doğru devam eder, geri dönmeden önce bir süre Martin'le Bariana'yı ziyaret edersin," dedi.</p>
	<p class="block_1"> </p>
	<p class="block_2">Amos gülümsedi. "Körolası şansımın başladığı yere son bir yolculuk." "Körolası şansın mı?" diye sordu Arutha.</p>
	<p class="block_1"> </p>
	<p class="block_2">"Seninle tanışmak, Arutha. Tanıştığımızdan beri, eğlencemi elinden gelen her şekilde mahvetmekte ısrar ediyorsun."</p>
	<p class="block_1"> </p>
	<p class="block_2">Bu aralarındaki eski bir şakaydı. "Tövbe etmemiş bir korsan için yeterince iyiydin."</p>
	<p class="block_1"> </p>
	<p class="block_2">Amos omuz silkti. "Şey, elimden gelenin en iyisini yaptım."</p>
	<p class="block_1"> </p>
	<p class="block_2">Arutha, "Git Leydine kur yap. Ben de kısa süre sonra benimkine katılacağım," dedi.</p>
	<p class="block_1"> </p>
	<p class="block_2">Amos, Arutha’nın sırtına bir kez vurdu ve dönüp çıktı. O gittikten sonra, Arutha, düşünce ve anılarında kaybolmuş halde, limanın uzak ışıklarını seyretmeyi sürdürdü.</p>
	<p class="block_1"> </p>
	<p class="block_2">Arutha’nın anımsayışı yanı başında beklenmedik birinin varlığıyla bölündü. Döndüğünde tuhaf, küçük Isalan'ın yanında durmakta ve aşağıdaki şehri süzmekte olduğunu gördü. Nakor, "Seninle bir dakika geçirmem gerekiyordu," dedi.</p>
	<p class="block_1"> </p>
	<p class="block_2">"Koridordaki muhafızları nasıl aştın?" diye sordu Arutha. Nakor omuz silkti. Tüm söylediği,</p>
	<p class="block_1"> </p>
	<p class="block_2">"Kolaydı" oldu. "Oğlunu bir yolculuğa çıkarıyorsun."</p>
	<p class="block_1"> </p>
	<p class="block_2">Arutha yan döndü, gözlerini Isalan'ın üzerine dikti. "Nesin sen? Kâhin, Mesih ya da büyücü mü?"</p>
	<p class="block_1"> </p>
	<p class="block_2">Nakor omuz silkti. "Kumarbazım." Görünüşe göre yoktan var olan bir deste kâğıt çıkardı ve "Çoğu zaman böyle para kazanırım," dedi. Bileğini büktü ve deste ortadan kayboldu. "Ama bazen bazı şeyler görürüm." Bir an sustu, sonra "Yıllar önce, Borric'le karşılaştığımda, ona çekildiğimi hissettim, bu yüzden bana yardım ettiğinde, onunla kaldım," dedi.</p>
	<p class="block_1"> </p>
	<p class="block_2">Duraksadı ve gitmek için izin istemeden, alçak duvarın taşları üzerine atladı, ayaklarını altına topladı. Aşağıya, prense bakarak, "Birçok şey açıklanamaz, Prens. Neden bazı şeyleri biliyorum ve neden -numara dediğim bazı şeyler yapabiliyorum, açıklayamam. Ama yeteneklerime güveniyorum. "Oğlunun sağ kalması için buradayım," dedi. Arutha başını iki yana salladı, küçük bir inkâr hareketi. "Sağ mı?"</p>
	<p class="block_1"> </p>
	<p class="block_2">"Tehlikeye doğru ilerliyor."</p>
	<p class="block_1"> </p>
	<p class="block_2">"Ne tehlikesi."</p>
	<p class="block_1"> </p>
	<p class="block_2">Nakor omuz silkti. "Bilmiyorum."</p>
	<p class="block_1"> </p>
	<p class="block_2">Arutha, "Ya onu burada tutarsam?" dedi.</p>
	<p class="block_1"> </p>
	<p class="block_2">"Yapamazsın." Nakor başını iki yana salladı. "Hayır, bu yanlış. Yapmamalısın." "Neden?"</p>
	<p class="block_1"> </p>
	<p class="block_2">Nakor iç geçirdi ve gülümsemesi soldu. "Uzun zaman önce arkadaşın James’le karşılaştım. Bana sen, hayatın ve senin lütfunu kazanmak için yaptıklarından bahsetti. Görmüş geçirmiş bir adamdan bahsediyordu."</p>
	<p class="block_3"> </p>
	<p class="block_2">Arutha'nın iç geçirmesi Nakor'unkini yankıladı. "Ölü adamların ayağa kalkıp öldürdüklerini gördüm ve yabancı büyüler gördüm; diğer dünyalarda doğmuş adamlar tanıdım. Ejderhalarla konuştum ve imkânsız görüntülerin gerçekleştiğine tanık oldum."</p>
	<p class="block_1"> </p>
	<p class="block_2">Nakor, "O halde bana güven. Bir seçim yaptın. Ona sadık kal. Ama izin ver Ghuda ve ben oğlunla gidelim," dedi.</p>
	<p class="block_1"> </p>
	<p class="block_2">"Neden Ghuda?"</p>
	<p class="block_1"> </p>
	<p class="block_2">"Benim sağ kalmam için," dedi Nakor ve sırıtışı geri döndü.</p>
	<p class="block_1"> </p>
	<p class="block_2">"Borric bir büyücü olduğunu söyledi."</p>
	<p class="block_1"> </p>
	<p class="block_2">Nakor omuz silkti. "Bazen diğerlerinin böyle düşünmesine izin vermek amacıma hizmet ediyor.</p>
	<p class="block_1"> </p>
	<p class="block_2">Arkadaşın Pug büyü olmadığını biliyordu."</p>
	<p class="block_1"> </p>
	<p class="block_2">"Pug'ı tanıyor musun?"</p>
	<p class="block_1"> </p>
	<p class="block_2">"Hayır. Ama ben Borric'le karşılaşmadan önce ünlüydü. Birçok mükemmel iş yapmıştı. Ayrıca bir süre için Yıldızlimanı'nda yaşadım."</p>
	<p class="block_1"> </p>
	<p class="block_2">Arutha'nın gözleri kısıldı. "Onu on iki yıldır görmedim ve Efsuncunun Adası'na taşındığına ve arkadaşlarıyla bağlantı kurmak istemediğine dair haber aldım. Bu ricayı kabul ettim."</p>
	<p class="block_1"> </p>
	<p class="block_2">Nakor duvardan sıçradı. "Boşverme zamanı. Onu görmek zorunda kalacağız. Kaptanına batıya giderken orada durmak zorunda olduğumuzu söyle."</p>
	<p class="block_1"> </p>
	<p class="block_2">"Nicholas'ı nereye gönderdiğimi biliyor musun?"</p>
	<p class="block_1"> </p>
	<p class="block_2">Nakor başını hayır anlamında salladı. "Ghuda'yı yıllar sonra tekrar gördüğümde oturmuş gün batımını seyretmekte olduğunu biliyorum sadece. O zaman er geç batıya, gün batımına doğru yolculuk edeceğimizi anladım." Nakor esnedi. "Artık yatmaya gidiyorum, prens."</p>
	<p class="block_1"> </p>
	<p class="block_2">Tuhaf ufak tefek adam balkona açılan koridora girerken Arutha sadece başını salladı.</p>
	<p class="block_4" id="calibre_pb_1"> </p>
</body></html>
