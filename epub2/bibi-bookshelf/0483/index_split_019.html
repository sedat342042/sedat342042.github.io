<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>02 - Kralın Korsanı  - Gediksavaşları Dünyasından</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_">ARAŞTIRMALAR</p>
	<p class="block_1"> </p>
	<p class="block_2">Bir kılavuz belirdi.</p>
	<p class="block_1"> </p>
	<p class="block_2">Harry ve Brisa mahkûmların kaderleri hakkında daha fazla ipucu edinmek için şehirde keşfe çıkmışken, Marcus da Amos ve Ghuda'yı kendisine eşlik etmeleri için seçti. Calis'in raporu Nicholas'ı rahatsız etmişti, muhafız ve hizmetkârların ortalıkta olmayışı; yalnızca akla hiç yatmayan şeylerden biri dahaydı. Bütün bunlarda Prensin hoşlanmayacağı kadar çok gizem vardı.</p>
	<p class="block_1"> </p>
	<p class="block_2">Nicholas’ın teselli bulduğu tek olumlu olasılık bir Pantathian yılan rahibine ait olabilecek izlerdi. Calis'in geri dönüş planından da hoşnut değildi, ancak hayır demek için iyi bir neden düşünemiyordu.</p>
	<p class="block_1"> </p>
	<p class="block_2">Anthony, ne tür dedikoduyu dinleyip ortaya çıkarabileceklerini görmek üzere, Praji, Vaja ve diğer adamlarla birlikte handa kalacaktı. Görünüşe bakılırsa, Nicholas paralı askerlere bu yolculuk hakkında hâlâ tüm gerçekleri değil de sadece onları tatmin edecek kadarını anlatmış olduğundan, Praji ve Vaja kalmayı, Nicholas'tan aldıkları yüklü ödeme karşılığında tercih etmişlerdi. Praji diğer grupların -gizemli Kara Gül ve diğer klanlar- en azından yarım düzine ajanlarının, ihtiyatlı sorular sorarak halkın arasında dolaştıklarından emindi.</p>
	<p class="block_1"> </p>
	<p class="block_2">Nicholas ve iki refakatçisi hanı terk ettiler. Yolculuğun yürüyerek katedilen ve Nicholas'a Yılan Nehri Şehri'ni iyice incelemek için güzel bir fırsat veren bölümü yarım saatten fazla sürdü.</p>
	<p class="block_1"> </p>
	<p class="block_2">Çarşı ve onu çevreleyen paralı askerlerin kışlası, rıhtımda olduğu gibi, bütün klan ve birlik mensuplarının serbestçe dolaştığı ortak bir toprak parçası gibiydi; asayiş, Derebeyi'nin kişisel muhafızlarından oluşan bir garnizon tarafından sağlanıyordu. Bu siyahlara bürünmüş askerler her yerde çiftler halinde dolaşıyordu ve bir düzineden oluşan devriyelerin kalabalığın arasında hızlıca dolaştığı sık sık görülebiliyordu.</p>
	<p class="block_1"> </p>
	<p class="block_2">Ancak şehrin ticaret merkezini terk ettiklerinde, savaş alanına yakın bir yerlere girmekte oldukları apaçıktı. Sokakların girişlerine, yük arabaları ve atlıları yanlarından geçmek için yavaş dönüşler yapmaya zorlayan barikatlar dikilmişti, bu yüzden saldırılar kolay gerçekleştirilemezdi. Erkekler grup halinde dolaşıyordu. Silahlı korumaları olmadan dolaşan kadın hiç yoktu. Yoldan geçenler birçok kez, Nicholas ve arkadaşlarının zararsız olduklarına itimat etmektense sokağın diğer tarafına geçmişlerdi.</p>
	<p class="block_1"> </p>
	<p class="block_2">Nicholas, geçen herkesin çeşitli nişanlar taktıklarına dikkat etti. Büyük kısmı hayvan kafalarıydı ve bunların hem Tuka'nın hem de Praji'nin bahsettiği klan nişanları olduğunu anladı. Diğerleri, hangi gruba sadakat duyduklarını gösteren paralı asker nişanları takmışlardı. Nicholas, adamları için nişan edinmeyi düşünmüştü, ancak buna gerek kalmadan şehri terk edip evlerine doğru yola koyulacaklarını ummuştu. Şimdiden, burada gereğinden fazla kaldıklarını hissediyordu.</p>
	<p class="block_1"> </p>
	<p class="block_2">Ev sahiplerinin evine, Aslan Klanı'nın nesilden nesile mirası olan eve yaklaştıklarında, Nicholas, bu şehirde yaşayanların ne tür bir hayat sürdürdüklerinin bir örneğine daha şahit oldu: Burası silahlı bir yerleşim yeriydi ve ev görüş alanına girmeden önceki sokaklar boyunca nöbetçiler vardı. Ev üç katlıydı ve üçüncü katın üzerinde bir gözetleme kulesi vardı. Okçu mevzilerine adamlar yerleştirilmişti ve dış duvarın yüksekliği yedi adımdı. Kapıdan içeri girdiler ve Amos "Dış avlu!" dedi.</p>
	<p class="block_1"> </p>
	<p class="block_2">İçle dış duvar arasındaki açık alan, yapının köşelerinin etrafından ve bu köşelerin ötesine doğru genişliyordu. On-on iki metre boyunda bir iç duvar yükseliyordu ve iki duvar arasındaki mesafe otuz metre kadardı. Kılavuz, "İki yüz yıl önce Fare Klanı ve müttefikleri direk şatonun içine girmeyi başardılar. O zamanki Klanın Reisi utanç içinde sürgüne gönderildi; vârisi de bu olayın bir daha asla tekrarlanmaması için bu iki duvarı inşa ettirdi."</p>
	<p class="block_1"> </p>
	<p class="block_2">Vaslaw Nacoyen beraberindeki bir düzine klan savaşçısıyla, onları girişte karşıladı. Nicholas, Jeshandiler'le daha önce tanıştıklarına memnundu, çünkü şimdi bu iki insanın arasındaki ilişkiyi anlayabiliyordu. Şehirde oturan klan üyeleri iyi kalite ipek cüppeler giyip aromalı sularda yıkanıyorlarsa da, kıyafetleri ve silahları yine de birbirine benziyordu. Çatının üzerindeki adamlar kısa kirişli yaylar taşıyorlardı; görünürde çapraz ya da uzun kirişli yaylar mevcut değildi. Adamlar, Mikolalar'ın obasındaki savaşçılarla aynı topuzu yapmışlardı ve birçoğunun uzun, sarkan bıyıkları ya da benzer şekilde kesilmiş sakalları vardı.</p>
	<p class="block_1"> </p>
	<p class="block_2">Vaslaw onları, yemek odasına olduğu kadar toplantı odasına da benzeyen geniş bir odaya aldı.</p>
	<p class="block_1"> </p>
	<p class="block_2">Oda boyunca uzun bir masa uzanıyordu, yemek için hazırlanmıştı ve hizmetkârlar hazır bekliyordu. Vaslaw, Nicholas ve diğer misafirlerinin oturmalarını işaret etti. Yaşlı adam onlara hayatta kalan tek oğlu, Hatonis'le iki kızını tanıttı. Büyük olan Yngya hamileliğinin sonlarında görünüyordu ve Nicholas’ın, kocası olarak algıladığı bir adamın elinden tutarak bekliyordu. Küçük kız Tashi'nin -yaklaşık on beş yaşlarındaydı- yüzü kızardı ve gözlerini yere doğru çevirdi.</p>
	<p class="block_1"> </p>
	<p class="block_2">Ardından Vaslaw, Regin'i, Yngya'nın kocasını tanıttı. Hepsi oturduklarında, hizmetkârlar çok sayıda tabakta küçük porsiyonlar halinde çeşit çeşit yemekler getirmeye başladılar ve Nicholas her şeyden biraz denemeleri gerektiğini düşündü. Şarap çeşitleri farklı yemeklerle denenmek üzere, yemek yiyen herkesin tabağının sağında duran kadehlere dolduruldu. Yedikleri sırada, Nicholas ev sahiplerinin tartışmayı açmasını bekledi. Yaşlı adam yemeğin ilk kısmı boyunca sessizdi. </p>
	<p class="block_1"> </p>
	<p class="block_2">Sonunda Regin, "Yolculuk uzaklardan mı, kaptan?" Nicholas başını salladı. "Çok uzaklardan. Halkım arasında bu şehri ziyaret eden ilk insan benim sanıyorum." "Batı Toprakları'ndan mısınız?" diye sordu Yngya. Novindus kıtası yaklaşık üçe ayrılmıştı. Bulundukları Doğu Toprakları, çöle verilen isim olan Sıcak Topraklar, Jeshandiler'in yaşadığı Büyük Bozkırlar ve Yılan Nehri Şehri'nden oluşuyordu. </p>
	<p class="block_1"> </p>
	<p class="block_2">Nehir Toprakları, Novindus'un en yoğun nüfuslu bölgesi olan kıtanın merkezini içeriyordu. Vedra Nehri, Sothu Dağları'ndan güneydoğuya doğru verimli tarlalar arasından akıyordu. Nehrin batısında Djams Ovası vardı, nispeten daha az misafirperver ve Jeshandiler'den daha ilkel olan göçebelerin bulunduğu bir yer. Ötesinde dağların uzandığı devasa bir alan vardı, Ratn'gary -Tanrılar'ın Köşkü- denizden kuzeye doğru, Ratn'gary ile Sothu Dağları arasında uzanan büyük Irabek Ormanı'na akardı.</p>
	<p class="block_1"> </p>
	<p class="block_2">Batı Toprakları, dağların ve ormanların bu kuzey-güney bariyerinin ötesinde yer alırdı. Doğu Toprakları'nın sıradan sakinleri Batı Toprakları ve orada yaşayanlar hakkında çok az şey bilirlerdi. Beş yüz mil ötede bulunan Pa'jkamaka Krallığı hakkında daha da az şey biliniyordu. Sadece bir avuç cesur gezgin bu uzak şehirleri ziyaret etmişlerdi.</p>
	<p class="block_1"> </p>
	<p class="block_2">"Bebeğiniz ne zaman doğuyor?" diye sordu Ghuda, Nicholas'ı cevap verme mecburiyetinden kurtararak.</p>
	<p class="block_1"> </p>
	<p class="block_2">"Yakında," dedi Yngya gülümseyerek.</p>
	<p class="block_1"> </p>
	<p class="block_2">İlk parti yemekler masadan alınırken Nicholas, "Vaslaw, geçen gece benim tarih hakkında biraz bir şeyler anlamam gerektiğini söylemiştin."</p>
	<p class="block_1"> </p>
	<p class="block_2">Yaşlı adam, bir midyenin üzerindeki son parçayı emerken başını salladı ve hizmetkârların götürmesi için kabuğunu tabağa bıraktı. "Evet," dedi. "Şehrin tarihi hakkında bir şeyler biliyor musun?"</p>
	<p class="block_1"> </p>
	<p class="block_2">Nicholas ona, o ana kadar neler öğrendiğinden bahsetti ve yaşlı adam başını salladı. "Yüzyıllar boyunca, krallardan kurtulduktan sonra, kabile reisleri meclisi iyi bir yönetim gösterdi ve şehir barış içerisindeydi. Birçok eski kan davası çözümlendi ve klanlar arasında birçok evlilik gerçekleşti, böylece zaman ilerledikçe tek bir halk yaratıyorduk." Düşüncelerini toparlamak için durakladı. "Biz geleneklerine oldukça bağlı bir halkız. Kendimize, 'Dürüst İnsanlar' anlamına gelen Pashandi deriz,"</p>
	<p class="block_1"> </p>
	<p class="block_2">"Jeshandiler'le akrabalığınız var," dedi Amos.</p>
	<p class="block_1"> </p>
	<p class="block_2">"O 'Özgür İnsanlar' anlamına gelir. Ama biz sadece Shandi yani 'İnsanlarız. Eski gelenekler bizim için zor yok olurlar. Bir avcı ve savaşçı olmak hâlâ her şeyden önde gelir. Ben, her yıl gelip giden nehir kervanlarıyla hiç de küçümsenemeyecek bir başarının tüccarıyım. Hayatım boyunca Batı Toprakları'yla iki kez ticaret yaptım ve hatta bir seferinde Pa'jkamaka Krallığı'na kadar gittim ve Vedra'daki her şehre, ancak mal varlığım klandaki mecliste hiçbir önem taşımıyor; bana hükmetme hakkını kazandıran şeyler keskin gözüm ve yaydaki ustalığını, avcılığım ve at sürüşüm, kılıç kullanırkenki gücümdür."</p>
	<p class="block_1"> </p>
	<p class="block_2">Oğlu, kızları ve damadının yaptığı gibi gururla izledi. "Ancak kılıçta veya yayda veya at üzerinde birinci gelmesi bir adamın akıllı bir hükümdar olduğu anlamına gelmez," dedi Vaslaw. "Yıllar boyunca pek çok kabile reisi gurur ya da onur adına aptalca şeyler yaptılar ve pek çok kez klanları acı çekti. Şehirdeki yönetimde son söz Meclisin, ancak klanındaki adamlara sadece bir kabile reisi hükmedebilir." Başını salladı. "Sonra, neredeyse otuz yıl önce kötü şeyler olmaya başladı." "Kötü şeyler mi?" diye sordu Nicholas. "Rekabet kan davasına dönüştü, kan döküldü ve klanlar arasında açık bir savaş patlak verdi. Pashandi'nin on dört klanı vardır Nicholas. Savaşın en sıcak zamanında -Ayı, Kurt, Kuzgun, Aslan, Kaplan ve Köpek- diğer beşine -Çakal, At, Boğa, Fare ve Kartal- karşı bir araya geldiler. Geyik, Bufalo ve Porsuk klanları bu savaşın dışında kalmaya çalıştılar ama içine çekildiler.</p>
	<p class="block_1"> </p>
	<p class="block_2">"Savaşın en sıcak zamanında, Valgasha denilen bir paralı asker yüzbaşısı ve beraberindekiler meclis binasını ele geçirdiler. Şehrin herhangi bir klandan olmayan insanları adına konuştuğunu ve çarşıyla limanın kendi koruması altında olduğunu açıkladı. Bu bölgelere silahlı gelen bütün klan üyelerini öldürdü. Neredeyse bütün klanları kendisine karşı birleştirdi, ancak biz saldırımızı gerçekleştiremeden önce ateşkes için elçiler gönderdi. Onunla bir araya geldik ve benimle birlikte diğer kabile reislerini savaşı sona erdirmeye ikna etti; Derebeyi unvanını aldı. Yıllar boyunca çözülmemiş birçok mesele olmasına ve kan davaları devam etmesine rağmen, o zamandan beri klanlar arasında arabulucu ve barışın koruyucusu olarak davrandı.</p>
	<p class="block_3"> </p>
	<p class="block_2">"Onun şehrin mutlak yöneticisi olduğunu sanıyordum," dedi Nicholas.</p>
	<p class="block_1"> </p>
	<p class="block_2">"Öyle, ancak o zaman sürekli savaşmak yerine daha mantıklı bir alternatif olarak görünüyordu. Şehre yeniden barış hakim olduğunda etkisi arttı. Önce paralı askerlik şirketini, çarşıyı, limanı, sonra da tüccarlar meydanını devriye gezen şehir güvenliğine dönüştürdü. Ardından en eski ve sadık askerlerini kişisel muhafızlığına, Kendi Parlaklığı'na, yükselterek yerleşik bir ordu kurdu, eski Kral'ın sarayını genişletti ve kendisine aldı. Sonra ortaya Dahakon çıktı." Vaslaw bu ismi nerdeyse tükürerek söyledi. "O kara kalpli, katil domuz, şehrin Valgasha'nın prens olduğu bir prensliğe dönüşmesinden sorumludur. Kızıl Katilleri o yarattı; Kızıl Katiller parça parça edilmeleri gereken fanatiklerdir, çünkü bir kez serbest bırakıldılar mı savaşmayı bırakmazlar." "Bütün bunlar ne zaman oldu?" diye sordu Amos.</p>
	<p class="block_1"> </p>
	<p class="block_2">"Bu sorun yirmi yedi sene önce başladı; yirmi dört sene önce ise Derebeyi mutlak hakim oldu."</p>
	<p class="block_1"> </p>
	<p class="block_2">Nicholas, başını sallayan Amos'a baktı ve "Peki ya körlemesine içine daldığımız bu akın nedir?"</p>
	<p class="block_1"> </p>
	<p class="block_2">Vaslaw damadına doğru başıyla işaret etti. Regin, "Genç savaşçılardan bazıları, kuzeydeki bir ticaret birliğiyle yaptığı anlaşmayı sabote ederek Derebeyi'nin hakimiyetini düşürmenin yollarını arıyorlar ve kabile reislerinin iznini almadan hareket ettiler." dedi.</p>
	<p class="block_1"> </p>
	<p class="block_2">Yaşlı adam içini çekti. "Ne kadar cesur davranmış olurlarsa olsunlar, aptalca bir şeydi. Böyle bir aksilik Valgasha'yı kızdırmaktan biraz daha öte bir şey."</p>
	<p class="block_1"> </p>
	<p class="block_2">Nicholas, "Bence ortak bir nedenimiz var. Dediğim gibi, sanırım oğullarınızın ölümünden, Derebeyi ya da meclisindeki yüksek mertebeden biri sorumlu," dedi. Nicholas, önceki gece anlattığı hikâyeyi bir kez daha, daha çok ayrıntıyla anlattı; saldırıyı, Kızıl Katil miğferini ve Derebeyi'nin kişisel muhafızlarının gelişini.</p>
	<p class="block_1"> </p>
	<p class="block_2">İlk soruyu soran Hatonis oldu. "Bir şey soracağım: Siz orada ne yapıyordunuz?"</p>
	<p class="block_1"> </p>
	<p class="block_2">Nicholas, omuz silken Ghuda'ya ve konuşmaya devam etmesi gerektiğini işaret eden Amos'a baktı. "Size anlatacaklarımın bu odadan çıkmayacağına dair yemin etmenizi istiyorum," dedi Nicholas.</p>
	<p class="block_1"> </p>
	<p class="block_2">Vaslaw başını salladı. "Ben Krondor Prensi'nin oğluyum," dedi Nicholas.</p>
	<p class="block_1"> </p>
	<p class="block_2">Hatonas, "Babam, babanızın bir şehri yönettiğini söylemişti. Krondor'u daha önce hiç duymadım.</p>
	<p class="block_1"> </p>
	<p class="block_2">Kız kardeşimin de sorduğu gibi, Batı Toprakları'nda mı?" dedi.</p>
	<p class="block_1"> </p>
	<p class="block_2">"Hayır," dedi Nicholas. Ardından, bir sonraki saati onlara Adalar Krallığı'ndan ve Yüce Kesh İmparatorluğu'ndan, denizler ve akınlar arasından yaptıkları yolculuktan bahsetti.</p>
	<p class="block_1"> </p>
	<p class="block_2">Bitirdiği zaman yemek sona ermişti ve konyakla tatlandırılmış kahveleriyle oyalanıyorlardı. Vaslaw, "Evimdeki bir konuğa yalancı demeyeceğim, Nicholas, ancak hikâyenize pek inandığımı söyleyemem. Bahsettiğiniz toprakları ancak bir masalcıyı dinlenmiş gibi canlandırabiliyorsun hayalimde -uzaklara erişen krallıklar ve on binlerce adamdan oluşan ordular. Ancak gerçek hayat söz konusuysa? Buna inanmayı imkânsız buluyorum. Olabilecek fetihlerden payımızı geçmişte aldık; o zamanlar kendi sorunlarımız vardı, Lanada'nın Rahip-Kral'ı nehir boyunca uzanan diğer şehirleri fethetmeye çalıştı. Derebeyi, onun bu hırsına karşı koymak için Maharta Raj'ıyla müttefik oldu. Hayır, bu tür adamlar her zaman durduruldu," dedi.</p>
	<p class="block_6"> </p>
	<p class="block_2">"Her zaman değil," dedi Nicholas. "Atalarım, şimdi tarihimizde kahraman olmalarına rağmen fetihçilerdi." Amos'a bakarak, "Ama bu tarihi biz yazdık," dedi.</p>
	<p class="block_1"> </p>
	<p class="block_2">Amos gülümsedi. "Nicholas sadece doğruyu söylüyor. Bir gün bir gemiye atlayıp ziyarete gelmen gerekiyor, Vaslaw. Tuhaf bulacaksın eminim, ama bu doğru."</p>
	<p class="block_1"> </p>
	<p class="block_2">Soruyu soran Regin'di, "Pekâlâ, burada, bu kadar yakında değerli ganimetler varken, bu kadar geniş bir -bizim burada Mavi Deniz dediğimiz- okyanusun ötesinde ganimet ve köleler için bir savaşa girmesi için ne gibi sebepleri olabilir?"</p>
	<p class="block_1"> </p>
	<p class="block_2">Nicholas, Vaslaw'a doğru konuştu. "On dört klan olduğunu söylediniz ve isimlerini saydınız. Bir zamanlar on beşinci var mıydı?"</p>
	<p class="block_1"> </p>
	<p class="block_2">Vaslaw'ın yüz ifadesi sertleşti. Hizmetkârlara gitmelerini işaret etti. Ardından diğer konuklarına ve kızlarına, "Siz de gitmelisiniz," dedi.</p>
	<p class="block_1"> </p>
	<p class="block_2">Tashi, dışlanmalarına karşı protestosunu dile getirmek için etrafına bakındı ancak babası tarafından yüksek sesle engelledi: "Çıkın!"</p>
	<p class="block_1"> </p>
	<p class="block_2">Oda, Nicholas ve arkadaşları, Vaslaw, oğlu ve damadı dışında boşaldığında, yaşlı adam, "Hatonis benim hayatta olan son erkek vârisim ve ben öldüğümde Regin benden sonraki kabile reisi olacak. Ancak başka kimse daha fazlasını duymamalı. Ne diyordun Nicholas?" dedi.</p>
	<p class="block_1"> </p>
	<p class="block_2">Nicholas kesesindeki tılsımı çıkardı ve Vaslaw'a uzattı. Yaşlı adam tılsıma sert bir ifadeyle baktı ve "Yılanlar geri döndü," dedi.</p>
	<p class="block_1"> </p>
	<p class="block_2">Hatonis, "Yılanlar mı baba?" dedi. Regin'in de aklı karışmışa benziyordu. Yaşlı adam tılsımı masaya bıraktı. "Ben daha bir çocukken, benden önceki kabile reisi olan babam bana Yılan Klanı'ndan bahsetmişti."</p>
	<p class="block_2">Bir süre sessiz kaldı, ardından, "Bir zamanlar klanların kaydını tutmuştuk. Üç klan yok oldu, Kutup Porsuğu, Ejderha ve Su Samuru ve iki tanesi daha kan davalarında ya da savaşta yok edildiler, Şahin ve Domuz klanları. Büyükbabamın babasının anılarında, Yılanlar, geri kalanlarımız gibi burada şehirde yaşadılar. Öyle kara bir onursuzluk ve ihanet vardı ki, hiç kimsenin bahsetmesine izin verilmedi, Yılanlar takip edildiler ve -son üyelerine kadar diye düşünülmüştü- öldürüldüler," dedi.</p>
	<p class="block_1"> </p>
	<p class="block_2">Sesi alçaldı. "Son adamına kadar demekle ne kastettiğimizi biliyor musun?" Nicholas bir şey söylemedi. "Yılan kanı taşıyan bütün erkekler, kadınlar ve çocukların peşlerine düşüldü, hepsi kadar genç veya masum olduğuna bakılmaksızın kılıçtan geçirildi. Erkek kardeşler Yılanlarla evlenen kendi kız kardeşlerini öldürdüler."</p>
	<p class="block_1"> </p>
	<p class="block_2">Düşüncelerini toparladı. "Burada yabancısınız, bu yüzden klanlar hakkında anlamadığınız birçok şey var. Klan totemlerimizle biz biriz. Büyüyü deneyenlerimiz onların şeklini aldılar ve bilgeliklerine sahip oldular. Onlarla konuştuk ve onlar gençlerimizi önsezi yolculuklarında yönlendirdiler. Bir zamanlar en büyükler arasında sayılan Yılan Klanı'na bir şeyler oldu. Bir şey onları karanlığa ve şeytani yollara saptırdı. Akrabaları tarafından aforoz edilip lanetlendiler."</p>
	<p class="block_1"> </p>
	<p class="block_2">Nicholas, "Şuna bakın," dedi. Yüzüğü ortaya çıkardı. "Bu, amcamın evinin yakınlarında bir moredhelin -sizin 'uzun-yaşayanlar' olarak bildiklerinizin bir akrabası- elinden alındı."</p>
	<p class="block_1"> </p>
	<p class="block_2">Vaslaw uzunca bir süre Nicholas'a baktı ve ardından, "Bana söylemediğin nedir?" dedi.</p>
	<p class="block_1"> </p>
	<p class="block_2">"Hayatıma mâl olsa bile asla söylemeyeceğim bir şey var. Bir yemin ettim, bütün soyum gibi. Ancak bağlantılı olmamızın bir nedeni var, benimle denizin ötesinden gelenler ve şimdi burada, siz. Ortak bir düşmanımız var ve eminim ki olanların ardından yalanlar söyleyen de onlar," dedi Nicholas. "Kim?" diye sordu Hatonis. "Derebeyi ve Dahakon mu?" "Belki, ama onlardan da ötede," diye yanıtladı Nicholas. "Pantathian Yılan Rahipleri hakkında ne biliyorsunuz?"</p>
	<p class="block_1"> </p>
	<p class="block_2">Vaslaw'ın tepkisi hemen geldi. "İmkânsız! Şimdi başka hikâyeler uyduruyorsun. Onlar efsanevi yaratıklardır. Mistik bir ülkede yaşarlar, Pantathia, batıya doğru bir yerlerde -İnsanlar gibi yürüyüp konuşan yılanlar-. Annelerin yaramaz çocukları korkutmak için anlattığı hikâyeler dışında bu yaratıklar yoktur."</p>
	<p class="block_1"> </p>
	<p class="block_2">Amos, "Efsane değiller," dedi. Vaslaw, yaşlı kaptana baktı. "Bir tane gördüm." Onlara kısaca, Murmandamus Krallığa karşı ayaklandığında Armengar'ın kuşatmasından bahsetti.</p>
	<p class="block_1"> </p>
	<p class="block_2">"Yeniden, evimdeki bir konuğa yalancı dememekte zorlanıyorum," dedi Vaslaw.</p>
	<p class="block_1"> </p>
	<p class="block_2">Amos gülümsedi ancak bu gülüşte hiçbir sıcaklık yoktu. "Buna direnin, dostum. Ara sıra hikâyeler uydurduğum bilinir, ancak bu sefer yeminim var; bu doğru. Ve bana yeminbozan deyip de yaşamayı sürdüren hiç kimse olmadı."</p>
	<p class="block_1"> </p>
	<p class="block_2">"Gözlediğiniz gibi, gelenekleriniz hakkında hiçbir şey bilmiyorum. Ancak o eski zamanlarda totemleriyle birlikleri, Yılan Klanı’ın Pantathianlar'ın etkilerine karşı savunmasız bırakmış olamaz mı?" dedi Nicholas.</p>
	<p class="block_1"> </p>
	<p class="block_2">"Yaşayan kimse Yılan Klanı'nın yok edilmesine yol açan dehşetin ne olduğunu bilmiyor, Nicholas. Bu karanlık sır onları yok eden kabile reisleriyle birlikte öldü."</p>
	<p class="block_1"> </p>
	<p class="block_2">"Ancak bu korkunç iş ne olursa olsun, Pantathianlar'la ilgili bir şeyler olabilir, doğru mu?" dedi Nicholas.</p>
	<p class="block_1"> </p>
	<p class="block_2">Yaşlı adam sarsılmış görünüyordu. "Ama eğer şu andaki sorunların kaynağında yılan insanlar varsa nasıl karşı koyabiliriz? Onlar hayalettirler ve buradaki hiç kimse onlardan birini görmedi. Onları bulmak için her yönde arayalım mı?"</p>
	<p class="block_1"> </p>
	<p class="block_2">"Umutsuz değiliz," dedi Amos.</p>
	<p class="block_1"> </p>
	<p class="block_2">"Neden?" diye sordu Regin.</p>
	<p class="block_1"> </p>
	<p class="block_2">"Çünkü bir Pantathian'ın öldüğünü de gördüm."</p>
	<p class="block_1"> </p>
	<p class="block_2">"Ölümlü yaratıklar. Şimdilik planlarının ne olduğunu bilmiyorum ve sadece, amacımın vatanımdan kaçırılanları bulup geri götürmek olması gerektiğini biliyorum. Ancak bunu yaparken gerçekleştireceğim basit bir hamlenin işlerini bozacağına ve benim peşime düşmelerini sağlayacağına inanıyorum," dedi Nicholas.</p>
	<p class="block_1"> </p>
	<p class="block_2">"Aslan Klanı'ndan ne istiyorsunuz?" dedi Vaslaw.</p>
	<p class="block_1"> </p>
	<p class="block_2">"Şimdilik barış," dedi Nicholas. "Halkınızın ölümünden sorumlu olanlardan intikam almasını görmekten mutlu olurum. Eminim ki bu benim amacımla çakışıyor. Ve yardımınıza ihtiyacım olabilir."</p>
	<p class="block_1"> </p>
	<p class="block_2">"Edebilirsek ederiz," dedi yaşlı adam. "Sırası gelen her kabile reisi görevini kabul ederken birçok yemin etmek zorundadır, ama bir yemin her şeyin üzerinde özellikle vurgulanır, klanını ölümüne korumak. Bu yemin Yılanları avlamaktır. Bir ritüel olarak söylenir ve dört nesildir hiçbir kabile reisi bu yemini onurlandırmayı beklemiyordu." Yılan tılsımını işaret etti. "Şu ana kadar."</p>
	<p class="block_1"> </p>
	<p class="block_2">* * *</p>
	<p class="block_1"> </p>
	<p class="block_2">Calis, kendisini büyük bir binadan saklayan bir çalının arkasına iyice çömeldi. Şimdiden bir cephaneliğin, deponun, mutfağın, terk edilmiş bir hizmetkârlar odasının yerini saptayarak, diğer birçok binayı araştırmıştı. Bu binaların çok yakın zamana kadar kullanıldıklarına dair izler vardı. Diğer bir mutfak kullanımdaydı ve ana binanın büyük kısmı karanlıkla olduğundan yarı elfin kafasını karıştıracak kadar çok miktarda yemek hazırlanıyordu. Eğer pencerelerde ki ışıklar bir belirti sayılırsa, ana binanın sadece bir kısmı dolu görünüyordu.</p>
	<p class="block_1"> </p>
	<p class="block_2">Siyahlar giyinip başlarına kırmızı kumaşlar bağlamış, kovalarla mutfaktan sıcak yahni taşıyan bir çift adamı takip etti. Büyük binaya girdiler ve çift kanatlı kapıların arasından, kendileri gibi giyinmiş kılıçlı ve yaylı muhafızlar tarafından geçmelerine izin verildi.</p>
	<p class="block_1"> </p>
	<p class="block_2">Kendisine üstünlük sağlayan o noktadan duvarı inceledi. Binanın pencereleri yoktu. Büyük bir depodan başka bir şeye benzemiyordu. Civarda gizlenmiş herhangi birini kollayarak etrafına bakındı ve ardından duvara doğru koştu. Olağanüstü bir sıçrayışla doğrudan kiremit kaplı çatının üzerine zıpladı.</p>
	<p class="block_1"> </p>
	<p class="block_2">Ve neredeyse diğer taraftan aşağı düşecekti. Bina oyuk bir kare şeklideydi, kapalı bir koridor geniş, açık avluyu çevreliyordu. Çatı dar ve engebeliydi, beş metreden daha geniş değildi ve bir çeşit depolama alanının üzerine döşenmiş kırmızı kiremitlerden oluşuyordu.</p>
	<p class="block_1"> </p>
	<p class="block_2">İnsan ötesi gözleri avluda olanı ona açıkça gösterirken kasvetli yeri eğilerek gözetledi. Duygularını içinde tutmak için bir elf gibi geri sıçradı, yine de gördüklerinden sarsılmıştı. Eli yayını, parmak eklemlerini bembeyaz yapacak kadar sıkı kavradı.</p>
	<p class="block_1"> </p>
	<p class="block_2">Yüzden fazla esir ağır, tahta raflara zincirlenmiş halde gökyüzünün altında uzanıyorlardı. Mevsim bahar olmasına rağmen geceleri hâlâ soğuktu. Aşağıdakiler, dışarıda tutulmalarının perişanlığını belli ediyorlardı. Bitkin ve zayıftılar ve çoğu açık bir şekilde hastaydı. Boş rafların sayısına bakılırsa, Uzak Sahil'den kaçırılanların yarısından fazlası ölmüştü.</p>
	<p class="block_1"> </p>
	<p class="block_2">Ancak Calis'in şok ve tiksinti hissetmesine neden olan esirlerin arasında gezinen yaratıkların görüntüleriydi. Bunlar grotesk insan taklitleriydi. Dolaşıyor ve hareket ediyorlardı ve bazıları konuşmak için dudaklarını oynatıyorlardı, ancak sesler yanlıştı, çoğunlukla anlamsız heceler.</p>
	<p class="block_1"> </p>
	<p class="block_2">Yahniyi taşıyan iki adam, her esire bir kap dolusu vererek avlu boyunca ilerledi. Calis, çevre hakkında öğrenebildiği kadar çok şey öğrenmeye çalışıp Margaret ve Abigail'i görmeye çalışarak çatının çıkıntısı boyunca yavaşça ilerledi. Bir kurtarma denemesi zor olacaktı. Esirleri bekleyenlerin sayısı çok gözükmemesine rağmen, yapıdan çıkmak için sakınılması gereken birçok açık alan vardı ve aşağıdakilerin çoğu koşmak bir yana hareket etmek için bile uygun gözükmüyorlardı.</p>
	<p class="block_3"> </p>
	<p class="block_2">Calis, bütün ayrıntıları hafızasına kazıyarak binanın çevresini tamamen dolaştı. Bir an için, iki mahkûmun yanı başına çömelmiş olan iki yaratığı inceledi. Yaratıklardan biri hafifçe geri çekilmeye çalışan bir mahkûmun saçına sürtündü. Yaratığın hareketi neredeyse yatıştırıcıydı. Derken Calis farkına vardı: Yaratık mahkûmu andırıyordu! Tekrar alanı gözden geçirdi ve şimdi, bir şilteye zincirlenmiş her mahkûm için, o erkeği ya da kadını andırmaya başlayan bir yaratık olduğunun farkına varabildi. Calis yanılmadığına emin olabilmek için binanın etrafını, son bir kez, tekrar dolaştı. Yukarı atladığı noktaya ulaşınca hızla çömelip çalılığın arkasındaki bir saklanma yerine doğru aceleyle ilerledi. Crydeeli iki soylu kadından eser yoktu. Calis küçük bir şüphe dalgası hissetti. Marcus'a dönüp ona mahkûmlar hakkında bilgi mi vermeliydi yoksa araştırmasına devam mı etmeliydi?</p>
	<p class="block_1"> </p>
	<p class="block_2">Tedbirlilik herhangi bir aciliyet hissinden üstün geldi; doğasında sabırsızlık yoktu. Dış duvara ve Marcus'a doğru giden yola yöneldi.</p>
	<p class="block_1"> </p>
	<p class="block_2">* * *</p>
	<p class="block_6"> </p>
	<p class="block_2">Nakor hayranlıkla izliyordu. Neredeyse yarım gündür bu sabit şekli inceliyordu ve adamda kesinlikle bir hareket olmamasına rağmen Nakor yine de büyülenmişti.</p>
	<p class="block_1"> </p>
	<p class="block_2">Nakor saraya girdiğinden beri koridorlar ve galeriler boyunca hiç alıkoyulmadan dolanmıştı. Giriş holü dışında, içeride hiç asker yoktu ve gözetlediği birkaç hizmetçiden kolayca uzak durabilmişti. Çoğu oda kullanılmıyordu -ve toz katmanlarına bakılacak olursa, temizlenmiyordu. Saray mutfağına sızıp ihtiyacı olan şeyleri alması da kolay olmuştu ve portakalları için bir nebze özlem duysa da, her zaman için elmaları vardı. Onlara alışmıştı.</p>
	<p class="block_1"> </p>
	<p class="block_2">Yumuşak yataklarda uyumuş ve hatta banyo yapıp kendisinden çok da iri yapılı olmayan biri için dikilmiş yeni bir cüppe giymişti. Şimdi altın iplikle süslenmiş koyu mor bir bağla dizlerden ve dirseklerden tutturulmuş lavanta rengi bir cüppenin içinde göz kamaştırıcı görünüyordu. Adını Mor Süvari Nakor olarak değiştirme ihtimalini gözden geçirdi, ama bu ismin gösterişten yoksun olduğuna karar verdi. Kraliyete dönünce kendine yeni bir mavi cüppe bulacaktı, eğer zamanı olursa.</p>
	<p class="block_1"> </p>
	<p class="block_2">Sabahın erken saatlerinde güzel siyah saçlı Leydi Clovis'i acele içinde giderken görmüş ve onu takip etmeye karar vermişti. Sarayın derinliklerine doğru yönelmiş ve yer seviyesinin altında bulunan bir odaya girmişti. Orada Derebeyi ile buluşmuş ve kısa bir konuşma yapmışlardı. Nakor saklandığından, onları duyabilmek ya da -çoğunlukla işe yarar bulduğu bir numara olan- dudaklarını okuyabilmek için çok uzaktaydı, ama Derebeyi ayrıldığında Nakor kadını takip etmeye karar vermişti. Onunla ilgili bir şey rahatsız edici derecede tanıdıktı.</p>
	<p class="block_1"> </p>
	<p class="block_2">Kadın uzun bir tünele girmiş ve Nakor da görülmeden takip edebilmek için geride kalmak zorunda kalmıştı. Kilitli bir kapı bulduğu, tünelin uzaktaki ucuna erişene kadar neredeyse yarım saat yürüdü. Kilidi açmak sadece kısa bir gecikmeye neden oldu ve karşısına aşağı inen merdivenler çıktı. Tereddüt etmeden hızla aşağı indi, kapıyı kapadıktan sonra tamamen karanlık bir tünele girdi. Nakor duraksadı.</p>
	<p class="block_1"> </p>
	<p class="block_2">Karanlık onu korkutmuyordu, ama müstesna bir görme ya da duyma yetisine sahip değildi. Büyüyle karıştırabileceğinden ve Dahakon tarafından yenilmek istemediğinden -ışık numaralarından birini yapmak konusunda tereddüt duyuyordu. Nakor bundan şüphe etmeye başlıyordu. Ama iyi bir hikâyeydi ve Nakor bunun sadece bir hikâye olmadığını keşfetmenin talihsiz sonuçlarını düşünecek kadar iyi bir pragmatistti. </p>
	<p class="block_1"> </p>
	<p class="block_2">Çantasına uzanıp, çantasına yaptığı, Ashunta'daki meyve sandığına açılan bölmeden farklı bir yere açılan bölümlerden birini yokladı. Kolunu omzuna kadar çantanın içine sokup, neredeyse iki yıl önce, Ghuda'yı bulmak için yola çıkmadan önce hazırladığı masayı yokladı. Yıldızlimanı'ndan kısa bir mesafe uzaktaki Landreth yakınlarındaki tepelerdeki bir mağaraya bir miktar işe yarar eşya taşımıştı ve erzağını şans eseri bulunmaktan korumak için mağara görünmesin diye önüne kayalar itmişti. Sonra kolunu çantasından uzatıp masanın yüzeyindeki herhangi bir şeye erişebileceği bir mesafeden, madde diye adlandırdığının içinden dikkatlice bir yarık oluşturmuştu.</p>
	<p class="block_1"> </p>
	<p class="block_2">Aradığı eşyayı buldu ve garip şekilli bir lamba çıkardı. Bölmeyi kapatıp bir an duraksadı. Gözlerini kapatıp üzerinde gezinen güç akımını fark etmek için duyularını açtı. Maddenin dokusunda dikkat uyarısı veren herhangi bir ani düzensizlik yoktu. Nakor omuz silkip karanlıkta sırıttı. Büyücü'nün kadim uyarı öyküsü de başka bir yalan olmalıydı. Sarayı araştırması sırasında pek çok yalan açığa çıkmıştı ve bu yolculuk bilmeden daha pek çoğunu açığa çıkaracağına emindi. Kemer kesesine uzanıp bir çakmak taşı çıkardı ve lambayı kolayca yaktı. Şimdi görebildiği için durup etrafını inceledi.</p>
	<p class="block_1"> </p>
	<p class="block_2">Tünel aşağı doğru hafif bir eğim yapıyor ve karanlığa doğru yok oluyordu. Sabit bir seviyeye gelene kadar devam etti. Duvarları inceleyince yeşeren yeşil toprak ve ayağının altında su gölcükleri gördü. Gözlerini kapadı, saraydan bu yana ne kadar mesafe kat ettiğini kestirdi ve şu anda nehrin altında olması gerektiğine karar verdi. Kendi kendine sırıtarak tünelin nereye gittiğini bildiğine karar verdi. Varış noktası hoşuna gitti, bu yüzden hızla ilerledi.</p>
	<p class="block_1"> </p>
	<p class="block_2">Hemen hemen bir yarım saat daha yürüdükten sonra yukarı çıkan bir merdivene geldi, tünelin kenarlarına çakılmış demir basamaklar üstte bir kuyuya doğru kayboluyordu. Acelesi olmadığından lambayı söndürüp basamakları tırmandı. Tepeye ulaştığında kafasını sert bir yüzeye çarptı. Şişkinliği ovalayarak sessizce küfretti, sonra karanlıkta etrafı yokladı. Bir anahtar deliği bulup ona asıldı ve bir açılma meydana gelmişçesine metalik bir ses duydu. Yukarı doğru ittirdiği kapak zorla hareket etti. Karanlığın ardından ışık yüzünden neredeyse kör oluyordu. Dikkatlice yukarıyı gözetledi ve yanmış çiftliğin çeşmesinin yanındaki örtülü bir kuyuda olduğunu fark etti. Bu keşiften memnun, aşağıya dönerken kapağı indirdi. Acil bir çıkış gerekebilir diye kapatmadan bıraktı.</p>
	<p class="block_1"> </p>
	<p class="block_2">Tekrar tünele dönünce lambayı yeniden yaktı ve ilerledi. Yukarı tırmanan başka basamaklara doğru yolunu buldu ve bir başka kilitli kapıya doğru çıktı. Kapıyı dikkatlice tuttu ve açılınca dışarıyı gözledi. Hiçbir hareket belirtisi göremeyince, kapıyı ardından kilitleyerek hemen dışarı çıktı. Lambayı söndürdü çünkü duvardaki oyuklarda meşaleler yanıyordu. Lambayı dikkatlice çantasına koyarak, Dahakon'un nehrin diğer tarafında yer alan malikânesi olduğuna emin olduğu yerin arkalarında dolandı. Gizli tüneller ve saklı geçitler Nakor' un dikkatini çekti ve bugünkü keşif gezisinin keyifli olduğunu düşündü. Bunun yanı sıra göründüğü kişi olmayan güzel kadından da etkilenmişti.</p>
	<p class="block_1"> </p>
	<p class="block_2">Sabahın büyük kısmını etrafta dolaşıp onu aramakla geçirdi, ama tüm gördüğü siyah tunikler ve pantolonlar giymiş, başlarına kırmızı kumaşlar bağlanmış nöbetçilerdi. Öğlen yemek kokuları duydu ve ana evin arka kısmının yakınlarındaki bir binanın mutfağına sızdı. İkisi sıcak bir yemek kazanı taşıyan üç adamın dışarı çıktıklarını gördü. Mutfağa dalıp, aşağı eğilerek binayı gözetledi ve kendilerini işlerine kaptırmış çalışan iki aşçı gördü. Kapının yanından bir somun sıcak ekmek çaldı ve dışarı kaçtı. Bir köşeyi dönerken neredeyse siyah giyimli adamlardan ikisine çarpıyordu ama şansına arkaları dönüktü. Hızla ters tarafa ilerleyip bir süre için alçak bir çalılığın arkasına saklandı.</p>
	<p class="block_1"> </p>
	<p class="block_2">Ekmeğini çiğnerken, arazide dolanmadan önce ana evi araştırmaya karar verdi. Ayağa kalkacağı sırada çimenlikte garip bir şey fark etti. Kendini çime daha da yaklaştırarak, çimen yaprakları üstünü neredeyse tamamen örttüğü için zar zor seçilen bir ayak izi gördü. Nakor burada her kim yürümüşse o kişinin çimenin altındaki toprağı böyle hiç kaldırmadan ve yaprakların çok azını ezip kırarak ilerleme şeklinden oldukça etkilendi. Sırıttı çünkü hiçbir insan bunu yapamazdı. Calis önceki gece buraya gelmişti.</p>
	<p class="block_1"> </p>
	<p class="block_2">Nakor memnundu, çünkü şimdi geri dönüp Nicholas'ı bulduğu şeyden haberdar etme gereksinimini daha az duyuyordu. Üstelik bulmuş olduğu şeyin ne olduğundan tamamen emin değildi, o yüzden gidip araştırmasının ve hana geri dönmeden önce emin olmasının daha iyi olacağını düşündü. Ve bu tür şeyler söz konusu olduğunda çok eğleniyordu.</p>
	<p class="block_1"> </p>
	<p class="block_2">Tekrar evin içinde, binanın merkezinde bir dizi oda keşfetti. Bunların içinde Dahakon’a atfedilen türde işlerin izlerine rastladı. Bir kısım talihsizlerden arta kalanlar duvarlarda sergileniyordu-, kancalardan asılmış, kazıklara çakılmış ya da raflarda. Zavallı bir adam vücudunda tek bir deri kalmamış halde göğsünden kancaya asılmıştı. Büyük, insan boyutunda bir masa, ancak kan olabilecek, kahverengi lekelerle kaplıydı ve oda kimyasal madde, tütsü ve çürüme kokuyordu. Bir diğerinde, Nakor, neredeyse kalbini yerinden oynatan bir kütüphane buldu. Okumadığı onca kitap! En yakın rafa gidip başlıkları gözden geçirdi. Bazılarının adını duymuştu ama çoğu ona yabancıydı. Burada bulunan pek çok dili okuyabiliyordu ama az bir kısmı garipti.</p>
	<p class="block_1"> </p>
	<p class="block_2">Bir kitaba uzanacak olduğunda, dikkatli olma gereği kontrol içgüdüsünü harekete geçirdi. Suratını buruşturdu ve kitaplara titreşen, neredeyse kapalı ama ışığı geçirecek kadar açık, göz kapaklarının arasından baktı. Bu numaranın neden işe yaradığını bilmiyordu ama böyle yaparak diğerlerinin büyü demekte ısrar ettiği bazı numaraların izlerini görebildiğini fark etmişti. Bir süre sonra soluk mavi bir parıltı tespit etti. "Tuzaklar," diye fısıldadı. "İyi değil."</p>
	<p class="block_1"> </p>
	<p class="block_2">Kitaplara arkasını dönüp başka bir odaya geçti. Kapıyı açarken sandalyede oturan adamın gözlerinin içine bakınca kalbinin yerinden fırladığını hissetti. Bu Dahakon'du!</p>
	<p class="block_1"> </p>
	<p class="block_2">Adam kıpırdamadı. Nakor kapıdan içeri süzülüp arkasından kapattı ve büyücünün bedeninin hareketsiz ve gözlerinin boşluğa sabitlenmiş olduğunu gördü. Nakor ona doğru ilerleyip gözlerinin içine bakmak için eğildi. Orada olup biten bir şey vardı, bundan emindi, ama her neyse, Nakor'la ilgilenmiyordu,</p>
	<p class="block_1"> </p>
	<p class="block_2">Sonra Nakor, diğer Dahakon'u gördü ve sırıttı. Duvarın kenarında hareketsiz duran şekle doğru hızla ilerledi ve onu inceledi. Bu şey kolonya ve parfüm satan birinden alınmış baharat ve esanslar gibi kokuyordu. Nakor eline dokunup geri çekti; bu şey kesinlikle ölüydü. Nakor gözlere bakıp önceki iki odada gördüklerini gözden geçirdi. Şimdi zavallı adamın derisinin nereye gittiğini biliyordu.</p>
	<p class="block_1"> </p>
	<p class="block_2">Gerçek Dahakon'un arkasında üstünde kâğıt tomarları ve başka ilgi çekici şeyler olan bir çalışma masası duruyordu, bu yüzden Nakor oturup masayı kurcalamaya başladı.</p>
	<p class="block_1"> </p>
	<p class="block_2">Saatler geçmiş ve odadaki kayda değer her şeyi incelemişti. Masada kristal bir mercek bulmuş ve bunun içinden bakınca, Nakor numaraların sözde enerjilerini görebildiğini keşfetmişti. Açık kapıdan sadece birkaçını görebilmesine rağmen yan odadaki kitapların etrafındaki mavi hale ortaya çıktı. Ve Dahakon'un etrafında kızıl bir ışık parladı, tavana kadar çıkan bir iplik. "Pug?" diye fısıldadı Nakor ve birden her şey anlam kazandı. Nakor, Dahakon'un dikkatini neyin meşgul ettiğini kesinlikle biliyordu. Nakor özel merceği izin istemeden çantasına koydu.</p>
	<p class="block_1"> </p>
	<p class="block_2">Ayağa kalktı, hareketsiz büyücünün önünden çabucak geçip şehre doğru adımlarını takip etti. Yanmış evden çıkmanın, nehri yüzerek geçmek zorunda kalacak olsa da, onu, saraydan sıvışmanın yaratacağı rahatsızlıktan kurtaracağına karar verdi. Nehir suyunun, güzel, yeni cüppesine yapacaklarına üzülerek ilerledi.</p>
	<p class="block_1"> </p>
	<p class="block_2">* * *</p>
	<p class="block_1"> </p>
	<p class="block_2">Margaret koşmaya çalıştı ama ayakları kıpırdamıyordu. Omzunun üzerinden baktı ama onu neyin takip etmekte olduğunu göremedi. İleride babasını gördü; yardımını istemek üzere bağırmak için ağzını açtı ama ses çıkaramadı. İçinde bir telaş hissi yükseldi ve tekrar bağırmaya çalıştı. Arkasındaki şey neredeyse onu yakalamıştı. Dehşet etrafını kuşatırken ağzını açtı.</p>
	<p class="block_1"> </p>
	<p class="block_2">Bir çığlıkla uyandı. Ses odadaki iki yaratığı şaşırttı ve uzaklaştılar. Margaret terden sırılsıklam olmuştu. Yatak örtüsünü kaldırıp Abigail'in yatağına doğru giderken, geceliği üstüne yapıştı. Ayakları üzerinde dengede duramıyordu ama günlerdir ilk defa zihni berraktı.</p>
	<p class="block_1"> </p>
	<p class="block_2">Abigail'in yatağının ucuna oturdu ve onu sarstı. "Abby!" diye seslendi, sesini alçak tutarak. Abigail kıpırdadı ama uyanmadı. "Abby!" diye tekrarladı onu sarsarken.</p>
	<p class="block_1"> </p>
	<p class="block_2">Sonra Margaret’ın omzuna bir el değdi ve kız kalbinin hopladığını hissetti. Yaratığı uyarmak için döndü ama yabancı bir şey yerine arkasında Abby duruyordu. Margaret ayağa kalkıp, gözleri korkudan açılmış bir şekilde, onu duvara itti. İkinci Abby çıplaktı ve her ayrıntısıyla mükemmeldi. Margaret göbeğinin üstündeki küçük doğum izini ve erkek kardeşi küçükken onu ittiğinde olan dizindeki yara izini tanıyacak kadar çok yıkanmıştı arkadaşıyla.</p>
	<p class="block_1"> </p>
	<p class="block_2">İkinci Abby'nin, gözleri dışında her şeyi mükemmeldi. Onlar ölüydü çünkü. İkinci Abby uzaktan gelen bir fısıltıyla, "Yatağa dön," dedi.</p>
	<p class="block_1"> </p>
	<p class="block_2">Margaret, o kendi yatağına doğru ilerlerken arkasından baktığında ikinci bir şeklin ağzı açık köşede oturmakta olduğunu gördü. Odanın diğer tarafında duran, o da çıplak olan kendisini görünce kızın gözleri açıldı. Ve Margaret’ın çığlığı geceyi yardı.</p>
	<p class="block_4" id="calibre_pb_19"> </p>
</body></html>
