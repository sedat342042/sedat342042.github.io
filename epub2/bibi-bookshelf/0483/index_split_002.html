<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>02 - Kralın Korsanı  - Gediksavaşları Dünyasından</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_">DENİZ YOLCULUĞU</p>
	<p class="block_1"> </p>
	<p class="block_2">Saray curcuna içindeydi.</p>
	<p class="block_1"> </p>
	<p class="block_2">Arutha karısıyla sakin bir sabah geçirmişti ve kahvaltıları bittiğinde, karısı, Martinle bir ya da iki yıl geçirmenin Nicholas için iyi olabileceğini kabul etmişti. O da Gediksavaşları’nın son yılında Arutha’nın konuğu olarak Crydee'de yaşamıştı ve Uzak Sahil'deki mütevazı kasabayı sevgiyle anımsıyordu. Krondor standartlarına göre rahat veya konforlu olmasa da, orası sevgili Arutha'sını, karanlık ruh halleri ve kaygılarıyla olduğu kadar mizacının aydınlık yönleriyle de tanımış olduğu yerdi. Arutha'nın Nicholas'la ilgili endişelerini ve çocuğun diğerlerinin sonu daha belli olmayan kaderleriyle altüst olabileceğine dair korkularını anladı; Arutha’nın bu tip bir olayı kendi hatası olarak göreceğini de kavradı. En küçük çocuğunu özleyecek olmasına rağmen yumuşadı, çünkü bunun Nicholas için olduğu kadar Arutha için de gerekli olduğu anladı. Arutha, Anka'ya hürmeten, Nicholas'ı yaşadıkları dünyanın acı gerçeklerinden korumuştu. Etkili savı, Nicholas'ın taht halefliğinde, ağabeylerinden sonra üçüncü sırada olduğu ama eğer kötü şans onu, amcası Lyam'a olduğu gibi, beklenmedik bir şekilde tahta çıkarırsa, onu bu dehşet verici yükümlülüğe hazırlayacak hiçbir deneyim yaşamadığı gibi basit bir ifadeye dayanıyordu.</p>
	<p class="block_3"> </p>
	<p class="block_2">* Düzenleyici Notu: 40. Sayfa tümden bozuk karakterlerle oluşmuş olduğu ve hiçbir cümle okunamadığı için düzenlenemedi.</p>
	<p class="block_2">2. Bozuk Sayfa</p>
	<p class="block_2">* * *</p>
	<p class="block_1"> </p>
	<p class="block_1"> </p>
	<p class="block_2">Prensin danışman ve komutanlar halkasının tek bekar üyesiydi ve aile namına sarayda ona sunulan ve ondan talep edilenden başka bir şey istemiyordu. Vaktinin neredeyse tamamını denizde geçirdiğinden, sarayda geçirdiği günler zaten sayılıydı.</p>
	<p class="block_1"> </p>
	<p class="block_2">Ama şimdi, hayatının bu yolculuktan sonra nasıl değişeceği fikriyle boğuşuyordu. Bir an tereddüt ederek durdu, sonra kapıyı tıkladı. Bir hizmetçi hemen yanıt verdi ve amiralin dışarıda beklediğini görünce, kapıyı ardına kadar açtı. Amos içeri girdi ve Alicia'yı, özel balkonuna açılan, sabah meltemi içeri girsin diye açık bırakılmış geniş antrenin önündeki divanda otururken buldu. Alicia ayağa kalktı ve amiral karşısına geldiğinde gülümsedi.</p>
	<p class="block_1"> </p>
	<p class="block_2">Amos, Alicia’nın elini tutup onu yanağından öptü. Hizmetçiler onun geceyi bu dairede geçirmiş olduğunu iyi bilmelerine rağmen, saray protokolü gereği, bilmeme kuralına riayet ettiler. Amos şafaktan önce sessizce çıkıp kendi konutuna dönmüştü. Üzerini değiştirmiş ve Kraliyet Kartalını hızlı bir şekilde teftiş etmek için limana doğru yola çıkmıştı.</p>
	<p class="block_1"> </p>
	<p class="block_2">"Amos," dedi dul prenses. "Seni bu akşama kadar görmeyi ummuyordum."</p>
	<p class="block_1"> </p>
	<p class="block_2">Amos'un ne söyleyeceğini bilemez görünmesi Alicia'yı şaşırttı. Geçen gece aklına takılan bir şey olduğunu anlamıştı, ateşliyken bile aklı bir şekilde başka yerde gibiydi. Birçok kez bir şeyler söyleyecek olmuştu, ama lafı sadece yersiz soru ve konulara getirmişti.</p>
	<p class="block_1"> </p>
	<p class="block_2">Amos etrafa göz gezdirdi ve yalnız olduklarına emin olunca kadının yanına oturdu. Ellerini ellerine alarak, "Alicia, sevgilim, bu mesele hakkında düşündüm de..." dedi. 'Hangi mesele?" diyerek sözünü böldü Alicia.</p>
	<p class="block_3"> </p>
	<p class="block_2">* Düzenleyici Notu: 42. Sayfa tümden bozuk karakterlerle oluşmuş olduğu ve hiçbir cümle okunamadığı için düzenlenemedi.</p>
	<p class="block_2">3. Bozuk Sayfa</p>
	<p class="block_2">* * *</p>
	<p class="block_3"> </p>
	<p class="block_2">…… ama ona hiç aşık olmadım. Öldüğünde, aşkın benden daha genç olanlarda görebileceğim bir şey olduğunu varsaydım. Sonra sen ortaya çıktın." Amos arkasına yaslandı ve Alicia elleriyle onun çenesini kavrayarak bir çocuğun başını sallarmış gibi şaka yollu sallamaya başladı. Sonra eli Amos'un yanağına gitti ve şefkatle okşadı. "Hayır, zavallı seçimler yapmaya yetecek kadar vaktim yok. Tüm kaba yönlerine rağmen, hızlı çalışan bir kafan ve cömert bir kalbin var ve neler yapmışsan geçmişte kaldı. Torunlarımın tanıdığı tek büyükbaba sen oldun, ama bu onların duyguları. Hayır, bu hata değil." Amos'un kollarına dayanırken adam onu yeniden sıkıca tuttu ve memnuniyet içinde iç geçirdi.</p>
	<p class="block_1"> </p>
	<p class="block_2">Alicia gözlerinde mutluluk gözyaşlarının biriktiğini hissetti ve gözlerini kırpıştırarak onları savuşturdu. Amos duyguların açıkça gösterilmesi konusunda asla rahat olmamıştı. İlişkileri yıllardır mahrem olmuştu, ama Alicia, Amos'un evlenme teklif ederken az ve öz konuşmasını anlamıştı, çünkü onun yakın bağlılıklara alışkın bir adam olmadığını biliyordu. Arutha ve ailesi için özen gösterdiği açıktı, yine de Amos'un bir yanı hep mesafesini koruyordu. Alicia onun duygularını dizginlediğini ve ne yaparsa yapsın onu kendini özgür bırakmaya zorlayamayacağını biliyordu. Yaşı, ona birçok genç kadının anlayamayacağı bir bilgelik katmıştı. Amos'tan ya aşkı ya denizi seçmesini isteyerek, onu kendinden uzaklaştırmak istememişti.</p>
	<p class="block_1"> </p>
	<p class="block_2">Amos kollarındaki Alicia'yı isteksizce bıraktı. "Şey, biraz daha kalmak istesem de, kız kardeşinin kocası bana bir görev verdi,"</p>
	<p class="block_1"> </p>
	<p class="block_2">"Yine mi ayrılıyorsun? Ama daha yeni gelmiştin." Sesinde gerçek bir hayal kırıklığı vardı. "Evet, doğru. Ama Nicholas bir yıl ya da iki dönemliğine</p>
	<p class="block_3"> </p>
	<p class="block_2">* Düzenleyici Notu: 44. Sayfa tümden bozuk karakterlerle oluşmuş olduğu ve hiçbir cümle okunamadığı için düzenlenemedi.</p>
	<p class="block_2">4. Bozuk Sayfa</p>
	<p class="block_2">* * *</p>
	<p class="block_3"> </p>
	<p class="block_2">Ghuda alaycı bir şekilde gülümsedi. "Ben çoğunlukla kervan muhafızlığı yaptım; Kesh'in görmediğim çok az yeri vardır."</p>
	<p class="block_1"> </p>
	<p class="block_2">Amos, "Şey, bir limanda gördün o zaman, çünkü ben Kesh'in ihtiyacım olduğundan daha iç kısımlarında hiç bulunmadım. Belki Durbin'de," dedi.</p>
	<p class="block_1"> </p>
	<p class="block_2">Ghuda omzunu silkti. "Belki." Etrafa göz attı. "Arkadaşım ortadan kayboldu, ara sıra yaptığı gibi, yani biraz aval aval bakınabilirim diye düşündüm." Kafasını iki yana salladı. "Prensinizin oğluyla seyahat ederken, seneler önce, Kesh şehrinde imparatoriçenin sarayında bulundum." Şehrin sahil tarafını gören yüksek, tonozlu pencerelere göz attı. "Buradan çok farklı, yine de bakmaya değer."</p>
	<p class="block_1"> </p>
	<p class="block_2">Amos sırıttı. "Tamam, aval aval bakabildiğin kadar bak, o zaman. Gelgiti yakalamak için ilk ışıkta yola çıkıyoruz."</p>
	<p class="block_1"> </p>
	<p class="block_2">Ghuda’nın gözleri kısıldı. "Çıkıyoruz?"</p>
	<p class="block_1"> </p>
	<p class="block_2">Amos'un sırıtışı genişledi. "Ben Amiral Trask'ım. Arutha, ikinizin de bizimle yolculuk edeceğini söyledi."</p>
	<p class="block_1"> </p>
	<p class="block_2">"Nereye gidiyoruz?" diye sordu Ghuda.</p>
	<p class="block_1"> </p>
	<p class="block_2">"Ha!" diye gürledi Amos. "Besbelli şu garip arkadaşın sana söylemedi. Sen ve o, bizimle Crydee'ye geliyorsunuz."</p>
	<p class="block_1"> </p>
	<p class="block_2">Ghuda, Amos'la olduğu kadar kendi kendine de konuşurken yavaşça döndü. "Elbette bana söylemedi. Bana asla bir şey söylemez."</p>
	<p class="block_1"> </p>
	<p class="block_2">Amos sırtına dostça vurdu. "Şey, neden bilmiyorum ama hoş geldiniz. Küçük adamla aynı kamarayı paylaşmak zorunda kalacaksın, zaten onun refakatine alışkın görünüyorsun. Yarın şafaktan önce avluda görüşürüz."</p>
	<p class="block_1"> </p>
	<p class="block_2">"Elbette orada olacağız." Amos ayrıldıktan sonra, Ghuda kafasını iki yana salladı. Ters bir sesle mırıldandı. "Neden Crydee'ye gidiyoruz, Ghuda? En küçük bir fikrim bile yok, Ghuda. “Gidip Nakor'u bulacak mıyız, Ghuda? Kesinlikle Ghuda. Sonra onu boğacak mıyız, Ghuda?" Başını bir kez sallayıp, kendine cevap verdi, "Büyük bir zevkle, Ghuda." Nicholas, askerlerin öğle talimi yaptığı manevra bölgesini hızla geçti. Harry'yi arıyordu.</p>
	<p class="block_1"> </p>
	<p class="block_2">Genç asilzade, Nicholas’ın onu bulmayı umduğu yerdeydi; Ylith’ten gelen konuk takımla yapacağı futbol maçı için hazırlanan Krondor takımını izliyordu. Krondor Prensi'nin kurallarıyla oynanan oyun -Arutha tarafından yirmi yıl kadar önce bir sisteme bağlanmıştı- Batı Alemi'nin ulusal sporu haline gelmişti ve artık şehir şampiyonları birbirlerine düzenli olarak meydan okuyordu. Yıllar önce, müteşebbis bir tüccar sarayın yanına bir saha inşa ettirmişti. Yıllar geçtikçe, bu sahayı, kırk bin taraftarı rahatlıkla alabilen bugünkü alana dönüşene dek geliştirmiş ve genişletmişti. Maçın oynanacağı gün, yani bir sonraki Altıncı günde, alanın ağzına kadar dolması bekleniyordu. Konuk takım olan Ylithliler -Kuzey Yöresi Altınları- Krondor şampiyonlarıyla -Değirmenci ve Fırıncılar Birliği Taşadamları- oynuyordu.</p>
	<p class="block_1"> </p>
	<p class="block_5">Nicholas, beş Taşadamın kaleciye ve üç savunma oyuncusuna karşı geliştirdiği hücumu ve üç iyi pasla attığı golü görmek için yanaştı. Harry döndü ve "Maçı kaçıracak olmamızdan nefret ediyorum," dedi.</p>
	<p class="block_3"> </p>
	<p class="block_2">Nicholas, "Ben de, ama bir düşün-. Bir deniz yolculuğu!" dedi.</p>
	<p class="block_1"> </p>
	<p class="block_2">Harry arkadaşına dikkatle baktı ve Nicholas'ta daha önce hiç görmediği bir heyecan gördü. "Gitmeyi gerçekten istiyor sun, değil mi?"</p>
	<p class="block_1"> </p>
	<p class="block_2">"Sen istemiyor musun?"</p>
	<p class="block_3"> </p>
	<p class="block_2">Harry omuz silkti. "Bilmiyorum. Crydee hoş, sakin bir yer gibi geliyor. Kızların nasıl olduğunu merak ediyorum." Harry son lafıyla birlikte sırıttı ve Nicholas da karşılık olarak yüzünü ekşitti. Nicholas kızlara karşı ne kadar utangaçsa, Harry de o kadar ataktı. Yine de, Harry saraydaki genç kızlarla ve hizmetçi kızlarla kırıştırırken onun çevresinde olmaktan hoşlanırdı; çünkü bir şeyler öğrenebileceğini düşünüyordu -Asilzade onlara geçen gün olduğu gibi zorbalık etmediği sürece. Harry bazen çekiciydi, ama bazen de Nicholas'ın anlayışına göre fazla kaba olurdu.</p>
	<p class="block_1"> </p>
	<p class="block_2">"Sen, kendi odanı buralı kızlarla doldurmayı özleyebilirsin, ama ben kendimi bir kafesten çıkıyormuş gibi hissediyorum."</p>
	<p class="block_1"> </p>
	<p class="block_2">Harry'nin bildik dalga geçme tavrı kayboldu. "O kadar mı kötü?"</p>
	<p class="block_1"> </p>
	<p class="block_2">Antrenmana sırtını dönen Nicholas saraya doğru yürüdü, Harry de yanına geldi. "Ben hep en küçük, en güçsüz ve... sakat oldum."</p>
	<p class="block_1"> </p>
	<p class="block_2">Harry'nin kaşları yukarı kalktı. "Amma da sakat ha. Seninle yaptığımız kılıç talimlerinden kalma çürük ve kesiklerim herkesinkinden fazla ve sana yılda iki kereden fazla dokunabildiğimi sanmıyorum."</p>
	<p class="block_1"> </p>
	<p class="block_2">Nicholas, "Bir ya da iki puan almıştın," derken yüzündeki çarpık gülümseme babasına benzemesine neden oluyordu.</p>
	<p class="block_1"> </p>
	<p class="block_2">Harry omuz silkti. "Bak. Ben kötü değilim, ama sen sıradışısın. Nasıl olur da sakat olarak değerlendirilebilirsin?"</p>
	<p class="block_1"> </p>
	<p class="block_2">"Ludland'da Takdim Festivaliniz var mıdır?"</p>
	<p class="block_1"> </p>
	<p class="block_2">"Hayır, o sadece kraliyet ailesi için, değil mi?" eledi Harry.</p>
	<p class="block_1"> </p>
	<p class="block_2">Nicholas başını iki yana salladı. "Hayır. Bütün soylu çocukların doğumlarından otuz gün sonra, herkes çocuğun bir kusur taşımadan doğduğunu görebilsin diye halka takdim edilirdi."</p>
	<p class="block_1"> </p>
	<p class="block_2">"Bu uygulama Doğu Alemi'nde uzun zaman önce ortadan kalktığı halde babam, beni o şekilde halka göstermek istemediği için bizim krallığımızda da kalkmasını sağlamış.”</p>
	<p class="block_3"> </p>
	<p class="block_2">* Düzenleyici Notu: 49. Sayfa tümden bozuk karakterlerle oluşmuş olduğu ve hiçbir cümle okunamadığı için düzenlenemedi.</p>
	<p class="block_2">5. Bozuk Sayfa</p>
	<p class="block_2">* * *</p>
	<p class="block_3"> </p>
	<p class="block_2">sevgili Alicia'sına kilitlenmiş dikiliyordu. Nicholas gözlerini büyükannesinden Amos'a çevirdi ve "Şey, sana 'Büyükbaba' demeye başlamalı mıyım?" dedi.</p>
	<p class="block_1"> </p>
	<p class="block_2">Amos, Nicholas'a kötü kötü baktı. "De bakalım da Crydee'ye kadar yüz sonra. Limandan uzaklaştığımızda bana 'Kaptan' diyeceksin. Yirmi yıl kadar önce babana da söylediğim gibi, prens olsun olmasın, bir gemide kaptan dışında kimsenin sözü geçmez. Burada, en yüce papaz ve kral benim, bunu unutma."</p>
	<p class="block_1"> </p>
	<p class="block_2">Nicholas, Amos'un denize çıktıklarında öfkeli bir tirana dönebileceğine pek de inanmayarak Harry'ye sırıttı.</p>
	<p class="block_1"> </p>
	<p class="block_2">Tayfalar, koca gemiyi kraliyet rıhtımından çekmeyi sürdürdü, sonra gemi denize açıldı. Amos, limanın kılavuz kaptanına bir bakış fırlattı ve "Dümeni alın, başdümenci!" diye bağırdı. Tayfalara da, "Gabya yelkenlerini ayarlayın! Mayistra yelkenlerini ve babafingoları hazır duruma getirin!" diye emir verdi.</p>
	<p class="block_1"> </p>
	<p class="block_2">İlk üç yelken açıldığında gemi canlanmış gibiydi. Nicholas ve Harry ayaklarının altındaki hareketi hissettiler. Kılavuz kaplan 180 derece dönerken, gemi de biraz sağa dönerek onun hareketini izledi. Amos, çocukları kendi haline bırakıp geminin kıç tarafına yöneldi.</p>
	<p class="block_1"> </p>
	<p class="block_2">Gemi görkemli bir havayla, pek çok önemsiz gemiyi geçerek limanda yavaşça ilerledi. Tayfalar, kılavuz kaptanın emirleri eşliğinde koşuştururken Nicholas her ayrıntıya dikkat etti. Onlar limanın ağzına yaklaşırlarken, iki kıyı güvenlik gemisi içeri giriyordu. Ana direğin tepesinde Krondor Kraliyet evinin bayrağını görünce, selamlamak için kendi krallık bayraklarını aşağı çektiler.</p>
	<p class="block_1"> </p>
	<p class="block_2">Nicholas onlara el salladı.</p>
	<p class="block_1"> </p>
	<p class="block_2">"Hiç ağırbaşlı bir davranış değil, Ekselansları," dedi Harry.</p>
	<p class="block_1"> </p>
	<p class="block_2">Nicholas gülerek Harry'nin göğsüne bir dirsek attı. "Kimin umurunda?"</p>
	<p class="block_3"> </p>
	<p class="block_2">Gemi limanın ağzına yaklaşınca rüzgâra döndü. Küçük bir kayık gemiye yanaştı ve kılavuz kaptan ile yardımcısı aceleyle kayığa inip, geminin kumandasını Amos'a bıraktılar.</p>
	<p class="block_1"> </p>
	<p class="block_2">Kılavuz kaptanın sandalı uzaklaşır uzaklaşmaz Amos ikinci kaptanına, Rhodes adındaki adama döndü ve bağırdı, "Gabya yelkenlerini düzeltin. Mayistra yelkenlerini ve babafingoları hazırlayın!"</p>
	<p class="block_1"> </p>
	<p class="block_2">Nicholas gayriihtiyari parmaklıkları kavradı, çünkü rüzgâr yelkenleri şişirince gemi ileri atılmıştı. Sert sabah rüzgârıyla giderek hızlanıyordu. Güneş sabahın erken saatlerinin pusu içinden yakmaya başlamıştı ve gökyüzü canlı bir maviye dönmüştü. Yukarıda, o günün çöpünün atılmasını bekleyen martılar geminin ardında uçuyordu.</p>
	<p class="block_1"> </p>
	<p class="block_2">Nicholas geminin baş tarafının suda bıraktığı izleri işaret etti, Harry, gemiyle yarışan yunusları görmek için bakındı. Her ikisi de gördükleri şeye güldüler.</p>
	<p class="block_1"> </p>
	<p class="block_2">Amos, limanın sınır işaretlerinin arkada kalışını izledi, sonra limanın üzerindeki güneşin konumuna baktı. İkinci kaptanına dönerek, "Batıya, Bay Rhodes. Efsuncunun Adası'na gidiyoruz." Altı gün boyunca, hüküm süren batı rüzgârlarına karşı tiramola ederek gittiler, ta ki gözcü, "Kara göründü!" diye bağırana dek.</p>
	<p class="block_1"> </p>
	<p class="block_2">"Ne kadar uzakta?" diye bağırdı Amos.</p>
	<p class="block_1"> </p>
	<p class="block_2">"Pruvanın sancak tarafından iki birim uzakta, Kaptan! Bir ada!"</p>
	<p class="block_1"> </p>
	<p class="block_2">Amos başıyla onayladı. "Burunları gözleyin Bay Rhodes.</p>
	<p class="block_1"> </p>
	<p class="block_2">Güneybatıda yanaşabileceğimiz bir koy var. Sadece bir gün ya da biraz daha fazla bekleyeceğimizi duyurun. Kimse gemiden izinsiz ayrılmayacak."</p>
	<p class="block_3"> </p>
	<p class="block_2">Az ve öz konuşan bir adam olan Rhodes, "doğrudan emir verilmeden kimse Efsuncunun Adası'na ayak basmak istemeyecektir, Kaptan," dedi.</p>
	<p class="block_1"> </p>
	<p class="block_2">Amos başıyla onayladı. Artık orada kimin yaşadığını biliyordu ama eski batıl inançlar zor kaybolurdu. Kara Macros'un meskeni olan ada yıllar boyunca iblislerin ve diğer karanlık ruhların evi olarak ün salmıştı. Amos'un birkaç vesileyle karşılaştığı büyücü Pug, neredeyse dokuz yıl önce bu adada yaşamaya gelmişti ve kendine has nedenlerle gelenleri pek hoş karşılamamıştı. Amos hiç düşünmeden, "Alarm durumunda olduğumuzu duyurun," dedi.</p>
	<p class="block_1"> </p>
	<p class="block_2">Çevresine bakınırken, Amos buna hiç gerek olmadığını fark etti. Gemideki herkes gözünü her geçen dakika genişleyen kara parçasına dikmişti. Amos bekleyişin verdiği küçük bir heyecan hissetti, çünkü Pug'ın ziyaretçi kabul etmediğini bilmesine rağmen, Krondor Kraliyet bayrağı taşıyan bir gemiye saldıracağını sanmıyordu.</p>
	<p class="block_1"> </p>
	<p class="block_2">Nakor ve Ghuda güverteye çıktılar ve küçük adam hızla Nicholas ve Harry'nin çoktan yerleştikleri baş tarafa geçti. Nicholas, küçük garip adama sırıttı. Nakor'dan hoşlanmıştı, çünkü onun eğlenceli arkadaşlığı olmasa yolculuk çok sıkıcı olurdu.</p>
	<p class="block_1"> </p>
	<p class="block_2">"Şimdi bir şeyler göreceksin," dedi Nakor.</p>
	<p class="block_1"> </p>
	<p class="block_2">Ghuda, "Bak, bir kale," dedi.</p>
	<p class="block_1"> </p>
	<p class="block_2">Yaklaştıkça, dağlık burnun üzerindeki kalenin hatları daha net seçiliyordu. Yakınına geldiklerinde, ayrıntıları görmeye başladılar. Siyah taşlardan yapılmıştı ve adanın geri kalan kısmından köpüklü dalgaların açtığı ince bir çatlakla ayrılmış kayalık bir uzantının üzerine kurulmuştu. Yarık boyunca, açılır bir köprü uzanıyordu, ama köprü açık olsaydı bile, bu yerde konuksever görünen çok az şey vardı. Kulenin tepesindeki tek</p>
	<p class="block_3"> </p>
	<p class="block_2">* Düzenleyici Notu: 55. Sayfa tümden bozuk karakterlerle oluşmuş olduğu ve hiçbir cümle okunamadığı için düzenlenemedi.</p>
	<p class="block_2">6. Bozuk Sayfa</p>
	<p class="block_2">* * *</p>
	<p class="block_1"> </p>
	<p class="block_2">Amos tayfalarına döndü ve bağırdı, "Bir kayık indirin!"</p>
	<p class="block_1"> </p>
	<p class="block_2">Kayık kumlara otururken iki denizci atlayıp kayığı kıyıya çekti. Nicholas ve Harry indiler.</p>
	<p class="block_1"> </p>
	<p class="block_2">Bileklerine kadar gelen suda peşlerindeki Nakor, Ghuda ve Amos'la yürüdüler.</p>
	<p class="block_1"> </p>
	<p class="block_2">Nakor, hemen, koya tepeden bakan sırta çıkan bir patikaya yöneldi. Amos, "Nereye gidiyorsun?" diye sordu.</p>
	<p class="block_1"> </p>
	<p class="block_2">Nakor yürümeye devam ederken döndü ve patikanın sonunu işaret ederek, "Şu tarafa," dedi.</p>
	<p class="block_1"> </p>
	<p class="block_2">Ghuda diğerlerine baktı, omuz silkti ve takip etmeye başladı. Bir an tereddüt ettikten sonra çocuklar da patikaya tırmanmaya başladılar.</p>
	<p class="block_1"> </p>
	<p class="block_2">Amos başını sallayarak denizcilere döndü. "Gemiye dönün. Bay Rhodes'a gözünü dört açmasını söyleyin; kayığın bizi almasını istediğimizde buradan işaret vereceğiz."</p>
	<p class="block_1"> </p>
	<p class="block_2">İki denizci selam verdikten sonra kayığı denize doğru ittiler. Bu sırada, hâlâ kayıkta oturan diğer iki denizci bir çift küreği suya indirip, kıyıya vuran dalgalara karşı çekmeye başladılar. Baş taraftaki ikisi kayığa zıpladı ve az sonra dört denizci, gemilerinin görece güvenliğine ulaşmak için küreklere asılıyorlardı.</p>
	<p class="block_1"> </p>
	<p class="block_2">Amos patikanın sonunda bekleyen diğer dördünün ardından zorlukla yürüdü. Kaleye giden dar yoldan ayrılan bir patika daha vardı ve Nakor buradan aşağı yürümeye başladı. Amos, "Kale şu tarafta, Keshli," dedi.</p>
	<p class="block_1"> </p>
	<p class="block_2">"Isalan!" diye yanıtladı Nakor. "Keshliler etrafta yarı çıplak koşuşturan, uzun, esmer insanlardır.</p>
	<p class="block_1"> </p>
	<p class="block_2">Ve Pug bu tarafta."</p>
	<p class="block_1"> </p>
	<p class="block_2">Ghuda takip ederken, "En iyisi onunla tartışmamak, amiral," dedi. Diğerleri harekete geçip, küçük bir geçitten aşağı ve sonra başka bir sırttan yukarı Nakor'u izlediler. İkinci sırtın tepesinden, aşağıdaki küçük bir vadiyi görebiliyorlardı. Vadi sık çalılar ve yaşlı kalın ağaçlarla kaplıydı. Görünüşe göre, patika tepenin eteğinde, ağaçların başladığı yerde sona eriyordu. Ghuda, "Bizi nereye götürüyorsun?" dedi. Değneğiyle patikayı yoklayarak yürüyen Nakor, neredeyse sıçradı. "Bu tarata. Çok uzak değil."</p>
	<p class="block_1"> </p>
	<p class="block_2">Çocuklar koşarak peşinden seğirttiler ve az sonra Isalan’ın ardındaydılar. "Nakor," dedi Nicholas,</p>
	<p class="block_1"> </p>
	<p class="block_2">"Pug'ın burada olduğunu nereden biliyorsun?"</p>
	<p class="block_1"> </p>
	<p class="block_2">Nakor omzunu silkti. "Bu bir hile."</p>
	<p class="block_1"> </p>
	<p class="block_2">Ormanın kıyısına vardıklarında, göz korkutucu çalılarla karşılaştılar. Ağaçlar o kadar sıktı ki aralarından geçmek imkânsız görünüyordu. "Şimdi nereye?" diye sordu Harry. Nakor sırıttı. "Bak." Değneğiyle patikayı gösterdi. "Buraya bak. Yukarı değil."</p>
	<p class="block_1"> </p>
	<p class="block_5">Yavaşça yürümeye başladı, dönüp geri geri ilerliyor, değneğini yerde sürüyordu. Çocuklar, gözlerini patikanın üzerindeki tozları hareketlendiren değneğin ucundan ayırmadan onu izlediler. Yavaşça ilerlediler, biraz sonra Nicholas şimdiye kadar çoktan sık çalılar tarafından durdurulmuş olmaları gerektiğini fark etti. Ama patika hâlâ açıktı. "Yukarı bakmayın," dedi Nakor.</p>
	<p class="block_3"> </p>
	<p class="block_2">Etraflarını karanlık sardı ama değneğin patikaya dokunduğu yeri açıkça görebiliyorlardı. Sonra birden ortalık aydınlandı ve Nakor, "Artık bakabilirsiniz," dedi.</p>
	<p class="block_1"> </p>
	<p class="block_2">Sık bir orman yerine, kenarlarında bakımlı meyve ağaçları olan geniş bir arazinin önünde duruyorlardı. Arazinin diğer tarafında otlayan koyunlar ve büyük bir çayırlıkta rahvan yürü yen yarım düzine at vardı. Nicholas geriye baktı ve Amos'la Ghuda'nın kaybolmuş gibi etrafa bakındıklarını gördü. "Çok geride kaldılar. Gidip onları getireyim."</p>
	<p class="block_1"> </p>
	<p class="block_2">Arkadan bir ses, "Gerek yok," dedi.</p>
	<p class="block_1"> </p>
	<p class="block_2">Nicholas döndü ve siyah cüppe giymiş, kendisinden biraz kısa bir adamın üçüne tuhaf bir ifadeyle bakmakta olduğunu gördü. Prensin gözleri şaşkınlıkla açıldı; çünkü adamın bir saniye önce orada duruyor olması mümkün değildi. Adam elini hareket ettirdi, Amos ve Ghuda gözlerini kocaman açıp dikkatle baktılar. "Sihri bozdum," dedi adam.</p>
	<p class="block_1"> </p>
	<p class="block_2">Nakor, "Bunun bir hile olduğunu söylemiştim size," dedi.</p>
	<p class="block_1"> </p>
	<p class="block_2">Adam, Nakor ve çocukları süzdü, sonra yaklaşan Amos ve Ghuda'ya döndü. Biraz sonra sakallı yüzü gevşedi ve "Kaptan Trask! Geldiğinizi bilmiyordum," derken yüzünden yıllar silinir gibi oldu.</p>
	<p class="block_1"> </p>
	<p class="block_2">Amos uzun adımlarla ona yöneldi ve elini uzattı. "Pug, seni yeniden görmek ne güzel." El sıkışırken Amos, "Tıpkı Sethanon Savaşı'ndan sonra olduğun gibi görünüyorsun!" dedi.</p>
	<p class="block_1"> </p>
	<p class="block_2">Pug alaylı bir sesle, "Bunu daha önce de duymuştum," dedi. "Arkadaşların kim?"</p>
	<p class="block_1"> </p>
	<p class="block_2">Amos, Nicholas'a öne çıkmasını işaret etti. "Size, kuzeniniz Prens Nicholas'ı takdim etmekten zevk duyarım."</p>
	<p class="block_1"> </p>
	<p class="block_2">Pug çocuğa sıcak bir şekilde gülümsedi. "Nicky, seni en son gördüğümde neredeyse bir bebektin."</p>
	<p class="block_1"> </p>
	<p class="block_2">"Bu, Ludlandlı Harry..." diye devam etti Amos. "...onun refakatçisi, bu ikisi ise Ghuda Blue ve..." "Ben Nakor, Mavi Süvari," dedi Nakor, Amos bitiremeden.</p>
	<p class="block_1"> </p>
	<p class="block_2">Pug beklenmedik bir şekilde yüksek sesle güldü. "Sen! Senden bahsedildiğini duymuştum." İçten bir neşeyle, "Hepiniz Villa Beata'ya hoş geldiniz," dedi.</p>
	<p class="block_1"> </p>
	<p class="block_2">Garip biçimde tasarlanmış evinin yolunu gösterirken kendisini takip etmelerini işaret etti. Kırmızı kiremitli çatısı olan, beyaz, geniş bir ana bina-, meyve ağaçlan ve çiçeklerle dolu bir bahçeyi muhafaza eden alçak, beyaz bir taş duvarla çevrelenmişti. Bahçenin ortasında, üç yunus şeklinde mermer bir çeşme şen sular püskürtüyordu. Uzaktan, dış yapıları görebiliyorlardı.</p>
	<p class="block_1"> </p>
	<p class="block_2">Nicholas, Pug'la yan yana yürümek için öne geçerken, "Villa Beata da nedir?" diye sordu.</p>
	<p class="block_1"> </p>
	<p class="block_2">"Burası. Burayı inşa edenlerin dilinde, 'kutsal ev' demektir, en azından bana öyle söylendi. Ben de bu tanımlamaya katılıyorum."</p>
	<p class="block_1"> </p>
	<p class="block_2">Amos, Nakor'a döndü ve "Kaleye gidilmeyeceğini nereden bildin?" diye sordu.</p>
	<p class="block_1"> </p>
	<p class="block_2">Ufak tefek adam sırıttı ve omuzlarını silkti. "Yapacağım şey buydu."</p>
	<p class="block_1"> </p>
	<p class="block_2">Pug omzunun üstünden, "Eğer kaleye gitmiş olsaydınız, kaleyi en yüksek kulede hâlâ işler durumdaki birkaç tuzak dışında, terk edilmiş bulacaktınız. Kalenin Kara Büyücü efsanesini canlı tutarak, mahremiyetimi koruduğunu fark ettim. Orada görevlendirdiğim gözetmenler, sizin izinsiz girişinize karşı beni uyaracaktı, böylece ben de gidip beni kimin aradığını görecektim, ama siz boşa harcanacak yarım günü kurtardınız," diye açıkladı. Nakor'a bakarak, "Ayrılmadan önce seninle konuşmalıyız," dedi.</p>
	<p class="block_1"> </p>
	<p class="block_2">Nakor hararetle onayladı. "Evinizi sevdim. Akıllıca." Pug karşılık olarak başını salladı.</p>
	<p class="block_1"> </p>
	<p class="block_2">Alçak duvardan kapıya ulaşarak, kapıyı diğerlerinin geçmesi için açık tuttu. "Haberiniz olsun, hizmetçilerimin hepsi insan değil ve bazıları sizi korkutabilir. Ama hiçbiri sizi incitmez." Bu sözleri kanıtlatmış gibi, evin ana girişinde uzun bir yaratık belirdi.</p>
	<p class="block_1"> </p>
	<p class="block_2">Ghuda daha bunu aklına getirmeden kınından yarıya kadar çıkmış kılıcını içeri soktu. Yaratık, Ghuda'nın bugüne dek gördüklerinden daha uzun olmasına rağmen bir gobline benziyordu. Goblinler genelde insanlardan daha küçüktür, ama çok da değil. Bu yaratığın mavi-yeşil renkli teni pürüzsüzdü ve sarı üzerine siyah irisli gözleri kocaman ve yuvarlaktı. Ayrıca, tüm goblinlerde ortak olan kaba kaşlarına ve komik koca burnuna rağmen, Ghuda'nın hiçbir goblinde görmediği kadar düzgün yüz hatlarına sahipti. Kıyafetleri, iyi bir kumaştan özenle dikilmişti ve vakur denebilecek bir edayla hareket ediyordu. Neredeyse yılan dişi olacak kadar uzun dişini göstererek gülümsedi.</p>
	<p class="block_1"> </p>
	<p class="block_2">Nazik bir şekilde eğildi ve "Efendi Pug, serinletici içecekler hazır," dedi.</p>
	<p class="block_1"> </p>
	<p class="block_2">Pug, "Bu, evimin kâhyası Gathis. Rahat etmenizi o sağlayacak," dedi. Gökyüzüne bakarak, "Sanırım, konuklarımız akşam yemeği yiyecek ve geceyi burada geçirecekler. Odalarını hazırlayın." Beş konuğuna dönerek, "Çok sayıda odamız var ve sanırım, en münasibi rahat bir akşam geçirmek," dedikten sonra, Nicholas'a dönerek, "Ekselansları, babanızın sizin yaşınızdaki haline gerçekten çok benziyorsunuz," diye ekledi.</p>
	<p class="block_1"> </p>
	<p class="block_2">"Babamı benim yaşımdayken tanıyor muydunuz?" dedi Nicholas.</p>
	<p class="block_1"> </p>
	<p class="block_2">Genç görünen Pug başıyla onayladı. "Şey... Bir ara sana bundan bahsederim." Tüm gruba hitaben, "Buyurun. İçecek bir şeyler alın. Acil birkaç işi halletmem gerekiyor, siz dinlendikten sonra aranıza katılırım," dedi. Söylediği gibi, onları Gathis'in gözetimine bırakıp, evin kapısından girerek kayboldu.</p>
	<p class="block_3"> </p>
	<p class="block_2">Tuhaf görünüşlü yaratık, büyük dişleri nedeniyle tıslayarak konuştu, ama sözcükleri zarifti. "Eğer bir şeye ihtiyacınız olursa beyler, lütfen beni haberdar edin, ihtiyaçlarınızı derhal karşılamaya çalışacağım. Lütfen, bu taraftan."</p>
	<p class="block_1"> </p>
	<p class="block_2">Onlara, çok büyük bir orta bahçeye açılan birçok kapıyı gören geniş bir antreye doğru yol gösterdi.</p>
	<p class="block_1"> </p>
	<p class="block_2">Sağda ve solda koridorlar uzanıyordu. Onları sola yöneltti, ilk köşeden aşağı, sonra da sağa.</p>
	<p class="block_1"> </p>
	<p class="block_2">Sollarındaki bir kapıdan bir başka büyük binayı ana binaya bağlayan bir veranda uzanıyordu.</p>
	<p class="block_1"> </p>
	<p class="block_2">Onları karşı binaya götürürken, "Bunlar konuk odaları, beyler," dedi Gathis.</p>
	<p class="block_1"> </p>
	<p class="block_2">Bir troll büyük bir çarşaf bohçası taşıyarak girişten çıkınca, Ghuda yine kılıcını çekmeye davrandı. Yaratık, sade bir tunik ve pantolon giymişti ama hiç şüphesiz bir trolldü; son derece geniş omuzları ve neredeyse yere kadar sarkan kollarıyla, kısa, şekli insana benzeyen bir yaratık. Alt dudağına çıkıntı yapan büyük, sivri dişleri ve kalın kaşlarının altındaki koyu siyah gözleriyle, maymunumsu bir yüze sahipti. Yaratık telaş etmeden yana çekildi ve konuklara hafifçe eğilerek selam verip geçmelerine izin verdi.</p>
	<p class="block_1"> </p>
	<p class="block_2">Gathis, "Buranın kapıcısı, Solunk. Temiz havlulara ya da sıcak suya ihtiyaç duyarsanız zilin kordonunu çekin; hemen koşup gelir. Sizin Kraliyet dilinizi konuşamaz, ama isteklerinizi yerine getirecek kadarını anlar. Eğer onun anlayamayacağı istekleriniz olursa, beni çağıracaktır," dedi.</p>
	<p class="block_1"> </p>
	<p class="block_2">Onlara binadaki odalarını gösterdi ve her birini yalnız bıraktı.</p>
	<p class="block_1"> </p>
	<p class="block_2">Nicholas kendini, aşırı gösterişli olmasa ela iyi döşenmiş bir odada buldu. Kaim yorganlı basit bir yatak, büyük evin arkasındaki küçük binalara bakan geniş bir pencerenin altındaki köşeyi kaplıyordu. Camdan dışarı baktı ve bir adamla, mutfak gibi görünen bir yere odun taşıyan, Gathis'e benzeyen ama onun kadar iri olmayan bir yaratık gördü.</p>
	<p class="block_1"> </p>
	<p class="block_2">Nicholas odada bulunan diğer şeyleri incelemeye döndü; sandalyesiyle beraber sade bir yazı masası, geniş bir gardırop ve bir sandık. Sandığı açtığında içinde temiz çarşaflar gördü; gardıroptaysa sanki konuklar arkalarında bir ya da iki şeylerini bırakmış gibi, çeşitli kesim, renk ve kumaştan, farklı ölçülerde bir dizi kıyafet vardı.</p>
	<p class="block_1"> </p>
	<p class="block_2">Kapı tıklandı ve Nicholas açtığında kapının önünde dikilen troll Solunk'u karşısında buldu. Troll, iki adamın taşıdığı geniş metal küveti işaret etti ve sonra da Nicholas'ı. Çocuk anladı ve kapıyı sonuna kadar açarken başıyla onayladı. İki adam içeri girince Nicholas kendini bakmaktan alıkoyamadı. Adamların ikisi de sadece kırmızı pantolon giymişti ve derileri siyahtı, ama Krondor ve Kesh'in kara derili halkından farklı olarak, bu adamlar yalnızca siyah değillerdi. Bedenleri, lamba isi ya da boyayla boyanmış gibi siyahtı. Yüzlerinde ya da başlarında da saç, tüy yoktu ve gözlerinin akı yoktu; gözleri insana korku veren solgun bir maviydi.</p>
	<p class="block_1"> </p>
	<p class="block_2">Küveti odanın ortasına koyup gittiler. Troll gardırobu açtı ve hiç tereddüt etmeden Nicholas’ın bedenine göre bir pantolon ve tunik takımı çıkardı. Sonra sandığın içini, çarşafların allını karıştırdı ve iç çamaşırıyla çorap çıkardı. Tuhaf renkli iki adam geniş kovalarla geri döndüler ve havlu, lif ve bir kalıp kokulu sabun bırakarak, küveti sıcak suyla doldurdular.</p>
	<p class="block_1"> </p>
	<p class="block_2">Troll soru sorarcasına bir ses çıkardı ve Nicholas’ın sırtını lifliyormuş gibi hareketler yaptı. Nicholas'sa, "Hayır, teşekkürler. Kendim yapabilirim," dedi.</p>
	<p class="block_1"> </p>
	<p class="block_2">Troll tatmin olmuşa benzer bir homurdanmayla, odadan çıkmakta olan diğer ikisine doğru hareket etti ve kapıyı arkasından kapayarak peşlerinden gitti.</p>
	<p class="block_1"> </p>
	<p class="block_2">Nicholas sakin bir hayret içinde kafasını salladı, sonra çok kirli olan giysilerini çıkartıp küvete girdi. Su sıcaktı, ama kaynar değildi ve Nicholas kendini yavaşça suya bıraktı. Otururken içinden uzun bir oh çekmek geldi ve arkasına yaslandı. Kapalı gemi kamaralarında geçen bir haftadan sonra sıcak banyo lüksünün keyfini çıkardı. Koridorun aşağısından, Harry'nin banyo yapmaya başlarken, kendi kendine şarkı söylediğini duyabiliyordu ve su daha fazla soğumadan, önce liflenmesi gerektiğine karar verdi. Çok geçmeden vücudu köpüklerle kaplandı ve Harry'nin neşeli şarkısına zıt bir melodiyi hafifçe mırıldanmaya başladı.</p>
	<p class="block_3"> </p>
	<p class="block_2">Nicholas uzun, dinçleştirici banyodan sonra giyindi ve onun için seçilen giysilerin, üzerine kendisi için dikilmişler gibi oturduğunu gördü. Çizmelerini giyip odadan çıktı. Koridor boştu, diğerlerini rahatsız edip etmemeyi düşündü; Harry'nin hiç de güzel olmayan sesi hâlâ duyuluyordu. Biraz dolaşıp etrafı keşfetmeye karar verdi. Koridoru geçerek ana binaya girdi ve antreden orta bahçeye döndü. Evin önündeki bahçe gibi, bu bahçe de meyve ağaçları ve çiçeklerle doluydu ve alanın dört ana kapısından geçen küçük patikalar, bir çarpı oluşturuyorlardı. İki patikanın kesiştiği yere, evin önündekine benzer bir çeşme konmuştu ve yanında küçük, beyaz, taş bir sıra vardı. Pug, bir kadınla konuşarak orada oturuyordu.</p>
	<p class="block_1"> </p>
	<p class="block_2">Yaklaştığında, Nicholas, Pug’ın yukarı bakıp ayağa kalktığını gördü. "Ekselansları, arkadaşım Leydi Ryana'yı takdim etmekten zevk duyarım." Arkadaşına dönerek, "Ryana, bu Prens Nicholas, Krondorlu Arutha’nın oğlu," dedi.</p>
	<p class="block_1"> </p>
	<p class="block_2">Kadın ayağa kalktı ve yeşil gözlerini çocuğa dikerek, dikkatli bir şekilde reverans yaptı. Yaşını tahmin etmek güçtü, genç kızlığın sonlarıyla otuzlu yaşlar arasında bir yerlerdeydi yüz hatları inceydi, Nicholas’ın aklına gelen tek sözcük 'asil'di; onun yanındayken kendisi aşağı tabakadanmış o ise asilzadeymiş gibi hissetti. Ama güzel olduğu kadar, tavırlarında ve hareketlerinde, tek kelimeyle yabancı olarak adlandırılabilir bir şey vardı: Saçları sarı değil, gerçek altın sarısıydı ve teni fildişi rengindeydi, gün ışığında parıldıyordu sanki. Nicholas bir an tereddüt etti, sonra başıyla doğru şekilde selam vererek, Leydim," dedi.</p>
	<p class="block_1"> </p>
	<p class="block_2">"Ryana, eski bir arkadaşımın kızı, bir süre benimle çalışmaya geldi," dedi Pug.</p>
	<p class="block_1"> </p>
	<p class="block_2">"Çalışmak?"</p>
	<p class="block_1"> </p>
	<p class="block_2">Pug başıyla onayladı. Çeşmenin kenarına otururken, Nicholas'a kendi yerine oturmasını işaret etti. "Burada bulunanların birçoğu hizmetli ya da arkadaşlarım, ama bazıları da öğrencilerim."</p>
	<p class="block_1"> </p>
	<p class="block_2">Nicholas, "Öğrenim yeri olarak Yıldızlimanı'ndaki akademiyi inşa ettiğinizi sanıyordum," dedi.</p>
	<p class="block_1"> </p>
	<p class="block_2">Pug hafifçe gülümsedi ve "Akademi, insanların diğer kurumları gibidir Nicholas, bu da zaman geçtikçe alışkanlıkların kemikleşeceği, 'gelenekle daha çok alakadar olacakları ve gelişme isteklerinin azalacağı anlamına gelir," derken, sesinde alaycılık vardı. "Bu tip tutumların sonuçlarını ilk elden gördüm ben ve tekrarlandıklarına tanık olmak istemiyorum. Ama Yıldızlimanı'nda sınırlı bir nüfuzum var. Orayı son ziyaretimin üzerinden yedi yıl geçti ve oradaki büyücülerin arasında yaşamamın üzerinden de sekiz yıl. Karım öldükten hemen sonra ayrıldım oradan." Düşüncelerinde kaybolarak gökyüzüne bakir "Eski arkadaşlarım Kulgan ve Meecham da öldü. Çocuklarım büyüyüp evlendiler. Hayır, bana Yıldızlimanı'nı ziyaret etmem gerektiğini hissettiren çok az kişi var orada."</p>
	<p class="block_1"> </p>
	<p class="block_2">Elini, etrafını gösteren bir hareketle salladı. "Buraya hak edenleri ve bazıları başka dünyalardan olanları kabul edece-</p>
	<p class="block_1"> </p>
	<p class="block_3"> </p>
	<p class="block_2">* Düzenleyici Notu: 62. Sayfa tümden bozuk karakterlerle oluşmuş olduğu ve hiçbir cümle okunamadığı için düzenlenemedi.</p>
	<p class="block_2">7. Bozuk Sayfa</p>
	<p class="block_2">* * *</p>
	<p class="block_1"> </p>
	<p class="block_2">Artık kamarada oturmak ya da güverteyi adımlamaktan başka yapılacak bir şeyin olmadığı sıkıcı bir yolculuk haline gelmişti.</p>
	<p class="block_1"> </p>
	<p class="block_2">"Babanın sarayında işler nasıl gidiyor?" diye sordu Pug.</p>
	<p class="block_1"> </p>
	<p class="block_2">Nicholas, "Sakin. Ve hareketli. Her zamanki gibi. Savaş, salgın ya da başka bir kriz yok, eğer sorduğunuz buysa," dedi. Pug'ın yüzüne baktığında sorgulayan bir ifade gördü. Nicholas kafasını sallayarak, "Oğlunuz artık Krondor'un Şövalye Mareşali."</p>
	<p class="block_1"> </p>
	<p class="block_2">Pug başını salladı, yüz ifadesi düşünceliydi. "William ve ben, onun asker olma seçimi konusunda kavga ettik. Onun bazı garip ve güçlü yetenekleri vardır."</p>
	<p class="block_1"> </p>
	<p class="block_2">Nicholas, "Babam bana bu konudan bahsetti, ama anladığımdan emin değilim," dedi.</p>
	<p class="block_1"> </p>
	<p class="block_2">Pug'ın yüzündeki gülümseme geri geldi. "Ben de anladığımdan emin değilim, Nicholas.</p>
	<p class="block_1"> </p>
	<p class="block_2">Hünerlerim düşünüldüğünde, baba olmak, en azından William'a, bana biraz zor gelmiş olabilir. Ben onun Yıldızlimanı'nda okuması konusunda ısrarlıydım ayrıca o, bunların hiçbirine sahip olmayacaktı." Pug başını sallarken yüz ifadesi kederli bir hal aldı. "Çok ısrarcıydım ama benim onayım olmadan gitti. Kuzeni olduğu için, Arutha ona bir görev verdi. Onun kendisi için bir anlam ifade ettiğini görmek beni sevindirdi."</p>
	<p class="block_1"> </p>
	<p class="block_2">"Gidip onu görmelisiniz," dedi Nicholas. Pug yeniden gülümsedi. "Belki."</p>
	<p class="block_1"> </p>
	<p class="block_2">Nicholas, "Size bir şey sormak istiyorum. Herkes William'a Kuzen Willie' diyor ve sizden de kuzen olarak söz edildiğini duyuyorum. Ama, büyükbabam Borric'in sadece üç oğlu olduğunu ve hiç yeğeni olmadığını... biliyorum," dedi ve omuzlanın silkti. "Ev halkının bir parçası olduğum dönemde büyükbaban</p>
	<p class="block_1"> </p>
	<p class="block_2">* Düzenleyici Notu: 64. Sayfa tümden bozuk karakterlerle oluşmuş olduğu ve hiçbir cümle okunamadığı için düzenlenemedi.</p>
	<p class="block_2">8. Bozuk Sayfa (Nihayet, başka yok.) Neyse ki 700 sayfaya yakın bir kitap olduğu için kaybımız %1</p>
	<p class="block_2">* * *</p>
	<p class="block_3"> </p>
	<p class="block_2">Nakor’un söylediği bir şey kadını çok korkutmuştu.</p>
	<p class="block_1"> </p>
	<p class="block_2">Pug parmağını dudağına götürerek sessizliği sağladı ve Nakor, Ghuda'yla Nicholas'a baktı. Mahcup bir gülümseme eşliğinde, "Özür dilerim," dedi.</p>
	<p class="block_1"> </p>
	<p class="block_2">Nicholas, "Gerek yok," diyen Ghuda'ya baktı. Pug, "Amos ve Harry kısa süre sonra burada olurlar.</p>
	<p class="block_1"> </p>
	<p class="block_2">Yemek odasına geçebiliriz," dedi.</p>
	<p class="block_1"> </p>
	<p class="block_2">Yemek odası, ana binanın konuk odalarına en uzak ucunda, geniş kare bir odaydı. Ortada, her tarafında minderler olan alçak, kare bir masa vardı. Amos ve Harry, içeri girerken, "Tsurani âdetlerine göre yemeyi tercih ediyorum; umarım sorun olmaz," dedi Pug.</p>
	<p class="block_1"> </p>
	<p class="block_2">Amos, "Ucunda yemek olduktan sonra katlanabilirim," dedi ve Pug takdimleri yaparken Ryana'yı bakıp durakladı.</p>
	<p class="block_1"> </p>
	<p class="block_2">Harry gözlerini kadından ayıramıyordu, Nicholas’ın yanına gelirken, neredeyse bir mindere kapaklanıyordu. Prensin yanına oturduğunda, "Bu da kim?" diye fısıldadı.</p>
	<p class="block_1"> </p>
	<p class="block_2">Nicholas yumuşak bir şekilde, "Bir büyücü ya da en azından Pug'ın bir öğrencisi. Ayrıca fısıldayarak konuşma; hiç terbiyeli bir davranış değil," dedi.</p>
	<p class="block_1"> </p>
	<p class="block_2">Servis tabaklarını taşıyan iki tuhaf, siyah adam içeri girerken Harry kızardı ve sessizleşti. Adamlar herkesin önüne bir tabak bırakıp çıktılar ve kısa bir süre sonra, şarap kadehleriyle geri döndüler.</p>
	<p class="block_1"> </p>
	<p class="block_2">Yemek servis edilirken Pug, "Konuk ağırlama pratiğimi kaybettim, eksik bir şey varsa özür dilerim," dedi.</p>
	<p class="block_1"> </p>
	<p class="block_2">Amos herkes adına konuşarak, "Geleceğimizi haber vermemiştik, bu nedenle sunduğunuz hiçbir şey eksik olmayacaktır," dedi.</p>
	<p class="block_1"> </p>
	<p class="block_2">Pug, "Çok naziksiniz Amiral," diye karşıladı bu sözleri.</p>
	<p class="block_6"> </p>
	<p class="block_2">Nicholas, "Babamın sizinle bir şekilde iletişim kurduğunu sanıyordum," dedi.</p>
	<p class="block_1"> </p>
	<p class="block_2">Pug ise, "Sadece acil bir durum olursa ve sadece büyük bir ihtiyaç durumunda, Ekselansları. Ona verdiğim yöntemi kullanma ihtiyacı duymadı. Ayrıldığımdan beri Krallık huzur içinde," diye cevap verdi.</p>
	<p class="block_1"> </p>
	<p class="block_2">Konuşma, saray ve diğer fasa fiso üzerine dedikoduya döndü. Nakor da, Leydi Ryana gibi, alışılmadık şekilde sessizdi. Pug, iki çocuğu fark ettirmeden konuşmaya çekebilmeyi başaran, neşeli bir ev sahibiydi.</p>
	<p class="block_1"> </p>
	<p class="block_2">Nicholas ve Harry, anne babalarıyla aynı masada yemek yiyecek kadar büyüdüklerinden beri akşam yemeklerinde şarap içiyorlardı, ama çoğu soylunun çocuğu gibi, şaraplarına su katılırdı. Bu gece, Kesifin sert kırmızı şarabını içiyorlardı ve iki kadeh sonra, ikisi de kutlama havasına girmiş, Amos'tan, daha önce birçok kez duydukları hikâyelere yüksek sesle gülüyorlardı.</p>
	<p class="block_1"> </p>
	<p class="block_2">Amos, macera dolu, merak uyandıran üçüncü hikâyesini anlatmaya başladığında, Pug, "Bana bir dakika izin verir misiniz? Nakor, seninle özel bir şey konuşabilir miyim?" dedi.</p>
	<p class="block_1"> </p>
	<p class="block_2">Küçük Isalan ayağa fırladı sıçradı ve Pug'ın işaret ettiği kapıya doğru hızla hareket etti. Arazideki bahçelerden birine girdiklerinde Pug, "Bana bu ziyaretin senin fikrin olduğu söylendi," dedi.</p>
	<p class="block_1"> </p>
	<p class="block_2">Nakor, "Onunla karşılaşmayı hiç ummuyordum," dedi.</p>
	<p class="block_1"> </p>
	<p class="block_2">Pug, "Nereden bildin?" dedi.</p>
	<p class="block_1"> </p>
	<p class="block_2">Isalan omuzlarını silkti. "Bilmiyorum. Sadece biliyorum işte." Pug alçak bankın yanında durakladı ve "Kimsin sen?" diye sordu.</p>
	<p class="block_1"> </p>
	<p class="block_2">Nakor, ayaklarını altında toplayarak banka oturdu. "Bazı şeyleri bilirim. Bazı numaralar yaparım."</p>
	<p class="block_1"> </p>
	<p class="block_2">Pug, uzun bir süre sessizce onu inceledi. Aynalı havuzun kenarına oturdu ve sonunda, "Ryana'nın halkı bana güvendi. Yirmi yıl önce tanıştığım birinin kızı o. Onlar, ırklarının son temsilcileri ve insanların çoğu onlara efsane gözüyle bakıyor," dedi.</p>
	<p class="block_1"> </p>
	<p class="block_2">"Bir keresinde birini görmüştüm," dedi utanmaz ufak tefek adam. "Toowomba'dan Injune'a giden yoldaydım, dağlarda. Günbatımında, uzakta, bir dağın zirvesinde dinlenen birini gördüm. Onun, orada tek başına oturmasını tuhaf buldum, ama sonra, onun da benim orada yalnız olmamı tuhaf bulabileceğini düşündüm; yani, bu bir perspektif meselesiydi ve onun, derin düşüncelerini bölmemeye karar verdim. Ama onu birkaç dakika izledim. Sizin Leydi Ryana gibi, bir güzellik timsaliydi." Kafasını salladı. "Muhteşem yaratıklar. Bazılarının onları tanrı saydığını duydum.</p>
	<p class="block_1"> </p>
	<p class="block_2">Onlardan biriyle konuşmak isterdim."</p>
	<p class="block_1"> </p>
	<p class="block_2">Pug, "Ryana, henüz genç, ırkının âdetleri gereğince yıllarca vahşi bir yaratık gibi yaşadıktan sonra henüz yeni yeni bir öğrenme ve anlama yeteneğine kavuşuyor; kendi doğasını ve yeni gücünü güçbela anlayabiliyor. Bir süre, insanlarla iletişimini sınırlamak daha iyi olur," dedi Pug.</p>
	<p class="block_1"> </p>
	<p class="block_2">Nakor omuz silkti. "Nasıl isterseniz. Onu gördüm. Bu yeterli belki de."</p>
	<p class="block_1"> </p>
	<p class="block_2">Pug gülümsedi. "Sen az bulunur bir adamsın."</p>
	<p class="block_1"> </p>
	<p class="block_2">Nakor yeniden omuz silkti. "Kontrol edemediğim şeylere üzülmemeyi tercih ederim."</p>
	<p class="block_1"> </p>
	<p class="block_2">"Bu ziyaretin sebebi ne, Nakor?"</p>
	<p class="block_1"> </p>
	<p class="block_2">Adamın genellikle sırıtan çehresi ciddi bir ifadeye büründü. "İki nedeni var. Seninle tanışmak istedim, çünkü beni Yıldızlimanı'na getiren senin sözlerindi."</p>
	<p class="block_1"> </p>
	<p class="block_2">"Benim sözlerim mi?"</p>
	<p class="block_1"> </p>
	<p class="block_2">"Bir keresinde, James adında bir adama, eğer benim gibi bir adamla tanışırsa, 'Büyü diye bir şey yoktur,' demesi gerektiğini söylediniz." Pug başıyla onayladı. "Bu yüzden, bunu bana söylediğinde, sizi bulmak için Yıldızlimanı'na gittim. Siz yoktunuz, ama ben bir süre orada kaldım. Büyünün sadece bir numara olduğunu kavramayan birçok ciddi adam buldum."</p>
	<p class="block_1"> </p>
	<p class="block_2">Pug sırıttığını fark etti. "Senin, Watum ve Korsh'u çok şaşırttığını duymuştum."</p>
	<p class="block_1"> </p>
	<p class="block_2">Nakor da sırıttı. "Okullarını çok ciddiye alan titiz adamlardı. Öğrencilerin arasına karıştım ve birçoğunu kendi fikrime çektim. Benim onuruma, kendilerine Mavi Süvariler adını verdiler ve iş başında bıraktığınız o iki yaşlı bayanın dar görüşlü fikirlerine direndiler."</p>
	<p class="block_1"> </p>
	<p class="block_2">Pug güldü. "Korsh ve Watum kardeşler benim en zeki öğrencilerimdi. Onlara yaşlı bayanlar diye hitap etmeni takdir edeceklerini sanmam."</p>
	<p class="block_1"> </p>
	<p class="block_2">Nakor, "Etmediler de," dedi. "Ama iki yaşlı bayan gibi hareket ediyorlar. 'Bunu söylemeyin; onu paylaşmayın.' Büyü diye bir şeyin olmadığını anlamıyorlar."</p>
	<p class="block_1"> </p>
	<p class="block_2">Pug iç geçirdi. "Yıldızlimanı'nda on yıllık çalışma ortaya ne çıkardı diye düşündüğümde, geçmişin tekrarını gördüm, başka bir Önemli Adamlar Topluluğu, Kelewan dünyasında gördüğümün bir benzeri: Diğerleri pahasına, kendi güç ve azametleri dışında hiçbir şey vaat etmeyen bir grup adam."</p>
	<p class="block_1"> </p>
	<p class="block_2">Nakor başını salladı. "Gizemli olmayı seviyorlar ve önemlilermiş gibi davranıyorlar."</p>
	<p class="block_1"> </p>
	<p class="block_2">Pug güldü. "Ah, beni uzun yıllar önce Kelewan'da ziyaret etmiş olsaydın, benim için daha da kötüsünü söylerdin."</p>
	<p class="block_1"> </p>
	<p class="block_2">"Önemli Adamlarınızdan bazılarıyla tanıştım," diye yanıtladı Nakor. "Yarıktaki geçit hâlâ çalışıyor ve biz hâlâ İmparatorlukla ticaret yapıyoruz. Tsurani malları oradan geliyor ve biz de onlara metal gönderiyoruz. İmparatorluk'un Hanımı akıllı bir arabulucu ve iki taraf da bu işten memnun. Zaman zaman Tsurani'nin Önemli Adamlarından biri ziyarete gelir. Ve Chakaharlı bazı garip sihirbazlar. Bilmiyor muydunuz?"</p>
	<p class="block_1"> </p>
	<p class="block_2">Pug başını sallayıp iç geçirdi. "Eğer Chakaharlı Cho-ja sihirbazları Yıldızlimanı'ndaysa, o zaman topluluğun İmparatorluk üzerindeki kontrolü sona ermiştir." Gözleri buğulandı ve "Benim zamanıma denk gelmez dediğim bazı şeyler vardı Nakor. Bu geleneğin sonu, bunların en başta geleniydi -topluluğa gücünü veren şey daha çok korku ve yalanlara dayanıyordu: Sihirbazlar hakkındaki yalanlar, İmparatorluk hakkındaki yalanlar Ve İmparatorluk'un sınırları dışındakiler hakkındaki yalanlar."</p>
	<p class="block_1"> </p>
	<p class="block_2">Nakor, Pug'ın sözlerini anlamışa benziyordu. "Yalanlar uzun süre yaşayabilir. Ama sonsuza kadar değil. Geri dönmeli ve onları ziyaret etmelisin."</p>
	<p class="block_1"> </p>
	<p class="block_2">Pug küçük adamın Kelewan'ı mı yoksa Yıldızlimanı'nı mı kastettiğinden emin olamayarak başını iki yana salladı. "Yaklaşık dokuz yıldır geçmişimi ardımda bıraktım. Çocuklarım şimdi benimle aynı yaşta görünüyorlar ve kısa süre sonra daha yaşlı görünecekler. Karımın öldüğünü gördüm, hocalarımın da... İki dünyadaki eski arkadaşlarım da ölüm koridoruna yolculuk ediyorlar. Çocuklarımın yaşlandığını izlemek istemiyorum." Pug ayağa kalkıp birkaç adım attı. "Bu korkumun her zaman baskın gelmesi akıllıca mı bilmiyorum, Nakor."</p>
	<p class="block_1"> </p>
	<p class="block_2">Nakor başını salladı. "Bazı yönlerden birbirimize benziyoruz."</p>
	<p class="block_1"> </p>
	<p class="block_2">Pug döndü ve gözlerini küçük adama dikti. "Hangi yönlerden?"</p>
	<p class="block_1"> </p>
	<p class="block_2">Nakor sırıttı. "Ben, normal insan ömrünün üç misli fazlasını yaşadım. Doğumum, İmparator Diiagai'nin karısının büyük-büyük-babası İmparator Sajanjaro zamanında, Kesh nüfus kayıtlarına geçirildi. İmparatoriçeyi gördüm, onun karısının annesini, dokuz yıl önce. Ülkeyi kırk yıldan fazla yönetmiş yaşlı bir kadındı. Onun bebekliğini hatırlarım ve ben o günlerde sizin şimdi beni gördüğünüz gibiydim." Nakor içini çekti. "Asla başkalarına güvenen bir adam olmadım, belki ticaret hayatı yüzünden." Görünüşte yoktan var ettiği bir deste kâğıt çıkardı ve kâğıtları tek eliyle yelpaze gibi yaydı-, sonra, bileğini hızla sallayınca kâğıtlar ortadan kayboldu. "Ama ne söylediğini anlıyorum. Çocukken tanıdığım kimse bugün yaşamıyor."</p>
	<p class="block_1"> </p>
	<p class="block_2">Pug yeniden çeşmenin kenarına oturdu ve "Gelişinin diğer sebebi nedir diye sordu.</p>
	<p class="block_1"> </p>
	<p class="block_2">Nakor, "Bir şeyler görüyorum. Nasıl bilmiyorum ama bildiğim anlar var. Nicholas, onu Crydee'nin ötesine götürecek bir yolculukta. Ve çocuğun geleceğinde çok tehlike olacak," dedi. Pug, ufak tefek adamın söylediklerini düşünerek bir süre sessiz kaldı. Sonunda, "Yardım etmek için ne yapmalıyım?" dedi.</p>
	<p class="block_1"> </p>
	<p class="block_2">Nakor başını iki yana salladı. "Ben zeki tabiatlı bir adam değilim. Havai bir adam olarak anılırım Watum ve Korsh ve yakınlarda da Ghuda tarafından." Pug buna gülümsedi. "Bazen yeteneklerimi anlamıyorum." İçini çekti. "Sen, söylendiğine göre, harika yetenekleri ve marifetleri olan bir adamsın.</p>
	<p class="block_1"> </p>
	<p class="block_2">Harikulade yaratıklar arasında yaşıyorsun ve bunu garip bulmuyorsun. Yıldızlimanı'nda yaptığın işleri gördüm, etkileyiciydi. Benim sana öğüt vermem küstahlık olur." "Küstahlık olsun olmasın ver öğüdünü."</p>
	<p class="block_1"> </p>
	<p class="block_2">Nakor düşünürken alt dudağını ısırdı. "Bence çocuk bir bağlantı noktası." Elini belirsiz bir çemberin içinde salladı, "Karanlık güçler hareket ediyor ve ona çekilecekler.</p>
	<p class="block_1"> </p>
	<p class="block_2">Yapacağımız hiçbir şey bunu değiştiremez, ona yardım etmek için hazır olmalıyız."</p>
	<p class="block_1"> </p>
	<p class="block_2">Pug uzun süre sessiz kaldı. Sonunda, "Yaklaşık otuz yıl önce, Nicholas'ın babası da böyle bir bağlantı noktasıydı, bu yüzden ölümü karanlık güçler için zafer olacaktı."</p>
	<p class="block_1"> </p>
	<p class="block_2">"Yılan insanlar."</p>
	<p class="block_1"> </p>
	<p class="block_2">Pug bu söz karşısında şaşırmış göründü.</p>
	<p class="block_1"> </p>
	<p class="block_2">Nakor omuz silkti. "Sethanon Savaşı'nı, sona erdikten çok sonra duydum. Ama ilginç bulduğum bir söylenti vardı; Krallığınızı istila edenlerin liderinin Pantathialı mistik bir danışmanı varmış."</p>
	<p class="block_1"> </p>
	<p class="block_2">"Pantathialıları biliyor musun?"</p>
	<p class="block_1"> </p>
	<p class="block_2">"Önceden yılan rahiplerle karşılaşmıştım," dedi Nakor omuz silkerek. "Sizin kuzeyli esmer elfleriniz ne düşünürse düşünsün, tüm karışıklığın arkasında Pantathialılar vardı, ama bunun dışında, olanların çoğunu anlamıyorum."</p>
	<p class="block_1"> </p>
	<p class="block_2">Pug, "Anlamış olsaydın, şimdi olduğundan daha fazla şaşıracaktın, Nakor," dedi. Başını salladı.</p>
	<p class="block_1"> </p>
	<p class="block_2">"Peki. Nicholas'a yardım edeceğim."</p>
	<p class="block_1"> </p>
	<p class="block_2">Nakor ayağa kalktı. "Yatsak iyi olur. Yarın buradan ayrılmamızı istersin."</p>
	<p class="block_1"> </p>
	<p class="block_2">Pug gülümsedi. "Senin kalmanı isterim. Cemiyetimize değerli bir katkın olabilir, ama birinin kaderinin parçası olmak nasıldır bilirim."</p>
	<p class="block_1"> </p>
	<p class="block_2">Nakor'un yüz ifadesi karardı; Pug onunla tanıştığından beri, onu hiç bu kadar ciddi görmemişti. "Bu gruptan beşimiz denizler geçeceğiz, henüz tanışmadığımız dört kişiyle beraber." Gözleri uzakta bir şeyler görüyormuş gibi hiçbir şeye odaklanmadan daldı. "Dokuz kişi ayrılacak ve bazıları geri dönmeyecek."</p>
	<p class="block_1"> </p>
	<p class="block_2">Pug endişeli görünüyordu. "Kimler biliyor musun?"</p>
	<p class="block_3"> </p>
	<p class="block_2">"Bu dokuz kişiden biri benim. Kimse kendi kaderini bilmemeli," dedi Nakor.</p>
	<p class="block_1"> </p>
	<p class="block_2">Pug, "Kara Macros'la hiç karşılaşmadın," dedi. Nakor sırıttı ve aniden ruhu yeniden aydınlandı.</p>
	<p class="block_1"> </p>
	<p class="block_2">"Bir kez karşılaşmıştım, ama bu uzun bir hikâye."</p>
	<p class="block_1"> </p>
	<p class="block_2">Pug ayağa kalktı. "Konuklarımın yanına dönmeliyiz. Bu hikâyeyi bir ara dinlemek isterim."</p>
	<p class="block_1"> </p>
	<p class="block_2">"Çocuk için ne diyorsun?" diye sordu Nakor. </p>
	<p class="block_1"> </p>
	<p class="block_2">Pug, "Az önce belirttiğim nedenlerden ötürü, herhangi bir ölümlüyle, akrabam sayılsa bile, ilişkiye geçme olasılığından hoşlanmıyorum," dedi. Başını sinirlenmiş gibi salladı. "Ama onları sevdiğimi söylediklerim için terk edemem. Zamanı geldiğinde çocuğa yardım edeceğim."</p>
	<p class="block_1"> </p>
	<p class="block_2">Nakor, "Güzel. Babasına da bu yüzden buraya gelmek zorunda olduğumuzu söyledim zaten," dedi.</p>
	<p class="block_1"> </p>
	<p class="block_2">Pug, "Sen gerçekten sıradışı bir adamsın, Mavi Süvari Nakor."</p>
	<p class="block_1"> </p>
	<p class="block_2">Nakor güldü ve onaylayarak başını salladı. Yemek salonuna geri döndüler ve Amos'u, Ghuda ve Nicholas'ı eğlendiren hikâyelerinden bir başkasını bitirirken buldular. Ryana kafası karışmış görünüyordu ve Harry, Ryana'nın etkisiyle tamamen kendinden geçmiş olduğundan hikâyeye dikkat etmiyordu.</p>
	<p class="block_1"> </p>
	<p class="block_2">Pug, kahve ve sert bir şarap istedi ve konuşma yeniden Krondor'un günlük meseleleri üzerine dedikoduya döndü. Kısa bir süre sonra, esnemeler, konukların dinlenmeye hazır olduğunun işaretini verdi.</p>
	<p class="block_1"> </p>
	<p class="block_2">Pug konuklarına iyi geceler diledi ve elini leydi Ryana'ya uzatarak, salondan çıkışında ona eşlik etti. Nicholas ve arkadaşları ayağa kalktılar ve odalarına geri döndüler.</p>
	<p class="block_1"> </p>
	<p class="block_2">Nicholas, yatak örtüsünü serilmiş ve komodinlerin üzerindeki mumları yakılmış buldu. Yatağın ayakucuna rahat etmesi için bir gecelik bırakılmıştı.</p>
	<p class="block_1"> </p>
	<p class="block_2">Nicholas yatağa girdi; bir el onu sarstığında uykuya yeni dalmıştı. Kalbi çarparak uyandığında Harry'nin üzerine eğilmiş olduğunu gördü. Kendininkine benzer bir gecelik giyiyordu. "Ne var?" diye sordu sersemlemiş bir halde. "Buna inanamayacaksın. Haydi!"</p>
	<p class="block_1"> </p>
	<p class="block_2">Nicholas yataktan fırladı ve koridorun ucundaki odasına kadar Harry'nin peşinden gitti. "Uyumak üzereyken garip bir ses duydum," dedi Harry.</p>
	<p class="block_1"> </p>
	<p class="block_2">Nicholas'a pencereye gelmesini işaret etti ve "Sessiz ol," dedi.</p>
	<p class="block_1"> </p>
	<p class="block_2">Nicholas, Harry'nin penceresinden dışarı baktı ve Leydi Ryana'nın uzaktaki çayırda durmakta olduğunu gördü. "Bu, gerçekten garip sesleri o çıkarıyor, ilahi ya da şarkı söyler gibi, ama tam olarak öyle de değil." Midkemia'nın iki ayının ışığında neredeyse parıldayan bu altın sarısı saçları tanımak güç değildi. Nicholas’ın ağzı neredeyse açık kaldı. "Çıplak!"</p>
	<p class="block_1"> </p>
	<p class="block_2">Harry dikkatle baktı. "Bir dakika önce giyinikti, gerçekten." leydi gerçekten çıplaktı ve bir çeşit transa geçmiş gibiydi. Harry alçak sesle ıslık çaldı. "Ne yapıyor?"</p>
	<p class="block_1"> </p>
	<p class="block_2">Nicholas ürpermesini bastırdı. Çayırdaki kadın şaşırtıcı güzellikte olmasına rağmen, görüntüsünde iç gıcıklayıcı ya da erotik bir şey yoktu.</p>
	<p class="block_1"> </p>
	<p class="block_2">Kendini tedirgin hissetti. Sadece onu izinsiz bir şekilde izlediği için değil, aynı zamanda bunda bir gariplik hissettiği için de.</p>
	<p class="block_1"> </p>
	<p class="block_2">Harry, "Ay ışığında iblislerle çiftleşen cadılar hakkında hikâyeler duymuştum," dedi. Nicholas, "Bak!" dedi.</p>
	<p class="block_3"> </p>
	<p class="block_5">Altın sarısı bir ışık halesi kadının çevresine toplandı ve çok geçmeden gözleri kamaştıran bir hal aldı. Işık yoğunlaşırken, çocuklar gözlerini başka tarafa çevirmek zorunda kaldılar. Uzun dakikalar boyunca, gece gün ışığı huzmeleriyle bölünmüş gibiydi, sonra ışıklar solmaya başladı. Yeniden o tarafa baktıklarına ışık, kadının birkaç katı genişlemişti. Bir ev kadar büyüktü, sonra Amos'un gemisi kadar oldu, ışığın kapladığı alan gitgide büyüdü ve içinde bir şey şekillenmeye başladı. Sonra ışık soldu; Leydi Ryana’nın durduğu yerde, artık kanatlarını metrelerce açmış efsanevi, muazzam bir yaratık vardı. Altın sarısı pulları, ayların ışığında gümüş rengi noktalarla ışıldıyordu ve sürüngen başı gökyüzüne bakarken, gümüş rengi ibikli uzun boynu genişledi.</p>
	<p class="block_3"> </p>
	<p class="block_2">Derken bir sıçrayışta, dev kanatların şaklaması ve küçük bir ateş patlamasıyla, gökyüzüne yükseldi.</p>
	<p class="block_1"> </p>
	<p class="block_2">Harry, Nicholas'ı çürütecek kadar sıkı kavramıştı, ama ikisi de hareket edemiyordu. Ejderha gökyüzünde kaybolduğunda, çocuklar dönüp birbirlerine dikkatle baktılar. Her ikisinin de yüzünden, korku ve dehşetle karışık gözyaşları akıyordu. Dev ejderhalar gerçek değildi. Ejderha olarak anılan daha küçük uçan sürüngenler vardı, ama onlar yalnızca bilinçsiz uçan küçük ejderlerdi. Hiçbiri Batı Alemi'nde yaşamazdı, ama söylentiler onları Kesh'in batı dağlarında tanıdık kılardı. Konuşan ve büyü yapan altın ejderhalar yoktu. Bunlar mitolojik yaratıklardı, buna rağmen orada, ay ışığında, çocuklar birlikte yemek yedikleri kadının, Midkemia göklerinde uçmak için kendini en görkemli yaratığa dönüştürdüğünü görmüşlerdi.</p>
	<p class="block_1"> </p>
	<p class="block_2">Nicholas gözyaşlarını durduramadı, bu nedenle yana döndü. Harry sonunda toparlandı ve "Amos'u uyandıracak mıyız?" dedi. Nicholas başını iki yana salladı. "Kimseye söyleme. Anladın mı?"</p>
	<p class="block_3"> </p>
	<p class="block_2">Harry, alışıldık palavralarını sıkmadan, korkmuş küçük bir çocuktan başka hiçbir şeye benzemeyerek başını salladı. "Söylemem."</p>
	<p class="block_1"> </p>
	<p class="block_2">Nicholas arkadaşından ayrıldı ve odasına döndü. İçeri girip de Pug'ı yatağının üzerinde oturur bulunca kalbi neredeyse duracaktı.</p>
	<p class="block_1"> </p>
	<p class="block_2">"Kapıyı kapat."</p>
	<p class="block_1"> </p>
	<p class="block_2">Nicholas söyleneni yaptı ve Pug, "Ryana akşam yemeğinde yiyebildiği azıcık yemekle uzun süre yaşayamaz ve aldatıcı görünümünü koruyamaz. Önümüzdeki birkaç saat avlanıyor olacak," dedi. Nicholas’ın yüzü solgundu. Hayatında ilk kez kendini, evinden, babasının korumasının rahatlığından ve annesinin sevgisinden uzak hissediyordu. Pug'ın aileden biri sayıldığını biliyordu, ama o aynı zamanda kudretli sanatların büyücüsüydü ve Nicholas, görmeyi düşünmediği bir şey görmüştü. "Kimseye söylemeyeceğim," diye fısıldadı. Pug gülümsedi. "Biliyorum. Otur."</p>
	<p class="block_1"> </p>
	<p class="block_2">Nicholas yatağa, Pug'ın yanına oturdu. "Ayağını bana uzat," dedi Pug.</p>
	<p class="block_1"> </p>
	<p class="block_2">Nicholas’ın ona hangi ayağını kastettiğini sormasına gerek yoktu ve Pug sakat ayağını muayene edebilsin diye, soldakini kaldırdı. Pug ayağını birkaç dakika inceledi, sonra, "Yıllar önce, baban bana ayağını düzeltip düzeltemeyeceğimi sordu. Bundan sana bahsetti mi?"</p>
	<p class="block_1"> </p>
	<p class="block_2">Nicholas başını iki yana salladı. Az önce şahit oldukları yüzünden hâlâ korkuyor olduğundan, konuşursa sesini denetleyebileceğine güvenmiyordu.</p>
	<p class="block_1"> </p>
	<p class="block_2">Pug çocuğu muayene etti. "Bu sakatlığı ve düzeltme çabalarını duymuştum."</p>
	<p class="block_3"> </p>
	<p class="block_2">Nicholas fısıldadı, "Birçok kişi denedi." "Biliyorum." Pug ayağa kalkıp pencereye yürüdü, yıldızların ışığıyla pırıl pırıl, açık geceye baktı. Nicholas'a doğru dönerek, "Arutha'ya yapamayacağımı söylemiştim. Bu doğru değil," dedi.</p>
	<p class="block_1"> </p>
	<p class="block_2">Nicholas, "Neden?" diye sordu.</p>
	<p class="block_1"> </p>
	<p class="block_2">"Çünkü baban seni ne kadar severse sevsin Nicholas -ve Arutha, bunun göstermek onun için ne kadar zor olursa olsun çocuklarını derin bir sevgiyle sever- hiçbir anne babanın çocuklarının doğasını değiştirmeye hakkı yoktur," dedi Pug.</p>
	<p class="block_1"> </p>
	<p class="block_2">"Anladığımdan emin değilim," dedi Nicholas. İçindeki korku azalıyordu ve "Beni iyileştirmeniz niçin yanlış olsun?" diye sordu.</p>
	<p class="block_1"> </p>
	<p class="block_2">Pug, "Anlamanı sağlayabilir miyim bilmiyorum, Nicholas," dedi. Dönüp çocuğun yanına oturdu. "Biz, her birimiz, içimizde kendimizi değiştirebilecek bir şey taşırız; eğer bunu yapmayı seçersek. Çoğumuz bırak yapmayı, denemeyi, bu yeteneği kabul etmez bile.</p>
	<p class="block_1"> </p>
	<p class="block_2">Sahip olduğum bazı büyü bilgileriyle, sen küçükken uygulanan tedavinin işe yaraması gerekirdi. Ama bir şey bu büyülerin etkili olmasını önledi."</p>
	<p class="block_1"> </p>
	<p class="block_2">Nicholas kaşlarını çattı. "Anlamıyorum. Beni iyileştirmelerine izin vermediğimi mi söylüyorsunuz?"</p>
	<p class="block_1"> </p>
	<p class="block_2">Pug başıyla onayladı. "Bunun gibi bir şey. Ama bu kadar basit değil."</p>
	<p class="block_1"> </p>
	<p class="block_2">"Normal olmak için her şeyimi verirdim," dedi Nicholas.</p>
	<p class="block_1"> </p>
	<p class="block_2">Pug ayağa kalktı. "Verir miydin?"</p>
	<p class="block_1"> </p>
	<p class="block_2">Nicholas uzun bir süre sessiz kaldı, sonra, "Sanırım," dedi. Pug güven verici bir şekilde gülümsedi. "Uyu artık, Nicholas." Cüppesinin içindeki büyük cepten bir şey çıkardı ve komodinin üzerine koydu. "Bu tılsım bir hediye. Babana verdiğim tılsımın bir benzeri. Herhangi bir şey için bana ihtiyacın olursa, onu üzerinde taşırken sağ elinle sıkıca kavra ve üç kez adımı söyle. Geleceğim."</p>
	<p class="block_1"> </p>
	<p class="block_2">Nicholas tılsımı eline aldı ve tılsımın, büyücünün malikânesinin çevresindeki çeşmelerde görmüş olduğu üç yunus sembolünü taşıdığını gördü. "Neden?"</p>
	<p class="block_1"> </p>
	<p class="block_2">Pug'ın gülümsemesi genişledi. "Çünkü ben senin kuzenin ve arkadaşınım. Ve yaklaşan günlerde, her ikisine de ihtiyacın olabilir. Ve çünkü senle arkadaşının bir sır saklamanıza müsaade ediyorum." "Leydi Ryana."</p>
	<p class="block_1"> </p>
	<p class="block_2">"O daha çok genç ve kendini gösterecek kadar aptal. Onun ırkında, yaşamın ilk dönemleri, birçok hayvanınkinden birazcık daha fazla düşünme kapasitesine sahip halde geçer. Bin yılda bir, ejderhalar derilerini dökmek, her seferinde başka bir renkle ortaya çıkmak için bir mağaraya saklanır. Bu süre içinde, karanlıkta deri döktükleri için birçoğu helak oldu, aciz durumdalar. Sadece uzun süre yaşayanlar, insan ömrünün birkaç misli hayatta kalanlar, altın sarısı bir ten ve bilinçle ortaya çıkar. En sonunda bir zekâya sahip olduklarında, bu tedirgin edici bir şey olur. Aniden bir benliğe ve çok daha büyük bir evrenin var olduğu fikrine sahip olmak, insan standartlarına göre çoktan yaşlı sayılan bir yaratık için büyük bir sarsıntı olur. Kadim zamanlarda olsa, ırkının diğer mensupları öğretirdi." Pug kapıyı açtı. "Çok az büyük ejderha kaldı. Bir zamanlar, Ryana'nın annesi bir araştırmada bana yardım etmişti, bu yüzden ben de çocuğa yardım ediyorum. İnsanların, aralarında insan olmayanların dolaştığını bilmesine izin verilirse pek akıllıca olmayacaktır."</p>
	<p class="block_3"> </p>
	<p class="block_2">Nicholas, "Babam, bana zamanla, diğerlerine anlatamayacağım birçok şey öğreneceğimi söylemişti. Anlıyorum," dedi.</p>
	<p class="block_1"> </p>
	<p class="block_2">Pug kapıyı kapatırken başka bir şey söylemedi. Nicholas sırtüstü yatağa uzandı, ama uykunun gelmesi uzun zaman aldı.</p>
	<p class="block_4" id="calibre_pb_2"> </p>
</body></html>
