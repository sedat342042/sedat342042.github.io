<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>02 - Kralın Korsanı  - Gediksavaşları Dünyasından</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_">ÖZGÜRLİMAN</p>
	<p class="block_1"> </p>
	<p class="block_2">Kız ağlıyordu.</p>
	<p class="block_1"> </p>
	<p class="block_2">Margaret, "Lütfen susar mısın?" dedi. Ses tonu tehditkâr ya da buyurgan değildi; sadece kasaba kız ve erkeklerinden biri ya da diğerinin neredeyse sürekli inleme ve ağlamalarına ara vermeleri için bir ricaydı.</p>
	<p class="block_1"> </p>
	<p class="block_2">Dük Martin'in kızı limanda bekleyen tekneye bir ganimet hayvanı gibi taşınırken sürekli mücadele etmişti. Ailesine ait kalede alevler koridoru aydınlatırken, annesinin yüzü yere dönük yatan görüntüsü hafızasına nakşolmuştu ve onu delice bir hiddetle doldurmuştu.</p>
	<p class="block_1"> </p>
	<p class="block_2">Takip eden günler de bulanık oldukları için kâbus gibi geçmişlerdi. Tutsakların yaşları yedi-sekizden, yirmilerinin sonlarında birkaç kişiye kadar değişiyordu. Çoğu on ikiyle yirmi iki arasında, genç, güçlüydüler ve Durbin'in köle rıhtımlarında iyi bir ücret getirecekleri kesindi.</p>
	<p class="block_1"> </p>
	<p class="block_2">Margaret'ın, bu katillerin Karanlık Boğazı'yla Durbin arasında bir yerde yollarını kesmeyi bekleyen bir kraliyet donanması bulacaklarından şüphesi yoktu. Babası muhakkak amcası Prens Arutha'ya haber ulaştıracaktı ve diğer bütün tutsaklarla birlikte kurtarılacaktı. Bu yüzden zihnini, yardım gelene kadar etrafındakileri korumaya yöneltti.</p>
	<p class="block_3"> </p>
	<p class="block_2">İlk gece en kötüsü olmuştu. İki büyük geminin ambarında hep birlikte paketlenmişlerdi. Daha küçük teknelerin birkaçı yelken açıp gitmiş, ama çoğunluğu derin suda batmış, mürettebatları gidecekleri yere yapacakları yolculuk için daha büyük gemilerin güvertelerini doldurmuşlardı. Margaret gemilerin etrafında, uzağa gidiyor olamayacaklarını bilecek kadar çok vakit geçirmişti, çünkü yakınlarda bir yerde hem mürettebat hem de tutsaklar için yeterli tedarik olamazdı.</p>
	<p class="block_1"> </p>
	<p class="block_2">Abigail'in zihni, şahit olduğu dehşetten uzaklaşırken, düzensiz uyuklamalarla nihai kaderleri hakkındaki korku dolu olasılıklar arasında gidip geliyordu. Zaman zaman tetikte bekliyordu, ama çevresindekilerin ağırlığı onu ezerek üzerine geliyor, onu gözyaşlarına ve sonunda sessizliğe boğuyordu.</p>
	<p class="block_1"> </p>
	<p class="block_2">İlk günden sonra, esirler sınırlı tuttukları konutlarının çoğunu yaparlarken düzene benzer bir şey sağlanmıştı. Mahremiyet yoktu ve aşağıdaki sintinede toplanan ve gittikçe büyüyen insan yığınına eklenmek için herkes ambarın bir köşesine emeklemek zorunda kalıyordu. Koku, Margaret'ın zihninin arka planında suskun bir şey haline gelmişti, tatsız ama sadece o kadar. Onun ilgisini çeken şey mide rahatsızlığı, soğuk algınlığı çeken ve ateşlenen esirlerdi. Ambarın sınırlarında rahat edemedikleri için, onların köşelerini daha kullanılır bir hale getirmeye kalkıştı. Ambardakilere hasta olanlar bir parçacık rahatlığa kavuşabilsinler diye kımıldamalarını emretti. Mevkisi ve kendine doğuştan güveni bir araya gelince sorgusuz sualsiz itaat edildi.</p>
	<p class="block_1"> </p>
	<p class="block_2">Kasabalı büyükçe kızlardan biri mırıldandı. "Onlar şanslı. Çok yakında ölecekler. Geri kalanımız hayatımızın sonuna kadar kölelik ya da orospuluk yapmaya hükümlüyüz. Bu fikre alışsak iyi olur: Yardım falan gelmeyecek."</p>
	<p class="block_3"> </p>
	<p class="block_2">Margaret döndü ve kadının suratının ortasına sert bir tokat attı. Şimdi sinmiş olan kadının tepesinde kısık gözlerle dikildi. "Eğer bu saçmalıkları herhangi birinden bir daha duyacak olursam, dilini koparırım."</p>
	<p class="block_1"> </p>
	<p class="block_2">Başka bir ses, bir erkeğinki, "Leydi, niyetinizin iyi olduğunu biliyorum, ama akını gördük! Bütün askerlerimiz öldü. Yardım nereden geliyor olabilir?" diye sordu.</p>
	<p class="block_1"> </p>
	<p class="block_2">"Babam," dedi Margaret kesinlikle. "Av yolculuğundan dönecek ve Krondor'a hemen haber yollayacak ve amcam prens, biz Durbin'e varmadan bütün Krondor savaş donanmasının bizim için beklemesini sağlayacak." Sonra ses tonu yumuşadı ve yalvardı, "Dayanmak zorundayız. Başka bir şey değil. Sadece hayatta kalacağız ve becerebilirsek birbirimize hayatta kalmak için yardım edeceğiz."</p>
	<p class="block_1"> </p>
	<p class="block_2">Şüphelerini yüksek sesle dile getirmiş olan kadın, "Üzgünüm leydim," dedi.</p>
	<p class="block_1"> </p>
	<p class="block_2">Margaret bir şey söylemedi ancak kadının koluna gönül alıcı bir tavırla hafifçe vurdu. Kendine verilen sınırlı yere oturan Margaret, Abigail'in kendisine dikkatle baktığını gördü.</p>
	<p class="block_1"> </p>
	<p class="block_2">"Bizi bulacaklarına gerçekten inanıyor musun?" diye fısıldadı Abigail, gözlerinde zayıf bir umut titreşimi belirmeye başlıyordu.</p>
	<p class="block_1"> </p>
	<p class="block_2">Margaret sadece başını salladı, ama kendi kendine sessizce, "Umarım," dedi.</p>
	<p class="block_1"> </p>
	<p class="block_2">Bir kazıma sesi Margaret'ın uyanmasına neden oldu. Gün boyunca, kafes işi ince çizgili kapaktan ışık giriyordu, bu pis kokulu ambarın tek hava kaynağıydı. Geceleri solgun ay ışığı ambara boydan boya soluk bir parıltı saçıyor, bu arada diğerleri zifiri karanlıkta kalıyordu. Margaret kazımayı tekrar duydu ve üzerinde ince bir ayışığı dilimi gördü. Bir ipin salındığını ve bir şeklin aşağı indiğini fark etti.</p>
	<p class="block_1"> </p>
	<p class="block_2">Akıncılardan biri, ağzında bir hançerle, uyuyan iki esirin arasına indi.</p>
	<p class="block_1"> </p>
	<p class="block_2">Yakındaki bir genç kıza gidip elini ağzına kapattı. Kızın gözleri dehşetten büyüdü ve kıpırdamaya kalktı ama her iki yanındaki bedenler ve adamın üzerindeki ağırlığı yüzünden yerinde kaldı. Adam, "Bıçağım var, tatlım. Çıt çıkarırsan ölürsün, anladın mı?" diye fısıldadı. Dehşete düşen kız adama kocaman olmuş, solgun ışıkta parlayan gözlerle dikkatle baktı. Adam hançerin ucunu kızın karnına değdirdi ve "Sana ya bunu saplarım ya da daha canayakın bir şeyi. Benim için hepsi aynı."</p>
	<p class="block_1"> </p>
	<p class="block_2">Bir çocuktan az büyük olan kız dehşetinden tepki veremedi. Margaret gemi dalgalanmalar sırasında yükselip alçalırken dengesini koruyarak durdu. "Onu rahat bırak. Erkeklerin nelerden hoşlandığından anlamaz," diye fısıldadı.</p>
	<p class="block_1"> </p>
	<p class="block_2">Adam hançeri Margaret'ten yana çevirerek döndü. Bütün tutsaklar aynı giysileri giyiyorlardı: kafa geçirmek için bir deliği olan, belden bağlanan sade bir kumaş parçası. Margaret belindeki ipi çözdü ve giysiyi çıkararak çıplak kaldı. Adam tereddüt etti, besbelli Margaret'ın soluk ışıktaki hareketlerini görebiliyordu. Margaret olası tecavüzcüsüne gülümseyerek, adam onu daha iyi görebilsin diye ay ışığına doğru adım attı ve "O çocuk. Sadece orada uzanacaktır. Bana gel de sana sevimli midilliyi nasıl süreceğini göstereyim," dedi.</p>
	<p class="block_1"> </p>
	<p class="block_2">Güzel bir kız olmasa da Margaret yine de çekiciydi ve yıllarca at binmek, avlanma ve eşine az rastlanır titizlikte bir yaşam ona dimdik ve gururla dururken güzel sonuç vermesi için sergilediği sıkı, formda bir vücut vermişti. Solgun ışıkta arkaya atılmış omuzları ve buyur eden gülümsemesiyle açıkça davetkâr duruyordu.</p>
	<p class="block_3"> </p>
	<p class="block_2">Adam tehdit etmekte olduğu kızı bırakırken çürümekten kararmış dişlerini açığa çıkaracak şekilde sırıttı. "Güzel," dedi. "Bir bakireyle oynadığım için beni öldüreceklerdi, ama senin bu yoldan daha önce de geçtiğin belli sevgilim." Bıçağı dışarıya doğru tutarak ona geldi ve "Şimdi sessiz ol da, ihtiyar Ned sana elinden gelenin en iyisini versin ve ikimiz de biraz eğlenelim. Sonra yukarı tırmanacağım ki arkadaşım aşağı gelip seni becersin."</p>
	<p class="block_1"> </p>
	<p class="block_2">Margaret gülümsedi ve adamın yanağına yumuşakça dokunmak için elini uzattı. Sonra aniden bıçağı tutan elinin bileğini kavrayıp diğer eliyle aşağı uzandı ve bacaklarının arasını sıkıca kavradı. Ned acıyla inledi. Kızdan iri olduğu halde, ondan güçlü değildi ve kendini kızın acı verici tutuşundan kurtaramıyordu.</p>
	<p class="block_1"> </p>
	<p class="block_2">Esirler bağırmaya başladılar. Bir çift muhafız ve bir köle taciri ipten kayarak hızla aşağı indiler. Muhafızlar muhtemel tecavüzcüyü çektiler. Köle taciri, çıplak kızla Ned'e göz attı ve "Onu güverteye çıkarın. Ve kapağı açmasına izin vereni de yakalayın. Onları bağlayın, kollarını ve bacaklarını derinden kesin ki kanasınlar, sonra onları köpekbalıklarına atın. Emirlerimize uymayanların cezasız kalmayacağının bilinmesini sağlayacağım."</p>
	<p class="block_1"> </p>
	<p class="block_2">Bir başka ip sarkıtıldı ve iki muhafız güvertedekiler tarafından yukarı çekildiler, ikisi de ağlayan Ned'i sıkıca tutuyorlardı.</p>
	<p class="block_1"> </p>
	<p class="block_2">Köle taciri, Margaret'e döndü ve sordu. "Sana zarar verdi mi?"</p>
	<p class="block_3"> </p>
	<p class="block_2">"Hayır."</p>
	<p class="block_1"> </p>
	<p class="block_2">"Sana sahip oldu mu?"</p>
	<p class="block_1"> </p>
	<p class="block_2">"Hayır," cevabını verdi Margaret.</p>
	<p class="block_1"> </p>
	<p class="block_2">"O halde ört kendini." İplerden biri tekrar aşağı sarkıtılırken köle taciri döndü. Tutsaklar kısa bir süre sonra yine yalnızdılar. Margaret, adam tırmanırken gözlerinin solgun ay ışığı demetine odaklanmış olduğunu fark etti. Kafes gürültüyle sıyrıldı, sonra acizliklerini vurgulayan bir kesinlik tonuyla yerine oturdu.</p>
	<p class="block_1"> </p>
	<p class="block_2">Gemi akından bir hafta sonra demir attı; yukardan gelen sesler tutsaklara ayrılmak için hazırlanmalarını duyuruyordu. Kafes kenara çekilmiş ve bir ip merdiven aşağı sarkıtılmıştı. Kısıtlı yatacak yer ve yetersiz yemek ve suyla geçen hafta, istediği bedeli almıştı; Margaret bacakları sallanan esirlerin merdivenden çıkmalarına yardım ederken, gece boyunca ölmüş olanları fark etmeye başladı. Her sabah bir çift köle taciri ambara inmiş ve ölmüş olanları kapağın altında ilmikli bir ipin sarktığı bir noktaya taşımışlardı. İpi ölünün kollarının altından geçirip yukarı çekiyorlardı. Adamlardan biri hep gemiyi takip eden köpekbalıklarının olduğundan bahsetmişti ve Margaret şimdi bunun sebebini anlıyordu.</p>
	<p class="block_1"> </p>
	<p class="block_2">Margaret iki kasabalının, ipe tırmanamayacak kadar zayıf bir adamla bir kadının yanında diz çöktü. Kaba bir el omuzunu tutarken bir ses, "Hasta mısın?" diye sordu.</p>
	<p class="block_1"> </p>
	<p class="block_2">Bu adamlara duyduğu horgörüyü saklamaya çalışmadan, "Hayır domuz, ama bunlar hasta," dedi.</p>
	<p class="block_1"> </p>
	<p class="block_2">Omzunu tutmakta olan köle taciri onu merdivene doğru itti. "Güverteye. Biz bunlarla ilgileniriz."</p>
	<p class="block_1"> </p>
	<p class="block_2">Margaret merdiveni tırmanırken ikinci bir adamın kadının yanında diz çöktüğünü ve hızlı bir hareketle kadının gırtlağına bir ip sardığını gördü. Adam ipi bir kez bükünce kadının boynunu kırdı.</p>
	<p class="block_1"> </p>
	<p class="block_2">Kadın irkildi, şiddetle sarsıldı, sonra öldü.</p>
	<p class="block_1"> </p>
	<p class="block_2">Margaret adamın ölmesini seyretmeyi reddederek yukarı baktı. Karanlıkta geçirilen bir haftadan sonra mavi gök kör ediciydi, bu yüzden gözyaşları, çoktan güverteye çıkmış olanların dikkatini çekmedi.</p>
	<p class="block_3"> </p>
	<p class="block_2">Yavaşça küpeşteye doğru yönlendirilirlerken Abby, Margaret'e yakın durdu. Direği ortadan katlanmış bir düzine uzun kayık, her birinde dört kürekçiyle bekliyordu. Esirler yanda asılı duran ağlardan aşağı indiler ve bir kayığa yirmi kişi bindirilince, kıyıya götürüldüler.</p>
	<p class="block_1"> </p>
	<p class="block_2">Margaret kolları ve bacakları gösterdiği çabadan titreyerek indi merdivenlerden. Kayığa ulaştığında bir denizci kayığa binmesine yardım ederken, bir el bacağının üst kısımlarına ilerledi. Margaret tekmeledi ama adam kaba bir kahkahayla kolayca tekmeden sakındı. Dönüp baktığında Abigail'in elbisesinin üzerinden göğüslerini okşayan bir diğeri karşısında sindiğini gördü.</p>
	<p class="block_1"> </p>
	<p class="block_2">Güverteden uyarıcı bir bağırış geldi: "O kızları rahat bırakın Striker."</p>
	<p class="block_1"> </p>
	<p class="block_2">Adam bir kahkahayla karşılık verdi. "Mala zarar vermeyiz kaptan. Sadece zararsız bir eğlence."</p>
	<p class="block_1"> </p>
	<p class="block_2">Adam bıyık altından mırıldandı, "Peter Dread'in körolası gözleri, ama bu onunla yelken açacağım son sefer olacak. Durbinli bir kadın satıcısını mutlu etmek için güzel kadınlara tecavüz et de kalçana bir çimdik al ya da köpekbalıklarına yem ol."</p>
	<p class="block_1"> </p>
	<p class="block_2">Bir başka adam, "Kapa gaganı; hayatında görebileceğinden fazla altın, yürüyecek halin kalmayana kadar orospulara harcamaya yetecek kadar altının olacak. Terbiyeli davranmaya değer," dedi.</p>
	<p class="block_1"> </p>
	<p class="block_2">Kıyıya götürüldüklerinde, önden gidenlerin sürüldüğü ilkel bir yapı da olmasa ıssız sayılacak bir adada olduklarını gördü. Margaret'la Abigail içeri son girenler arasındaydılar ve büyük kapılar arkalarından kapanınca, yeni mekânı incelediler. Zavallı kederli insanların yanında hiçbir şey yoktu: Sadece üzerine oturulan kirli bir zemin ve kütük duvarların aralarındaki çatlaklardan girdiği kadar ışık. Hızlı bir incelemeyle Margaret içeridekilerin çoğunun hasta olduğunu gördü. Yaralı ya da hastaların kaderini çok iyi bildiğinden, "Dinleyin!" dedi.</p>
	<p class="block_1"> </p>
	<p class="block_2">Sesi alçak mırıltıları ve hıçkırıkları kesti, yakındakiler ondan tarafa baktılar. "Ben Margaret, dükün kızı." Tekrar etrafa bakarak, "Bazılarınız hasta. Hasta olmayanlar onlara yardım etmeli. Onları şuradaki duvara taşıyın," dedi. Kapıdan en uzak duvarı işaret etti. Birkaç kişi tereddütle kıpırdamaya başladı. "Yapın!"</p>
	<p class="block_1"> </p>
	<p class="block_2">Güçbela yürüyebilenlerin uzak duvara gitmelerine yardım edildi, sonra Margaret duvara doğru seğirtti. Duvar boyunca hareket ederken Abigail, "Ne yapıyorsun?" diye sordu. "Zemin eğimli mi diye bakıyorum."</p>
	<p class="block_1"> </p>
	<p class="block_2">"Neden?"</p>
	<p class="block_1"> </p>
	<p class="block_2">"Bir tuvalet çukuruna ihtiyacımız var, yoksa pislik içinde uyumak zorunda kalırız. Bu daha çoğumuzu hayatta tutar." Duvarın ucuna ulaştı ve yine duvar boyunca hareket etmeye başladı. Sonra, "İşte," dedi en alttaki kütüğün altındaki ışığın görülebildiği çöküntüyü işaret ederek. "Burayı kazın."</p>
	<p class="block_1"> </p>
	<p class="block_2">"Leydim," dedi duvarın dibine yakın oturan bir adam, "Kazmak için aletimiz yok."</p>
	<p class="block_1"> </p>
	<p class="block_2">Dizlerinin üzerine çöken Margaret gevşek, kumlu toprağı çıplak eliyle kazmaya başladı. Onu bir an seyreden adam da dönüp avuçlar dolusu çamuru elini kepçe gibi kullanarak çıkarmaya başladı.</p>
	<p class="block_1"> </p>
	<p class="block_2">Çok geçmeden bir düzinesi daha onlara katıldı.</p>
	<p class="block_1"> </p>
	<p class="block_2">İşin yoluna girdiğini gören Margaret kapıya dönüp bağırmaya başladı, "Muhafız!"</p>
	<p class="block_1"> </p>
	<p class="block_2">Diğer taraftan kaba bir erkek sesi karşılık verdi, "Ne?"</p>
	<p class="block_1"> </p>
	<p class="block_2">"Suya ihtiyacımız var."</p>
	<p class="block_1"> </p>
	<p class="block_2">"Kaptan emrettiğinde alacaksınız."</p>
	<p class="block_3"> </p>
	<p class="block_2">"Kıymetli mal ölüyor. Kaptanlarına bunu söyle."</p>
	<p class="block_1"> </p>
	<p class="block_2">"Onlara hiçbir şey söylemiyorum," cevabı geldi.</p>
	<p class="block_1"> </p>
	<p class="block_2">"O halde içeri giren ilk görevliye senin kızlardan birine tecavüz etmeye kalktığını söylerim." "Ha!"</p>
	<p class="block_1"> </p>
	<p class="block_2">"Ve bir düzine kişi de şahitlik eder."</p>
	<p class="block_1"> </p>
	<p class="block_2">Uzun bir sessizlik oldu, derken büyük mandal açıldı ve kapı azıcık aralandı. İçeri bir su tulumu uzatılırken muhafız, "Getirdiklerinde daha fazlasını alırsınız. O vakte kadar bununla idare etmek zorundasınız," dedi.</p>
	<p class="block_1"> </p>
	<p class="block_2">Margaret su tulumunu teşekkür etmeden aldı ve hasta esirlere uzattı.</p>
	<p class="block_1"> </p>
	<p class="block_2">Sonraki on gün boyunca hapsedilmeye, dip dibe yaşamaya katlandılar. Onlara başka esirler katıldı ve Margaret onların anlattıklarından Carse ve Tulan'a da akın edildiğini öğrendi. Tulan'daki garnizon başarıyla direnmişti, ama Carse Kalesi, daha başarılı olduğu halde, Crydee ile aynı kadere katlanmıştı. Abigail, Carse'dan kimse ona babasının yaşayıp yaşamadığını söyleyemediğinden derin bir depresyona girmişti. Margaret annesinin ölümünü hatırlayınca acının geri döndüğünü hissediyordu, ama diğerleriyle ilgilenmeye yoğunlaşınca bu duyguyu bir kenara bırakıyordu. Artık bütün esirler kirli ve perişandı. En azından bir düzinesi ölmüş ve taşınıp götürülmüştü. Koku ve sineklere dayanmak zor olsa da, açılan çukur hastalığın yayılmasını engellemeye yardımcı oluyordu. Margaret sade elbisesinin kenarından, iyileşmeyecek yaraları bağlamak için kumaş şeritleri yırtıyor, giysiyi dizlerine gelen yırtık pırtık bir pisliğe dönüştürüyordu. On birinci gün her şey değişti.</p>
	<p class="block_3"> </p>
	<p class="block_2">Altı Durbin esircisi, siyahlar giyinmiş, yüzleri örtülü ve etkileyici silahlar taşıyan bir düzine muhafız eşliğinde içeri girdi. Esirciler, esirlerin günlük incelenmesine başlamaya hazır, büyük binanın ortasına doğru hareket ettiler.</p>
	<p class="block_1"> </p>
	<p class="block_2">Birden on iki siyah giyimli adam yaylarını alıp esircileri vurdular. Esirlerin çoğu çığlık atıp katliamın devam edeceğinden korkarak duvara sinerken diğerleri dehşetle açılmış kocaman gözlerle oturdular.</p>
	<p class="block_1"> </p>
	<p class="block_2">Binaya bir diğer erkek grubu girerken içlerinden biri bağırdı, "Esirler dışarı!"</p>
	<p class="block_1"> </p>
	<p class="block_2">Kapıya yakın olanlar aceleyle dışarı çıkarken Margaret hasta oldukları halde hâlâ yürüyebilenlerden bazılarına yardım etti. Parlak ışık karşısında gözlerini kırpıştırarak karşısındaki manzaraya baktı. Orada Margaret'ın hayatında gördüğü hiçbir erkeğe benzemeyen bir grup erkek duruyordu. Jal-Purlu çöl adamlarının taktıklarına benzer türbanlar takmışlardı, ama bunlarınki daha büyüktü. Türbanlar beyazdı ve hepsinin alnında şaşırtıcı büyüklük ve renkte mücevherler vardı. İpek cüppeler bu adamların mevkii ve refah sahibi olduklarını gösteriyordu.</p>
	<p class="block_1"> </p>
	<p class="block_2">Keshçe konuşuyorlardı, ama Margaret'ın şimdiye dek duyduğu hiçbir şeye benzemeyen bir aksanla ve sık sık Margaret'ın dil eğitimi sırasında bile duymadığı kelimeler kullanarak. Arkalarında silahlı adamlar vardı, ama esirleri yolculuğun ilk ayağında korumuş olan pejmürde korsanların aksine bunlar askerdi, her biri benzer şekilde giyinmişti: Siyah tunik, pantolon ve başlarının çevresine bağlanmış kırmızı kumaş. Her biri kıvrık bir kılıç ve siyah, üzerine altın renginde bir yılan boyanmış yuvarlak bir kalkan taşıyordu.</p>
	<p class="block_1"> </p>
	<p class="block_2">Esirleri inceleyerek onları zinde olanlar ve olmayanlar olarak ikiye ayırdılar. Bir düzinesi yolculuk edemeyecek kadar hastaydı ve bütün esir grubu incelendikten sonra tekrar binaya sokuldular. Çok geçmeden içerden gelen ve hızla kesilen çığlıklar sonlarının ne olduğuna işaret etti.</p>
	<p class="block_1"> </p>
	<p class="block_2">Kalan esirler suya götürüldüler ve soyunup yıkanmaları söylendi. Deniz suyu yetersiz bir rahatlık sağladı ama yine de Margaret yıkanıp kirden kurtulduğu için hoşnuttu. Yıkanırken gemiyi gördü.</p>
	<p class="block_1"> </p>
	<p class="block_2">Abigail yakındaki muhafızların sözlerine aldırmamaya çalışarak sığ suda çömeldi. Kirliyken, saçları kirden keçeleşmişken bile güzeldi. Margaret alçak sesle konuştu. "Daha önce böyle bir gemi gördün mü?"</p>
	<p class="block_1"> </p>
	<p class="block_2">Karanlık dalgınlığından sıyrılan Abigail gözlerini gemiye dikti. Sonunda, "Hayır. Hiç," dedi.</p>
	<p class="block_1"> </p>
	<p class="block_2">Herhangi bir Krallık gemisinin iki katı büyüklüğündeydi, kıyıdan açıkta, dalgaların üzerinde kolaylıkla ilerliyordu. Ön ve kıç güvertesi yüksek ve dört büyük direği olan siyah bir gemiydi. "Bir Queg kadırgasına benziyor, ama kürek yerleri yok. Devasa."</p>
	<p class="block_1"> </p>
	<p class="block_2">Düzinelerce kayık kıyıya doğru kürek çekiyordu ve Margaret geri kalan esirlerin hepsinin o gemiye götürüleceğini anladı. Kıyıdaki bir düzine uzun kayık, denizden çıkan ilk esirleri gemiye götürmeye başlamıştı.</p>
	<p class="block_1"> </p>
	<p class="block_2">Bu iş neredeyse bir tam gün sürdü, ama gün batınımda siyah gemi demir aldı ve yolculuk başladı.</p>
	<p class="block_1"> </p>
	<p class="block_2">Gemi ambarının derinliklerinde Margaret ve diğer kadınlar geminin lombar tarafına, üç güverteden en alçak olanına alınmışlardı. Her esir için tek kişilik ot minder temin edilmiş, etrafta kımıldayacak yer kalmamıştı. Her ot minderin başına birer birer yerleştirildiler, ardından cüppelerini çıkarmaları söylendi. Kirli paçavralardan kurtulduğuna sevinen Margaret hızla itaat etti. Abigail tereddüt etti ve cüppesini güverteye bırakır bırakmaz, hızla kendini örtmeye çalıştı.</p>
	<p class="block_1"> </p>
	<p class="block_2">"Abby," dedi Margaret azarlayan bir ses tonuyla, "iffetin için korkman, bu o hayvanlara sana karşı kullanacakları bir başka silah daha verir."</p>
	<p class="block_1"> </p>
	<p class="block_2">Abigail, "Ben senin gibi güçlü değilim, Margaret. Üzgünüm," derken gözleri korkudan büyümüştü.</p>
	<p class="block_1"> </p>
	<p class="block_2">"Sandığından daha güçlüsün. Çeneni dik tut!"</p>
	<p class="block_1"> </p>
	<p class="block_2">Bir adam yazı tabletiyle yanına geldiğinde Abigail neredeyse sıçradı. "Adın," diye sordu adam. "Abigail," cevabını verdi yumuşakça.</p>
	<p class="block_1"> </p>
	<p class="block_2">"Kimlerdensin?" dedi adam, sesi tuhaf bir biçimde yükseldi ve aksanı Margaret'e umut verecek derecede tanıdık geldi.</p>
	<p class="block_1"> </p>
	<p class="block_2">"Carse Baronu Bellamy'nin kızıyım." Adam ona baktı, sonra "Git surda dur," dedi.</p>
	<p class="block_1"> </p>
	<p class="block_2">Çıplak kız kollarını kendine sarmış şekilde, beceriksizce ambarın en uzak ucuna gitti. Adam aynı soruyu Margaret'a da sordu ve yalan söylemekte bir fayda görmeyen Margaret onlara gerçek adını söyledi. Abigail gibi o da ambarın en uzak ucuna gönderildi.</p>
	<p class="block_1"> </p>
	<p class="block_2">Bütün esirler, her birini incelerken kendi tabletlerine işaretlemeler yapan bir çift adam tarafından yakından incelendi. Doktorlar gibi dürtüp ittiler ve esirler incelemeye sessizlik içinde katlanmaya zorlandılar. Mürettebattan adamlar gelip esirlerin ayak bileklerine zincirler geçiriyor, onları minderlerinin ayaklarına bağlıyorlardı ve zinciri etrafta biraz hareket edebilecekleri kadar uzun bırakıyorlardı ama ambardan kaçabilecekleri kadar değil.</p>
	<p class="block_1"> </p>
	<p class="block_2">Sonra Margaret'le Abigail'e yanaşıp, "Siz gelin," dediler.</p>
	<p class="block_1"> </p>
	<p class="block_2">Kızlar bir merdiveni tırmandılar ve güverteye açılan dar bir kapı ağzından geçtiler. Bir düzineden fazla pis pis gülümseyen adamın yanından geçerlerken Margaret bile kendini örtmeye çalıştı. Onlara rehberlik eden adam büyük bir kamaraya girerek, "Üzerinize uyan bir şeyler bulun," dedi. Odada bir sıra güzel giysi vardı. Kızlar üzerlerine olan giysiler buldular ve tekrar örtündükleri için mutluluk duyarak giyindiler. Basit elbiselerdi, tutsak edildiklerinden beri giymeye zorlandıkları iş önlükleri düşürüldüğünde yine de büyük bir gelişmeydi.</p>
	<p class="block_1"> </p>
	<p class="block_2">Sonra adam onları geminin kıçında büyük bir kamaraya götürdü. Orada iki adam bekliyordu. Kızlar içeri girdiklerinde adamlar saygılı bir şekilde durdular ve kızlara bir divana oturmalarını işaret ettiler. "Hanımlar," dedi tuhaf aksanlı olan, "grubumuz içinde sizin mevkiinizde birilerini bulduğumuz için memnunuz. Size biraz şarap ikram edebilir miyiz?"</p>
	<p class="block_1"> </p>
	<p class="block_2">Margaret meyve, peynir, ekmek ve etle, soğutulmuş şarapla donatılmış küçük masaya baktı. Açlığına rağmen, "Ne istiyorsunuz?" dedi.</p>
	<p class="block_1"> </p>
	<p class="block_2">Adam, dostluk taşımayan bir gülümsemeyle, "Bilgi, leydim. Ve bize vereceksiniz," dedi.</p>
	<p class="block_1"> </p>
	<p class="block_2">* * *</p>
	<p class="block_1"> </p>
	<p class="block_2">Gözcü bağırdı. "Kara göründü!"</p>
	<p class="block_1"> </p>
	<p class="block_2">Amos başını kaldırıp batmakta olan güneşe karşı gözlerini elleriyle siper ederek baktı. "Nerede?" diye bağırdı.</p>
	<p class="block_1"> </p>
	<p class="block_2">"Lombar provasından iki derece!" cevabı geldi.</p>
	<p class="block_1"> </p>
	<p class="block_2">Amos güverteye açılan koridordan aşağı ana güverteye koştu ve başaltı kasarasına geçti. Pruvaya gelmek için Nicholas'la diğerlerinin seyrettiği yerden tırmandı. Amos, Günbatımı Adaları'ndan birini çok geçmeden görmeyi beklediğini söylediğinden, öğleden beri yavaşça orada toplanıyorlardı.</p>
	<p class="block_1"> </p>
	<p class="block_2">"Otuz yıldan fazla oldu," dedi Amos. "Uzak kaldığıma şüphe yok."</p>
	<p class="block_3"> </p>
	<p class="block_2">Nicholas gülümsedi. "İki derece uzak mı?"</p>
	<p class="block_1"> </p>
	<p class="block_2">Amos elini salladı. "İleride ölü olarak yatmalıydı. Şimdi bunu telafi etmek için güneye doğru geniş bir dönüş yapmak zorunda kalacağım."</p>
	<p class="block_1"> </p>
	<p class="block_2">"Bu bir sorun mu?"</p>
	<p class="block_1"> </p>
	<p class="block_2">"Hayır, ama kesinlik hissimi incitiyor." Gözcüye bağırdı. "Tek bir zirve görüyor musun?"</p>
	<p class="block_1"> </p>
	<p class="block_2">"Evet kaptan," cevabı geldi. "Kırık bıçağa benzeyen bir zirvesi olan çarpık bir dağ."</p>
	<p class="block_1"> </p>
	<p class="block_2">"Güzel," dedi Amos. Dümene doğru, "Limana beş derece Bay Rhodes," diye bağırdı.</p>
	<p class="block_1"> </p>
	<p class="block_2">"Evet kaptan," cevabı geldi.</p>
	<p class="block_1"> </p>
	<p class="block_2">Harry, "Kaptan, burada tam olarak kim yaşıyor?" diye sordu.</p>
	<p class="block_1"> </p>
	<p class="block_2">Amos anıları üzerine hücum ederken iç geçirdi. "Başlangıçta, zavallı bir Kesh garnizonu, İmparatorluk subaylarıyla birlikte bir miktar sadık askeri ve bir çift küçük gemi. Kesh, Bosania eyaletinden -Crydee ve Yabon'un Özgür Şehirleri- çıktığında küçük garnizonu unutup gittiler.</p>
	<p class="block_1"> </p>
	<p class="block_2">"Yıllar geçti ama askerlerin isyan edip subaylarını mı öldürdüğü yoksa subayların mı onlara liderlik ettiği bilinmiyor, ama Nicholas’ın büyük-büyükbabasının Bosania'yı fethetmeye kalkıştığı dönemde, bu mutlu küçük katiller grubu akın yapmaya başladı. Genelde Queg'den, Krallıktan ve Kesh'den gelen ya da oralara giden Kesh Elarial'i ve Uzak Sahil dışında ticaret gemilerine saldırıyorlar."</p>
	<p class="block_1"> </p>
	<p class="block_2">Marcus, "Tulan'a zaman zaman akın ediyorlardı," dedi.</p>
	<p class="block_1"> </p>
	<p class="block_2">Harry, "Kesh Kralı ya da İmparatoru neden onlardan kurtulmadı?" diye sordu.</p>
	<p class="block_1"> </p>
	<p class="block_2">"Ha!" diye güldü Amos. "Denemediklerini mi sanıyorsun?" Çenesini ovuşturdu. "İlerdeki adaya bakın." Zirveyi işaret etti.</p>
	<p class="block_3"> </p>
	<p class="block_2">"Onun ilerisinde bir düzine büyük ada ve yüzlerce küçük ada var. Bu bölge batıdan başlayan ve büyük bir takımadada biten uzun bir dizi adanın parçası." Harry boş boş baktı. "Muazzam bir ada zinciri, binden fazla, buradan bir aylık mesafede. Bazıları dev gibi, belki boydan boya bir yüz mil. Çoğunda kimin yaşadığını kimse bilmiyor. Diğerleri, Skashakanlar gibi, çok tanınmış. Dostumuz Render'ın gemi kazası geçirdiği yer de orası.</p>
	<p class="block_1"> </p>
	<p class="block_2">"Burayla takımada arasına serpiştirilmiş belki beş yüz ada var, bazıları sahil kordonundan fazla değil ve bunun gibi bir gemi için sadece bir liman derinliğinde: Özgürliman.</p>
	<p class="block_1"> </p>
	<p class="block_2">"Eğer yalnız, bir Krallık savaş gemisi görüş alanına girerse, Özgürliman'da çok sıcak bir karşılama bulur. Crydee'ye akın etmek için bu iki direkli küçük yelkenlileri kullandıklarını unuttunuz mu? Bir buçuk metreden fazla su çekmiyorlar; yani bir donanma getirirsek, biz Özgürliman'a girene kadar herkes toparlanıp gitmiş olur. Kasabayı yakıp yıkabiliriz -hem Kesh hem de Krallık farklı dönemlerde bunu yaptılar- ve biz gidince hemen yine inşa ederler.</p>
	<p class="block_1"> </p>
	<p class="block_2">"Hayır, Özgürliman korsanları hamamböcekleri gibidir: Sayıca epey fazlasını öldürebilirsin, ama onlardan kurtulamazsın."</p>
	<p class="block_1"> </p>
	<p class="block_2">Dönerek birinci kaptana bağırdı, "Mürettebatı toplayın Bay Rhodes!"</p>
	<p class="block_1"> </p>
	<p class="block_2">Amos kıç güverteye giderken birinci kaptan bağırdı, "Herkes güverteye!"</p>
	<p class="block_1"> </p>
	<p class="block_2">Emir iletilince mürettebat hızla ana güvertede toplandı, Nicholas'la arkadaşları güvertenin ön tarafından dinliyorlardı. Amos mürettebatı gözleriyle taradı. "Arkadaşlar, Crydee'den gelmeyi kabul eden askerler dışında hepinizi tanıyorum ve dük hepinizi kendi elleriyle seçti. Hepinize güveniyorum. Şüphelerim olsaydı, burada olmazdınız.</p>
	<p class="block_3"> </p>
	<p class="block_2">"Şu andan itibaren, artık Krallığın adamları değilsiniz. Margrave'in limanından gelme korsanlarsınız. Hiç orada bulunmadıysanız, bulunmuş olanlara sorun; yeterince küçük bir kasaba ve görecek fazla şey yok. Betimlemeyi hatırlayamazsanız, Özgürliman'a vardığımızda çenenizi kapalı tutun."</p>
	<p class="block_1"> </p>
	<p class="block_2">Mürettebattakilerin yüzlerine bakıyordu. "Çok yakında dostunuz olan denizci ve askerleri, dostlarınızı ve ailelerinizi öldürmüş olan adamlarla yüz yüze geleceksiniz. Piçleri boğmak isteyeceksiniz, ama yapamazsınız. Özgürliman, Krondor'dakiler kadar katı yasalarla yönetiliyor, ama çok daha sert bir adalete sahip. Kasabada kanun Özgürliman'ın yöneticisidir ve onun hükmünü bir tek Kaptanlar Konseyi temyiz edebilir ve bu nadir olur. Tartışmalar kılıçla halledilir ve arbedeye izin yoktur. Yani kardeşini öldüren piçle karşılaşırsan, ona gülümse ve zamanının er ya da geç geleceğini bil.</p>
	<p class="block_1"> </p>
	<p class="block_2">"Buraya intikam için gelmedik. Buraya Dük Martin'in kızını ve Crydee'den çalınan diğer oğlanlarla kızları bulmaya geldik. Buraya çocuklarınızı ya da dostlarınızın çocuklarını bulmaya geldik.</p>
	<p class="block_1"> </p>
	<p class="block_5">"Sinirine hakim olamayacağını düşünen biri varsa, o zaman sahile çıkmasın. Çünkü yemin ediyorum arbede çıkaran adamı asacağım ve çocukları kurtarmakta başarısız olursak o da cehennemde yanacak."</p>
	<p class="block_3"> </p>
	<p class="block_2">Uyarısı gereksizdi, çünkü bu adamlar bütün esirleri kurtarmakta ya da bu girişim sırasında ölmekte kararlıydılar. Amos gülümsedi. "Güzel. Şimdi, aranızdan bana ilk, amiral diyen piç kırbaçlanacak, tamam mı?"</p>
	<p class="block_1"> </p>
	<p class="block_2">Adamların kahkahalarının arasından biri bağırdı, "Evet kaptan."'</p>
	<p class="block_1"> </p>
	<p class="block_2">Amos büyük bir sırıtışla, "Ben Kaptan Trenchard'ım! Denizin Hançeri! Karanlık Boğazı'nı Kışortası Günü'nde geçtim!</p>
	<p class="block_3"> </p>
	<p class="block_2">Gemim Raptor ve onu Yedi Aşağı Cehenneme götürdüm, Kahooli ile bira içtim ve tekrar eve yelken açtım!" dedi. Adamlar güldüler ve bu böbürlenmeyi tezahüratla karşıladılar. "Annem bir deniz ejderhasıydı, babam yıldırımdı ve kurbanlarımın kafataslarında denizcinin dansını yapıyorum! Savaş tanrısıyla savaştım ve ölümün bizzat kendisini öptüm. Erkekler gölgemden titrer ve kadınlar adımı duyunca baygınlık geçirir ve bana yalancı diyebilen kimse yaşamaz. Ben Trenchard'ım, Denizin Hançeri!"</p>
	<p class="block_1"> </p>
	<p class="block_2">Adamlar güldüler, tezahürat yapıp alkışladılar. Amos, "Şimdi siyah bayrağı çekin ve herkes yerine geçsin. Şu an izleniyoruz," dedi. Uzak zirveyi işaret etti.</p>
	<p class="block_1"> </p>
	<p class="block_2">"Gündüz vardiyası aşağıya!" diye bağırdı Rhodes. "Gece vardiyası yukarıya!"</p>
	<p class="block_1"> </p>
	<p class="block_2">Adamlardan biri aşağı gitti ve Crydee'de Amos'un ayrıntılı açıklamalarına göre dikilmiş büyük bir siyah flamayla geri döndü. Kıçtaki direğe çektiler, bayrak rüzgârda çırpındı.</p>
	<p class="block_1"> </p>
	<p class="block_2">Nicholas bayrağa baktı, siyah zeminde beyaz bir kafatası ve kafatasının arkasında aşağıyı işaret eden, ucundan yakut rengi bir damla sarkan uzun bir hançer. Nicholas, Harry, Calis ve Marcus'a baktı ve onların da bayrağa bakmakta olduklarını gördü. Anthony ve Ghuda kayıtsız kalırken Nakor sırıttı.</p>
	<p class="block_1"> </p>
	<p class="block_2">Harry, "Garip olan... rol yapmıyordu, değil mi?" dedi.</p>
	<p class="block_1"> </p>
	<p class="block_2">Nicholas başını iki yana salladı. "Sanırım Amos zor bir çocukluk geçirdiğini söyleyecektir." Ghuda, "Sarayda onu tanıdığımı düşünmüştüm," dedi.</p>
	<p class="block_1"> </p>
	<p class="block_2">Nicholas, "Evet?" dedi.</p>
	<p class="block_1"> </p>
	<p class="block_2">Ghuda, "Akın yaptığında bir defasında Li-Meth'teydim. Onu barikatın diğer tarafından gördüm," dedi. Kafasını iki yana salladı. "Eski hatıralar." Omzunun üzerinden geminin solundan geçeceği, yaklaşmakta olan adaya baktı. "Bir süre önce orada bir parıltı gördüm." Zirveyi gösterdi.</p>
	<p class="block_1"> </p>
	<p class="block_2">"Gözcü," dedi Marcus.</p>
	<p class="block_1"> </p>
	<p class="block_2">"Hiç şüphesiz," dedi Ghuda.</p>
	<p class="block_1"> </p>
	<p class="block_2">"Özgürliman'da ne türden bir karşılama bulacağını merak ediyorum."</p>
	<p class="block_1"> </p>
	<p class="block_2">"Çok yakında öğreneceğiz," cevabını verdi Nakor her zamanki neşeli tavrıyla.</p>
	<p class="block_1"> </p>
	<p class="block_2">Limanın ağzına güneş batmaya başladığında ulaştılar. Amos üst direkteki hariç tüm yelkenlere camadan vurdurmuştu ve Raptor Özgürliman'a doğru görkemli bir şekilde hareket ediyordu. Liman mercanlarla sınırlı sahillere sahip geniş bir ovaldi, hemen arkasında devasa bir siyah kaya el gibi yükselen, batan güneşi saklıyordu. Limanı portakal rengi ve mora dönmüş bir gökle, siyah, gri ve gümüş bulutlarla çevreleyen ve dik bir şekilde yükselen bir dağ vardı. Tüm limanı kaba bir şekilde inşa edilmiş, saz damlı binalar kuşatıyordu. Özgürliman gece hareketliliğine başlarken, her köşede fenerler ve meşaleler yanıyordu.</p>
	<p class="block_1"> </p>
	<p class="block_2">Ghuda, "Bu ada gibi yerler duymuştum," dedi.</p>
	<p class="block_1"> </p>
	<p class="block_2">Nicholas, "Ne demek istiyorsun?" diye sordu.</p>
	<p class="block_1"> </p>
	<p class="block_2">Ghuda, "O zirvenin limanın etrafında neredeyse mükemmel bir daire şeklinde yükseldiğini görüyor musun?" dedi.</p>
	<p class="block_1"> </p>
	<p class="block_2">"Evet?" dedi Nicholas.</p>
	<p class="block_1"> </p>
	<p class="block_2">"Bu bir yanardağın kalbiydi."</p>
	<p class="block_1"> </p>
	<p class="block_2">Nakor başıyla onayladı. "Çok büyük bir yanardağ." Bu gerçek onu sevindirmişe benziyordu.</p>
	<p class="block_1"> </p>
	<p class="block_2">"İçerde boydan boya neredeyse yarım mil!"</p>
	<p class="block_1"> </p>
	<p class="block_2">Dağ tarafında ışıklar yanmaya başladı ve Nicholas parıldayan bir panorama halini almasını büyülenerek izledi. Gemi yavaşça limanın merkezine doğru hareket ederken ılık bir rüzgâr onları selamladı. Çeşitli büyüklüklerde, neredeyse Raptor'a denk iki taneden, iki, çok küçük ticaret gemisine kadar, yedi gemi demir atmış limanın nazik dalgalarıyla sallanıyordu. Becerebildiği en iyi konuma ulaşan Amos son yelkenlerine de camadan vurulmasını emretti ve demir atılmasını istedi. Liman boyunca nazik bir rüzgâr esiyor, duyuları boşuna umutlandırarak baharatların ve parfümlerin zayıf kokusunu taşıyordu. Karadan gelen sesler yankılanıyordu, ama liman hemen hemen sessizdi.</p>
	<p class="block_1"> </p>
	<p class="block_2">Marcus, "Bu kadar çok ışık için fazla sessiz," dedi.</p>
	<p class="block_1"> </p>
	<p class="block_2">Ghuda, "Yanlış renkler altında mıyız diye görmek için bekliyorlar sanırım," dedi.</p>
	<p class="block_1"> </p>
	<p class="block_2">Gemi demir atınca Amos bir kayığın denize indirilmesini emretti ve mürettebat emre uymak için koşuşturmaya başladı. Hakaretler ve tehditler yağdırdı ve Nicholas, Amos'un sahilde dinleyen birileri olma olasılığına karşı rol yaptığını fark edene kadar sözlerinin sertliğine şaşırdı.</p>
	<p class="block_1"> </p>
	<p class="block_2">Ghuda, "İkinize bir diyeceğim var," eledi. Marcus'la Nicholas dönünce paralı asker, "Epeyce yolculuk ettim ve bunun gibi birçok yer gördüm, biz yabancıyız ve bize güvenmeyeceklerdir.</p>
	<p class="block_1"> </p>
	<p class="block_2">Şüphenin yararı olmaz. İsimleriniz konusunda anlaşsanız iyi olur, çünkü akraba okluğunuza şüphe yok."</p>
	<p class="block_1"> </p>
	<p class="block_2">Nicholas'la Marcus bakıştılar ve sonunda Nicolas, "Esterbrook kasabasının yakınındaki malikânenin ismini alıyorum. Birçok defa ziyaret ettim," dedi.</p>
	<p class="block_1"> </p>
	<p class="block_2">Ghuda başım salladı. "Esterbrooklu Marc ve Nick o zaman. Babanız kimdi?" diye sordu birden.</p>
	<p class="block_1"> </p>
	<p class="block_2">Marcus çarpık bir gülümsemeyle, "Annem bilmiyordu," dedi.</p>
	<p class="block_1"> </p>
	<p class="block_2">Ghuda güldü ve çocuğun sırtına şaka yollu vurdu. "Becereceksin Marc."</p>
	<p class="block_1"> </p>
	<p class="block_2">"Anneniz kimdi?" diye sordu Nicholas'a.</p>
	<p class="block_1"> </p>
	<p class="block_2">"Esterbroklu Meg," dedi Nicholas. "Will adındaki bir adam tarafından işletilen tek handa garsondur ve hâlâ, bir erkeğe hayır diyemeyen güzel bir kadındır."</p>
	<p class="block_1"> </p>
	<p class="block_2">Ghuda yine güldü. "Güzel."</p>
	<p class="block_1"> </p>
	<p class="block_2">Ana güverteye ilerlerken, sövgü ve hakaret bilgisini birinci sınıf bir şekilde sergileyen Amos'a katıldılar. Bir çift asker, rıhtımdan seyreden biri varsa diye renkli küfürler eşliğinde oynuyorlardı.</p>
	<p class="block_1"> </p>
	<p class="block_2">Uzun kayığa bindiklerinde Amos, "Siz hikâyelerinizi hazırladınız mı?" diye sordu.</p>
	<p class="block_1"> </p>
	<p class="block_2">Nicholas, "Marc benim ağabeyim. Esterbrook'tan geliyoruz. Babamızı tanımıyoruz," dedi.</p>
	<p class="block_1"> </p>
	<p class="block_2">Marcus, "Nick bir parça yavaş, ama annemin hatırına ona katlanıyoruz," dedi.</p>
	<p class="block_1"> </p>
	<p class="block_2">Nicholas sahte kardeşine kaş çattı ve "Bu bizim sadece ikinci yolculuğumuz. Size... şeyde..." duraksadı, sonra ekledi, "Margrave Limanı'nda katıldık."</p>
	<p class="block_1"> </p>
	<p class="block_2">Amos, Ghuda'yla Nakor'a işaret ederek, "Siz ikiniz olduğunuz kişilersiniz," dedi. Sonra çenesini ovuşturdu. Pantolon ve tunikle çok rahatsız görünen Anthony'ye bakarak, "Senin kim olduğunu iddia edeceğiz?" diye sordu.</p>
	<p class="block_1"> </p>
	<p class="block_2">"Senin şifacın mı?" dedi Anthony.</p>
	<p class="block_1"> </p>
	<p class="block_2">Amos başını salladı. "İhtiyaç duyduğun bir şeyler var mı?"</p>
	<p class="block_1"> </p>
	<p class="block_2">Anthony, "Yaraları iyileştirmek için kullanabileceğim sürüyle bitki, kök ve başkaca malzemeler var. Kasabada ikna edici bir alışveriş yapabilirim," derken sertti.</p>
	<p class="block_1"> </p>
	<p class="block_2">"Güzel," dedi Amos. Calis'e, "Yabonlu bir avcıyı oynamak fazla zorluk çıkarmayacaktır," dedi.</p>
	<p class="block_3"> </p>
	<p class="block_2">Elf başını salladı. "Gerekirse Yabon dilini konuşurum.''</p>
	<p class="block_1"> </p>
	<p class="block_2">Amos sırıttı. "Şimdi, soran olursa, tek bildiğiniz benim Trenchard olduğum ve Acı Deniz'e yakın zamanda döndüğüm. Ondan önce Kesh ya da Krallık için yelken açmış olabilirim, ama kimse emin değil. Sormayacak kadar akıllısınız."</p>
	<p class="block_1"> </p>
	<p class="block_2">Hepsi başlarını salladılar ve iki denizci kürek çekerek onları rıhtıma doğru götürürken sustular. Birkaç dakika sonra, yarım düzine teknenin bağlı olduğu alçak bir iskeleye ulaştılar. Kayığı bağlayıp karaya çıkarlarken görünürde kimse yoktu.</p>
	<p class="block_1"> </p>
	<p class="block_2">Birden bir ses duydular: "Durun! Kendinizi tanıtın!"</p>
	<p class="block_1"> </p>
	<p class="block_2">Karanlığa dikkatle bakan Amos, "Kim bilmek istiyor?" diye kükredi.</p>
	<p class="block_1"> </p>
	<p class="block_2">İki binanın arasından tek bir şekil çıktı. Sivri burunlu kel bir adamdı, inceydi ama geniş omuzluydu. Yüzünde eğleniyormuş gibi bir ifade vardı, derin ve hoş bir sesle konuştu. "Ben bilmek istiyorum." Etrafına belli belirsiz el salladı. "Ve birkaç da arkadaş." Bir düzine silahlı adam grubu çevrelemek için hareket etti.</p>
	<p class="block_1"> </p>
	<p class="block_2">Amos arbaletleri alçaltılırken, "Rahat olun," diye fısıldadı.</p>
	<p class="block_1"> </p>
	<p class="block_2">Kel adam Amos'un karşısına geçmek için yürüdü ve "Bu sularda otuz yıldır görülmemiş olsa bile, çok meşhur bir bayrağı taşıyorsun," dedi.</p>
	<p class="block_1"> </p>
	<p class="block_2">Amos birden bir kahkaha patlattı. "Duncastleli Patrick! Seni hâlâ asmadılar mı?" Sonra yumruğunu adamın suratına indirdi ve adam gerisingeri havada uçup rıhtımın sert taşlarının üzerine indi. Amos öne çıktı ve işaret parmağını tehditkâr bir şekilde salladı. "Ya bana borçlu olduğun yirmi kraliyet altını nerde?"</p>
	<p class="block_1"> </p>
	<p class="block_2">Çenesini ovalarken sırıtan adam, "Hey, selam Amos. Öldüğünü düşünmüştüm," dedi.</p>
	<p class="block_1"> </p>
	<p class="block_2">Amos, Patrick'in silahlarını üzerine çevirmiş adamlarından ikisini itip geçti ve elini uzattı. Adamı ayağa kaldıran Amos kollarını ona dolayıp sert bir şekilde sıkarken yüksek sesle kükredi.</p>
	<p class="block_1"> </p>
	<p class="block_2">Adamı yere koyup, "Özgürliman'da ne yapıyorsun? Trollhome Dağları'nda kaçaklara silah sattığını duymuştum," dedi.</p>
	<p class="block_1"> </p>
	<p class="block_2">Patrick kolunu Amos'un omuzlarına atarak, "Tanrım, o uzun zaman önceydi, neredeyse on yıl oldu. Bugünlerde Özgürliman'ın şerifiyim," dedi.</p>
	<p class="block_1"> </p>
	<p class="block_2">"Şerif mi? O küçük kötü Rodezli piçin -neydi adı?- Francisco Galatos'un şerif olduğunu sanıyordum."</p>
	<p class="block_1"> </p>
	<p class="block_2">"O otuz yıl önceydi. Öldü ve ondan sonra iki şerif daha gördük. Beş yıldır ben şerifim." Sesini alçaltarak, "Bunca yıl nerelerdeydin? Son duyduğumda, Queg'den Uzak Sahil'e silah taşıyordun," dedi.</p>
	<p class="block_1"> </p>
	<p class="block_2">Amos kafasını iki yana salladı. "Geçen yıllardan bahsetmek uzun hikâye, bir bardak bira ya da şarapla anlatılsa daha iyi."</p>
	<p class="block_1"> </p>
	<p class="block_2">Patrick durdu. "Amos, son gelişinden bu yana epeyce şey değişti." "Nasıl?" diye sordu Amos.</p>
	<p class="block_1"> </p>
	<p class="block_2">"Benimle gel." Adamlarına Amos'un arkadaşlarına eşlik etmeleri için işaret edince hepsi rıhtım bölgesinden su kenarına paralel küçük bir sokağa doğru yürüdüler. Sokakta ilerlerken, oranın sakinleri pencere ve kapı aralıklarından merakla baktılar. Renkli bir şekilde boyanmış birkaç kadın onları bağırarak davet etti. Bu sözler evrensel olarak takdir eden kahkahalarla karşılandı.</p>
	<p class="block_1"> </p>
	<p class="block_2">Amos, "Bu barakalar değişmişe benzemiyor Patrick. Hâlâ her zamanki gibi insanı kendilerine çekiyorlar," dedi.</p>
	<p class="block_1"> </p>
	<p class="block_2">Patrick, "Bekle," dedi.</p>
	<p class="block_1"> </p>
	<p class="block_2">Geniş bir bulvarın tepesine varınca köşeyi döndüler. Duncastleli Patrick sokağın aşağısını işaret etti. "İşte," dedi.</p>
	<p class="block_1"> </p>
	<p class="block_2">Amos durup manzaraya baktı. Çünkü sokak göz alabildiğine, boyalı ve açıkça iyi bakılmış iki ve üç katlı binalarla doluydu. Yolda ileri geri yürüyen kalabalığa bakılırsa, Özgürliman'ın meşgul bir toplum olduğu açıktı. Uzakta, dağa doğru kıvrılan yolu gördüler.</p>
	<p class="block_1"> </p>
	<p class="block_2">Amos, "İnanmıyorum Patrick," dedi.</p>
	<p class="block_1"> </p>
	<p class="block_2">Duncastle dalgın bir şekilde, çenesinin Amos'un vurduğu yerini ovuşturdu. "İnan Amos. Son gelişinden bu yana büyüdük. Bir taverna ve genelevi olan küçük bir kasaba değil, bir şehiriz."</p>
	<p class="block_1"> </p>
	<p class="block_2">Sokaktan aşağı yürümek için dönerken diğerlerine kendisini izlemelerini işaret etti. "Yasalara Krallıktakiler kadar saygılı değiliz, ama Kesh'teki diğer pek çok şehirden daha yozlaşmış da değiliz ve büyük ihtimalle Durbin'den daha az ahlaksızız. Benim için çalışan elli askerim var ve Özgürliman'da düzeni korumak için iyi para alıyoruz." Her iki yandaki binaları işaret ederek, "Buradaki tüccarların çoğu Krallıkta, Queg'de ve Kesh'te iş yapıyor," dedi.</p>
	<p class="block_1"> </p>
	<p class="block_2">"Gümrük olmadan sanırım," dedi Amos havlar gibi gülerek.</p>
	<p class="block_1"> </p>
	<p class="block_2">Patrick gülümsedi. "Genelde. Yine de, diğerlerinin Kesh ve Adalar'daki gümrüklerle başı dertte gidecekleri yere vardıklarında kargolarının haciz edilmesi yüzünden çok şey kaybediyorlar. Ve bir kargonun başka yerden çıktığını iddia etmek de işe yaramıyor -Özgürliman'ın bu işlerdeki payını sessiz yürütmek istiyoruz. Sonuç olarak, gemi nakliyesiyle muazzam iş yapıyoruz." Hâlâ iş yapmakta olan birçok binadan birini işaret ederek, "Kesh şehrinin kuzeyindeki en büyük bağımsız baharat tüccarına bakıyorsunuz," dedi.</p>
	<p class="block_1"> </p>
	<p class="block_2">Amos güldü. "Bağımsız. Bunu sevdim. Kesh'teki baharat ticareti İmparatorluğun tekelinde olduğundan, İmparatorlukta yasal olarak çok iyi işleyemez."</p>
	<p class="block_1"> </p>
	<p class="block_2">Patrick gülümserken başını salladı. "Ama İmparatorluğun içinde kaynakları var ve İmparatorluk Sarayının içinde bile bağlantıları olduğundan şüpheleniyorum. Hiç duymadığımız ülkelerden tüccarlarla iş yapıyor, Amos. Tsurani dünyasından. Kesh'in öteki ucundaki Brijana'dan. İsimlerini telaffuz bile edemediğim yerlerden, yakın zamana kadar var olduğunu bilmediğim denizlerin ötesinden." Yürümeye devam ederken diğerleri onu izlediler.</p>
	<p class="block_1"> </p>
	<p class="block_2">Saate rağmen hâlâ meşgul olan binaların önünden geçtiler. "Bu adamların bazılarını tanıyorsun, Amos," dedi Patrick. "Gençliklerinde bizim gibi korsandılar, şimdi akıllı ticaretin daha az riskle daha çok getiri sağladığını öğrendiler."</p>
	<p class="block_1"> </p>
	<p class="block_2">Nicholas ziyaret etmiş olduklarından çok da farklı olmayan bir şehir gördü, vatandaşların daha nahoş ve aksi olmaları dışında. İki adam yüksek sesle tartışıyorlardı, ama şerifin adamlarından ikisi ilerlemelerini bildiren kısa bir talimatla münakaşayı susturdular. Krondor Prensi'nin oğlu Özgürliman'ın her açıdan müreffeh bir kasaba olduğunu görebiliyordu.</p>
	<p class="block_1"> </p>
	<p class="block_2">Amos, "Yani bu ihtiyar yaşında böyle şüpheci bir piçe dönüşmenin nedeni bu Patrick," dedi.</p>
	<p class="block_1"> </p>
	<p class="block_2">Patrick başını salladı. "Şüpheci olmak zorundayım. Tepelere kaçıp Krondor ya da Elarial'dan akıncı bir donanmanın sıkılıp gitmelerini beklediğimiz günler geçti. Artık kaybedecek çok şeyimiz var."</p>
	<p class="block_1"> </p>
	<p class="block_2">Amos eski dostuna uğursuz bir ifadeyle baktı. "Bu yüzden mi bir düzine silahlı adamla karşılandık?"</p>
	<p class="block_1"> </p>
	<p class="block_2">Patrick başını salladı. "Ve Kaptanlar Konseyi'ni olduğunu söylediğin şey olduğuna ikna edemezsen; gemini aynı nedenle alırız."</p>
	<p class="block_3"> </p>
	<p class="block_2">Amos tehditkâr bir ifadeyle ama alçak sesle, "Cesedimi çiğnersin," dedi.</p>
	<p class="block_1"> </p>
	<p class="block_2">Birden bir düzine arbaleti tekrar Amos ve arkadaşlarına doğrultuldu. Duncastleli Patrick üzgün bir ifadeyle, "Gerekirse çiğnerim Amos. Gerekirse çiğnerim," dedi.</p>
	<p class="block_1"> </p>
	<p class="block_2">Günbatımı Adaları'nın kaptanları bulvarın en ucundaki evde buluştular. Yol boyunca Nicholas ve diğerleri değişen egzotizm manzarasını seyrettiler. Gece havasını dillerin gevezelikleri dolduruyordu ve renkli kostüm bolluğu gözü her bakışta şenlendiriyordu. Kumar salonları ve genelevler tüccarlar ve bankerlerin iş yerleriyle yan yanaydı. Ve her kapı ağzında, bir düzine dilde yazılmış işaret levhaları verilen hizmeti duyuruyordu.</p>
	<p class="block_1"> </p>
	<p class="block_2">Satıcılar ipekten mücevhere, tatlıdan şekere, hayal edilebilir bütün mallarla dolu arabaları itiyor ya da tablaları taşıyorlardı. Nicholas etrafa o kadar bakındı ki manzara karşısında şaşkına döndü; Özgürliman Crydee'den büyük ve muhakkak ki çok daha meşgul görünüyordu.</p>
	<p class="block_1"> </p>
	<p class="block_2">Amos, "Bu nasıl oldu ve nasıl oldu da Krallık Denizi'nde hiç duymadık?" dedi.</p>
	<p class="block_1"> </p>
	<p class="block_2">"Bu sözlerin senin aleyhine işliyor, Amos," cevabını verdi Patrick. "Her ulusun âdetleri iki yol boyunca ilerler; tutucu ve tehlikeli. Ve sinsilikle ticaret yapmayı deneyen herkes en iyi çitin nerede olduğunu, haksız kargoların nereye boşaltılabileceğini çok geçmeden duyar. Yakın zamanda o meşhur bayrağın altında yelken açıyor ve Özgürliman'ın artık dünyanın ganimet takas odası olduğunu duymamış olamazsın. Ve en dürüst tüccarlar bile âdet ve tarife yokluğu yüzünden bizden haberdarlar."</p>
	<p class="block_3"> </p>
	<p class="block_2">Sokaktan aşağı yürürlerken Amos sustu. "Dediğim gibi Patrick: Bu uzun bir hikâye." Sokağın en ucunda, üzerinde 'Valinin Evi' olduğunu ilan eden büyük bir tabelanın asılı olduğu bir bina vardı. Geniş verandası ve her iki yanda birer penceresiyle mütevazı bir binaydı. Kepenkler ardına kadar açılmıştı ve Nicholas içerden gelen yüksek sesleri duyabiliyordu.</p>
	<p class="block_1"> </p>
	<p class="block_2">Amos ve grubu binaya giren merdivenlere yürüdüler. Bir zamanlar içerde var olan bütün duvarlar kaldırılmıştı, bütün giriş katını tek bir büyük oda kaplıyordu. Arka duvar tarafındaki merdiven ikinci kata çıkıyordu. Yukardan, içinde bir düzine mum olan ahşap bir şamdan ışık sağlıyordu.</p>
	<p class="block_1"> </p>
	<p class="block_2">Merdivenlerin karşına uzun bir masa konmuştu ve yedi adam orada oturuyordu. Amos büyük şapkasını saygıyla çıkarınca diğerleri de onun gibi yaptılar. Ama uzun adımlarla ilerleyip en ortadaki kaptanın karşısında durarak, "Yedi Aşağı Cehennem'de sana kardeş bir kaptanı silahlı adamlarla karşılama hakkını kim veriyor, William Swallow?" diye bağırdığında saygısının şapka çıkarmaktan ibaret olduğu anlaşıldı.</p>
	<p class="block_1"> </p>
	<p class="block_2">Masanın ortasında oturmakta olan gri saçlı kaptan, "Gördüğüm kadarıyla, her zamanki gibi uysalsın," dedi.</p>
	<p class="block_1"> </p>
	<p class="block_2">Saçları koyu renk bukleler halinde omzuna düşen ve güzel kesilmiş bıyıkları olan genç bir adam, "Bu soytarı da kim, Swallow?" dedi.</p>
	<p class="block_1"> </p>
	<p class="block_2">"Soytarı ha!" diye bağırdı Amos genç adamla yüz yüze gelmek için dönerken. "Yaşadığım ve nefes aldığım sürece değil, Morgan! Babanın kendini öldürene kadar içtiğini ve gemisinin komutasını senin aldığını duydum." Adamı uğursuz bakışlarıyla keserken, "Evlat," dedi. "Sen annenin memesinden kesilmeden, ben Kesh kotralarını yakıyor ve Queg kadırgalarını batırıyordum. Natal Limanı'nı yağmaladım ve Lord Barry'nin donanmasını kamçılanmış bir köpek sürüsü gibi yolladım Krondor'a! Ben Trenchard'ım, Denizin Hançeri ve olmadığımı söyleyen ilk adamı öldüreceğim!" Morgan tatlılıkla, "Öldüğünü sanmıştım Amos," dedi.</p>
	<p class="block_1"> </p>
	<p class="block_2">Amos ceketinden bir hançer çıkardı ve kimse tepki vermeye fırsat bulamadan, hançeri çevirip genç kaptanın ceketinin kol ağzını masaya mıhladı. "Artık daha iyiyim," dedi.</p>
	<p class="block_1"> </p>
	<p class="block_2">Nicholas, Marcus'u dirseğiyle dürtüp bir noktayı işaret etti. Masanın en ucunda mavi dövmelerle kaplı beyaz tenli bir adam oturuyordu. Burnuna altın bir halka takılıydı ve mavi gözleri solgun yüzünde dramatik görünüyordu.</p>
	<p class="block_1"> </p>
	<p class="block_2">Duncastleli Patrick resmi bir ifadeyle, "Kaptan, bu Amos, Kaptan Trenchard ve ben onu tanıyorum," dedi.</p>
	<p class="block_1"> </p>
	<p class="block_2">Kaptan Swallow, "Krallık için yelken açtığını duyduk Amos," dedi.</p>
	<p class="block_1"> </p>
	<p class="block_2">Amos omuz silkti. "Bir süre. Ondan önce kuzeyde bir suça karıştım. Bir dolu şey yaptım. Kesh için ve onlara karşı yelken açtım, Krallık için ve onlara karşı da yelken açtım. Bu odadaki her erkek gibi."</p>
	<p class="block_1"> </p>
	<p class="block_2">"Ben sizin Krallık casusları olduğunuzu bilir bunu söylerim," dedi masanın öteki ucundaki kaptanlardan biri.</p>
	<p class="block_1"> </p>
	<p class="block_2">Amos döndü ve adamın konuşmasıyla alay ederek "Ve ben de senin geri zekâlı olduğunu bilir onu söylerim, Peter Dread," dedi. "Nasıl Kaptan olduğun bir muamma; Kaptan Mercy öldü mü, yoksa sen ve şuradaki Render onu 'emekli' mi ettiniz?</p>
	<p class="block_1"> </p>
	<p class="block_2">Adam ayağa kalkacak olunca Patrick, "Kavga yok!" dedi.</p>
	<p class="block_1"> </p>
	<p class="block_2">Dövmeli adam, "Adamlarım bana siyah bayrağın altında yelken açtığını, ama geminin Krallığın bir savaş gemisi olduğunu söylediler," dedi.</p>
	<p class="block_1"> </p>
	<p class="block_2">Amos onun yüzüne bakarak, "Ben çalana kadar Krallığın savaş gemisiydi Render," dedi. Ona sert bir ifadeyle baktıktan sonra gözlerini tekrar Dread'e çevirdi, sonra tekrar Render'a. "Burada liderlik kalitesi cehenneme gitmiş anlaşılan. Dread ve Render kaptan ha?" kafasını iki yana salladı. "Kaptanın John Avery'ye ne oldu Render? Onu yedin mi?"</p>
	<p class="block_1"> </p>
	<p class="block_2">Render masanın kenarını kavradı ve tükürecekmiş gibi baktı, ama sessiz kaldı. Amos'a neredeyse tıslayarak, "Bantamina on yıl önce Taroom'da battı, Trenchard. İşte o zaman kaptan oldum!" dedi.</p>
	<p class="block_1"> </p>
	<p class="block_2">Patrick, "Burada dikilip bütün gece birbirimize hakaret edebiliriz Amos, ama amacına faydası dokunmaz," dedi.</p>
	<p class="block_1"> </p>
	<p class="block_2">Amos odada göz gezdirdi. "William Swallow'u saymazsak, hepinizden önce Kardeşlik'te bir kaptandım. Kim benim özgür geçiş hakkımı inkâr ediyor? Özgürliman, buraya yelken açma cesaretine sahip bütün kaptanlara daima açık bir liman oldu. Yoksa artık vergi tahsildarlarınız mı var? Uygarlaşıyor musunuz, lanet olasıcalar?"</p>
	<p class="block_1"> </p>
	<p class="block_2">Patrick yanıt verdi, "İşler bir zamanlar olduğu gibi değil, Amos. Biri casusluk etmeye gelirse burada kaybedecek çok şeyimiz var." Amos, "Size söz vereceğim," dedi.</p>
	<p class="block_1"> </p>
	<p class="block_2">"Özgürliman'da işin ne?" diye sordu o ana dek sessiz kalmış genç bir kaptan.</p>
	<p class="block_1"> </p>
	<p class="block_2">Amos adamı süzdü, kısa boylu, fıçı gibi göğsü olan, kızıl sakal ve omuz hizasında kıvırcık kızıl saçlara sahip bir adamdı. Amos daha da rahat bir şekilde sırıtarak, "Sen Kızıl James olmalısın," dedi.</p>
	<p class="block_1"> </p>
	<p class="block_2">Adam başıyla onayladı. "Serüvencinin Bakışı'ndan Queg'in rüzgâr altına kadar seninkine benzeyen bir gemi tarafından kovalandım Trenchard."</p>
	<p class="block_3"> </p>
	<p class="block_2">Amos sırıttı. "İki yıl önce, geçen ilkbaharda. Kıyıya yakın gitmeseydin ve o Queg kadırgaları neyle oynadığımızı görmek için gelmeselerdi, seni yakalardım da." James masaya vurarak kükredi, "Kral için yelken açmıştın!"</p>
	<p class="block_1"> </p>
	<p class="block_2">Amos da kükreyerek karşılık verdi, "Biraz önce öyle olduğunu söyledim! Sağır mısın yoksa aptal mı? Senin annesiz keratalarından her yakaladığım için cömert bir ödeme ve geçmiş suçlarım için bir af alıyordum ve benim yerimde olsalar, buradaki adamların hiçbiri aynını yapmak için iki kere düşünmezdi!" James'le göz göze gelebilmek için masanın üzerinden eğilen Amos yumuşak bir şekilde konuştu. "Özellikle de alternatifi darağacıysa."</p>
	<p class="block_1"> </p>
	<p class="block_2">"Bir sorunumuz var," dedi Patrick. "Hepimiz için tanıdıksın Amos, ama hatırlayamadığım kadar uzun bir süreden beri ortalarda görünmüyordun, Kral için yelken açtığın zamanlar dışında. Tekrar korsanlığa döndüğünü söylüyorsun, ama bizi en yüksek parayı verene satmayacağına dair nasıl bir güvence verebilirsin?"</p>
	<p class="block_1"> </p>
	<p class="block_2">"Şu annesiz canilerin verdiğinin aynını," diye bağırdı Amos, diğer kaptanları göstererek.</p>
	<p class="block_1"> </p>
	<p class="block_2">"Burada hisselerimiz var," dedi James. "Bu adaların tarihindeki en tatlı girişim ve kazanç düzenli. Bu kuyuyu zehirlemek için aptal olmamız lazım."</p>
	<p class="block_1"> </p>
	<p class="block_2">Amos homurdandı. "Ne istiyorsun?" diye sordu Patrick'e.</p>
	<p class="block_1"> </p>
	<p class="block_2">"Bir süre burada kalmalısın Amos."</p>
	<p class="block_1"> </p>
	<p class="block_2">"Ne kadar?"</p>
	<p class="block_1"> </p>
	<p class="block_2">"Ufkun ilerisinde bir yerde akıncı bir donanmanın beklemediğinden emin olmaya yetecek kadar," dedi James.</p>
	<p class="block_1"> </p>
	<p class="block_2">"Ya da Krondor'a dönüp bir donanma getirmeyeceğine dair bir delil gösterene kadar," diye ekledi Swallow.</p>
	<p class="block_3"> </p>
	<p class="block_2">Duncastleli Patrick, "Her durumda da Amos, birkaç ayı ya da en çok bir yılı geçmez," dedi. Sadece önemsiz bir güçlükmüş gibi gülümsedi.</p>
	<p class="block_1"> </p>
	<p class="block_2">"Siz kaçıksınız," dedi Amos. "Buraya bir nedenle geldim ve başımda, halletmem gereken meseleler var."</p>
	<p class="block_1"> </p>
	<p class="block_2">"O bir casus," dedi tekrar Dread.</p>
	<p class="block_1"> </p>
	<p class="block_2">"Neymiş şu başındaki mesele?" diye sordu Patrick.</p>
	<p class="block_1"> </p>
	<p class="block_2">Amos bir parmağıyla suçlarcasına Render'ı işaret etti. "Buraya o adamı öldürmek için geldim."</p>
	<p class="block_1"> </p>
	<p class="block_2">Render elinde kılıçla ayağa fırladı. Patrick bağırdı, "Yeter!" Amos'a dönerek, "Render'la derdin nedir?" diye sordu.</p>
	<p class="block_1"> </p>
	<p class="block_2">"Bir ay önce Durbin, köle tacirleri de dahil bir katiller ordusunu Crydee'ye saldı. Lanet olası kasabayı yakıp kül etti ve neredeyse oradaki herkesi öldürdü."</p>
	<p class="block_1"> </p>
	<p class="block_2">Render alayla homurdandı. "Bir ay önce Kesh sahilinden yelken açmıştım, Trenchard.</p>
	<p class="block_1"> </p>
	<p class="block_2">Kamarotluğumdan beri Crydee'ye gitmedim. Orada çalmaya değer ne var?"</p>
	<p class="block_1"> </p>
	<p class="block_2">Patrick, "Akın yaptığını inkâr ediyor. Ve Crydee'yi yağmalamış olsa bile, bu neden aranızda bir sorun çıkarsın ki?" dedi.</p>
	<p class="block_1"> </p>
	<p class="block_2">"Çünkü rıhtımdaki depolarda beş yıllık ganimetlerim vardı ve o çaldığında ben onları taşımak üzereydim!"</p>
	<p class="block_1"> </p>
	<p class="block_2">"Ganimet falan yoktu!" diye bağırdı Render.</p>
	<p class="block_1"> </p>
	<p class="block_2">Amos şeytani bir ifadeyle gülümserken gözler onu süzdü. "Crydee'ye akın yapmamış olsa, bunu nasıl bilirdi?"</p>
	<p class="block_1"> </p>
	<p class="block_2">Render, "Ben ve akın hakkında yalan söylüyor, yani ganimet hakkında da yalan söylüyor olmalı," dedi.</p>
	<p class="block_1"> </p>
	<p class="block_2">Patrick bakışlarını kaptandan kaptana çevirdi; hepsi başlarını salladılar. Patrick, "Özgürliman’ın kanunu bu. Hiçbir kaptan diğerine elini kaldıramaz -ayrıca mürettebatlar da kavga edemez. Bu meseleyi limandan çıktığınızda halledebilirsiniz, ancak ikinizden biri kavga çıkaracak olursa, gemisine el konacak ve hücreye atılacak," dedi.</p>
	<p class="block_1"> </p>
	<p class="block_2">Nicholas, Render'ı izliyordu. Yumuşak bir şekilde, "Yalan söylüyor," dedi.</p>
	<p class="block_1"> </p>
	<p class="block_2">Marcus bir şey söylemek için döndü, ama daha konuşamadan, Duncastleli Patrick, "Ne dedin?" dedi.</p>
	<p class="block_1"> </p>
	<p class="block_2">Nicholas, "Yalan söylüyor dedim. Crydee'de arkadaşlarım vardı. O, kadınları ve çocukları katleden kanlı bir köpek. Kaptan Trenchard alamazsa, o zaman canını ben alırım," dedi.</p>
	<p class="block_1"> </p>
	<p class="block_2">Patrick, "Render geçen ay Kesh sahilinden uzakta olduğunu iddia ediyor. Bahsettiğin başka biri olmalı," dedi.</p>
	<p class="block_1"> </p>
	<p class="block_2">Nicholas başını iki yana salladı. "Mavi gözlü iki yamyam korsan mı? Hayır, oydu."</p>
	<p class="block_1"> </p>
	<p class="block_2">Patrick, Amos'a dönerek, "Kaptan Trenchard sen ve mürettebatın şartlı tahliye edildiniz," dedi. "Kasabada dolaşma özgürlüğünüz var, ancak sen ya da adamlarından herhangi biri sorun çıkaracak olursa, gemine el koyar mürettebatını da kadırga kölesi olarak* Queg'e satarız. Konseye istediğin zaman dönebilirsin ve oturan yedi kaptandan dördünü hikâyenin doğru olduğuna ikna edersen, kaptanlar grubuna tekrar kabul edilirsin."</p>
	<p class="block_1"> </p>
	<p class="block_2">Amos hiçbir şey söylemedi, bir kez başını salladı, sonra dönüp çıktı. Diğerleri de onu izlediler. Merdivenlerden inerlerken Nicholas'a fısıldadı. "İyiydi." Ghuda, "Evet artık seni öldürmeye çalışacağı kesin," dedi.</p>
	<p class="block_1"> </p>
	<p class="block_2">"Benim de beklediğim tam olarak bu," dedi Nicholas.</p>
	<p class="block_1"> </p>
	<p class="block_2">Sokağa çıktıklarında Amos, "Kaptanlar bir ay daha burada kalacağımızı düşünüyorlar, ama mahkûmların yerini saptadığımız an buradan ayrılmak niyetindeyim," dedi. Harry'ye, "Tekneye dön ve nöbet tutan herkesin sahile çıkmasını söyle. Onlara tavırlarına dikkat etmelerini ve aklı başında davranmalarını bildir. Bütün adamların söylentileri dinlemelerini istiyorum. Bizi yolda yanından geçtiğimiz, kırmızı yunus işareti olan handa bulun," dedi. Harry koştu. Amos, Anthony'ye, "Alışverişine başla," dedi. Anthony gitti. Amos başını sallayarak Ghuda'ya büyücüyü uygun bir mesafeden izlemesini belirtti. Onlar gidince, "Şimdi o hanı bulalım da Nick'i canlı tutabilecek miyiz görelim," dedi.</p>
	<p class="block_1"> </p>
	<p class="block_2">Kırmızı Yunus Hanı gösterişsiz ve temizdi ve her zamanki müşterileri düşünülürse, görece sessizdi. Amos arka tarafta özel bir oda tutmuştu ve Nakor, kimin yaklaştığını görebilmek için azıcık aralık tutarak kapının yanına oturmuştu. Amos, "Her seferinde bir kaptanı ikna etmek için gereken vakti harcayamayacağımız açık. Render da aralarında olduğundan, bu altı kişiden dördünün fikrini değiştirmemiz gerektiği anlamına geliyor," dedi. Parmaklarını masada tıkırdattı. "Ben bir başkasının daha dahil olduğunu düşünüyorum." "Neden?" diye sordu Marcus.</p>
	<p class="block_1"> </p>
	<p class="block_2">Amos, "Hâlâ yerine oturmayan çok şey var," dedi. "Limandaki gemileri gördün mü?" Marcus başıyla onayladı. "Biri bir yerlerden bir dolu paralı asker getirmiş, sonra onları Uzak Sahil'i yağmalayan küçük filolara koymuş olmalı. Bu bir sürü plan ve adam gerektirir. Bence en az iki, belki üç derin su gemisi vardı ve bu Render dışında en az bir kaptan demektir." Nicholas, "O halde hızlı davranmalıyız," diye konuştu.</p>
	<p class="block_1"> </p>
	<p class="block_2">Amos, "Mürettebattan biri bir hata yapana ve buradan kurtulmak için dövüşmemiz gerekene kadar belki bir haftamız var," dedi.</p>
	<p class="block_1"> </p>
	<p class="block_2">Nicholas masada onun yanına oturmuştu, Marcus'sa Amos'un arkasında, ayaktaydı. Nicholas, "Tutsaklar hâlâ buradalarsa, onları tekrar götürülmeden önce bulmalıyız," dedi.</p>
	<p class="block_1"> </p>
	<p class="block_2">Amos kafasını iki yana salladı. "Hâlâ burada olmaları gibi bir ihtimal neredeyse yok." "Neden böyle söylüyorsun?" diye sordu Marcus.</p>
	<p class="block_1"> </p>
	<p class="block_2">Nakor döndü ve "Çünkü Kaptan Render herkese yalan söylüyordu. Akın olmadığını söylüyor.</p>
	<p class="block_1"> </p>
	<p class="block_2">Yine de Pug, tutsakları buraya getirdiğini söyledi. Çok fazla yalan," dedi.</p>
	<p class="block_1"> </p>
	<p class="block_2">Amos başım salladı. "Ki bu da Render'ın akınına kim arka çıktıysa büyük ihtimalle tutsakları hızla götürdüğü anlamına geliyor." Şapkasını çıkartıp alnını sildi. "Bu adaların ne kadar rutubetli olduğunu unutmuşum." İç geçirdi. "Artık Özgürliman’ın ne kadar büyüdüğünü gördüğüme göre, Render'ın akınını nasıl gerçekleştirebildiğini ve diğer kaptanlardan nasıl sakladığını anlayabiliyorum."</p>
	<p class="block_1"> </p>
	<p class="block_2">Elleriyle işaret ederek konuşmaya devam etti, "Buradan yarım günlük mesafede üs olarak kullanılabilecek bir düzine ada var. Gün batımında, Kesh sahiline akın edeceğini iddia ederek limandan ayrılabilir. Sonra diğer akıncıların beklediği yere yelken açar, onları alır, filikaları iki geminin ambarına yükler, Crydee'ye yelken açar, filikaları indirir ve Uzak Sahil'deki saldırılarına başlar."</p>
	<p class="block_1"> </p>
	<p class="block_2">"Neden bu sulardan saldırsınlar, Amos?" diye sordu Marcus. "Diğer korsanların öğrenmesini istemiyorlarsa, neden buradan başlasınlar?"</p>
	<p class="block_1"> </p>
	<p class="block_2">Amos, "Özgürliman'a sürekli yabancılar geliyor. Bu tür bir suçun pazarlığını daha rahat yapabileceğin başka bir yer var mı? Ama soru şu, birkaç yüz tutsağı nerede saklayabilir?" dedi.</p>
	<p class="block_1"> </p>
	<p class="block_2">Nakor hatırlarken yüzü bulutlandı. "Pug büyük bir bina hakkında bir şeyler söylemişti. Büyük, koyu renk bir bina."</p>
	<p class="block_3"> </p>
	<p class="block_2">Amos, "Bence dağılıp gezmemiz gerek," dedi. Marcus'a bakarak, "Ne kadar iyi bir denizcisin?" diye sordu.</p>
	<p class="block_1"> </p>
	<p class="block_2">Marcus, "Küçük bir tekneyi kendimi boğmayacak kadar iyi kullanabilirim," dedi.</p>
	<p class="block_1"> </p>
	<p class="block_2">"Güzel. Yarın bir tane bul ve satın al. Eğer biri sana ne yaptığını soracak olursa, onlara Trenchard bir ev inşa etmeyi düşündüğünden, civardaki adaları keşfe gittiğini söyle. Kaptanlardan bazılarının buralarda kendi küçük krallıkları var. Harry'yi de yanında götür ve kendini boğmadığından emin ol.</p>
	<p class="block_1"> </p>
	<p class="block_2">"Render'ın sorun çıkarmakla kaybedeceği çok fazla şey olabilir çünkü Nicholas'la ben onu tehdit ettik ve peşine düşmemiz yasaklandı." Amos sırıtarak Nicholas’ın eline hafifçe vurdu. "Senin, şanslı çocuk, Render'ı aptalca bir şey yapacak kadar sinirlendirmek gibi gıpta edilmeyecek bir görevin var. Başına bir nöbetçi dikeceğiz ve sen de sürekli peşinde olacaksın. Ona, onun gölgesi olduğunu düşündürecek kadar yakın olmanı istiyorum."</p>
	<p class="block_1"> </p>
	<p class="block_2">Nicholas başıyla onayladı.</p>
	<p class="block_1"> </p>
	<p class="block_2">Amos büyük bira testisinin mantarını çıkardı ve "Şimdi kim içki istiyor?" diye sordu.</p>
	<p class="block_4" id="calibre_pb_9"> </p>
</body></html>
