<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>02 - Kralın Korsanı  - Gediksavaşları Dünyasından</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_">DENİZ TAKİBİ</p>
	<p class="block_1"> </p>
	<p class="block_2">Gözcü bağırdı.</p>
	<p class="block_1"> </p>
	<p class="block_2">"Ufukta gemi var!"</p>
	<p class="block_1"> </p>
	<p class="block_2">Nicholas kendini Ranjana'nın ölmez aşkının bitmez tükenmez itirazlarından kurtardı ve bağırdı, "Ne tarafta?"</p>
	<p class="block_1"> </p>
	<p class="block_2">"Kıç tarafında."</p>
	<p class="block_1"> </p>
	<p class="block_2">Elini ısrarla kızın göğsüne koydu ve kızı hizmetçilerinin onu düşmekten kurtarmak için yakalamalarını gerektirecek kuvvetle iteledi. Kıç tarafına koşturup kıç güverteye tırmandı, sonra gözleriyle ufku taradı. Bir an sonra ufak kara bir nokta gördü.</p>
	<p class="block_1"> </p>
	<p class="block_2">"Bay Pickens," dedi, "kayıkçılarla askerleri kıyıya çıkarmak ne kadar zaman alır?"</p>
	<p class="block_1"> </p>
	<p class="block_2">Yardımcı kaptan gözleriyle kıyıyı taradı ve "Eğer gayret edersek, bir saat ya da biraz fazla, ama sürüklenecek kadar yavaşlarsak ve bir sandal kaybedersek, on beş dakika," dedi.</p>
	<p class="block_1"> </p>
	<p class="block_2">Nicholas güvertedekilerin hepsini gösterdi. "Bunların hepsini bir sandala sığdırabilir miyiz?"</p>
	<p class="block_1"> </p>
	<p class="block_2">"Hayır ve kıyıya çarpan dalgaların üzerinde yüzmeleri gerek Kaptan. Üç tur, dört daha iyi olur."</p>
	<p class="block_1"> </p>
	<p class="block_2">Nicholas küfretti. "O geminin buraya gelmesi ne kadar sürer?"</p>
	<p class="block_3"> </p>
	<p class="block_2">"Söylemek zor," dedi denizci. "Eğer bir gece önce yolumuzu kesmeye çalışan gemiyse, bir saat kadar. Başka bir şeyse..." Cümlesini tamamlamadı.</p>
	<p class="block_1"> </p>
	<p class="block_2">"Doğru." Nicholas bir karar verdi. "Saldırıya hazır olun Bay Pickens." Aşağı güvertedekilere bağırdı, "Yan taraftan bir sandal indirmeye hazırlanın!"</p>
	<p class="block_1"> </p>
	<p class="block_2">Denizciler arka ambar ağzı kapağının üzerinde tersine bağlanmış büyük sandallardan birini çözmek için acele ettiler. Bir gümbürtü koptu ve sandal hızla yukarı kalktı, yan tarafa hareket ettirildi ve sonra alçaltıldı. Gitmek konusunda endişeli olan kayıkçılar ve paralı askerler bir çift ip merdivenden aşağı iki denizciyle indiler. Sandala bindiklerinde kıyıya doğru çılgınca kürek çekmeye başladılar ve Nicholas taraklara girmelerini, ardından sahile vuran dalgaları kırmalarını endişeyle izledi. Kayıkçılardan ikisi sandalın tekrar suya bırakılmasına yardım ettiler ve iki denizci sandalı kıyıya vuran büyük dalgalardan aşırtmak için sıkı bir şekilde kürek çektiler.</p>
	<p class="block_1"> </p>
	<p class="block_2">"Bu çok fazla zaman alıyor," dedi Nicholas peşlerinden gelen geminin ufukta büyümeye başladığı yere bakarak. Sandal Kartalın yanına geldi, ikinci bir grup kayıkçı ve paralı asker sandala bindiler.</p>
	<p class="block_1"> </p>
	<p class="block_2">Sandal sahile varırken gözcü bağırdı, "Kaptan renklerini görüyorum!"</p>
	<p class="block_1"> </p>
	<p class="block_2">Nicholas yaklaşmakta olan gemiye baktı ve siyah bir yelkeni olduğunu gördü. "Ne bayrağı?" diye seslendi.</p>
	<p class="block_1"> </p>
	<p class="block_2">"Üzerinde altın renkli yılan olan siyah bir bayrağı var."</p>
	<p class="block_1"> </p>
	<p class="block_2">Praji yukarı seslendi, "Derebeyi'nin gemisi."</p>
	<p class="block_1"> </p>
	<p class="block_2">Nicholas yaklaşan gemiye ve hareket açısına baktı. "Bay Pickens, ben derin sularda deneyimli değilim, ancak geminin rüzgâra karşı yol aldığını söyleyebilirim."</p>
	<p class="block_6"> </p>
	<p class="block_2">Denizci gemiyi bir dakika kadar inceledi ve "Evet Kaptan. Deneyimli değilsiniz ama gerçekten de rüzgâra karşı yol alıyor," dedi.</p>
	<p class="block_1"> </p>
	<p class="block_2">Bir dakika sonra gözcü bağırdı, "Kaptan, pruvasında bir su mengenesi var!"</p>
	<p class="block_1"> </p>
	<p class="block_2">"Savaş kadırgası. Rüzgârı umursamayıp doğrudan üzerimize kürek çekebilir," dedi Nicholas.</p>
	<p class="block_1"> </p>
	<p class="block_2">"Limanda kadırga görmemiştim."</p>
	<p class="block_1"> </p>
	<p class="block_2">Praji ana güverteden bağırdı, "Derebeyi'nin haliç tarafından beslenen özel bir havuzu var; kendi donanmasını orada tutuyor."</p>
	<p class="block_1"> </p>
	<p class="block_2">"Ne havuz ama," dedi Ghuda.</p>
	<p class="block_1"> </p>
	<p class="block_2">"Derebeyi'nin dromanı bu," dedi Praji. "Yanlarda iki sıra kürek, bir mengene ve pruvada ahşap bir köprü. Pupada bir mancınık ve direğinin karşısında da bir başka sapan var."</p>
	<p class="block_1"> </p>
	<p class="block_2">"Yelken açmaya hazır olun Bay Pickens," emrini verdi Nicholas. "O piçin bize ateş edecek kadar yaklaşmasına izin verecek değilim." Ana güverteye bakan tırabzanlara yöneldi ve aşağı bağırdı, "Sandal bordaya gelince, Ranjana ve hizmetçilerini ve her kim uyuyorsa bindirin, geri kalanını yüzmek zorunda kalacaksınız, Gidiyoruz."</p>
	<p class="block_1"> </p>
	<p class="block_2">Marcus etrafa bakındı ve "Nicholas, kız. Burada değil."</p>
	<p class="block_1"> </p>
	<p class="block_2">"Bulun onu!" diye bağırdı Nicholas. "Onun aptallıkları için zamanımız yok!"</p>
	<p class="block_1"> </p>
	<p class="block_2">Marcus kızın kamarasına doğru koşturdu ve sandal tekrar geminin yanına geldiğinde, kayıkçılardan kalanlarla iki paralı asker merdivenden aşağı hızla indiler. Kıç güvertenin aşağısından bağırışlar duyulunca Calis'le Ghuda ne olduğunu görmek için aceleyle oraya gittiler. Brisa, Abigail ve Margaret hizmetçileri arkasından sürerken, Marcus kıvranan, tekmeleyen, ısıran ve tırmalayan bir Ranjana'yı dışarı çekiyordu. "Ona evine geri dönmesi için biraz altın verin ve aşağı indirin!" emrini verdi Nicholas.</p>
	<p class="block_1"> </p>
	<p class="block_2">"Eve gitmeyeceğim," diye feryat etti kız, Marcus'un tutuşundan kendini kurtarmak için ona pençe atarak. "Rahajan beni öldürür!"</p>
	<p class="block_1"> </p>
	<p class="block_2">"Bu kadar ölmez aşk yeter," dedi Brisa, Margaret'a hain bir sırıtışla bakarak.</p>
	<p class="block_1"> </p>
	<p class="block_2">Sandaldan gelen bir bağırış ve sıçratılan suyun sesi bir denizcinin yan tarafa bakmasına neden oldu. "Kaptan," diye seslendi, "sandalı paralı askerler aldılar."</p>
	<p class="block_3"> </p>
	<p class="block_2">Praji'nin paralı askerlerinden ikisi daha tırabzandan baktılar ve bağırdılar, sonra aşağı inip kaçan sandalın arkasından suya atladılar. "Başka bir sandal mı indirmeliyiz Kaptan?" diye sordu Pickens.</p>
	<p class="block_1"> </p>
	<p class="block_2">Nicholas, Kartal'a yaklaşmakta olan savaş kadırgasına bakarak, "Hayır, vakit yok," dedi.</p>
	<p class="block_1"> </p>
	<p class="block_2">Marcus bağırdı, "Onu yan taraftan fırlatayım mı?" diye bağırdı.</p>
	<p class="block_1"> </p>
	<p class="block_2">Kız çığlık attı. "Hayır! Yüzemem! Boğulurum!"</p>
	<p class="block_1"> </p>
	<p class="block_2">Nicholas ellerini vazgeçerek havaya kaldırdı ve "Hayır. Onu yere indir," dedi. Saf bir kızgınlık belirten bir ses çıkararak şöyle dedi, "Bizi buradan götürün Bay Pickens. Tam yelken!"</p>
	<p class="block_1"> </p>
	<p class="block_2">"Bütün yelkenleri ve örtüleri hazırlayın!" diye bağırdı yardımcı kaptan. "Demir alın."</p>
	<p class="block_1"> </p>
	<p class="block_2">Kartal, başta yavaş yavaş sonra yelkenleri dalgalanıp rüzgârı yakaladıkça suda bir yunus gibi hızla hareket etti.</p>
	<p class="block_1"> </p>
	<p class="block_2">Nicholas peşlerindeki gemiye baktı ve sordu, "Bize ateş edecek kadar yakınlar mı?"</p>
	<p class="block_1"> </p>
	<p class="block_2">Nicholas’ın sorusuna cevap verirmiş kadırganın güvertesinden bir gülle fırladı ve gemiden on beş - yirmi metre uzakta bir ıslık sesi çıkararak suya gömüldü. Pickens sakin bir şekilde, "Şey, dua edelim de onlar kuvvetten düşene kadar biz rüzgârı kaybetmeyelim," dedi.</p>
	<p class="block_1"> </p>
	<p class="block_2">Suyun karşısından, Nicholas kürekçilerin çekiş hızını ayarlamak için çalınan davulun sesini duyabiliyordu. Diğer gemiye sırtını dönerek, "Saldırı hızını çok fazla koruyamazlar. Köleler küreklerin başında baygınlık geçirmeye başlar," dedi.</p>
	<p class="block_1"> </p>
	<p class="block_2">Pickens başıyla onayladı. "Buna rağmen yelkenleri var Kaptan."</p>
	<p class="block_1"> </p>
	<p class="block_2">Kötücül görünüşlü siyah ve altın rengi yelken rüzgârda dalgalanırken Nicholas tekrar arkaya baktı. "Rüzgârla bizi geçemezler."</p>
	<p class="block_1"> </p>
	<p class="block_2">"Hayır Kaptan, ama rüzgâr kesilirse bize ciddi sorun yaratacak kadar yakında kalabilirler."</p>
	<p class="block_1"> </p>
	<p class="block_2">"O halde kuvvetli bir rüzgâr için dua edin Bay Pickens. Eve uzun bir yolumuz var."</p>
	<p class="block_1"> </p>
	<p class="block_2">"Evet Kaptan."</p>
	<p class="block_1"> </p>
	<p class="block_2">Nicholas ana güverteye geri döndü ve yumruklarını meydan okur bir tavırla kalçalarına yaslamış olan Ranjana’nın karşısına çıktı. "Beni kıyıya çıkarmayacaksın!" diye emretti kız.</p>
	<p class="block_1"> </p>
	<p class="block_2">Nicholas durdu, konuşmaya başladı, durdu, sonra bir başka kızgınlık sesi çıkardı. Sırtını döndü ve kamarasına doğru yürüdü.</p>
	<p class="block_1"> </p>
	<p class="block_2">Marcus, kızın koluna verdiği zararı inceleyerek, "Bana seni yandan atma emrini vermemiş olması iyi bir şey, kızım," dedi.</p>
	<p class="block_1"> </p>
	<p class="block_2">Ranjana döndü ve eteğinin geniş kemerinden mücevherle kaplı küçük bir hançer çıkardı. Hançeri Marcus'a doğrultarak, "Evet, iyi bir şeydi!" dedi.</p>
	<p class="block_1"> </p>
	<p class="block_2">Hançeri yere doğru savurdu ve hançer güvertede Marcus'un çizmelerinin arasına saplandı. Brisa güldü. "Sürprizlerle dolu, değil mi?"</p>
	<p class="block_1"> </p>
	<p class="block_2">Harry, "Sanırım Nicholas bunu çok yakında keşfedecek," dedi.</p>
	<p class="block_1"> </p>
	<p class="block_2">Margaret'la Abigail şaşkınlıkla baktılar ve Margaret, "Kızın zor olduğunu söylemiştin, ama ölümcül olduğundan bahsetmemiştin."</p>
	<p class="block_1"> </p>
	<p class="block_2">Abigail Marcus'un yanına gitti ve rahatlatıcı sesler çıkararak çizikleri inceledi. Abigail sonra, "Nicholas bunu çok yakında keşfedecek derken ne demek istedin Harry?" dedi.</p>
	<p class="block_1"> </p>
	<p class="block_2">Cevap veren Brisa oldu. "İyisi mi kız yapmak istediği şeyi yapmak için Nicholas'a ulaşmanın bir yolunu bulacak diyelim şuna."</p>
	<p class="block_1"> </p>
	<p class="block_2">Harry başıyla onayladı. "Ve Nicholas’ın kadınlarla tam olarak fazla deneyimi yok."</p>
	<p class="block_1"> </p>
	<p class="block_2">Margaret, "Ve sizin var silahtar, öyle mi? Bunu bahçede kendisine takıldığımda kızaran delikanlı mı söylüyor?"</p>
	<p class="block_1"> </p>
	<p class="block_2">Marcus, "Sizi son görüşümüzden bu yana çok şey yaşandı kardeşim," dedi.</p>
	<p class="block_1"> </p>
	<p class="block_2">Harry, "Dostum, olayları olduğundan hafif gösterme konusunda çok beceriklisin," dedi ve kahkahayı patlattı. Bir dakika sonra Ghuda da ona katıldı ve çok geçmeden gruptaki herkes gülüyordu.</p>
	<p class="block_1"> </p>
	<p class="block_2">Nicholas uyumayı denedi; çizmelerini çıkarmış, ama ranzaya giysileriyle uzanmıştı. Neredeyse bitkin olduğu halde yine de zihnini durumu endişeyle düşünmekten alıkoyamıyordu. Derebeyi'nin gemisi hemen peşlerindeydi. Gemiyi kim yönetiyorduysa rüzgârı ve kürekleri şansını yakaladığında mesafeyi kısaltmak için kullanmakta becerikliydi. Pickens sahili izlemeyi bırakıp denize doğru yönelir yönelmez, kadırgayı arkalarında bırakacaklarını söylemişti. Nicholas, Amos'la onun kamarasında bir süre oturduktan sonra, yemeğini kamarasında tek başına yemişti.</p>
	<p class="block_1"> </p>
	<p class="block_2">Sonra Amiral'in akıntılar ve rüzgârla ilgili kısaltma ve notlarının şifresini çözmeye çalışarak, Amos'un seyir defterini sökmeye çalışmıştı. Nicholas denizcilikten geldikleri yolu harfi harfine izleyerek eve dönemeyeceklerini bilecek kadar anlıyordu -bir rota belirlemeliydiler, ama akıntılarla geldiklerini yönün aksi istikametinden esen rüzgârların avantajını kullanabilecekleri bir rota. Aksi takdirde rotalarından yüzlerce mil sapacaklardı.</p>
	<p class="block_1"> </p>
	<p class="block_2">Nicholas kapıda bir gıcırtı duyup anında uyandığında nihayet kestirmeyi başarmıştı. "Ne?" diye sordu kılıcını gürültülü bir şekilde kınından çekerken.</p>
	<p class="block_1"> </p>
	<p class="block_2">"Yapma," dedi bir kadın sesi. Biri yatakta yanına oturdu.</p>
	<p class="block_1"> </p>
	<p class="block_2">"Abby?" diye sordu Nicholas, ışık yakmak için uzanarak. "Marcus'la sicim dolabında," dedi ses. "Onlar... tekrar tanışıyorlar diyelim." Nicholas feneri yaktı ve Ranjana'nın yanında oturmakta olduğunu gördü.</p>
	<p class="block_1"> </p>
	<p class="block_2">"Burada ne yapıyorsun?" diye sordu izinsiz içeri girmiş olmasına sinirlenerek.</p>
	<p class="block_1"> </p>
	<p class="block_2">"Konuşmamız lazım," dedi kız. Üzerine yapışan ipek bir elbise giyinmişti, saçlarını ise allın ve inci iğnelerle toplayarak, siyah buklelerini ortaya çıkarmıştı.</p>
	<p class="block_1"> </p>
	<p class="block_2">"Ne hakkında?" diye sordu.</p>
	<p class="block_1"> </p>
	<p class="block_2">"Gittiğimiz şu yer? Gerçek bir Prens misin?"</p>
	<p class="block_1"> </p>
	<p class="block_2">Nicholas, "Ranjana -adın ne?"</p>
	<p class="block_1"> </p>
	<p class="block_2">"Iasha."</p>
	<p class="block_1"> </p>
	<p class="block_2">"lasha, ben bir Prensim. Amcam Kral. Ondan sonra ağabeyim Kral olacak."</p>
	<p class="block_3"> </p>
	<p class="block_2">Kız utanmış gibi bakışlarını yere çevirdi. "Bu kadar çok sorun yarattığım için üzgünüm. Margaret denen kızla konuştum. Ne kadar çok ölüm ve acı olduğu, ya da bu kadar yolu Abigail denen kız için geldiğin hakkında gerçekten bir fikrim yoktu."</p>
	<p class="block_1"> </p>
	<p class="block_2">Nicholas ranzaya uzanıp kolunu başının altına alırken iç geçirdi. "Bu yolculuğa başladığımda, sana Abigail'i ne kadar çok sevdiğimi anlatabilirdim. Şimdi bütün bunlar aptalca geliyor."</p>
	<p class="block_1"> </p>
	<p class="block_2">"Aşk asla aptal olmaz," dedi Iasha. "Şey, öyle olduğunu söylemek istemedim. Ama hissettiğim şeyin aşk olduğunu düşünmek öyleydi."</p>
	<p class="block_1"> </p>
	<p class="block_2">"Ah?"</p>
	<p class="block_1"> </p>
	<p class="block_2">"Buraya bunu söylemek için mi geldin -üzgün olduğunu?'</p>
	<p class="block_1"> </p>
	<p class="block_2">"Evet - hayır." İç geçirdi. "Seni sevdiğimi söylerken, bunu Kilbar'a geri gönderilmeme engel olmak için yaptım."</p>
	<p class="block_1"> </p>
	<p class="block_2">"Bir şekilde bunu anladım," dedi Nicholas sinirini belli ederek.</p>
	<p class="block_1"> </p>
	<p class="block_2">"Ama hayatımı kurtaracağından bahsederken yalan söylemiyordum?"</p>
	<p class="block_1"> </p>
	<p class="block_2">"Baban Derebeyi'nin kurduğu bir komplo yüzünden seni öldürür ya da satar mıydı gerçekten?"</p>
	<p class="block_1"> </p>
	<p class="block_2">Kız tekrar derin derin iç geçirdi. "Hayır, benim yaptığım bir şey yüzünden. Ya da daha ziyade, Ranjana'nın yaptığı."</p>
	<p class="block_1"> </p>
	<p class="block_2">"Ne?" diye sordu Nicholas, şaşkınlığı yüzünden belli oluyordu.</p>
	<p class="block_1"> </p>
	<p class="block_2">"Ben Kilbar Ranjana'sı değilim."</p>
	<p class="block_1"> </p>
	<p class="block_2">"Kimsin sen?"</p>
	<p class="block_1"> </p>
	<p class="block_2">"Ben onun hizmetkârı Iasha'yım. Diğer hizmetkârlar da oyuna dahil."</p>
	<p class="block_1"> </p>
	<p class="block_2">"Bunu bana açıklasan iyi edersin," dedi Nicholas.</p>
	<p class="block_3"> </p>
	<p class="block_2">"Ranjana, Yılan Nehri Şehri'nin Derebeyi'nin on beşinci karısı olmak istemiyordu.</p>
	<p class="block_1"> </p>
	<p class="block_2">Çocukluğundan beri Hamsa'dan ikincil bir prense âşıktı. Bu yüzden banker Andres Rusolavi'ye rüşvet verip, beni kendi yerine geçirdi ve bizi güneye gönderdi, bu arada kendisi de prensiyle gizlice evlenmek için Hamsa'ya doğru yola koyuldu. Hamsa'yla Yılan Nehri Şehri arasında iletişim yok, bu yüzden hanımım prensine kavuştu, ben de Derebeyi için bir başka güzel yüz olacak ve lüks içinde yaşayacaktım, diğer hizmetçiler de sessiz kaldıkları için tarafımdan ödüllendirileceklerdi."</p>
	<p class="block_1"> </p>
	<p class="block_2">Nicholas öfkeli bir ses çıkardı. "Yani bu da başka bir oyundu?"</p>
	<p class="block_1"> </p>
	<p class="block_2">"Korkarım öyle Prensim. Şimdi kendimi sizin merhametinizi bırakmalı ve benimle birlikte diğerlerini köle olarak satmamanız için yal varmalıyım."</p>
	<p class="block_1"> </p>
	<p class="block_2">Nicholas kıza gözlerini kısarak baktı. "Her nedense Margaret'ın sana Krallık'ta kölelik olmadığını söylediğini düşünüyorum."</p>
	<p class="block_1"> </p>
	<p class="block_2">Kızın dudakları belli belirsiz bir gülümsemeyle kıvrıldı, ama bütün söylediği "Ah?" oldu.</p>
	<p class="block_1"> </p>
	<p class="block_2">Nicholas çapaklı gözlerini elleriyle sildi ve "Amos'u kontrol etsem iyi olacak," dedi.</p>
	<p class="block_1"> </p>
	<p class="block_2">Nicholas yatakta doğrulup oturmaya kalkışırken, kız öne eğildi ve yumuşak dudakları</p>
	<p class="block_1"> </p>
	<p class="block_2">Nicholas’ınkilerle buluştu. Nicholas bir an kıpırdamadan oturdu, sonra, kız geri çekildiğinde, "Bu ne içindi?" diye sordu.</p>
	<p class="block_1"> </p>
	<p class="block_2">"Çünkü seni sevmediğime göre, cesur kaptanım, sanırım sen nazik bir adamsın ve hizmetçiye de bir Ranjana gibi davranırsın."</p>
	<p class="block_1"> </p>
	<p class="block_2">Nicholas, "Dürüst konuştunuz hanımefendi." dedi, ayağa kalktı. "Ama her nasılsa memleketinizden birinin ön değerde olduğunu söylediği bir şeyi alana kadar ben epey bir zaman geçecek."</p>
	<p class="block_1"> </p>
	<p class="block_2">Kız bunun üzerine ayağa kalktı. "Bana şu Krallığından bahset."</p>
	<p class="block_1"> </p>
	<p class="block_2">Nicholas, "Amos'u kontrol ettikten sonra sana gösterebilirim. Gel hadi," dedi.</p>
	<p class="block_1"> </p>
	<p class="block_2">Feneri aldı ve kızı Amos'un odasına, yaralı Amiral'in uyumakta olduğu odaya götürdü. Nicholas bir an, hâlâ solgun görünen Amos'a bakarak duraksadı.</p>
	<p class="block_1"> </p>
	<p class="block_2">"Yaşayacak mı?" diye sordu kız yavaşça.</p>
	<p class="block_1"> </p>
	<p class="block_2">"Kesinlikle öyle olmasını umuyorum," yanıtını verdi Nicholas. "Döndüğümüzde büyükannemle evlenecek. Biz -ailem-onu çok severiz." Amos'un kıpırtısız duran yüzüne uzun bir süre baktı.</p>
	<p class="block_1"> </p>
	<p class="block_2">Nicholas harita dolabına döndü ve feneri yere koydu. Pantathianların esas kaptan için koymuş oldukları deniz haritalarını inceledi. Onlarla Amos'un seyir defteri arasında eve gidiş yolunu saptamayı umuyordu. Acı Denizi gösteren bir haritayı seçti ve ruloyu açtı. Krondor'u işaret ederek, "Yaşadığım yer işte burası," dedi.</p>
	<p class="block_1"> </p>
	<p class="block_2">Kız gözlerini kıstı. "Ben okuyamam Kaptan. Bu çizgiler ne diyor?"</p>
	<p class="block_1"> </p>
	<p class="block_2">Nicholas Krondor'dan bahsetmeye başladı ve Yılan Nehri Şehri'nden ne kadar uzağa yelken açmış olduklarını ve bunun haritada neye benzediğini gösterdi. Kızın soluğu kesildi. "Bir adam tarafından sahip olunamayacak kadar engin bir toprak."</p>
	<p class="block_1"> </p>
	<p class="block_2">"Sahip olmak değil," diye düzeltti Nicholas. "Bunu sana ayrıntılarıyla daha sonra açıklamak zorundayım, ama amcam Kral çünkü bu onun doğum hakkı, ama ayrıca burada yaşayanları korumak için yerine getirmesi gereken yükümlülükleri var. Benim ülkemde, soyluluk sadece bir ayrıcalık değil, bir sorumluluk da aynı zamanda. Biz hükmederiz, ama hizmet de ederiz."</p>
	<p class="block_1"> </p>
	<p class="block_2">Biraz ailesinden bahsetti ve konuşmayı bitirdiğinde, kız, "Yani sana hükmetmen için bir şehir verilmeyecek?" dedi.</p>
	<p class="block_1"> </p>
	<p class="block_2">Nicholas omuzlarını silkti. "Babamla amcamın benim için ne planladıklarını bilmiyorum. Bir Roldem ya da Kesh Prensesiyle bir devlet evliliği, sanırım. Ya da önemli bir dükün kızıyla. Rillanon'a gönderilebilir ve Kral olduğunda ağabeyimin sarayında görev yapabilirim."</p>
	<p class="block_1"> </p>
	<p class="block_2">"Bu Rillanon nerede'"</p>
	<p class="block_1"> </p>
	<p class="block_2">Nicholas bir başka harita rulosunu açtı ve kıza Krallık Denizi'ni göstermek için haritayı ilkinin yanına koydu. "Buradaki ada" -işaret etti- "benim halkımın vatanı. Buradan çıktı ve bu yüzden bize Adalar Krallığı deniyor."</p>
	<p class="block_1"> </p>
	<p class="block_2">"Bana şu Rillanon'u göstermelisin," dedi kız kolunu onunkine kaydırarak. Nicholas kızın göğsü koluna değince kızardı.</p>
	<p class="block_1"> </p>
	<p class="block_2">"Ah, belki," dedi kendini uzaklaştırıp haritaları kaldırarak. "Sanırım, yine de, sana görmek istediklerini gösterecek birini bulmakta zorluk çekmeyeceksin."</p>
	<p class="block_1"> </p>
	<p class="block_2">Kız somurttu ve Nicholas kalbinin yerinden fırladığını hissetti. "Ben fakir bir hizmetçiyim. Mevkii sahibi hangi adam bana iki kez bakar?"</p>
	<p class="block_1"> </p>
	<p class="block_2">Nicholas sırıttı. "Çoook, derim ben olsam. Kesinlikle güzelsin."</p>
	<p class="block_1"> </p>
	<p class="block_2">Kızın yüzü aydınlandı. "Gerçekten güzel olduğumu mu düşünüyorsun?"</p>
	<p class="block_1"> </p>
	<p class="block_2">Nicholas bunu fırsat bilerek, "Marcus'un gözlerini oymaya kalkmadığın ya da yaralı bir kedi gibi haykırmadığın zaman," dedi.</p>
	<p class="block_1"> </p>
	<p class="block_2">Kız ağzını eliyle kapatarak gülümsedi. "Ranjana öyle davranır Kaptan. Rolümü inandırıcı oynamak için onun gibi davranmaya çalıştım."</p>
	<p class="block_1"> </p>
	<p class="block_2">Nicholas ne söyleyeceği hakkında bir fikri olmadığının farkına varınca, birdenbire sessizlik oldu. Kız fenerden gelen yumuşak ışıkta ona bakarak durmaya devam etti. Göz göze geldiler ve kız bir adım öne çıkıp onu tekrar öptü. Bu sefer Nicholas’ın bedeni yönetimi ele aldı ve düşünmeden, onu sıkıca kendine çekti.</p>
	<p class="block_1"> </p>
	<p class="block_2">Bir dakika kadar yumuşak sesler çıkararak durdular, derken bir ses zayıf bir şekilde, "Nicky, sen ve kız arkadaşın kendinize ait bir kamara bulamaz mısınız?" dedi.</p>
	<p class="block_1"> </p>
	<p class="block_2">Nicholas döndü. "Amos!"</p>
	<p class="block_1"> </p>
	<p class="block_2">Amos'a doğru iki adım attı ve lasha'ya döndü. "Git Anthony'yi çağır!" dedi ve kız büyücüyü bulmak için aceleyle çıktı.</p>
	<p class="block_1"> </p>
	<p class="block_2">"Oturmama yardım et," dedi Amos.</p>
	<p class="block_1"> </p>
	<p class="block_2">Nicholas, Amos'un daha rahat pozisyonu bulmak için kolunu kavramasına izin verdi, sonra sırtındaki yastıkları ayarladı.</p>
	<p class="block_1"> </p>
	<p class="block_2">"Pekâlâ, Ghuda bana beş altın para borçlu," dedi Amos.</p>
	<p class="block_1"> </p>
	<p class="block_2">"Neden?" diye sordu Nicholas.</p>
	<p class="block_1"> </p>
	<p class="block_2">"O kızın siz genç zamparalardan birini kendisini bizimle gelmeye ikna edeceğine bahse girmiştim. Yani onunla yatan sensin?"</p>
	<p class="block_1"> </p>
	<p class="block_2">"Hayır, onunla yatmıyorum," dedi Nicholas.</p>
	<p class="block_1"> </p>
	<p class="block_2">"Tanrım, evlat, senin neyin var?" Öksürdü ve "Ah, kahretsin, canım yanıyor," dedi.</p>
	<p class="block_1"> </p>
	<p class="block_2">"Sağ olduğun için şanslısın," dedi Nicholas.</p>
	<p class="block_1"> </p>
	<p class="block_2">"Buna bana söyleyen ilk sen değilsin," dedi Amos. "Şimdi, ben yaralandığımdan beri neler oldu?"</p>
	<p class="block_1"> </p>
	<p class="block_2">Nicholas onu bilgilendirdi ve anlatmayı bitirdiğinde, Anthony belirdi. Şifacı Amos'u inceledi ve "Bir süre daha yatakta kalsan iyi edersin. Sana et suyu getirecek birini ayarlarım. O karın yarası tehlikeli, bu yüzden bir süre ne yediğine dikkat etmek zorunda kalacaksın," dedi.</p>
	<p class="block_1"> </p>
	<p class="block_2">"Biraz şarap uygun olur mu sence?" diye sordu Amos zayıf bir gülümsemeyle.</p>
	<p class="block_1"> </p>
	<p class="block_2">"Et suyuyla birlikte küçük bir bardak," dedi Anthony. "Daha iyi uyumana yardımcı olur." Anthony gitti ve Nicholas, "Yarın biz..." dedi.</p>
	<p class="block_1"> </p>
	<p class="block_2">"Aşağıdaki şeyleri öldürmek zorundayız," dedi Amos. "Evet, neden beklediğinizi merak ediyordum."</p>
	<p class="block_1"> </p>
	<p class="block_2">"Zor, Amos. Nakor'la Calis'in bana ne dediklerini biliyorum ve Margaret'la Abigail'in dediklerini, ama insana benziyorlar, Crydee Kalesi'nden dostlara benziyorlar."</p>
	<p class="block_1"> </p>
	<p class="block_2">"Ama değiller," oldu Amos'un tek söylediği. "Sen Kraliyet Soyundan bir prenssin, baban ve ağabeylerin gibi bir görevin var. Bu çoğu zaman kendininkini korumak için başka canları almak anlamına gelir. Adil ya da doğru değil, ya da haklı bile değil, sadece gerekli. İşler böyle yürür."</p>
	<p class="block_1"> </p>
	<p class="block_2">Nicholas başını salladı. "Bırakayım da uyu. Yarın eve giden yolu bulmamız için seyir defterindeki karalamaları deşifre etmene ihtiyacım var."</p>
	<p class="block_1"> </p>
	<p class="block_2">Amos, "Yarın," dedi. Çoktan uykuya dönmeye hazır görünüyordu. "Bir şey daha." "Ne?" "O küçük kız. Fazla yakınlaşmasına izin verme." "Bende yanlış bir şey olduğunu söylediğini sanmıştım..." Amos, "Hayır, onunla yatmanı kastetmedim. Büyük ihtimalle sana birkaç şey öğretecektir. Hayır, sadece kim olduğunu ve kaderinin nerede yattığını hatırla. İstediğini sevmekte serbestsin, ama kiminle evleneceğini sana Kral söyleyecek," dedi.</p>
	<p class="block_3"> </p>
	<p class="block_2">Nicholas başını salladı. "Bütün hayatım boyunca bunu duydum Amos."</p>
	<p class="block_1"> </p>
	<p class="block_2">"Sadece unutma ki sana dokunduğunda... Çoğu erkek o zaman pek iyi düşünemez; sözler verme." Sonra sırıttı ve Nicholas'ın karşısında yine eski Amos vardı. "Hayatını kontrol altına almasına izin veremeyecek olman, denemesine izin vermesinin tadını çıkaramayacağın anlamına gelmez." Nicholas kızardı. "İyi geceler Amos. Sabah görüşürüz."</p>
	<p class="block_1"> </p>
	<p class="block_2">Kendi kamarasına döndü ve feneri Amos'unkinde unuttuğunu hatırladı. Karanlıkta gömleğini ve pantolonunu çıkardı ve yatağın üzerine oturdu. Bir şey kıpırdayınca ayağa fırladı. Iasha’nın sesi, "Örtünün altına gir. Burası soğuk!" dedi.</p>
	<p class="block_1"> </p>
	<p class="block_2">Nicholas tereddüt etti, sonra kızın yanına kaydı. Kendi teninde onun sıcak tenini hissetti. Bir an, ne yapmak gerektiğinden emin olamayarak hareketsiz kaldı, derken kızın dudakları onunkilerle buluştu. Ona karşılık verdi, sonra güldü.</p>
	<p class="block_1"> </p>
	<p class="block_2">"Ne?" diye sordu kız, sesinde eğlenceyle kaygı karışımı bir duygu vardı. "Komik olduğumu mu düşünüyorsun?"</p>
	<p class="block_1"> </p>
	<p class="block_2">"Hayır," dedi Nicholas. "Sadece Amos'un söylediği bir şeyi düşünüyordum."</p>
	<p class="block_1"> </p>
	<p class="block_2">"Neyi?"</p>
	<p class="block_1"> </p>
	<p class="block_2">"Daha sonra söylerim," dedi onu tekrar öperek.</p>
	<p class="block_1"> </p>
	<p class="block_2">Harry, "Hâlâ arkamızdalar Kaptan," dedi.</p>
	<p class="block_1"> </p>
	<p class="block_2">Nicholas güverteye henüz yeni gelmişti, gök maviydi ve taze bir esinti vardı. "Bu tempoyu daha ne kadar sürdürebilirler? Uzun bir yolculuk için hazırlıklı olamazlar."</p>
	<p class="block_1"> </p>
	<p class="block_2">"Belki umursamıyorlardır," dedi Harry. "Kamarada işin bitti mi?" Gemide kadınlar da olduğundan, subaylar ve soylular aynı yeri paylaşıyorlardı, bu yüzden Pickens ve yeni bir ikinci kaptan, Gregory deniz asteğmeninin ranzasını paylaşıyorlardı. Harry'yle Nicholas da farklı nöbetlerdeydi -Harry gece komuta ediyordu- ve yardımcı kaptan kamarasında uyuyorlardı. Ranjana, Margaret, Abigail ve hizmetçilerin Krallık gemilerindeki yolcu ya da misafir kamaralarında kalmaları gerekiyordu, ama Nicholas kızların da kendisiyle Harry gibi ayarlamalar yapıp yapmadıklarını merak etti.</p>
	<p class="block_1"> </p>
	<p class="block_2">Harry, "O salak sırıtışı yüzünden silersen biraz daha inandırıcı bir komutan olursun," dedi. Nicholas, "Sırıtış mı?" dedi.</p>
	<p class="block_1"> </p>
	<p class="block_2">Harry başıyla onayladı. "O duyguyu bilirim." Başını güverteden geçmekte olan Brisa'ya doğru sallarken gülümsedi.</p>
	<p class="block_1"> </p>
	<p class="block_2">"Bak, bunu söylemek için komik bir zaman, şeyi düşünürsek..." "Neyi düşünürsek?"</p>
	<p class="block_1"> </p>
	<p class="block_2">Nicholas kızardı. "Dün gece olanları, ama bu uyku ayarlamaları konusunda ihtiyatlı olmaya çalışmalıyız."</p>
	<p class="block_1"> </p>
	<p class="block_2">Harry, "Neden? Benim Brisa'm, senin Ranjanan var, Marcus'un Abigail'i var, Anthony Margaret'la beraber; öyle görünüyor ki oldukça makul bir şekilde işlemiş," dedi.</p>
	<p class="block_1"> </p>
	<p class="block_2">"Bunu bu gemideki diğer kırk dokuz adama açıkla," dedi Nicholas. Harry bir ambar ağzı örtüsü üzerine oturmuş Brisa'nın yürüyüşünü seyreden bir grup paralı askere baktı. "Kendi adamlarımıza güvenebiliriz, onlar profesyonel askerler ve Kral'ın denizcileri. Ama kiralık kılıçlara? Yemeklerde ne kadar şarapla bira tüketildiğinin izlenmesini ve belaya karşı kulağımızın kesik olmasını istiyorum. Önümüzdeki okyanusu geçmek için üç, belki daha çok ay var."</p>
	<p class="block_1"> </p>
	<p class="block_2">Harry iç geçirdi. "Haklısın. Diğerlerine bir şeyler söylerim." "Esas problem hizmetçiler olacak," dedi Nicholas. "Küçük bir ağız dalaşı başka, ama onlar için bıçak kavgası feci olabilir."</p>
	<p class="block_1"> </p>
	<p class="block_2">Harry, "Anlıyorum. Tetikte olmamız gerektiğini iletirim," dedi.</p>
	<p class="block_1"> </p>
	<p class="block_2">Aşağıdan gelen bir beddua Nicholas’ın dikkatini ana güverteye çekti, Amos durmuş Anthony'nin ricalarını elini sallayarak reddediyordu. "Şifacı olan sen olabilirsin, ama bu benim vücudum ve ne zaman temiz havaya ihtiyaç duyduğumu da ben bilirim! Defol!" Anthony'nin yardım teklifini zayıf bir şekilde ittirdi ve tırabzanı kavradı.</p>
	<p class="block_1"> </p>
	<p class="block_2">Nicholas aşağı acele etti ve "Yataktan çıkmış ne yapıyorsun?" dedi.</p>
	<p class="block_1"> </p>
	<p class="block_5">"Yatakta, dün gecenin bira bardağının dibi gibi kokacak kadar kaldım. Biraz havaya ve temiz giysilere ihtiyacım var." Aşağıdan Nakor belirdi ve "Anthony, Kaptan," dedi. Amos'u görünce, "Amiral! Size görmek güzel," dedi. "Senin aptal sırıtışını görmek de öyle," dedi Amos. Nakor, Nicholas'a hitaben, "O yaratıkların hepsi uyuyakaldı. İlaç bir süre idare eder, ama insanlıktan çıkmış şeylerde bilemezsin. Şimdi yapmalıyız," dedi.</p>
	<p class="block_3"> </p>
	<p class="block_2">Nicholas bir an gözlerini kapadı ve "Yap," dedi. Nakor Ghuda'ya işaret verdi. Yük ambar ağzının yanından kaydılar ve ambarın üzerinde küçük balast torbaları bağlanmış büyük bir yük ağını hareket ettirdiler. Nakor ağa çevik bir hareketle atladı ve ağ aşağı inerken asılı kaldı. Onlar sessizce beklerken zaman çok ağır ilerledi, çünkü bilincini kaybetmiş otuz yaratığı ağa yüklemek için sadece Nakor aşağı inmişti. Bildiği bazı numaralar yüzünden hastalık kapma olasılığı en az olan kişi olduğunu iddia etmişti ve hastalığın nasıl bulaştığını bilmeden Nicholas kararına katılmazlık edemedi.</p>
	<p class="block_1"> </p>
	<p class="block_2">Derken aşağıdan bir bağırış duyuldu ve Ghuda işaret verdi. Yukarıdaki adamlar bocurgattan uzanan ahşap tekerlek parmağını ittiler ve yük ağı güverteye çıkana kadar ağır ağır yükseldi. Nakor ağın dışına asılmıştı ve ambardan çıkıp güvertede yükselirken yere atladı. Ağ tırabzanının yukarısına gelene kadar yukarı çıkartıldı ve iki adam onu suya sallamak için ağa asıldılar. İçindeki vücutlar huzurlu görünüyorlardı, uyuyan genç erkek ve kadınlar.</p>
	<p class="block_1"> </p>
	<p class="block_2">Derken herhangi bir emir beklemeden Nakor bir bıçak aldı ve ağın sicimini keserek salıverdi. Ağ su sıçratma sesiyle suya çarptı ve ağırlığı onları denizin dibine doğru çekerken berbat ağdakilerin gözden kaybolmasını Nicholas sessiz bir tiksintiyle seyretti.</p>
	<p class="block_1"> </p>
	<p class="block_2">Anthony elini Nicholas’ın omzuna koydu ve "Yapılması gerekiyordu. Başka yolu yoktu. Bu yaratıkların ölmek için yaratıldıklarını aklından çıkarma," dedi.</p>
	<p class="block_1"> </p>
	<p class="block_2">"Bu cinayeti kolaylaştırmıyor," dedi Nicholas yumuşak bir şekilde.</p>
	<p class="block_1"> </p>
	<p class="block_2">Anthony, "Nakor'la aşağı güverteye gideceğim. Kendi aramızda orayı arkada kalmış herhangi bir hastalıktan arındırabiliriz. Böylece paralı askerlerin ana güverte dışında uyuyacak yerleri olur," dedi.</p>
	<p class="block_1"> </p>
	<p class="block_2">Nicholas başıyla onayladı.</p>
	<p class="block_1"> </p>
	<p class="block_2">Amos, "Ya bizi izleyen gemi?" dedi.</p>
	<p class="block_1"> </p>
	<p class="block_2">Nicholas, "Pickens bir kadırga olduğunu söyledi. Katapultu ve balistası olan çift sıra kürekli bir Queg kadırgası gibi; ayrıca bir mengenesi ve rampası da var. Ana direkte tek bir üçgen yelken var ve sanırım arkasında bir randa yelkeni var, hoş hiç görebileceğimiz kadar yaklaşmadı ama," dedi.</p>
	<p class="block_1"> </p>
	<p class="block_2">"Kaptan cesur ya da deli. O bir derin su gemisi değil. Bir fırtına çıksa hayatları için kürek çekiyor olurlar."</p>
	<p class="block_3"> </p>
	<p class="block_2">"Kimle uğraştığımızı unutma," dedi Nicholas.</p>
	<p class="block_1"> </p>
	<p class="block_2">Amos başını salladı. "Senden iyi biliyorum evlat. Onların kasaplığını senin sadece hayal edebileceğin derecede görmüşlüğüm var." Bakışlarını yukarı çevirdi ve "Adamlar işlerini yapıyora benziyorlar," dedi.</p>
	<p class="block_1"> </p>
	<p class="block_2">"Pickens iyi bir yardımcı kaptan çıktı ve Harry de biz ilerlerken öğreniyor." Nicholas gülümsedi.</p>
	<p class="block_1"> </p>
	<p class="block_2">"Ben de öyle."</p>
	<p class="block_1"> </p>
	<p class="block_2">"Bazen en iyi yolu budur. Pickens hep iyi bir denizci olmuştur; onu baş kasarada tutan limanda çok fazla içme aşkıydı." Pickens'ın durmakta olduğu yere bakarak, Amos, "Bütün bunları aşarsak ve limanda ayık kalırsa, terfisini kalıcı yapacağım," dedi.</p>
	<p class="block_1"> </p>
	<p class="block_2">Amos biraz sendeledi ve tırabzanı kavramak zorunda kaldı. Nicholas, "Pekâlâ. Bu kadar yeter.</p>
	<p class="block_1"> </p>
	<p class="block_2">Doğru yatağa. Hazır olduğunda kumandayı seve seve sana veririm, ama bir süre daha olmaz," dedi.</p>
	<p class="block_1"> </p>
	<p class="block_2">Nicholas, Amos'un kamarasına dönmesi için yardımcı olurken Amos, "Nicky, bana bir iyilik yapar mısın?" dedi.</p>
	<p class="block_1"> </p>
	<p class="block_2">"Ne?"</p>
	<p class="block_1"> </p>
	<p class="block_2">"Eve döndüğümüzde, büyükannene bu olaydan bahsetme Onu üzmenin gereği yok."</p>
	<p class="block_1"> </p>
	<p class="block_2">Nicholas, "Bence midendeki o deliği fark edebilir Amos," dedi.</p>
	<p class="block_1"> </p>
	<p class="block_2">"O halde iyi bir hikâye bulurum," dedi Amos zayıf bir halde.</p>
	<p class="block_1"> </p>
	<p class="block_2">Nicholas ranzasına uzanmasına yardım etti ve o kamaradan çıkmadan Amos çoktan uykuya dalmıştı.</p>
	<p class="block_1"> </p>
	<p class="block_2">Zaman yavaş ilerliyordu. Nicholas’ın erkeklerle kadınlar arasında sürtüşme çıkacağı korkusu, peşlerindeki savaş kadırgası görülebildiği sürece, asılsız olacağa benziyordu. Kadırgadan saatlerce iz görülmüyor, derken tam günbatımından önce ya da şafakta tekrar beliriyordu. Kraliyet Martısı ortalarda gözükmezken, gevşemek ve yolculuğun mücadelesiz biteceğini düşünmek kolay olabilirdi, ama ufukta, arkalarındaki kara şekil onlara hep bir kavganın olası olduğunu hatırlatıyordu.</p>
	<p class="block_1"> </p>
	<p class="block_2">Crydeeli mahkûmlar güvertede biraz zaman geçirecek kadar güçlerini topluyorlardı. Crydeeli bir düzine kadın ve lasha'yla birlikte dört hizmetçi kız bekar adamların Nicholas'la arkadaşlarına kızmamaları için ortalardaydılar. Nicholas iki kez kayıkçılarla paralı askerler arasındaki itiş kakışı dağıtmıştı, ama Krondor'da gözlemlediği çıraklar arasında şehirli kızlar hakkında çıkan anlaşmazlıklardan daha kötü olmadıklarına hükmetti.</p>
	<p class="block_1"> </p>
	<p class="block_2">Denizciler gemiyi rüzgâra göre ayarlıyorlardı ve bu yolculuğa katılmayı seçen kayıkçılar becerikli güverte tayfalarına dönüşüyorlardı. Crydeeli askerler kendilerini yolculuk sırasında öğrendikleri görevlerinin başında buldular, bu arada Nicholas, Marcus ve Harry kaptanlık sanatını öğreniyorlardı.</p>
	<p class="block_1"> </p>
	<p class="block_2">Nicholas Amos'la her gün görüşüyor, Amos onun haritalarla seyir defterinden bir navigasyon duygusu edinmesine yardımcı olmaya çalışıyordu. Novindus'dan dönüp denizin karşı tarafına yöneldiklerinde, Amos'un canayakın bir akıntı bulma ihtimallerinin çok olduğunu düşündüğü yere yaklaşıyorlardı. Karayı çoktan arkalarında bırakmışlardı ve şimdi su daha koyu bir maviye dönüşüyor, akıntıda bir değişiklik olduğunu gösteriyordu. Nicholas böyle değişiklikleri görmek konusunda hâlâ Amos kadar kendine güvenmiyordu, ama zaten, Amos bu işi kırk yıldan fazladır yapıyordu.</p>
	<p class="block_1"> </p>
	<p class="block_2">Gemideki yaşam gergin de olsa, bir rutine girmişti. Ancak çok az insan sürekli bir bulutun altında yaşayabilir; samimi keyifli anlar gibi çok az şakacı olunan anlar da vardı. Harry'yle Brisa hâlâ tartışıyor ve birbirlerine sahte tehditler savuruyorlardı, ama Nicholas onları nadiren ayrı gördüğünü fark etti.</p>
	<p class="block_1"> </p>
	<p class="block_2">Margaret'la Anthony sık sık pruvada görülebiliyorlardı. Brisa'yla Harry kadar duygularını açığa vurmuyorlardı, ama çok az çift onlar gibiydi.</p>
	<p class="block_1"> </p>
	<p class="block_2">Marcus'la Abigail sakin bir rahatlığa kavuşmuşlardı, hoş Abigail Krondor ve Rillanon'u görme arzusunu belirttiğinde hâlâ Marcus'un kaşlarını çatmasına neden olabiliyordu. Nicholas kuzeninin kesinlikle gerekli ya da av için olmadıkça, bir daha evinden atla bir günlük mesafeden fazla uzaklaşacak bir adam olmadığına hükmetmeye başlıyordu.</p>
	<p class="block_1"> </p>
	<p class="block_2">Nicholas hayatını şaşırtıcı bir şekilde tatmin edici buluyordu, lasha tutkulu bir eğitici Nicholas da çok hevesli bir öğrenciydi. Gemiyi yönetme ve adamların yaklaşan savaş için eğitilmesini denetleme görevleri, Amos'la geçirilen zaman -hepsi onu sadece mutlu denebilecek bir ruh haline sokuyordu.</p>
	<p class="block_1"> </p>
	<p class="block_2">Bir savaşın yaklaşmakta olduğunu biliyordu ve anayurdu için felaket olacak bir şey dengede duruyordu, ama koşullar aksini gerektirmedikçe o problemi bir kenara bırakmayı tercih ediyordu. Yol boyunca karşılaştığı iyi şeyleri takdir etme becerisini bu olası çatışma arttırıyordu. Bu aradan dolayı, işten keyif almaktan, iyi arkadaşların dostluğundan ve güzel, genç bir kadının sevgisiyle tatmin oluyordu.</p>
	<p class="block_1"> </p>
	<p class="block_2">Nicholas kıza âşık olduğunu düşünecek kadar pratikti; ona karşı hissettikleri basit bir sevginin işaretleri değildi; lasha güçlü bir merakı ve Brisa’nın sergilediği sertlikle kavrayışa sahip, zeki ve akıllı genç bir kadın olduğunu göstermişti. Brisa’nın ilk tanıştıklarında sergilediği soğukluğun anlamlı bir hayatta kalma arzusu olduğu ortaya çıkmıştı, lasha’nın resmi eğilim eksikliği ve sert yetiştirilmiş olması zekâsını gölgeleyemiyordu ve birçok durumda Nicholas onun şaşırtıcı aldırmazlığına kendi aptallığıyla çekiliyordu. Ama Nicholas, onun yaşındaki genç adamların sık sık yaptığı gibi, büyülü bir aşk hayal ederken, çocukluk günlerinden bir devlet çocuğu olduğunu ve kendi hayatını seçme hakkına asla sahip olamayacağını da biliyordu.</p>
	<p class="block_1"> </p>
	<p class="block_2">Ekvatoral suların sıcak öğle sonralarında, güvende olmalarını sağlamak için geldiği insanlarla birlikte, bu kuzeydoğu yolculuğu arası, genç Prensin özgürlüğe yakın bildiği tek şeydi.</p>
	<p class="block_1"> </p>
	<p class="block_2">İkinci ayın sonlarında tanıdık sulara giriyorlardı; Amos bir gece güverteye çıktı ve göğü taradı. "Yıldızlar olmaları gerektiği gibi," dedi sırıtarak. "Eve gidiyoruz." Bu son cümleyi Nicholas'ın ondan hiç duymadığı bir hasretle söylemişti.</p>
	<p class="block_1"> </p>
	<p class="block_2">"Sorun ne?" diye sordu Nicholas.</p>
	<p class="block_1"> </p>
	<p class="block_2">"Sorun yok, "dedi Amos. Ana güvertenin tırabzanına yaslandı ve karanlık sulara baktı. "Sadece bunun gerçekten son yolculuğum olduğunu düşünüyordum."</p>
	<p class="block_1"> </p>
	<p class="block_2">"Saraya kapanacağını sanmıyorum," dedi Nicholas. "Büyükannemin eyaletleri var ve yolculuk etmeyi sever. Bir mevsim Krallığı -Rillanon, Bas-Tyra, Carline Halayı görmek için Salador'a, yeni şaraplar tatmak için Karaavlak'a, iki yılda bir Yabon'a bir yolculuk- onunla turladıktan sonra Krondor'da kalmak isteyebilirsin.</p>
	<p class="block_1"> </p>
	<p class="block_2">Amos kafasını iki yana salladı. "Arazi sahibi kaymak tabaka. Buna asla alışamayacağım." Nicholas sırıttı. "Alışacaksın."</p>
	<p class="block_1"> </p>
	<p class="block_2">Amos, "Tıpkı senin babanın sarayına dönmeye alışacağın gibi," dedi. Nicholas’ın gülümsemesi kayboldu.</p>
	<p class="block_1"> </p>
	<p class="block_2">"Sanırım."</p>
	<p class="block_1"> </p>
	<p class="block_2">Nicholas konuyu değiştirerek, "Krondor'a mı gidiyorlar sence?" dedi.</p>
	<p class="block_1"> </p>
	<p class="block_2">Amos'un, ‘onlar’ın kim olduklarını sormaya ihtiyacı yoktu ve Nicholas cevabı zaten bildiğini biliyordu; bunu daha önce defalarca tartışmışlardı, ama son yılda epeyce olgunlaştığı halde Nicholas’ın birçok açıdan hâlâ genç olduğunu ve kendinden emin olmadığını da biliyordu.</p>
	<p class="block_1"> </p>
	<p class="block_2">Amos bir an düşündü, sonra, "En mantıklı seçim bu," dedi. Kimsenin kendilerine kulak misafiri olmadığından emin olmak için etrafa bakınarak, "Nihai hedeflerini biliyoruz. Sethanon ve Yaşamtaşı. Salgın sadece sonuca ulaşmak için kullanılan bir araç; Krallığı kaosa sürükleyerek, "tanrıçalarını serbest bırakmak için Sethanon'a kolayca bir sefer düzenleyebilirler," dedi.</p>
	<p class="block_1"> </p>
	<p class="block_2">"Çok aptal yaratıklar," dedi Nakor.</p>
	<p class="block_1"> </p>
	<p class="block_2">İkisi de birden döndüler ve Amos, "Bunu yapma. Sen nereden geldin?" dedi.</p>
	<p class="block_1"> </p>
	<p class="block_2">Nakor sırıttı. "Nereden gelmiş olabilirim? Bir gemideyiz, unuttun mu?"</p>
	<p class="block_1"> </p>
	<p class="block_2">Nicholas, "Ne kadarını duydun dedi?" "Yeteri kadarını. Ama zaten bilmediğim bir şey değil."</p>
	<p class="block_1"> </p>
	<p class="block_2">Nicholas ufak adamın bilgisini asla küçümsememesi gerektiği konusunda azarladı kendisini, ama</p>
	<p class="block_1"> </p>
	<p class="block_2">Yaşamtaşı'ndan sadece bir avuç insanın haberdar olduğundan emindi. "Ne düşünüyorsun?"</p>
	<p class="block_1"> </p>
	<p class="block_2">"Yılanlar çok garip yaratıklardır. Yıllarca böyle düşündüm."</p>
	<p class="block_1"> </p>
	<p class="block_2">"Onlarla daha önce karşılaşmış mıydın?" diye sordu Amos.</p>
	<p class="block_1"> </p>
	<p class="block_2">"En son Novindus'dayken."</p>
	<p class="block_1"> </p>
	<p class="block_2">Amos ve Nicholas, "Daha önce Novindus'a gittin mi?" dediler.</p>
	<p class="block_1"> </p>
	<p class="block_2">"Bir defa, uzun zaman önce -hoş o vakit Novindus olduğunu bilmiyordum; sandığım şekilde işlemeyen bir numara, terk edildiğini sandığım bazı tapınak yadigârları ve mizah duygusu olmayan gizli bir papazlık hakkında uzun bir hikâye. Her neyse, bu Pantathianlar şu sahte tanrıçaları için gezegeni öldürecek kadar aptal yaratıklar ve sonunda, planları başarısız olacak."</p>
	<p class="block_1"> </p>
	<p class="block_2">Amos Nakor'un ne kadar şey bildiği hakkında spekülasyon yapmadı. Tek söylediği, "Şey, bir adam seni iyi nedenler için olduğu kadar aptalca nedenlerle de kolayca öldürebilir," oldu.</p>
	<p class="block_1"> </p>
	<p class="block_2">"Olay da bu," dedi Nakor. "Ölü gibisin. Dindar fanatiklerle tartışamazsın."</p>
	<p class="block_1"> </p>
	<p class="block_2">Ghuda geldi ve son cümleyi duydu. "Ah, tartışabilirsin," diye belirtti, "Ama sana epey güzel şeyler yapar. Bir vakitler tanıdığım bir çöl adamı buna 'kumu yumruklayarak tavşan deliğine çevirmek' derdi."</p>
	<p class="block_1"> </p>
	<p class="block_2">Hepsi de gülümsediler, "Eğitim nasıl gidiyor?" diye sordu Nicholas.</p>
	<p class="block_1"> </p>
	<p class="block_2">"İyi. Bazı mahkûmlar bize katılacak kadar toparladılar; o gemiyi yakaladığımızda ellerinde kılıç olması konusunda çok istekliler."</p>
	<p class="block_1"> </p>
	<p class="block_2">Nicholas çıraklarla uşakların, yardımcı olmaktan çok engel olacakları korkusuyla, silah taşımalarına izin vermekte gönülsüz olmuştu. Ghuda onu. bulabildikleri bütün kılıçlara ihtiyaç duyacakları ve eğitimin diğer paralı askerlere yapacak faydalı bir şey verdiği konusunda ikna etmişti.</p>
	<p class="block_1"> </p>
	<p class="block_2">Geceyi sakin bir şekilde geçirdiler; derken Amos yorulduğundan yakındı ve kamarasına gitti.</p>
	<p class="block_1"> </p>
	<p class="block_2">Nicholas kıç güvertede Harry'yi gördü ve nöbeti teslim etmeye karar verdi. Kamarasına vardığında Brisa'yla Isha'nın konuşmakta olduklarını gördü. Brisa, Nicholas'ı gördüğünde ayağa fırlayarak, "Ben de tam gidiyordum," dedi.</p>
	<p class="block_3"> </p>
	<p class="block_2">Kız geçerken Nicholas ona gülümsedi. Hava sıcaklaştıkça, kadınlar sade elbiseler giymeye başlamışlardı ve Brisa'nınki kenarı yukarıda ve aşağıda çok kısa kesilmiş, boynunu, kollarını, göğsünü ve bacaklarını kışkırtıcı bir şekilde göz önüne seriyordu. Nicholas kızın gidişini seyrederken Iasha anlamlı bir şekilde boğazını temizledi. Nicholas ona sırıtarak baktı.</p>
	<p class="block_1"> </p>
	<p class="block_2">"Buraya gel," dedi kız, "sana o sıska orospuyu unutturayım." Nicholas kılıç kemerini ve çizmeleri çıkardı. Onları yere bırakırken "Sıska mı? Brisa mı?" dedi.</p>
	<p class="block_1"> </p>
	<p class="block_2">Iasha uzandı ve kendi elbisesinin üst bağcıklarını açarak beline kadar düşmesine neden oldu.</p>
	<p class="block_1"> </p>
	<p class="block_2">"Sıska," diye tekrarladı kız. Nicholas güldü ve yüzünü şakacı bir şekilde kızın göğüslerine gömdü.</p>
	<p class="block_1"> </p>
	<p class="block_2">Sonra kızı öptü ve "Siz ikiniz ne konuşuyordunuz? Hırsızlar kadar sıkı fıkı oldunuz," dedi.</p>
	<p class="block_1"> </p>
	<p class="block_2">Iasha, Nicholas'ın gömleğini çıkararak, "Barbar dilinizi öğrenmem konusunda bana yardımcı oluyor, illa bilmek istiyorsan. Gerçekten kötü biri değil. Soylu bir kadın olmadığımı öğrenir öğrenmez çok medeni bir insan oluverdi," dedi.</p>
	<p class="block_1"> </p>
	<p class="block_2">"Soylu kadınlarla geçinemeyen biri için, Margaret'le çok iyi anlaşıyor."</p>
	<p class="block_1"> </p>
	<p class="block_2">Iasha, "Kuzenin çok sıradışı bir kadın. Birçok zengin ve soylu kadın gördüm ve o hiçbirine benzemiyor," dedi.</p>
	<p class="block_1"> </p>
	<p class="block_2">Nicholas kızın ensesine sokulurken iç geçirdi. "Annesini tanıyamayacak olman çok kötü." Briana'yı tanımlamayı zor buluyordu. İçinden hasret dolu bir duygu geçti. "Ne oldu?" diye sordu Iasha.</p>
	<p class="block_1"> </p>
	<p class="block_2">Nicholas omuzlarını silkti. "Hiçbir şey. İnsanlar ölür, yaslarını tutarsın, sonra hayatına devam edersin. İşler böyle yürür." Daha neşeli bir sesle, "Kralın Dilini öğreniyor olman güzel," dedi. Iasha gülümsedi. "Kendime zengin bir koca bulacaksam, bilmem gerek."</p>
	<p class="block_1"> </p>
	<p class="block_2">Nicholas oturdu. "Koca mı?"</p>
	<p class="block_1"> </p>
	<p class="block_2">lasha, "Er geç," dedi. "Karın metresinin yakınlarda olmasını istemeyecektir. Ve ikimiz de bir an için bile babanın evlenmemize izin vereceğini hayal etmiyoruz."</p>
	<p class="block_1"> </p>
	<p class="block_2">Nicholas oturdu ve itiraz etmeye başladı; derken kızın, onun şimdiye dek düşünmediği bir şeyi söylemediğini fark etti. Sadece onun bunu söylediğini duymaktan hoşlanmadığını keşfetti.</p>
	<p class="block_1"> </p>
	<p class="block_2">"Duyguların inciniyor," dedi kız yara şaka. Ayağa kalktı. "Bırak da sana kendini daha iyi hissettireyim," dedi belindeki kemeri açıp elbisesinin ayak bileklerine düşmesine izin verirken.</p>
	<p class="block_1"> </p>
	<p class="block_2">Kız kendisine geri gelip kollarına yerleşirken Nicholas sırıttı.</p>
	<p class="block_1"> </p>
	<p class="block_2">Peşlerindeki kadırga bir haftadır görünmüyordu ve Amos nihayet uzun yola dayanamadığına hükmetti. Güverteye çıktı ve deniz havasından derin bir nefes çekti. Tekrar bahar başıydı.</p>
	<p class="block_1"> </p>
	<p class="block_2">Amos kıç güvertede Nicholas'ın yanına gitti ve "Bugünlerde komutamı geri isteyebilirim," dedi.</p>
	<p class="block_1"> </p>
	<p class="block_2">"Ne zaman istersen."</p>
	<p class="block_1"> </p>
	<p class="block_2">Amos Nicholas’ın omzuna vurdu. "İyi iş çıkarıyorsun."</p>
	<p class="block_1"> </p>
	<p class="block_2">Nicholas, "Diğer geminin nerede olduğunu bilseydim kendimi daha iyi hissederdim," dedi.</p>
	<p class="block_1"> </p>
	<p class="block_2">Amos, "O kaptan işini biliyorsa, Firkateyn Kayalıklarının güneyinde, Üç Parmak Adası'nın bir hafta güneyindeler. Oradan dönecek ve doğrudan Karanlıklar Boğazı'na gidecekler," dedi. "Yollarını mı keseceğiz?"</p>
	<p class="block_1"> </p>
	<p class="block_2">"Bilmiyorum," dedi Amos. "Bu gemi en az gerçek Kartal kadar hızlı ve gerçek Martı bundan sadece biraz yavaştı. Zor bir tercih ve güney sularını onların kaptanları kadar tanımıyoruz." Elini ovuşturdu ve "Ama kuzey sularını kimse benim kadar bilemez ve Acı Deniz'e ulaştığımızda, bütün akıntı ve girdapları, bütün rüzgârları ve uzun dalgaları bizi ilerletmesi için kullanacağım. Onları yakalayacağız, buna şüphe yok," dedi.</p>
	<p class="block_1"> </p>
	<p class="block_2">Nicholas, "Onları en erken ne zaman görürüz?" diye sordu.</p>
	<p class="block_1"> </p>
	<p class="block_2">"Şimdi," dedi Amos. "Onları yol boyunca herhangi bir yerde geçmiş olabiliriz, kaptanlarının rotalarını ne zaman doğuya çevirdiğine bağlı."</p>
	<p class="block_1"> </p>
	<p class="block_2">İki saat sonra gözcü bağırdı, "Ufukta gemi var!"</p>
	<p class="block_1"> </p>
	<p class="block_2">Nicholas var olan bütün brandanın getirilmesini emretti ve adamların hepsi gemiyi suyun üzerinde mümkün olduğunca hızla ilerletmek için yerlerinden fırladılar. Bir süre sonra gözcü bağırdı, "Onu tanıdım Kaptan. Bu Kraliyet Martısı!" Amos bağırdı, "Bütün tayfalar yerlerine!" "Hayır," dedi Nicholas.</p>
	<p class="block_1"> </p>
	<p class="block_2">"Hayır mı?" diye sordu Amos.</p>
	<p class="block_1"> </p>
	<p class="block_2">"Ona henüz saldırmayacağız."</p>
	<p class="block_1"> </p>
	<p class="block_2">"Neden tanrı aşkına?" diye sordu Amos.</p>
	<p class="block_1"> </p>
	<p class="block_2">Ghuda, peşinde Praji ve Vaja'yla güverteye çıktı ve Nicholas hepsine hitaben, "Ne kadar adam taşıdıklarına dair bir fikrimiz yok. Ve sürprize gerek yok. Karanlıklar Boğazı'nı geçip neredeyse eve varmadan ona saldırmaya niyetim yok," dedi.</p>
	<p class="block_1"> </p>
	<p class="block_2">"Neden?" diye sordu ısrarla Harry, ana güverteden yukarıya tırmanarak.</p>
	<p class="block_1"> </p>
	<p class="block_2">Nicholas, "Çünkü o yaratıklardan birinin bile Krondor'a ulaşmasına izin vermeyeceğim. Zorunda kalırsam, gemileri birbirine çarptırır ve ikisini de yakarım. Eve yüzmek zorunda kalırsam, tanıdık sahillere yakın bir mesafede olmasını tercih ederim," dedi.</p>
	<p class="block_1"> </p>
	<p class="block_2">Amos küfretti. "Pekâlâ, onları izlememiz gerekecek ve umarım kaptanlarının hayal gücü gelişkin değildir."</p>
	<p class="block_1"> </p>
	<p class="block_2">Nicholas, "Haberi iletin, dövüşmeye kalkışırsa kaçacağız," dedi.</p>
	<p class="block_1"> </p>
	<p class="block_2">Amos, "Bundan hoşlanmadım..." dedi.</p>
	<p class="block_1"> </p>
	<p class="block_2">"Bunlar benim emirlerim," dedi Nicholas. "Sadece Özgür Şehirler'e ya da Kesh'e dönerse saldıracağız ona. Aksi takdirde, onu eve kadar takip edeceğiz."</p>
	<p class="block_1"> </p>
	<p class="block_2">"Peki Kaptan," dedi Amos selam vererek. Yüzünde şüpheyle gurur karışımı bir ifade vardı.</p>
	<p class="block_4" id="calibre_pb_23"> </p>
</body></html>
