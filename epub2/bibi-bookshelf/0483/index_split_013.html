<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>02 - Kralın Korsanı  - Gediksavaşları Dünyasından</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_">TIRMANIŞ</p>
	<p class="block_1"> </p>
	<p class="block_2">Ateş için için yanıyordu.</p>
	<p class="block_1"> </p>
	<p class="block_2">Brisa ölmekte olan korların yanında sıcak kalmak için nafile bir çabayla kendine sarıldı. Diğerleri diğer iki ateşin etrafında toplanmış ya da sıcak kalmaya çalışarak kıyıda bir aşağı bir yukarı yürüyorlardı. Önceki gün sahili baştan sona dolaşmışlardı. Sahil şeridindeki her kıvrımda kumsal ve kaya ve görünüşe göre arkalarındaki sonsuz kaya duvarından başka bir şey bulmamışlardı. Buldukları azıcık odun da tükenmişti, günler yakıcı olsa da, geceler sertti. Kıyıya yelkenlerle kırık direklerden kaba bir kulübe yapacak kadar enkaz vurmuştu, ama gemiden kıyıya sürüklenen ahşap, ateşte alev çıkarmadan yanmak dışında bir işe yaramayacak kadar ıslaktı. Tuzlu domuz eti mahvolmuştu, ama kurutulmuş elmalar yenilebilecek durumdaydı. Oldukça iyi miktarda su ve denizcilerden birkaçının kayalarda balık tutmasına yetecek kadar eşya vardı. Akıntının oluşturduğu gölcüklerde birkaç balık kapana kısılmıştı, ancak onları pişirecek bir kap olmadan kötü bir yemekti. Ortalarda hiç deniz, kuşu yoktu ve yukarıda uçan birkaç tane de yakında bir yerde yuva yapmışa benzemiyordu.</p>
	<p class="block_1"> </p>
	<p class="block_2">Anthony'nin bilinci ertesi sabahı yerine gelmişti, onları tuzağa düşüren büyüyü bozma girişimiyle ilgili fazla bir anısı yoktu. Geminin battığını öğrendiğinde şok olmuş ve sarsılmıştı ve paniğinden ancak şifacı olarak becerilerine ihtiyaç duyulduğunda kurtulabilmiş gibiydi.</p>
	<p class="block_1"> </p>
	<p class="block_2">İkinci gün doğuyordu ve Amos Nicholas'a geldi. "Ölüyoruz," dedi düz bir ifadeyle. "Eğer dünyada bundan daha az düşmanca bir sahil parçası varsa, ben görmedim." "Ne yapmak istiyorsun?" diye sordu Nicholas.</p>
	<p class="block_1"> </p>
	<p class="block_2">"Bir filika elli sekizimizi de taşımaz. İki seçeneğimiz var. Ya güneye kürek çekerek burada uygarlık gözüyle bakılan bir yere gidip geri kalanımız için yardımla dönecek bir mürettebat seçeriz ya da hep birlikte kayalığı tırmanırız. Ya da ikisini birden yaparız." Nicholas, "Hayır. Birlikte kalalım," dedi.</p>
	<p class="block_1"> </p>
	<p class="block_2">Amos tartışacak oldu, ama sonra kafasını iki yana salladı. "Haklısın. Bir şey kesin: Kalamayız.</p>
	<p class="block_1"> </p>
	<p class="block_2">Açlıktan ölürüz."</p>
	<p class="block_1"> </p>
	<p class="block_2">Nicholas, "Yukarı giden bir yol aramaya başlasak iyi olur," dedi.</p>
	<p class="block_1"> </p>
	<p class="block_2">Amos başıyla onayladı. "Ben buradaki en yaşlı adamım ve tırmanmaktan zevk almam, ama ya kayalıklar ya hiçbir şey."</p>
	<p class="block_1"> </p>
	<p class="block_2">Nicholas iç geçirdi. "Daha önce fazla tırmanmadım. Ayağım..." Calis'le Marcus'a döndü. "Bu kayalıklardan yukarı çıkan bir patika görecek olsanız içinizden biri farkına varır mı?"</p>
	<p class="block_1"> </p>
	<p class="block_2">Marcus kaşlarını çattı, ama Calis başını salladı ve ayağa kalktı. "Ne tarafta?"</p>
	<p class="block_1"> </p>
	<p class="block_2">"Sen o taraftan git," dedi Nicholas kuzeyi işaret ederek. Marcus'a dönerek, "Ve sen de diğer taraftan git. Yarım günden fazla gitmeyin. Güneş tam tepedeyken buraya dönün," dedi.</p>
	<p class="block_1"> </p>
	<p class="block_2">Başlarını salladılar ve amaçlı ancak yenileyemeyecekleri enerjiyi tüketmeyecek kadar hızlı bir şekilde hareket ederek yola koyuldular. Açlık herkesin aklındaydı ve Nicholas çok yakında taze yiyecek bulmazlarsa, hepsinin ölmeye başlayacağını biliyordu. En azından bir düzine denizci geminin kazaya uğraması yüzünden yaralanmış veya hastaydı; ya ciğerlerindeki sudan ya da iç yaralanmalardan.</p>
	<p class="block_1"> </p>
	<p class="block_2">Nakor'la Anthony onları rahat ettirmek için çok çalışmışlardı, ancak Anthony'nin iyileştiriciler dolu çantası olmadan yapabilecekleri çok az şey vardı. Nicholas onları anlıyordu; daha önce hiç olmadığı kadar kötü bereleri vardı, ağrılar hissediyordu ve aralarında en az acı çeken kendisini diğerleri kadar hırpalanmış hissediyordu. Daha ciddi yaralanmalar olmadığına şaşırmıştı, ama kaza sırasında kötü yaralananların hayatta kalmadığını kabul etmişti.</p>
	<p class="block_1"> </p>
	<p class="block_2">Calis'le Marcus giderken, sahile vuran enkazdan çıkarabildikleri az sayıdaki demirbaşı da aldılar. Sadece birkaç silahları vardı: Nicholas'la Ghuda’nın kılıçları vardı, Calis'in yayı, bir hançer ve bıçak toplamına sahiptiler. Kurutulmuş elmalara ilaveten sahile vuran küçük bir fıçıda sağlam kalmış sert bisküvilerden bir torba vardı. Sahilde oraya buraya dağılmış ipler vardı, bu yüzden Nicholas adamları onları toplamaya ve güvenilir olmaktan uzak iplerle kayalıklara tırmanmakta kullanabileceklerini ayırmaya gönderdi.</p>
	<p class="block_1"> </p>
	<p class="block_2">Nicholas envanterin bütün topluluğun bir saatten az vaktini aldığını keşfettiğinde endişelendi.</p>
	<p class="block_1"> </p>
	<p class="block_2">Kendi açlığına aldırmamaya çalışarak artık sönmüş olan ateşin karşısına oturdu ve bekledi.</p>
	<p class="block_1"> </p>
	<p class="block_2">Brisa gelip yanına oturdu ve tükenen enerjilerini uyuyarak korumaya çalışan Nakor'la Harry'ye baktı.</p>
	<p class="block_1"> </p>
	<p class="block_2">Nicholas'a döndü. "Sana bir şey sorabilir miyim?"</p>
	<p class="block_1"> </p>
	<p class="block_2">Nicholas başıyla onayladı. "Ne?"</p>
	<p class="block_1"> </p>
	<p class="block_2">"Marcus..." diye cümleye başladı, sonra sustu.</p>
	<p class="block_1"> </p>
	<p class="block_2">"Ne olmuş ona?"</p>
	<p class="block_1"> </p>
	<p class="block_2">"Onu iyi tanıyorsun-" diye konuşmaya başladı Brisa tekrar.</p>
	<p class="block_3"> </p>
	<p class="block_2">Nicholas sözünü kesti. "Onu az biraz tanıyorum."</p>
	<p class="block_1"> </p>
	<p class="block_2">"Kardeş olduğunuzu sanmıştım," dedi kız.</p>
	<p class="block_1"> </p>
	<p class="block_2">Nicholas, "Bildiğini sanıyordum," dedi.</p>
	<p class="block_1"> </p>
	<p class="block_2">"Neyi bildiğimi?" diye sordu Brisa.</p>
	<p class="block_1"> </p>
	<p class="block_2">"Marcus'un kim olduğunu."</p>
	<p class="block_1"> </p>
	<p class="block_2">"Bir Dük'ün oğlu ya da Harry öyle olduğunu söyledi. Ona inanmalı mıyım bilemedim."</p>
	<p class="block_1"> </p>
	<p class="block_2">Nicholas başıyla onayladı. "Kardeşim değil," dedi. "Kuzenim."</p>
	<p class="block_1"> </p>
	<p class="block_2">"Ama onu az biraz tanıdığını söyledin," dedi kız.</p>
	<p class="block_1"> </p>
	<p class="block_2">"Tanımıyorum. Onunla ilk kez, seninle karşılaşmadan birkaç hafta önce karşılaştım. Ben Uzak Sahil'de yaşamıyorum."</p>
	<p class="block_1"> </p>
	<p class="block_2">"Nerede yaşıyorsun?"</p>
	<p class="block_1"> </p>
	<p class="block_2">"Krondor'da," cevabını verdi Nicholas.</p>
	<p class="block_1"> </p>
	<p class="block_2">Kız başını salladı. "Bana onun hakkında bir şeyler söyleyebileceğini ummuştum."</p>
	<p class="block_1"> </p>
	<p class="block_2">Nicholas, kızın Marcus'la alay etmekle meşgul olmasının daha derin bir duyguyu gizlediğini anladığından onun için üzüldü. "Sana ne demeliyim bilmiyorum. Çoğumuz Krondor'danız. Belki askerlerden biri..."</p>
	<p class="block_1"> </p>
	<p class="block_2">Kız omuz. silkti. "Sorun değil. Zaten büyük olasılıkla buradan kurtulamayacağız."</p>
	<p class="block_1"> </p>
	<p class="block_2">Nicholas, "Böyle konuşma," dedi. Ses tonu sert ve buyurgandı.</p>
	<p class="block_1"> </p>
	<p class="block_2">Brisa ona kocamana açılmış gözlerle baktı ve Harry yarı uykuda kalktı, "Ne?" dedi.</p>
	<p class="block_1"> </p>
	<p class="block_2">Nicholas yüksek sesle konuşmuş olduğunun farkına vardı. "Yani, öyle düşünüyorsan da söyleme demek istedim. Umutsuzluk bulaşıcıdır. Burada pes edersek öleceğiz. İlerlemekten başka seçenek yok."</p>
	<p class="block_3"> </p>
	<p class="block_2">Brisa, horlayan Nakor'un yanına arkaya uzandı ve "Biliyorum," dedi.</p>
	<p class="block_1"> </p>
	<p class="block_2">Nicholas, Marcus ya da Calis'in dönmelerinin yakın olduğunu fark ederek sahile göz gezdirdi.</p>
	<p class="block_1"> </p>
	<p class="block_2">Tek yapabilecekleri beklemekti.</p>
	<p class="block_1"> </p>
	<p class="block_2">Günbatımına yakın Calis göründü ve birkaç dakika sonra Marcus diğer yandan yaklaştı. Calis, "Uzaktan bir keçi yolu ya da zorlukla tırmanacak yer gibi görünen hiçbir şey yok," dedi.</p>
	<p class="block_1"> </p>
	<p class="block_2">Marcus, "Güneyde de öyle." dedi.</p>
	<p class="block_1"> </p>
	<p class="block_2">Nicholas, "O halde ya buradan tırmanacağız ya da daha güneye doğru bir yerden," dedi.</p>
	<p class="block_1"> </p>
	<p class="block_2">"Neden güney?" dedi Marcus tükenmiş halde. "Az önce orada bir şey olmadığını söyledim."</p>
	<p class="block_1"> </p>
	<p class="block_2">"Çünkü her halükarda gittiğimiz yön güney. Keyfi bir seçimle karşı karşıya kalacaksak, nihai amacımıza doğru ilerlememiz de mümkün."</p>
	<p class="block_1"> </p>
	<p class="block_2">Amos başıyla onayladı. "Bir şey yapacaksak bu benim önerebileceğim kadar esaslı bir plan. Hadi biraz uyuyalım da ilk ışıkla yola koyulalım."</p>
	<p class="block_1"> </p>
	<p class="block_2">Nicholas, "Güzel. Taşıyamayacaklarımızı yiyin ki mümkün oldukça çok gücümüz olsun," dedi.</p>
	<p class="block_1"> </p>
	<p class="block_2">Nakor'la Anthony solan ışıkta odun taşıyarak yaklaştılar. "Bunları kayaların üzerinde kurumaya bırakmıştık," dedi küçük adam.</p>
	<p class="block_1"> </p>
	<p class="block_2">Anthony, "Alevlenmesini sağlarsanız yanarlar," dedi.</p>
	<p class="block_1"> </p>
	<p class="block_2">Calis geçen geceki ateşin kalıntılarını bir araya getirdi, tamamen yanmamış küçük odun parçaları ve kıymıklardan küçük bir yığın oluşturdu. Kemer bıçağını ve orada tuttuğu bir çakmaktaşını çıkarıp kıvılcım çaktırdı. Çok geçmeden küçük bir alevi olmuştu, bu alevi sağlam bir ateş olana kadar daha büyükçe odun parçalarıyla dikkatle besledi. Sonra Anthony'yle Nakor'un taşıdığı odunlar dikkatle alevlerin üzerine yerleştirildi ve çok geçmeden güzel büyüklükte bir ateş koydaki soğuk geceyi sardı.</p>
	<p class="block_1"> </p>
	<p class="block_2">Denizciler etrafına toplandılar ve Anthony yanan bir dalı alıp az ötede ikinci bir ateş daha yaktı ki daha çok insan ısınabilsin. Nakor'la birlikte hasta adamları ateşe yaklaştırdılar ve uzun gece için yerleştiler.</p>
	<p class="block_1"> </p>
	<p class="block_2">Nakor Nicholas’ın yanına oturdu. Kimse konuşacak havada değildi; çoğu ya dinlenmeyi ya da sert bisküviler, kurutulmuş elmalardan ve az pişmiş balıktan kalanları yemeyi denedi. Nakor pat diye, "Su sorun," dedi.</p>
	<p class="block_1"> </p>
	<p class="block_2">"Neden?" diye sordu Nicholas.</p>
	<p class="block_1"> </p>
	<p class="block_2">Nakor, "Yakınlarda herhangi bir tatlı su kaynağı görmedik. Gemiden kurtardığımız tulumlar var, ama yeterli değil ve fıçıları fazla uzağa taşıyamayız," dedi.</p>
	<p class="block_1"> </p>
	<p class="block_2">Amos, "Onları kayalıklardan yukarı taşıyamayacağımız kesin," dedi.</p>
	<p class="block_1"> </p>
	<p class="block_2">Nicholas iç geçirdi. "Önerin ne?"</p>
	<p class="block_1"> </p>
	<p class="block_2">Nakor omuz silkti. "Yola koyulmadan herkesin mümkün olduğunca çok içmesini sağlayın. Faydası olur. Tırmanmak için Marcus'un durduğu yere yakın bir yer bulursak, birkaç adamı tulumları doldurmaları için geri gönderebiliriz. Sahilden çok aşağı gitmiş olursak, elimizdekiyle yetiniriz."</p>
	<p class="block_1"> </p>
	<p class="block_2">"Ya yemek?" diye sordu Nicholas.</p>
	<p class="block_1"> </p>
	<p class="block_2">"Yarına fazla yemek kalmış olmayacak," diye cevap verdi Anthony ateşin yanına otururken, yorgunluk yüz hatlarına işlenmişti. "Birkaç dakika önce bir adam öldü."</p>
	<p class="block_3"> </p>
	<p class="block_2">Amos küfretti. Bir çift denizciyi çağırarak, "Biraz branda bulun," dedi, "Kefen dikemeyiz, ama onu yelkene sarabilir ve etrafına ip bağlayabilirsiniz. Sonra yarın onu kayalara taşır ve denize gömeriz ya da mümkün olduğunca yakına."</p>
	<p class="block_1"> </p>
	<p class="block_2">İki adam başlarını salladılar ve kendilerine söyleneni yapmak için ayrıldılar. Amos, "Başka ölenler de olacak," derken sesi yaşlı geliyordu.</p>
	<p class="block_1"> </p>
	<p class="block_2">Bundan sonra kimse konuşmadı.</p>
	<p class="block_1"> </p>
	<p class="block_2">Sonraki bir buçuk gün boyunca sahilde güçlükle ilerlediler. Nicholas düzenli olarak mola istiyordu, çünkü yiyeceksizlik, suyun az olması ve sıcak güçlerini tüketiyordu. İkinci gün geç vakit, Marcus, "Dün aramayı bıraktığım yer burası," dedi.</p>
	<p class="block_1"> </p>
	<p class="block_2">Nicholas bir umutsuzluk hissetti. Hasta ve yaralı olanları Marcus'un kendi başına yarım günde geldiği mesafeye getirmek hemen hemen iki günlerini almıştı. Nicholas keyifsiz ruh halinden silkelendi ve "Sen ve Calis öncülük edin," dedi. İçinden hızla yukarı çıkan bir yol bulmaları için dua etti. Marcus ve yarı-elf dönüp dinlenen denizcilerden yavaş yavaş uzaklaştılar. Amos Nicholas'a onunla birlikte yürümesini işaret etti ve diğerlerinin kulak misafiri olamayacağı bir mesafeye geldiklerinde, "Ne olursa olsun yarın kayalığa tırmanmaya başlayacağız," dedi. Nicholas, "Çok yakında ölmeye başlayacağız," dedi.</p>
	<p class="block_1"> </p>
	<p class="block_2">Amos, "Zaten ölüyoruz," dedi. "İki ya da üç gün içinde, tırmanmak için temiz bir yol bulsak bile, adamların yarısının tırmanmaya gücü olmayacak." Gerilmiş gibi elini büktü ve "Onlardan biri ben olabilirim," dedi. Etrafa bakınarak, "Elim zonkluyor. Şu yönde bir hava cephesi var," dedi. "Fırtına mı?"</p>
	<p class="block_3"> </p>
	<p class="block_2">Amos başıyla onayladı. "Genellikle. Bazen sadece havanın biraz bozması."</p>
	<p class="block_1"> </p>
	<p class="block_2">Nicholas kararan doğu göğüne bakarak, "Birkaç saat içinde hava kararmış olacak. Bugünlük bu kadar diyelim ve dinlenelim. İhtiyacımız olacak."</p>
	<p class="block_1"> </p>
	<p class="block_2">Amos başıyla onayladı ve diğerlerinin yanına döndüler. Amos yetersiz stoğun adamlara dağıtılmasını emrederken, Nicholas da Harry'nin yanında Brisa'yla ağrıyan ayaklarını ovarak oturmakta olduğu yere gitti. Kız dizlerini göğsüne çekmişti ve sanki şimdiden soğukmuş gibi bacaklarına sarılmıştı.</p>
	<p class="block_1"> </p>
	<p class="block_2">"Nasıl gidiyor?" diye sordu Nicholas.</p>
	<p class="block_1"> </p>
	<p class="block_2">Harry, "Ayaklarım ağrıyor ve açım," dedi. Sonra sırıttı. "Bu beni burada benzersiz yapıyor, değil mi?"</p>
	<p class="block_1"> </p>
	<p class="block_2">Nicholas kendini gülmekten alıkoyamadı. Harry'nin moralini bozacak en son kişi olduğunu biliyordu. "Kayalıklara tırmanmaya kalkışmamız gerekecek ve kimsenin düşmediğinden ya da cesaretini kaybetmediğinden emin olmak için arkada birine ihtiyacım var."</p>
	<p class="block_1"> </p>
	<p class="block_2">Harry başını salladı. "Elimden geleni yaparım."</p>
	<p class="block_1"> </p>
	<p class="block_2">Nicholas kıza dönerek sordu, "Sen nasılsın?"</p>
	<p class="block_1"> </p>
	<p class="block_2">Brisa tatsız bir şekilde yanıt verdi, "Ayaklarım ağrıyor ve açım."</p>
	<p class="block_1"> </p>
	<p class="block_2">Nicholas güldü. "Böylece, bir çift oluyorsunuz." Ayağa kalktı ve diğer adamlardan bazılarıyla konuşmak için ilerledi.</p>
	<p class="block_1"> </p>
	<p class="block_2">Brisa uzun bir süre arkasından bakarak gitmesini seyretti, sonra "Gerçekten deniyor, değil mi?" dedi.</p>
	<p class="block_1"> </p>
	<p class="block_2">Harry, "Sanırım. Kanında var, bence. Hizmet etmek ve soylulukla o tür şeylerin yükümlülüklerini yerine getirmek için doğmuş." "Ya sen?" dedi kız yarı şaka.</p>
	<p class="block_3"> </p>
	<p class="block_2">"Ben prens değilim. Önemsiz bir soylunun ikinci oğluyum ki, bu da geleceğimi güçlülerden birine kancalamadığım takdirde, sizin ortalama bira tüccarlarınızdan daha az gelirim olduğu anlamına gelir."</p>
	<p class="block_1"> </p>
	<p class="block_2">Brisa, "Onun?" dedi -çenesinin hareketiyle Nicholas'ı göstererek. Sesi inanmıyormuş gibi çıkıyordu.</p>
	<p class="block_1"> </p>
	<p class="block_2">"Alay etme," dedi Harry. "Nicky senin tahmin edebileceğinden de fazlası. Günün birinde çok önemli ve güçlü bir adam olacak. Kralın kardeşi, biliyorsun."</p>
	<p class="block_1"> </p>
	<p class="block_2">"Doğru," dedi Brisa, sesi açıkça inanmıyormuş gibi çıkıyordu.</p>
	<p class="block_1"> </p>
	<p class="block_2">"Şaka yapmıyorum," dedi Harry. "O Prens Arutha'nın en küçük oğlu. Gerçekten. Ve Marcus da Crydee Dükü'nün oğlu."</p>
	<p class="block_1"> </p>
	<p class="block_2">"Bana sorarsan soylular için fazla pasaklı bir grup."</p>
	<p class="block_1"> </p>
	<p class="block_2">"Pekâlâ, istediğine inan. Ama günün birinde önemli bir adam olacak."</p>
	<p class="block_1"> </p>
	<p class="block_2">Brisa homurdandı. "O kadar yaşayacağımızı varsayarsak." Harry'nin buna söyleyecek bir şeyi yoktu.</p>
	<p class="block_1"> </p>
	<p class="block_2">Brisa Harry'ye sokuldu. "Yanlış fikirlere kapılma. Sadece kendimi sıcak tutmaya çalışıyorum."</p>
	<p class="block_1"> </p>
	<p class="block_2">Harry incinmiş numarası yaparak, "Ah, Marcus'un yedeğiyim, öyle mi?" dedi.</p>
	<p class="block_1"> </p>
	<p class="block_2">Brisa iç geçirdi. "Hayır, sadece ihtiyaç duydum, ayrıca güvenlisin."</p>
	<p class="block_1"> </p>
	<p class="block_2">"Şimdi gerçekten incindim," dedi Harry. "Güvenli mi?"</p>
	<p class="block_1"> </p>
	<p class="block_2">Brisa onu yanağından masum bir şekilde öptü. "Senin de beceriksiz, çocuksu bir caziben var silahtar. Üstüne alınma. Olgunlaşacaksın."</p>
	<p class="block_1"> </p>
	<p class="block_2">Harry'nin kolunun kıvrımına sokuldu ve Harry bu histen hoşlandı. Ama yine de duyduklarından alınmıştı. "Beceriksiz mi?"</p>
	<p class="block_3"> </p>
	<p class="block_2">Calis'le Marcus o gece geri dönmediler.</p>
	<p class="block_1"> </p>
	<p class="block_2">Gün doğarken Nicholas onları kaldırdı ve yola çıkardı. Bir saat sonra Marcus göründü, elini kafasının yukarısında sallıyordu. Nicholas onunla buluşmak için acele etti ve "Ne buldun?" diye sordu.</p>
	<p class="block_1"> </p>
	<p class="block_2">"Calis buradan yarım mil ötede bir nokta saptadı. Yukarı giden bir yol olduğunu düşünüyoruz."</p>
	<p class="block_1"> </p>
	<p class="block_2">Nicholas arkadan gelenler kulak misafiri olmasınlar diye sesini alçaltarak, "Bugün denemeliyiz," dedi. "Adamların çoğu bu gidişle başaramayacak. Daha fazla bekleyemeyiz."</p>
	<p class="block_1"> </p>
	<p class="block_2">Marcus denizcilerden oluşan perişan gruba baktı ve kafasını bir kez salladı.</p>
	<p class="block_1"> </p>
	<p class="block_2">Hasta ve yaralılar kumda kolayca ilerleyemediklerinden, Calis'e ulaşmaları biraz zamanlarını aldı. Nicholas elfin beklediği yere doğru derin kumda aceleyle ilerledi. Calis üç metre yukarılarındaki düz bir çıkıntıyı gösterdi. Elleriyle bir üzengi yaptı ve Nicholas üzerine bastı. Nicholas biraz destekle yokuşa tırmandığında kayalıklara giden küçük bir mağaranın olduğu büyük bir kaya çıkıntısı gördü. Marcus Calis'i yukarı iteledi ve sonra Calis elini uzattı, Marcus zıplayıp onun elini kavradı. Üçü de düz çıkıntıya çıktıklarında Nicholas "Mağara mı?" diye sordu.</p>
	<p class="block_1"> </p>
	<p class="block_2">"Hayır," dedi Marcus. "sığ ve hiçbir yere gitmiyor. Geride kalanlar için korunak sağlayacak."</p>
	<p class="block_1"> </p>
	<p class="block_2">Nicholas, "Kimse geride kalmıyor. Bıraktığımız herhangi biri ölür," dedi.</p>
	<p class="block_1"> </p>
	<p class="block_2">Marcus, "Nicholas, adamların bir kısmı yardımla bile güç-bela yürüyebiliyor. Ona tırmanamayacaklardır!" derken sesi kızgınlıktan değil hayal kırıklığından sertleşti. Parmağıyla yukarıyı işaret etti ve Nicholas’ın gözleri onun parmağını izledi.</p>
	<p class="block_1"> </p>
	<p class="block_2">Mağaranın girişine yakın yerde taştan iki yüz V şeklinde dağılıyordu. Bir yüz boyunca dar bir keçi yolu yükseliyor, kıvrılana kadar uzanıyordu. Nicholas durduğu yerden çıkıntıya baktı, ondan sonra ne olduğunu göremiyordu. "Oraya çıktın mı?"</p>
	<p class="block_1"> </p>
	<p class="block_2">Calis, "Ben çıktım," dedi. "Kayalıkların cephesi boyunca yarı yola kadar gidiyor, sonra bitiyor, ama çıkıntının sonundan yaklaşık iki metre yukarıda taştan bir krater yükseliyor. Görebildiğim kadarıyla kayalıkların tepesine kadar tırmanılabilir." "Nasıl?" diye sordu Nicholas.</p>
	<p class="block_1"> </p>
	<p class="block_2">"İşin en zor tarafı da bu. Ancak iki ya da üçümüz çıplak elle yukarı çıkabilirsek, kayalıklardan çıkıntının tepesine sarkıtıp yardıma ihtiyacı olanları yukarı çekmeye yetecek kadar ipimiz var."</p>
	<p class="block_1"> </p>
	<p class="block_2">Sonra Marcus, "Ama ciddi şekilde yaralı ve hasta olanlar başaramazlar -o bacadan yukarı çıkacak kişinin sıkı iş çıkarması gerek. On ya da on beş adamı yüz metre yukarı çekemeyiz. O eğreti ipler taşımaz," dedi.</p>
	<p class="block_1"> </p>
	<p class="block_2">Nicholas üzerine bir çaresizlik hissinin çöktüğünü hissetti ve bu hissi kızgınlıkla bir kenara itti. "Yapabileceğimizi yapacağız. İlk yapılacak iş herkesi oraya çıkarmak."</p>
	<p class="block_1"> </p>
	<p class="block_2">Üzerinde durmakta oldukları taşlar öğlen güneşiyle ısınıyordu, bu yüzden Prens becerebilen herkesin mağaraya sığınması talimatını verdi. Amos'u bir kenara çekti ve "Güneş kayalığın cephesinden çekilir çekilmez Calis ve Marcus'la yukarı çıkıyorum," dedi.</p>
	<p class="block_1"> </p>
	<p class="block_2">"Neden sen?" diye sordu Amos.</p>
	<p class="block_1"> </p>
	<p class="block_2">"Çünkü tamamen tükenmediğim takdirde, burada en zinde olan üçümüzüz."</p>
	<p class="block_1"> </p>
	<p class="block_2">"Ama daha önce hiç böyle bir şey denedin mi?" eledi Amos.</p>
	<p class="block_3"> </p>
	<p class="block_2">"Bak, er ya da geç herkes denemek zorunda kalacak ya da bu sahilde çürüyecek. Düşüp kayaların üzerine dağılacaksam, biri beni bir ipin ucunda yukarı çekmeyi denemeden görevimi bir an önce yerine getiririm."</p>
	<p class="block_1"> </p>
	<p class="block_2">Amos küfretti. "Her geçen gün babana daha çok benziyorsun. Pekâlâ, ama ip emniyete alınır alınmaz Ghuda'nın yukarı alınmasını istiyorum."</p>
	<p class="block_1"> </p>
	<p class="block_2">"Neden?"</p>
	<p class="block_1"> </p>
	<p class="block_2">"Çünkü aşağıda onun kılıcına kesinlikle ihtiyacımız yok, ama orada ne olduğunu kim bilebilir!" dedi sabırsızlıkla.</p>
	<p class="block_1"> </p>
	<p class="block_2">"Tamam. Ama ondan sonra sen geleceksin." "Adamlarımdan sonra," diye ısrar etti Amos.</p>
	<p class="block_1"> </p>
	<p class="block_2">Nicholas elini Amos'un omzuna koydu. "Bazıları gelmiyor. Bunu biliyorsun."</p>
	<p class="block_1"> </p>
	<p class="block_2">Amos sırtını dönerek okyanusa baktı. "Ben onların kaptanıyım. Yukarı en son ben çıkmalıyım."</p>
	<p class="block_1"> </p>
	<p class="block_2">Nicholas tartışacak oldu, ama vazgeçti. "Tamam, ama geleceksin."</p>
	<p class="block_1"> </p>
	<p class="block_2">Amos başını salladı ve gitti. Nicholas mağara ağzına döndü ve güneşin kayalardan uzaklaşmasını bekleyerek oturdu.</p>
	<p class="block_1"> </p>
	<p class="block_2">Nakor gelip Nicholas’ın yanına oturdu. Prens kayaların yüzünden birkaç metre hareket eden gölgeyi seyrediyordu. "Çok yakında mı gidiyorsun?" diye sordu ufak adam.</p>
	<p class="block_1"> </p>
	<p class="block_2">Nicholas başıyla onayladı. "Güneşin kayalardan çekilmesi için birkaç dakika daha bekleyeceğim.</p>
	<p class="block_1"> </p>
	<p class="block_2">Hâlâ dokunulmayacak kadar sıcaklar."</p>
	<p class="block_1"> </p>
	<p class="block_2">"Kendini nasıl hissediyorsun?"</p>
	<p class="block_1"> </p>
	<p class="block_2">Nicholas omuz silkti. "Aç, yorgun ve çok endişeli." "Endişeli mi?"</p>
	<p class="block_3"> </p>
	<p class="block_2">Nicholas ayağa kalktı ve Nakor'a kendisiyle birlikte dışarı gelmesini işaret etti. Güneşin açısına bakıyormuş numarası yaparak alçak sesle, "O kayalıklara tırmanamayacak en az yarım düzine adam var Nakor, belki daha da fazla."</p>
	<p class="block_1"> </p>
	<p class="block_2">Nakor iç geçirdi. "Herkes ölür. Bunu biliyoruz. Yine de bize yakın birinin ölümü hep sıkıntı verici olur, bu birkaç dakika birkaç kelime ettiğimiz biri olsa bile."</p>
	<p class="block_1"> </p>
	<p class="block_2">Nicholas yüzünü tekrar mağaraya çevirerek sahile ve ötesindeki okyanusa baktı. Bir ikindi esintisi çıkmıştı ve omzuna gelen saçlarını arkaya atıyordu. "Son zamanlarda pek çok ölüm gördüm. Yine de alışabilir miyim bilmiyorum."</p>
	<p class="block_1"> </p>
	<p class="block_2">Nakor sırıttı. "Bu güzel. İnsan konforlu bir odanın rahatlığında, elinde güzel bir kadeh şarapla bir ateşin karşısında filozofça davranabilir, ancak anın harareti içinde yaşamlar tehlike altındayken insan düşünmez. Eyleme geçer." Nicholas başını salladı. "Sanırım anlıyorum." Nakor elini Nicholas’ın koluna koydu. "Bugün bazı adamlar neden ölecek biliyor musun?"</p>
	<p class="block_1"> </p>
	<p class="block_2">"Hayır," diye yanıtladı Nicholas tatsız bir ifadeyle. "Keşke bilseydim."</p>
	<p class="block_1"> </p>
	<p class="block_2">"Çünkü bazı ruhlar, diğerleri yorulurken, hayatı severler."</p>
	<p class="block_1"> </p>
	<p class="block_2">"Anlamıyorum."</p>
	<p class="block_1"> </p>
	<p class="block_2">Nakor eliyle havada tam bir daire çizdi. "Hayat maddedir."</p>
	<p class="block_1"> </p>
	<p class="block_2">"Madde mi?"</p>
	<p class="block_1"> </p>
	<p class="block_2">"Her şeyin yapıldığı madde." Okyanusa doğru baktı. "Bütün bunları görüyorsun, suyu, okyanusu, rüzgârı hissediyorsun. Ama göremeyeceğin maddeler var. Anthony gibi aptalların büyü olduğunda ısrar ettikleri maddeler. Onların hepsi, çizmelerinden gökteki yıldızlara kadar, aynı şeyden yapılmıştır.'</p>
	<p class="block_1"> </p>
	<p class="block_2">"Bu dediğin 'madde' mi?"</p>
	<p class="block_3"> </p>
	<p class="block_2">Nakor sırıttı. "Daha zarif bir ad bulabilseydim, ona başka bir şey derdim. Ama bu temel madde her neyse, göremediğin bir şey; zamk gibi -her şeyi bir arada tutuyor. Ve kendini ortaya koyma şekillerinden biri de yaşam dediğimiz şey." Nicholas’ın gözlerine baktı. "Kısa zamanda çok şey yaşadın ve kısa süre önce Krondor'dan ayrılan çocuk değilsin. Ama yine de henüz ilerde olacağın erkek değilsin. Bu yüzden şunu anla: Bazen ölüm beklenmedik bir şekilde gelir ve Lims-Kragma'nın salonlarına gönülsüzce giderler. Bu kaderdir. Ama ruhun bir seçimi okluğunda, buradaki adamların olduğu gibi, o zaman o seçimi kabul etmelisin."</p>
	<p class="block_1"> </p>
	<p class="block_2">"Ne demek islediğini hâlâ tam anlayamadım," dedi Nicholas. Yüz ifadesi anlamaya çalıştığını gösteriyordu.</p>
	<p class="block_1"> </p>
	<p class="block_2">Nakor kafasıyla mağara ağzını işaret ederek, "Bu adamlardan bazılarının ruhları ölmeye hazır.</p>
	<p class="block_1"> </p>
	<p class="block_2">Onların ileri gitme vakti. Anlıyor musun?"</p>
	<p class="block_1"> </p>
	<p class="block_2">Nicholas, "Sanırım," eledi. "Bir diğeri ölürken daha ağır yaralı bir adamın yaşayacak olması da bu yüzden değil mi?"</p>
	<p class="block_1"> </p>
	<p class="block_2">"Evet. Bunun için kendini sorumlu hissetmemelisin. Her insanın, farkında olmadan da olsa yaptığı bir seçim. Prenslerle rahiplerin dünyasının ötesinde. Bir adamın ruhuyla kaderi arasında bir şey."</p>
	<p class="block_1"> </p>
	<p class="block_2">Nicholas, "Sanırım anlıyorum," dedi. "gemi ikinci kez suyun altına girdiğinde deniz, suyundan boğuluyordum. Nefes alamadım, gitgide daha aşağı çekiliyordum ve ölme vaktimin geldiğini sandım."</p>
	<p class="block_1"> </p>
	<p class="block_2">"Kendini nasıl hissettin?"</p>
	<p class="block_1"> </p>
	<p class="block_2">"Çok korktum, ama sonra sonunda tekrar havaya fırlatılmadan tuhaf bir sükûnet hissettim." Nakor başını salladı. "Bu bir ders. Ama vaktin gelmemişti.</p>
	<p class="block_3"> </p>
	<p class="block_2">Bu adamlardan bazıları için vakit geldi. Bunu kabullenmelisin."</p>
	<p class="block_1"> </p>
	<p class="block_2">"Ama hoşlanmak zorunda değilim."</p>
	<p class="block_1"> </p>
	<p class="block_2">Nakor sırıttı. "İşte bu yüzden günün birinde iyi bir hükümdar olabilirsin. Ama şu an için, o kayalığa tırmanman gerek, değil mi?"</p>
	<p class="block_1"> </p>
	<p class="block_2">Nicholas gülümsedi, gülümsemesi rahatlama ve bitkinlik ifade ediyordu. "Evet. Şimdi yol göstermeliyim, yoksa asla gösteremeyeceğim." Nakor, "Pug’u çağırdığın tılsımı düşündün mü?" dedi.</p>
	<p class="block_1"> </p>
	<p class="block_2">Nicholas başıyla onayladı. "Pug onu Anthony'ye vermemi ve sadece çok gerekli olduğunda kullanmasını söylemişti." Yaralılarla ilgilenen Anthony'yi görebilirmiş gibi mağaraya baktı. "Çok gerekli olan durumun ne olduğunu bileceğine güveniyorum. Şu an için, yardımsız halledebildiğimiz herhangi bir şey o tanıma uymuyor."</p>
	<p class="block_1"> </p>
	<p class="block_2">"Gitmelisin."</p>
	<p class="block_1"> </p>
	<p class="block_2">Nicholas yukarı doğru baktı ve güneşin artık kayalıkların cephesinden tamamen çekilmiş olduğunu gördü. Başını salladı ve mağara ağzına gitti. "Marcus, Calis. Vakit geldi."</p>
	<p class="block_1"> </p>
	<p class="block_2">Calis yerinden fırladı ve uzun bir halat kangalını toplayıp onu büyük bir halka şeklinde bağladı. Sonra bir kolunu ve kafasını kangaldan kaydırdı. Marcus ve Nicholas da aynını yaptılar. Üçü de yukarı çıktıklarında üç kangalı birbirine bağlayacak ve ipi aşağı sarkıtacak, yukarı çıkmak için daha kolay bir yol sağlayacaklardı. Harry Nicholas'a yaklaştı ve "Keşke senin yerine benim gitmeme izin verseydin," dedi.</p>
	<p class="block_1"> </p>
	<p class="block_2">Nicholas sırıttı. "Senin mi?" Elini arkadaşının omzuna koyarak, "Teşekkür ederim, ama kalenin surunda dururken elleri yapış yapış olan ben 'değilim, hatırlıyor musun? Yüksekle aran hiç iyi olmadı," dedi.</p>
	<p class="block_3"> </p>
	<p class="block_2">"Biliyorum, ama birimiz düşecek olursa..."</p>
	<p class="block_1"> </p>
	<p class="block_2">"Kimse düşmeyecek."</p>
	<p class="block_1"> </p>
	<p class="block_2">Nicholas arkadaşının yanından uzaklaşarak mağaranın ağzına geldi. Toplanmış olan denizcilere, "Günbatımından önce yukarıda olmalıyız. İpi sarkıtacağız ki tırmanmaya başlayabilesiniz," dedi. Amos'a hitaben, "Tırmanma sırasına ve kimin kime yardım edeceğine sen karar ver. Becerebilirsek, bütün adamların akşam vakti yukarıda olmasını istiyorum," dedi.</p>
	<p class="block_1"> </p>
	<p class="block_2">Amos başını salladı, ama bunun imkânsız bir talep olduğunu ikisi de biliyordu. Denizcilerden biri topallayarak öne çıktı, bileği kırıldığından bacağı şişmişti. Adamın yüzü acıdan kül gibiydi, ama şakacı bir tavırla, "Mümkün olduğunca çoğunun tırmandığından emin olacağım, Ekselansları," dedi.</p>
	<p class="block_1"> </p>
	<p class="block_2">Nicholas başını salladı ve mağaraya doğru gitti. Omzunun üzerinden baktığında Amos'un adama kendi hançerini verdiğini ve hızla sırtını döndüğünü gördü. Adamın silahı ne için istediğini biliyordu. Açlık ve susuzluk ölmek için temiz yöntemler değildi.</p>
	<p class="block_1"> </p>
	<p class="block_2">Nicholas dar keçi yoluna tırmandı ve bacanın temelinde, Calis'le Marcus'un bekledikleri yere hareket etti. Harry arkadan geliyordu. Calis, "En tecrübeli ben olduğumdan önden ben gideceğim," dedi. "Marcus sonra sen gel, Nicholas ellerinle ayaklarını nereye koyduğuna dikkat et. Sağlam görünen bir şey öyle olmayabilir; arkasında su toplanan taşlarda çatlaklar olur. Su donarsa kayaları zayıflatır. Tam ağırlığını teslim etmeden bütün el ve ayak tutamaklarını kontrol et. Yorulursan ya da başın derde girerse bir şey söyle. Acelemiz yok."</p>
	<p class="block_1"> </p>
	<p class="block_2">Nicholas elfin komutayı ele almış olmasından dolayı rahatlayarak başını salladı. Mevkii üzerinde durulacak zaman değildi. Harry'ye döndü ve "İpi sarkıttığımızda, diğerlerinden tırmanmaya başlamalarını iste," dedi. Elini Harry'nin omzuna koydu ve fısıldadı, "Ve Amos'un senden önce tırmandığından emin ol. Kafasına bir taşla vurman gerekse bile onu kayalıktan yukarı çekmek zorundayız, yaralılarla geride kalmasına izin verme." Harry başıyla onayladı.</p>
	<p class="block_1"> </p>
	<p class="block_2">Calis ellerini çıkıntı yapmış küçük bir taşa yerleştirdi ve bacaklarını bacanın her iki yanına dolayarak kendini yukarı çekti. Çatlağın öbür tarafına ulaşınca bir başka tutamak buldu ve yukarı ilerledi. Marcus'la Nicholas onu yakından izlediler ve Calis üç metre yukarı çıktığında Marcus tırmanmaya başladı.</p>
	<p class="block_1"> </p>
	<p class="block_2">Nicholas kuzenini seyretti ve kuzeni yeterli yüksekliğe ulaşınca Prens uzandı, ellerini diğerlerinin koymuş olduğu yere yerleştirdi. Birden kavrayacak fazla bir şey yokmuş gibi panik hissetti. Bir an için tereddüt etti, derken ayaklarını diğerlerinin koyduğunu gördüğü yere koyarak kendini yukarı çekti. Sol ayağına donuk bir acı saplandı ve yumuşak bir şekilde küfretti, "Şimdi olmaz, kahretsin!" Marcus aşağı baktı. "Ne oldu?"</p>
	<p class="block_1"> </p>
	<p class="block_2">"Hiçbir şey," yanıtını verdi Nicholas. Zihnini inat eden ayağından uzaklaştırdı ve yukarı baktı, bacadaki loşluğun parlak gökyüzü karşısında ne kadar derin olduğuna şaştı. Calis'le Marcus'u görmeye çalışarak nasıl hareket ettiklerini izledi. Bacanın öbür tarafına ulaştı ve elini karşı yüze koyup kendini yukarı çekti.</p>
	<p class="block_1"> </p>
	<p class="block_2">Bir duvara tırmanan üç böcek gibi kayalardan yukarı santim santim ilerlediler.</p>
	<p class="block_1"> </p>
	<p class="block_2">Zaman belirsizleşti. Nicholas için öndekileri izlediği, sonra her seferinde biraz yol aldığı bir dizi moladan ibaretti her şey. Calis yol üzerindeki olası zayıf yerler konusunda üç kez aşağı seslendi ve bir keresinde ayağı kayınca Marcus'la Nicholas’ın üzerine küçük kaya parçalarının yuvarlanmasına neden oldu.</p>
	<p class="block_1"> </p>
	<p class="block_2">Nicholas soluklanmak için birçok defa durdu, ama çoğu zaman hareket etmenin kollarıyla bacaklarının hareketsiz durmalarından daha zorlayıcı olmadığını fark etti. Yorgundu, ancak zihnini basit bir şekilde bir elini diğerinden yukarı koyma, bir ayağını hareket ettirme, onu sağlama alma ve kendini biraz daha yukarı çekme işine odakladı.</p>
	<p class="block_1"> </p>
	<p class="block_2">Bir kez aşağı baktı ve patikadan kayalığa çıkan yolun sadece üçte birini almış olduklarını görerek şaşırdı. Hayal kırıklığına sol ayağına saplanan bir acı eşlik ettiğinden bunu bir daha yapmamaya karar verdi.</p>
	<p class="block_1"> </p>
	<p class="block_2">Gölgede olmasına rağmen, sıcak yüzünden terler akmasına neden oluyor, yukarı baktığında onu bir an için körleştiriyordu. Gözlerini defalarca omuzlarına sildi ve ihtiyacına lanet etti.</p>
	<p class="block_1"> </p>
	<p class="block_2">Calis'le Marcus'a ayak uydurmak için mücadele ederken zaman geçti. Geçen her saat onları tepeye daha da yaklaştırdı, ama kendini iyimser hissetmeye başladığında, Calis'in "Bir sorunumuz var," dediğini duydu.</p>
	<p class="block_1"> </p>
	<p class="block_2">Nicholas bakışlarını yukarı çevirdi, ancak kuzeni yüzünden elfi açıkça göremiyordu. "Ne?" diye seslendi.</p>
	<p class="block_1"> </p>
	<p class="block_2">"Baca burada genişliyor."</p>
	<p class="block_1"> </p>
	<p class="block_2">"Ne yapacağız?" diye sordu Nicholas.</p>
	<p class="block_1"> </p>
	<p class="block_2">"Bu ustalık istiyor. Buraya geldiğinizde, sol taraftaki sivriliğinin yukarı doğru uzaklaştığını göreceksiniz. Ona ulaşmak için sadece biraz dışarı uzanmanız gerekecek, ama bu tehlikeli. Biraz aşağı inmemiz, her iki ayağımızı da o yana sallamamız ve kendimizi kıçımız sağ yanda ayaklarımız sol yanda yukarı çekmemiz en iyisi. Anladın mı?" Nicholas, "Sanırım, Marcus'u izleyeceğim," dedi.</p>
	<p class="block_6"> </p>
	<p class="block_2">Marcus uzun gibi gelen bir süre boyunca kıpırtısız kaldı ve Nicholas kıpırdamadan aynı konumda durdukça kollarıyla bacaklarının boğum boğum olmaya başladıklarını hissetti. Sol eli kayanın yüzeyinden aşağı kaymaya başlayınca bir panik dalgası hissetti, sonra daha sıkı tutundu. Sakinleşmek için derin derin nefes alarak kendi kendine, "Konsantrasyonunun bozulmasına izin verme," dedi.</p>
	<p class="block_1"> </p>
	<p class="block_2">Zaman uzayıp gitti ve Nicholas küçük kramplarla ağrılar hissetti ve daha önce hiç bu kadar yorulmadığını düşünürken Marcus, "Calis geniş yeri temizledi," dedi.</p>
	<p class="block_1"> </p>
	<p class="block_2">Nicholas kuzeninin bir üç metre kadar mesafeyi daha tırmanışını seyretti, sonra sağ ayağını döndürerek sol taraf sırtı sağ tarafına gelecek şekilde sıkıca yerleştirdi. Kendini bir ayağıyla destekleyerek diğerini kaldıracak, sonra vücudunu yeni yüksekliğe kaldırmak için kayalara karşı ellerini kullanacaktı. Ağır ilerliyordu, ama Nicholas'a çok zor gelmedi. Alçak bir ses onu uyardı, Hiçbir şeyi hafife alma.</p>
	<p class="block_1"> </p>
	<p class="block_2">Marcus'un dönmüş olduğu noktaya ulaştığında, aniden sol ayağında sıcak bir batma hissetti. Ağırlığını ona vermeye kalkışırken, "Kahretsin," dedi yumuşakça. Sol bacağı titriyordu ve bacağına güç vermeyi sürdürmeye konsantre olmak için gözlerini kapamak zorunda kaldı. Bütün güdüleri geri çekilmek yönünde olsa da o kendini devam etmeye zorluyordu. Derken sağ ayağı karşıki duvara karşı sıkılaştı ve sol ayağına yüklediği baskıyı hafifletti. Derin bir nefes alarak yukarı baktı.</p>
	<p class="block_1"> </p>
	<p class="block_2">Marcus attık orijinal konumuna geçiyordu ki sol ayağı aniden kaydı. Tutunacak bir yer bulmak için debelenirken çığlık attı ve birdenbire kendini küçük bir kayanın sırtına ellerinden asılmış halde buldu, ayakları yumuşak kaya yüzeyi kavramaya çalışıyordu.</p>
	<p class="block_6"> </p>
	<p class="block_2">Nicholas midesinde bir panik batması hissetti ve bağırdı, "Sıkı tutun!" Ağrıyan bacaklarını ve sırtını bacadan yukarı çıkarken kendisine itaat etmeye zorladı.</p>
	<p class="block_1"> </p>
	<p class="block_2">Marcus bağırdı, "Geri çekil! Düş... düşecek olursam sana çarparım." Her kelime arasındaki solumalarına bakarak Nicholas onun tutunduğu yeri korumak için kahramanca mücadele ettiğini söyleyebilirdi.</p>
	<p class="block_1"> </p>
	<p class="block_2">Nicholas uyarıyı görmezden geldi ve kendini gözü kara bir tırmanışa zorladı. Marcus'a yaklaştıkça üzerine yağan toz ve çakıl yüzünden gözlerini kırpıştırdı. Calis'den iz yoktu.</p>
	<p class="block_1"> </p>
	<p class="block_2">Marcus'un asılı duran ayaklarının altında bir noktaya varınca bağırdı, "Bir dakika kıpırdama!"</p>
	<p class="block_1"> </p>
	<p class="block_2">Marcus orada sessizce asılı dururken Nicholas kendini aşağıdan ona doğru çekti. Bir elini nazikçe Marcus'un çizmesine koydu ve "Sakın tekmeleme yoksa ikimiz de düşeriz," dedi. Yüzünün önündeki bu çizmeyi kavramak için duyduğu içgüdüsel arzuya direndi.</p>
	<p class="block_1"> </p>
	<p class="block_2">Kendini oraya elinden geldiğince sıkıştıran Nicholas elini Marcus'un sağ ayağının altına koydu. "Yavaşça aşağı bastır!" diye bağırdı.</p>
	<p class="block_1"> </p>
	<p class="block_2">Marcus ağırlığını kuzeninin eline verdi. Nicholas, kaya gömleğinin altındaki derisini sıyırırken omuzlarının harcadığı çaba yüzünden yandığını hissederek, yüzünü buruşturdu. Bacakları titriyordu ve sol ayağı ateşe değiyormuş gibi yanıyordu, ama Marcus aşağı bastırırken sıkı durdu.</p>
	<p class="block_1"> </p>
	<p class="block_2">Nicholas kısa ve hızlı soluk alıp verdiğini fark etti ve kendini derin nefes almaya zorladı. Sırtındaki ve bacaklarındaki acı yüzünden gözyaşları aktı yüzünden aşağı, ama bir yay kirişi gibi gergin, demir bir çubuk gibi bükülmez durdu, çünkü konsantrasyonunu bir anlığına gevşetmesinin hem Marcus'un hem de kendisinin hayatlarına malolacağını biliyordu.</p>
	<p class="block_1"> </p>
	<p class="block_2">Derken birdenbire ağırlık gitmişti ve Marcus tekrar yukarı hareket ediyordu. Nicholas tanrılardan gevşeyebilmeyi diledi, ama bu, tırmanış boyunca içinde bulunduğu en tehlikeli pozisyondu.</p>
	<p class="block_1"> </p>
	<p class="block_2">Kendini hafifçe aşağı sarkıtmaya, ardından tekrar yukarı itmeye ihtiyacı vardı.</p>
	<p class="block_1"> </p>
	<p class="block_2">Nicholas, yanan omuzlan ve bacaklarıyla birkaç santim aşağı kaydığını hissetti ve birden sıkışmış olduğunu anladı. "Ah... Calis!" diye seslendi.</p>
	<p class="block_1"> </p>
	<p class="block_2">"Ne?" sorusu geldi yukarıdan.</p>
	<p class="block_1"> </p>
	<p class="block_2">"Küçük bir sorunum var."</p>
	<p class="block_1"> </p>
	<p class="block_2">"Ne?" diye sordu Marcus aşağı bakarak.</p>
	<p class="block_1"> </p>
	<p class="block_2">"Ayağımın omzumun yukarısına çıkmasına izin verdim. Ayağımı indiremiyorum ve omuzlarımı yükseltmek için gerekli itmeyi de sağlayamıyorum."</p>
	<p class="block_1"> </p>
	<p class="block_2">"Kıpırdama," diye bağırdı elf. "Tepeye varmak üzereyim!"</p>
	<p class="block_1"> </p>
	<p class="block_2">Nicholas, Calis oraya vardı mı ipi sarkıtıp onu yukarı çekebileceğini biliyordu. Tek yapması gereken sıkı tutunmaktı.</p>
	<p class="block_1"> </p>
	<p class="block_2">Saniyeler yavaşladı ve Nicholas'ın zihninin gözünden bahçe yolundaki salyangoz alayı gibi geçtiler. Kendini karşısındaki hata affetmez kaya yüzeye bakmaya zorladı, çünkü aşağı bakarsa düşebileceğini biliyordu.</p>
	<p class="block_1"> </p>
	<p class="block_2">Paniğe kapılmaya başladığını hissetti ve sol ayağı artık Crydee'de yaralandığı zamanki kadar kötü zonkluyordu. Rahatsızlığını biraz gidermek için baldırını bükmek istedi, ama kaymadan yapamıyordu. Gözlerini kapadı ve zihnini Abigail'e çevirdi.</p>
	<p class="block_1"> </p>
	<p class="block_2">O son gece, bahçede onunla oturduğunu hatırladı ve giydiği elbiseyi geren göğüslerini, saçlarının duvardaki meşalelerin ışığında altın renginde görünen tellerini hatırladı. Yaz çiçekleri ve baharat kokuyordu, gözleri engin birer mavi göldüler. İlk öpüştükleri dakikayı hatırladı ve dudaklarını kendininkilerde hissedebildi. Kendi kendine kayalığın tepesine ulaşmak zorunda olduğunu söyledi. Şimdiye kadar Abigail'i tekrar görmeyi umduysa, düşmesine izin vermemeliydi.</p>
	<p class="block_1"> </p>
	<p class="block_2">Birden bir ses, "Beline bağla!" diye bağırırken bir şeyin suratına çarptığını hissetti.</p>
	<p class="block_1"> </p>
	<p class="block_2">Nicholas gözlerini açınca önünde bir halat gördü ve sol eliyle halada uzandı. Çekti; halat biraz daha aşağı geldi ve halatı beline doladı. Omuzlarını sertçe kayalara iterek, sıyrılan derisinin ve yanan kaslarının acısını duymazdan gelerek aşağı uzandı ve sağ eliyle halatı buldu. Yukarı çekti ve beceriksizce beline bağladı. "Taşıyacak mı bilmiyorum." "Uzak değil. Sen sadece iki elinle sıkıca tutun." Halatı sağ eliyle kavradı ve bağırdı, "Hazır mısın?" "Hazırım," cevabı geldi.</p>
	<p class="block_1"> </p>
	<p class="block_2">Ayağı karşı duvardaki tutuşunu kaybederken sol eliyle bırakarak halatı kavradı. Birden halatın ucunda sarkıyor, belinin etrafında kaydığını hissederken dönüyordu. Kayalara çarpınca yüzü berelendi. Halat dayanacak gibi görünüyordu, bağırdı "Çek!"</p>
	<p class="block_1"> </p>
	<p class="block_2">Teslim olmayan kaya derisinin açıkta olan her santimini sıyırırken, mümkün olduğunu düşündüğünden daha hızlı bir şekilde yükseldi. Derken kayalığın kenarındaydı ve ona doğru bakan iki koca kahverengi göz gördü.</p>
	<p class="block_1"> </p>
	<p class="block_2">Keçi şaşkınlıkla meledi ve Nicholas kayalığın tepesine sürüklenirken kaçtı. Nicholas bıraktı kendisini kayalığın kenarından çeksinler, sırtüstü çevirsinler ve gökyüzüne baktı. Sonra oturmaya çalıştı. Midesindeki ve sırtındaki bütün kaslar spazmla kasılıyordu ve acıyla bağırdı.</p>
	<p class="block_3"> </p>
	<p class="block_2">"Kıpırdama," diye ikaz etti Marcus. "Sadece uzan ve dinlen."</p>
	<p class="block_1"> </p>
	<p class="block_2">Nicholas kafasını çevirince Calis'in az ötede durmuş halatı çekmekte olduğunu gördü. "Beni yukarı tek başına mı çekti?"</p>
	<p class="block_1"> </p>
	<p class="block_2">Marcus başıyla onayladı. "Düşündüğümden çok daha güçlü."</p>
	<p class="block_1"> </p>
	<p class="block_2">Calis, "Sıradışı ebeveynlerim var," dedi. Başka yorum yapmadan Marcus'un halatını aldı ve sağlam bir düğümle kendininkinin ucuna bağladı. Düğümü çekiştirdi ve her santimini olası yıpranma ve zararlara karşı inceledikten sonra tekrar sardı. İş için uygun olduğuna hükmederek, "Diğerine ihtiyacım var," dedi.</p>
	<p class="block_1"> </p>
	<p class="block_2">Marcus Nicholas’ın oturur vaziyete geçmesine yardım etti. Nicholas vücudundaki bütün kaslar ıstırap verdiği halde hareket edebiliyordu. Marcus'un halatı omzundan çekip almasına izin verdi ve etrafa bakındı. Tuhaf görünüşlü ağaçların dibinde dayanıklı çimenlerin bittiği, yer yer ince uzun yaprak halkaları gibi büyüyen, bazıları başlarının üzerinde altı metrede ya da daha fazla yükselen ağaç kabukları olan küçük bir açıklıktaydılar. Orada iri, geniş yeşil yapraklar dev yelpazeler gibi büyümüşlerdi ve gölge veriyorlardı. Yakınlardan gelen bir su çağıltısı küçük bir pınarın varlığını bildiriyordu ve kayalığın kenarına yakın yerde kendi gelişini karşılayanın da dahil olduğu küçük bir keçi grubu gördü.</p>
	<p class="block_1"> </p>
	<p class="block_2">Calis kenara gitti ve aşağı bağırdı, "Beni duyabiliyor musunuz?"</p>
	<p class="block_1"> </p>
	<p class="block_2">Nicholas kelimeleri çıkaramasa da, belli belirsiz bir karşılık duyduklarını gösterdi. Marcus'a ayağa kalkmasına yardım etmesi için işaret etti ve ayağa kalktığında da, "Arkamızda kaldığı için mutluyum," dedi.</p>
	<p class="block_1"> </p>
	<p class="block_2">Marcus gülümsedi, Nicholas’ın onda gördüğü düşmanlık dışındaki ilk açık yüz ifadesiydi. "Arkamda olduğun için mutluyum," dedi elini uzatarak.</p>
	<p class="block_1"> </p>
	<p class="block_2">Nicholas onun elini sıktı. "Benim için zevkti demek isterdim, ama bu yalan olurdu." Omuzlarını esnetti ve "Vücudumda acımayan tek bir santim olduğunu sanmıyorum," yorumunu yaptı.</p>
	<p class="block_1"> </p>
	<p class="block_2">Marcus başını salladı. "Biliyorum."</p>
	<p class="block_1"> </p>
	<p class="block_2">"Ne kadar yükseğe tırmandık?"</p>
	<p class="block_1"> </p>
	<p class="block_2">Marcus, "Tahminimce doksan metreden az," dedi.</p>
	<p class="block_1"> </p>
	<p class="block_2">"Ben birkaç mil olduğunu düşünmüştüm."</p>
	<p class="block_1"> </p>
	<p class="block_2">"O hissi biliyorum," dedi Marcus. Calis ayaklarını yere yerleştirmiş duruyordu ve "Biraz yardım iyi olurdu," eledi.</p>
	<p class="block_1"> </p>
	<p class="block_2">Marcus Nicholas'a, "Sen dinlen," dedi ve halatı Calis'le birlikte tutmaya gitti.</p>
	<p class="block_1"> </p>
	<p class="block_2">Beş dakikadan az bir süre sonra, Brisa'nın kafası kayalığın kenarında belirdi ve kız zemine tırmandı. Ayağa kalktı ve üstündeki tozu silkeleyip Marcus'a gülümsedi. "Epey bir tırmanmışlığım vardır. O yüzden önce benim yukarı gelmem mantıklı göründü. Sırada Ghuda var."</p>
	<p class="block_1"> </p>
	<p class="block_2">Nicholas topallayarak ayağa kalktı ve gidip Marcus'un yanında durdu ve halatı kavradı. Artık yanında üç kişi daha olduğu halde, onlara yardım etmek için gösterdiği azıcık çaba omuzlarına ve bacaklarına kramp girmesine neden oldu. Ama yardım etmekte kararlıydı ve birkaç dakika sonra Ghuda belirdi.</p>
	<p class="block_1"> </p>
	<p class="block_2">İri paralı asker kendini kenardan yukarı çekti ve bir defada ayağa kalktı. Calis'e baktı ve "Seninle nöbet değiştireceğim," dedi. Elfin halatın başındaki yerini aldı ve ayağını yerleştirdi. "Bir on metre halatımız daha olsaydı, şu hurma ağacına sarabilirdik." "O hurma ağacı mı?" dedi Nicholas harcadığı gayretle homurdanarak.</p>
	<p class="block_1"> </p>
	<p class="block_2">"Evet. İstersen sana nasıl tırmanılacağını gösteririm. Yukarıda yiyebileceğimiz hurmalar var. Memlekette sonbahar olabilir, ama burada bahar."</p>
	<p class="block_1"> </p>
	<p class="block_2">"Bugün daha fazla tırmanmayı isteyeceğimi sanmıyorum," cevabını verdi Nicholas bir denizci kayalığın kenarını tırmanırken. Denizci ayağa kalkarken Calis, "Bir el ver," dedi.</p>
	<p class="block_1"> </p>
	<p class="block_2">Denizci hiçbir şey söylemeden Nicholas’ın olduğu yere geldi ve halattaki yerini aldı. Nicholas göletin kenarına tökezleyerek gitti ve bütün vücudu isyan ederken diz çöktü. Kana kana içti. Kafasını yukarı kaldırdı ve derin bir nefes aldı, sonra yukarı baktı. Birdenbire gökyüzü üzerine kapandı ve kara bir kuyuya düştü.</p>
	<p class="block_1"> </p>
	<p class="block_2">Nicholas kendine geldiğinde hava kararmıştı. Tepesinde Harry'nin ateş ışığının aydınlattığı suratını gördü. "Ne kadardır bu haldeyim?"</p>
	<p class="block_1"> </p>
	<p class="block_2">"Birkaç saat önce kendinden geçtin. Ghuda sadece dinlenmene izin vermemizi söyledi."</p>
	<p class="block_1"> </p>
	<p class="block_2">Nicholas doğrulup oturdu ve başının hâlâ döndüğünü, baştan ayağa berelenmiş olduğunu fark etti, ancak halatı bıraktıktan sonra onu ele geçiren korkunç kramplardan eser yoktu.</p>
	<p class="block_1"> </p>
	<p class="block_2">Harry ayağa kalkmasına vardım etti. Nicholas etrafa bakındı ve açıklığın ortasında bir ateşin yakılmış olduğunu gördü. Adamlar ateşin çevresine oturmuş sessizce yemek yiyorlardı. "Herkes çıktı mı?" diye sordu Nicholas.</p>
	<p class="block_1"> </p>
	<p class="block_2">Amos geldi ve "Gelebilecek olan herkes yukarıda," dedi.</p>
	<p class="block_1"> </p>
	<p class="block_2">Nicholas saydı ve açıklıkta sadece kırk altı kişi olduğunu gördü. "Ya diğer on bir?"</p>
	<p class="block_1"> </p>
	<p class="block_2">"Altısı tırmanamayacak kadar hastaydı," dedi Amos tatsız bir şekilde. "Ve diğer beşi tırmanırken ip ayrıldı. Karanlık çöküyordu, korkuya kapıldılar ve önlerindeki adamların tırmanmalarına izin verecek kadar beklemediler. Halat üç kişiyi taşıyabilirdi, beş kişiyi değil."</p>
	<p class="block_1"> </p>
	<p class="block_2">Harry, "Calis ve Ghuda halatı ellerinden geldiğince aşağı sarkıttılar, bozuk kısma kadar tırmandım ve güzel bir düğümle sağlamlaştırıp yukarı çıktım. Son gelendim," dedi.</p>
	<p class="block_1"> </p>
	<p class="block_2">Nicholas, "Belki aşağı biraz yiyecek sarkıtabiliriz," dedi.</p>
	<p class="block_1"> </p>
	<p class="block_2">Ghuda, "Benimle gel," dedi.</p>
	<p class="block_1"> </p>
	<p class="block_2">Nicholas Amos'a baktı, adam başını salladı. Calis yaklaştı ve üçü küçük bir sert çimenliğin arasından yürüyerek bir başka açıklığa geldiler. Nicholas durdu.</p>
	<p class="block_1"> </p>
	<p class="block_2">Önlerinde çimenlik birkaç metre uzanıyordu ve onun ötesinde kum vardı. Ay ışığında, kum göz alabildiğine uzanıyordu. Calis, "Aşağıdaki adamlar ölü. Bunu kabul etmelisin. Taşıyabileceğimiz yiyecekle suyun tamamına ihtiyacımız olacak," eledi.</p>
	<p class="block_1"> </p>
	<p class="block_2">"Ne uzaklıkta?" diye sordu Nicholas.</p>
	<p class="block_1"> </p>
	<p class="block_2">"Bilmiyorum," diye yanıtladı Ghuda. "Tam da gün batınımda gördüm, hava gerçekten kararmadan önce, ama tahminim üç ya da dört günlük bir mesafe. Orada bir başka vaha bulacağımızı umabiliriz.</p>
	<p class="block_1"> </p>
	<p class="block_2">"Bir şey daha var," dedi Ghuda. "Ne?" diye sordu Nicholas.</p>
	<p class="block_1"> </p>
	<p class="block_2">Cevap veren Ghuda oldu. "Şu keçiler. Biri onları burada bırakmış. Yaşlı olanların kulaklarına bir arma dövmelenmişti. Genç olanlarda yok." Gri sakalını sıvazladı. "Jal-Pur'u geçtim. Çöl adamları vahada hayvan bırakıyorlarsa, bu belirli bir kabile su üzerinde hak iddia ettiği içindir. Diğer kabileler onları rahat bırakır. Bir başka kabilenin suyunu izinsiz almak kan davasına neden olabilir."</p>
	<p class="block_1"> </p>
	<p class="block_2">Nicholas, "Birilerinin buraya geldiğini mi düşünüyorsun?" dedi.</p>
	<p class="block_1"> </p>
	<p class="block_2">"Er ya da geç," dedi paralı asker. "Kayalıkları kullanan kaçakçılar mı var yoksa bunlar sadece yabancılardan hoşlanmayan gezginler mi, ya da neden burada dünyanın ucunda bir sürüleri var bilmiyorum, ama bütün sürülerini kesmemizi mutlulukla seyretmeyeceklerine sizi temin ederim. Onları burada uzun süre bakımsız bırakmazlar, çünkü keçiler bu vahadaki bitkilerin her birini bir yıldan az sürede silip süpürürler. O küçük sürü birilerinin yiyecek stoğuydu ve stoklarını yememizden hoşlanmayacaklardır."</p>
	<p class="block_1"> </p>
	<p class="block_2">"Ve iki kılıcımız, bir yayla sadağımız, iki düzine hançer ve bıçağımız var kırk altımızın," diye belirtti Calis.</p>
	<p class="block_1"> </p>
	<p class="block_2">"Bir ordu sayılmaz," diye katıldı ona Nicholas. "Yiyecekle suyumuz nasıl?"</p>
	<p class="block_1"> </p>
	<p class="block_2">"Yeterince hurmamız, keçi etimiz ve dikkat edersek beş gün yetecek kadar suyumuz var," dedi Ghuda.</p>
	<p class="block_1"> </p>
	<p class="block_2">Çocukken duyduğu bir çöl bilgisini hatırlayan Nicholas, "Geceleri mi ilerleyeceğiz?" dedi.</p>
	<p class="block_1"> </p>
	<p class="block_2">Ghuda, "Sağlığımız düşünülürse, en iyisi bu olur. Herkese gün boyunca dinlenmenin en uygun yöntemini göstereceğim ve geceleri yol alacağız," karşılığım verdi.</p>
	<p class="block_1"> </p>
	<p class="block_2">Nicholas başıyla onayladı. "O halde bu geceyle yarını gücümüzü toplamak için harcayacağız. Yarın gün batınımda yola koyulacağız."</p>
	<p class="block_4" id="calibre_pb_13"> </p>
</body></html>
