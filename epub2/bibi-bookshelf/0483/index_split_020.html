<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>02 - Kralın Korsanı  - Gediksavaşları Dünyasından</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_">PLANLAR</p>
	<p class="block_1"> </p>
	<p class="block_2">Nicholas başını kaldırıp baktı.</p>
	<p class="block_1"> </p>
	<p class="block_2">Nakor, nehri yüzerek geçtiği için üzerinden hâlâ sular damlayarak hana girdi. Ufak adam kalabalık ortak odayı geçip Nicholas, Amos, Harry ve Anthony'nin masasına oturdu. Praji, Vaja, Ghuda ve Brisa yan masada oturuyorlardı. Sırıtarak, "Yiyecek sıcak bir şeyler var mı?" dedi.</p>
	<p class="block_1"> </p>
	<p class="block_2">Nicholas başıyla onayladı ve "Harry, Nakor'a yiyecek bir şeyler getirir misin?" dedi. Harry ayağa kalktı ve Nicholas, "Neredeydin?" dedi. "Orda burada. Bir sürü yerde. Bir dolu şey gördüm. İlginç şeyler. Ama bunları burada konuşmayalım. Karnımı doyurduktan sonra."</p>
	<p class="block_1"> </p>
	<p class="block_2">Nicholas başıyla onayladı. Harry bir tabak sıcak yemek ve bir bardak birayla döndü ve bütün grup ufak adamın yemek yemesini seyrederek sessizce oturdu. Nakor bu kadar sessiz bir incelemenin öznesi olmaktan rahatsız olmuşa benzemiyordu. Yemeyi bitirdiğinde, ayağa kalktı ve "Nicholas, konuşmamız gerek," dedi. Nicholas ayağa kalkarken "Amos?" dedi. Amos başını salladı ve onları izledi. Nicholas’ın odasına girdiklerinde Nakor, "Sanırım mahkûmların nerede olduklarını biliyorum," diye konuştu.</p>
	<p class="block_3"> </p>
	<p class="block_2">"Calis onları buldu," dedi Nicholas. Calis'in ona söylemiş olduklarını tekrarladı.</p>
	<p class="block_1"> </p>
	<p class="block_2">"Ama Margaret'la Abigail'i değil," dedi Amos. Nakor başını hararetle salladı, yüzü bir sırıtışla ikiye bölündü. "Calis'in oraya gittiğini biliyorum. Ayak izlerini gördüm. Calis çok iyi. Çok iyi bir iz sürücü bile görmezdi, ama ben uzanmış saklanıyordum ve ondan birkaç santim ötedeydim." Kıkırdadı. "O malikâneye nasıl girdin?" diye sordu Nicholas. "Saraydan nehrin altından giden bir geçit buldum." Amos ve Nicholas şaşkınlıktan ağızları açık bir şekilde bakıştılar ve Amos, "Ya saraya nasıl girdin?" dedi.</p>
	<p class="block_1"> </p>
	<p class="block_2">Nakor onlara saraya nasıl girdiğini ve gördüğü bazı şeyleri anlattı. "Bu Derebeyi garip bir adam.</p>
	<p class="block_1"> </p>
	<p class="block_2">Zihnini aptal şeylerle meşgul ediyor: Törenler ve güzel kızlarla."</p>
	<p class="block_1"> </p>
	<p class="block_2">Amos sırıttı. "Şey, yarı yarıya haklısın: Törenler aptalcadır." Nakor, "Bence bir araç. Kanımca olayları kontrol eden bu Dahakon ve bayan arkadaşı. Bu Derebeyi zihni karışık bir adam gibi davranıyor; rolüne hizmet ediyor. Dahakon'la birlikte olan kadın; işte o çok ilginç." dedi. Nicholas, "Umurumda değil. Ya Margaret'la Abigail?" dedi. Nakor omuz silkti. "Büyük evde bir yerlerde olmalılar. Bakmadım. Geri gidip bakabilirim."</p>
	<p class="block_1"> </p>
	<p class="block_2">Nicholas kafasını hayır anlamında salladı. "Calis dönene kadar bekle. Orada birbirinize takılıp düşmenizi istemem."</p>
	<p class="block_1"> </p>
	<p class="block_2">Nakor sırıttı. "Düşmezdik. Onunla ilgili çok özel şeyler var ve ben nasıl saklanılacağını bilirim."</p>
	<p class="block_1"> </p>
	<p class="block_2">Nicholas, "Yine de, yarına kadar bekle. Onları bulduysa, senin geri dönmene gerek olmaz," dedi.</p>
	<p class="block_1"> </p>
	<p class="block_2">Nakor'un yüz ifadesi ciddileşti. "Hayır. Geri döneceğim." "Neden?" diye sordu Amos.</p>
	<p class="block_3"> </p>
	<p class="block_2">"Çünkü Dahakon'un bayan arkadaşıyla yüz yüze gelip hayatta kalabilecek tek kişi benim."</p>
	<p class="block_1"> </p>
	<p class="block_2">"Kadın bir cadı mı?" diye sordu Nicholas.</p>
	<p class="block_1"> </p>
	<p class="block_2">"Hayır," yanıtını verdi Nakor. "Eve nasıl geri döneceğiz?"</p>
	<p class="block_1"> </p>
	<p class="block_2">Amos çenesini ovuşturdu. "Limanda iki gemi var, ikisinden biri iş görür -Krallık gemilerinin kopyaları."</p>
	<p class="block_1"> </p>
	<p class="block_2">Nakor, "Bütün bunlar çok garip. Dahakon insanların kopyalarını yapıyor." "Kopyalarını mı?" diye sordu Nicholas.</p>
	<p class="block_1"> </p>
	<p class="block_2">"Evet. Kendinin bir kopyasını yaptı. Derebeyi Ranjana'yla nikâhını duyururken gördüğüm buydu. Çok yakına gitmezsen, bakması çok güzel bir kopya, ama aptal. Konuşamıyor, bu yüzden bayan arkadaşı onun adına konuştu. Çok kötü kokuyor. Bence çok geçmeden yeni bir tane yapmalı." "Kopyaları nasıl yapıyor?" diye sordu Amos.</p>
	<p class="block_1"> </p>
	<p class="block_2">Nakor cesetlerle dolu odayı hatırlayarak, "Ölü insanlardan. Bilmeyi gerçekten istemezsiniz," dedi. Nicholas, "Ama mahkûmlar ölü değil," dedi.</p>
	<p class="block_1"> </p>
	<p class="block_2">Nakor basını salladı. "İşin tuhaf tarafı da bu. Farklı numaralar. Dahakon bir Kara büyücü. Calis'in gördüğü numaralar ölüm numaraları değil" -omuz silkti- "başka bir şey. Bunlar yaşayan yaratıkları hareket ettirmek için yapılan numaralar. Bu kopyalar aptal olmayacak ve kötü kokmayacak. Bu Dahakon'un numarası değil."</p>
	<p class="block_1"> </p>
	<p class="block_2">Amos, "Şey, bir şey açık," dedi.</p>
	<p class="block_1"> </p>
	<p class="block_2">Nicholas, "Bana hiçbir şey açık görünmüyor. Nedir açık olan?" dedi.</p>
	<p class="block_1"> </p>
	<p class="block_2">"Onları eve götürecekler."</p>
	<p class="block_1"> </p>
	<p class="block_2">"Mahkûmları mı?" diye sordu Nicholas.</p>
	<p class="block_1"> </p>
	<p class="block_2">"Hayır," dedi Nakor. "Kopyaları."</p>
	<p class="block_3"> </p>
	<p class="block_2">Amos çenesini sıvazladı. "Ama nedenini bilmiyoruz." "Casuslar mı?" diye sordu Nicholas.</p>
	<p class="block_1"> </p>
	<p class="block_2">Amos, "Az bir kazanç için çok fazla dert. Kraliyet Martısı herhangi bir Kraliyet limanına yanaşırsa, bir sürü soru doğuracaktır ve bu kopyalar yakın incelemeden kaçmayacaklar. Krondor, Crydee ya da herhangi bir yere bir grup insanı sokmak, akından önce Crydee'ye gelen Quegli tüccar gibi, çok daha kolay. Hayır, bu başka bir şey," dedi.</p>
	<p class="block_1"> </p>
	<p class="block_2">Nakor, "Öğrenebiliriz. Sadece biraz zaman alacak," dedi.</p>
	<p class="block_1"> </p>
	<p class="block_2">Nicholas, "Bence vaktimiz çoktan bitti," dedi.</p>
	<p class="block_1"> </p>
	<p class="block_2">Amos, "Neden?" dedi.</p>
	<p class="block_1"> </p>
	<p class="block_2">"Bir his. Calis mahkûmların çoğunun zaten ölmüş olduğunu söyledi. Bu kopyalar yüzünden mi yoksa neden bilmiyoruz, ama eğer herhangi birini kurtaracaksak, bunu çok geçmeden yapmalıyız."</p>
	<p class="block_1"> </p>
	<p class="block_2">Amos omuz silkti. "Calis'in söylediklerine bakılırsa, kaçmak için yeterince halleri olmayacak."</p>
	<p class="block_1"> </p>
	<p class="block_2">"Nakor, mahkûmların tutuldukları yer tünele ne kadar mesafede?" diye sordu Nicholas.</p>
	<p class="block_1"> </p>
	<p class="block_2">"Çok uzak değil," yanıtını verdi Nakor. "Ama zor olacaktır. Mahkûmlar büyük eve girmek, mutfağı geçmek ve Dahakon'un konutunun yakınından geçmek zorunda kalacaklar." "Kaç hizmetçi ve muhafızla karşılaştın?" diye sordu Prens.</p>
	<p class="block_1"> </p>
	<p class="block_2">"Çok değil, ama yakınlarda daha fazlası olabilir."</p>
	<p class="block_1"> </p>
	<p class="block_2">"Calis olmadığını söylüyor," dedi Nicholas. "Her neyse, Derebeyi ve Danışmanı güçlerini ünlerine borçlu görünüyorlar, yüzlerce silahlı adama değil."</p>
	<p class="block_1"> </p>
	<p class="block_2">"Belki de bir dolu şahit istemiyorlardır ve güvenebilecekleri o kadar adam yoktur," dedi Amos. Nicholas, "Calis kızların yerini saptar saptamaz, bence bu şehirden çıkmanın vakti gelmiştir. Mahkûmları o yanmış çiftlik evine ulaştırabilir ve orada birkaç teknenin beklemesini sağlayabilirsek, nehirden aşağı denize yönelebilir ve onları alabiliriz," dedi.</p>
	<p class="block_1"> </p>
	<p class="block_2">"Ki bu da o gemilerden birini çalmamız gerektiği anlamına geliyor," dedi Amos.</p>
	<p class="block_1"> </p>
	<p class="block_2">"Yapabilir misin?"</p>
	<p class="block_1"> </p>
	<p class="block_2">Amos ciddileşti. "Yeterli adamımız yok. Otuz beş adamla... O gemiyi limandan çıkarmak için en azından iki düzine adama ihtiyacım var ve gemide sadece bir nöbetçi nöbet tutuyor ve mürettebatın kalanı kasabadaysa bir o kadar adama daha. Güvertede sadece bir düzine adamları olsa bile, yakın dövüş olacak ve benim diğerleri güverteye gelene kadar onları yolumdan çekmeye yetecek adamım yok."</p>
	<p class="block_1"> </p>
	<p class="block_2">"Bu bana mahkûmları çıkarmak için sadece on bir kişi bırakır," dedi Nicholas.</p>
	<p class="block_1"> </p>
	<p class="block_2">"Biraz yardım alabilirsin," dedi Nakor.</p>
	<p class="block_1"> </p>
	<p class="block_2">"Belki Vaslaw yardım edebilir," dedi Nicholas.</p>
	<p class="block_1"> </p>
	<p class="block_2">Amos, "Onun adamları etrafta at sürüp epeyce gürültü çıkarmak söz konusu olduğunda büyük ihtimalle büyük savaşçılar, ama o malikâneye girip çıkmak için deneyimli pusuculara ihtiyacımız var," dedi.</p>
	<p class="block_1"> </p>
	<p class="block_2">"Belki Brisa hırsızlarla konuşabilir," önerisini getirdi Nicholas.</p>
	<p class="block_1"> </p>
	<p class="block_2">Amos hayal kırıklığıyla eliyle yüzünü sıvazladı. "Belki, ama söylediklerine bakılırsa, oldukça utangaç ve üzgün bir gruba benziyorlar; bizim Şakacılar gibi değiller. Belki Praji'yle Vaja bize doğru miktarda altın için biraz cesaret gösterebilecek yarım düzine güvenilir adam bulabilirler."</p>
	<p class="block_1"> </p>
	<p class="block_2">Nakor, "Birilerini bulursunuz. İyi olacak," dedi. Kapıya doğru döndü. "Nereye gidiyorsun?" diye sordu Nicholas.</p>
	<p class="block_3"> </p>
	<p class="block_2">"Uyuyacağım," cevabını verdi sırıtarak. "Çok geçmeden etrafta koşuşturan bir sürü insan yüzünden çok gürültülü ve kalabalık olacak."</p>
	<p class="block_1"> </p>
	<p class="block_2">Nakor çıktı ve Amos kafasını iki yana salladı. "Şimdiye dek karşılaştığım en garip adam ve ben bu konuda kotamı doldurmuşumdur."</p>
	<p class="block_1"> </p>
	<p class="block_2">Nicholas gülmesine engel olamadı. "Ama onun büyük yardımı dokunmuştur."</p>
	<p class="block_1"> </p>
	<p class="block_2">Amos, Arutha'nın Nakor'u dinlemek konusundaki ikazını hatırladı ve gülüşünün solduğunu hissetti. Onlara doğru yaklaşan karanlık ve hızlı bir şey vardı ve Amos daha önce bu duyguyu hissettiğinde iyi adamların ölmüş olduğunu biliyordu.</p>
	<p class="block_1"> </p>
	<p class="block_2">Başka bir şey söylemeden ortak odaya döndüler.</p>
	<p class="block_1"> </p>
	<p class="block_2">Anthony, "Nicholas seninle konuşabilir miyim?" dedi.</p>
	<p class="block_1"> </p>
	<p class="block_2">Odasına dönmekte olan Nicholas başıyla onaylayıp, elini sallayarak genç büyücüye onu izlemesini işaret etti. Anthony kendi odasının kapısını kapattı, koridoru geçti ve Nicholas’ın ardından içeri girdi.</p>
	<p class="block_1"> </p>
	<p class="block_2">"Ne var?" diye sordu Nicholas, esnemesini bastırarak. Calis'in dönmesini bekleme gerginliği onu çok yormuştu. Yatağın üzerine oturdu ve Anthony'ye küçük masanın yanında duran, han sahibinin temin ettiği tek sandalyeye oturmasını işaret etti.</p>
	<p class="block_1"> </p>
	<p class="block_2">Anthony'nin konuşmak konusunda sıkıntısı var gibiydi ve Nicholas sabırlı davranmaya çalıştı. Çizmelerini çıkardı ve sol ayağını esnetti.</p>
	<p class="block_1"> </p>
	<p class="block_2">"Acıyor mu?" diye sordu Anthony.</p>
	<p class="block_1"> </p>
	<p class="block_2">Nicholas, sol ayağının parmaklarını oynatarak, "Hayır," eledi, "Evet. Demek istediğim hayır, pek değil. Sadece... biraz gergin o kadar. Acı değil, sadece... Aşırı yorulduğumda nasıl acıdığını hatırlıyorum. Eğer mantıklı geliyorsa, insan acıyı, herhangi bir gerçek rahatsızlık gibi tahmin ediyor."</p>
	<p class="block_1"> </p>
	<p class="block_2">Anthony başını salladı. "Mantıklı geliyor. Eski alışkanlıkları unutması zordur ve eski korkular alışkanlıktır."</p>
	<p class="block_1"> </p>
	<p class="block_2">Kendi endişeleri hakkında konuşacak havada olmayan Nicholas, "Ne konuşmak istiyordun?" dedi.</p>
	<p class="block_1"> </p>
	<p class="block_2">"Kendimi faydasız hissediyorum."</p>
	<p class="block_1"> </p>
	<p class="block_2">Nicholas, "Beklemek zorunda olduğumuzdan hepimiz aynı şekilde hissediyoruz..."</p>
	<p class="block_1"> </p>
	<p class="block_2">"Hayır, demek istediğim olaylar hareketliyken bile fazla yardımım dokunuyormuş gibi hissetmiyorum."</p>
	<p class="block_1"> </p>
	<p class="block_2">"Margaret’ın izini sürmeyi başaramamış olsaydın, hepimizin hâlâ denizde, açlıktan ve susuzluktan ölmüş olabileceğimizi hatırlatabilir miyim sana?"</p>
	<p class="block_1"> </p>
	<p class="block_2">Anthony iç geçirdi. "O zamandan beri."</p>
	<p class="block_1"> </p>
	<p class="block_2">"Benim sayabildiğim en az üç adamı ölmekten kurtardın. Bu yetmez mi?"</p>
	<p class="block_1"> </p>
	<p class="block_2">Anthony uzun bir nefes bıraktı. "Haklısın belki de." Elini tuniğinin içine soktu ve Pug'un aslında Nicholas'a vermiş olduğu tılsımı çıkardı. "Bazen bunu kullanma zamanının gelip gelmediğini merak ediyorum. Pug bileceğimi söylemişti."</p>
	<p class="block_1"> </p>
	<p class="block_2">"Bilmiyorsan, kullanma," karşılığını verdi Nicholas. "Nakor'a göre, başka seçenek kalmadığında kullanılmasını söyledi."</p>
	<p class="block_1"> </p>
	<p class="block_2">Anthony başını salladı. "Öyle dedi. Ama Margaret'la Abigail'i hâlâ bulamadık."</p>
	<p class="block_1"> </p>
	<p class="block_2">Nicholas öne eğildi ve elini Anthony'nin omzuna koydu. "Mahkûmları bulmak için hepimiz birçok şey yaşadık, Anthony. Kuzenim hakkında neler hissettiğini biliyorum."</p>
	<p class="block_1"> </p>
	<p class="block_2">Anthony gözlerini yere çevirdi ve tamamen utanmış göründü. "Saklamaya çalışıyorum."</p>
	<p class="block_3"> </p>
	<p class="block_2">"Çoğu zaman iyi iş çıkarıyorsun." Nicholas kendini geri çekti. "Ben de Abigail için bir şeyler hissediyorum, hoş son zamanlarda çocukça bir sevgi gibi geliyor ama." Anthony'ye baktı ve ekledi,</p>
	<p class="block_1"> </p>
	<p class="block_2">"Ama senin duygularının daha derinlere uzandığını görebiliyorum. Ona bir şey söyledin mi?"</p>
	<p class="block_1"> </p>
	<p class="block_2">"Cesaret edemedim," dedi Anthony neredeyse fısıldayarak. "O Dük'ün kızı."</p>
	<p class="block_1"> </p>
	<p class="block_2">Nicholas gülümsedi. "Ne olmuş? Ailemizde daha önce de büyücüler oldu ve Margaret senin için sıradan bir saray leydisi değil."</p>
	<p class="block_1"> </p>
	<p class="block_2">Anthony, "Ona asla hiçbir şey söyleyemeyebilirim düşüncesiyle kendimi çok korkunç hissettim." Nicholas başını salladı. "Anlıyorum. Yine de, o zavallı biçarelerden birini bile Uzak Sahil'e götürebilsek, hükümdarlığı korumak isteyenlerin gözünde doğruyu yapmış olacağız." Ciddi bir şekilde ekledi, "Abigail ve Margaret için çok geç olsa bile." "Bir planın var mı?"</p>
	<p class="block_1"> </p>
	<p class="block_2">Nicholas iç geçirdi. "Oturup plan yapmaktan başka hiçbir işim yoktu. Sanırım vaktimiz azalıyor.</p>
	<p class="block_1"> </p>
	<p class="block_2">Sana neden olduğunu söyleyemem, ama bir... his var içimde." "İçine mi doğdu?"</p>
	<p class="block_1"> </p>
	<p class="block_2">"Belki. Herhangi bir büyü gücü taşıdığımı iddia etmiyorum. Sadece çok yakıda harekete geçmezsek çok geç olacağını biliyorum."</p>
	<p class="block_1"> </p>
	<p class="block_2">"Ne zaman hareket etmeyi planlıyorsun?" Nicholas, "Yarın sabah ilk iş Praji ve Vaja'yla konuşacağım. Asker toplamakla harekete geçmek arasına çok fazla zaman girsin istemiyorum Derebeyi'nin "KaraGül'lerinin ne yaptığımızı keşfetmeleri için daha da az vakit bırakalım. Güvenilir yirmi adam bulabilirsek, yarın akşam karanlığında gemiyi çalmak için ve şafaktan önce de mahkûmlar için gideceğiz. Yirmi kişi bulamazsak, sonraki gece kiralayabildiklerimizle hareket edeceğiz," dedi.</p>
	<p class="block_1"> </p>
	<p class="block_2">Anthony, "Harekete geçmek iyi olacak," dedi.</p>
	<p class="block_1"> </p>
	<p class="block_2">Nicholas başıyla onayladı. Anthony ayağa kalktı ve gitti. Nicholas ahşap tavana bakıp düşünerek yatağında uzandı. Başka felaketler yaşanmadan onları eve dönüş yoluna koyacak bir tür sezgisel sıçrama mı hissediyordu? Yoksa sabırsızlığı onları bir başka trajediye mi sürükleyecekti? Amos ve Ghuda'ylayken, diğerleriyle konuşurken, kararlarında kendinden emindi. Evdeki eğitiminin ona zor kararlar vermek için gereken en iyi araçları vermek için tasarlanmış olduğunu biliyordu, ama tek başınayken şüpheler geri dönüyor ve korkuları onunla oluyordu. Ayağı her gece uykuya dalmadan önce zonkluyordu ve zonklamamasını dilemenin kâfi olmadığını biliyordu. Haklı çıkmak zorundaydı. Hayatlar buna bağlıydı. Kendini ağlayacak gibi hissetti, ama çok yorgundu.</p>
	<p class="block_1"> </p>
	<p class="block_2">* * *</p>
	<p class="block_1"> </p>
	<p class="block_2">Calis dinledi ve bekledi. Aşağıda iki adam alçak sesle konuşarak ve onların tepesinde, bir ağacın gölgesinde güvenle saklanmış olduğundan habersiz yürüyorlardı. Yoğun ağaç yaprakları ve karanlık onu gözlerden gizliyordu. Adamlar bir duvarın köşesinde kaybolana kadar bekledi, ardından kendini aşağı sarkıtıp avlunun içine indi. Dinleyerek bekledi. Duvarın diğer tarafında olabilirdi ama bu iki adamın onu duymamış olabileceği anlamına gelmezdi.</p>
	<p class="block_1"> </p>
	<p class="block_2">Tedbiri aşırıydı; onun geçişinin alçak sesini hiçbir insanoğlu duymuş olamazdı; hiçbir alarm çığlığı yükselmedi ve hiçbir saldırı gelmedi. Bahçede göz gezdirdi. Ortasında tek bir yıkanma havuzu olan küçük bir bahçeydi. Yukarıya, günün en sıcak kısmında güneşin sert ışıklarını kesmek için yumuşak, hafif bir örtü çekilmişti, örtü bahçenin aydınlığına engel olmuyordu. Küçük mabede açılan büyük kapılarla pencereler vardı. Calis çoktan iki başka küçük bahçeyi incelemiş, ikisini de terk edilmiş, yabani otlar bürümüş, havuzları durgun ve pis suyla dolu halde bulmuştu. Buysa bakımlı ve temizdi.</p>
	<p class="block_1"> </p>
	<p class="block_2">Calis görece açık olan geniş alandan aceleyle geçti ve pencereden içeriyi gözetledi. Pencere kepenkliydi, ama pencere kafesinin arasından bir yatakta bir şekil gördü. Kadının saçları fener ışığında soluk bir sarı gibi görünüyordu, ancak Calis yüz hatlarını çıkaramadı. Defalarca duyduğu betimlemelere bakılırsa Abigail olabilirdi. Margaret'ı görmüşlüğü vardı, ama bu kız, Crydee'ye akından önceki en son ziyaretinden sonra geldiğinden, ona yabancıydı. Daha az dikkatli bir varlık bunun aradıklarından biri olabileceğine ihtimal verebilirdi, ama Calis asırlardır yaşamlar sayan bir ırkın sabrına sahipti.</p>
	<p class="block_1"> </p>
	<p class="block_2">Pencereden uzaklaşıp kapıyı inceledi. Ahşaptı, tek bir kolu vardı ve görünüşte kilidi yoktu.</p>
	<p class="block_1"> </p>
	<p class="block_2">Birkaç dakika dinledi ve hiçbir hareket sesi duymadı.</p>
	<p class="block_1"> </p>
	<p class="block_2">Eli kapı koluna uzandı, ama bir şey durmasına neden oldu. Pencereye döndü ve tekrar baktı. Bilincine varamasa da bir şey duymuştu. Şimdi sesin kaynağını biliyordu. İlkinin yanındaki yatakta bir başka kız oturuyordu ve Calis'in gözleri irileşti. Bu kız ilkinin ikiziydi.</p>
	<p class="block_1"> </p>
	<p class="block_2">Calis kepenkli pencereden geri çekildi. Büyük etrafı çevrili bahçede korkutucu görüntüyü görmüştü ve yabancı yaratıkların gizli, karanlık güçlerce bir şekilde kaçırılmış olan insanların kopyalarına dönüştürüldükleri fikrini çıkarmıştı. Bunun Abigail'e yapıldığı açıktı. Sonra Margaret görüş alanına girdi. Ama anında, herhangi bir insanoğlununkinden daha keskin duyularla bunun Dük Martin'in kızı olmadığının farkına vardı.</p>
	<p class="block_1"> </p>
	<p class="block_2">Hareket yanlıştı, kendini taşıyış şekli yanlıştı ve yüz ifadesi insanca değildi.</p>
	<p class="block_1"> </p>
	<p class="block_2">* * *</p>
	<p class="block_1"> </p>
	<p class="block_2">Nicholas yataktan çıktı. Gündoğumuna bir saat vardı, ancak uyuyamamıştı. Her duvarda altı yatağın olduğu, bir düzine adamın uyumakta oldukları büyük odaya gitti ve Praji'nin uyuduğu şilteye doğru ilerledi. Vaja onun karşısındaki ara yolda yatıyordu. Nicholas Praji'nin omzunu nazik bir şekilde sarstı ve paralı asker anında uyandı.</p>
	<p class="block_1"> </p>
	<p class="block_2">Nicholas ona kendisini takip etmesini işaret etti ve Praji arkasından yürümeye başladı. Nicholas da çıplak ayaklı olduğu ve kendisini sıcak tutacak bir dış giyim giymemiş olduğundan çizmelerini ya da pelerinini giyme zahmetine girmedi. Issız ortak odada Nicholas, "Kararlar vermek zorunda kalacağız, ikimiz de," dedi.</p>
	<p class="block_1"> </p>
	<p class="block_2">Praji, "Bana doğruyu söyleyecek misin?" dedi. Nicholas, "Uzun bir hikâye. Otur," dedi. Nicholas gerinip esnerken Praji bir sandalye çekti. Sandalyeye oturarak, "Hikâyeyi ilginç kıl Kaptan. Vaktinden önce uyandırılmaktan hoşlanmam. Çoğu zaman bu birinin beklenmedik bir öldürmeye ihtiyacı olduğu anlamına gelir," dedi. Gülümsemesi şafaktan önceki loşlukta hoş bir görüntü değildi.</p>
	<p class="block_1"> </p>
	<p class="block_2">Nicholas ona, Yaşamtaşı ve Sethanon şehrinin derinlerinde ona koruyuculuk eden Aal Kahini dışında her şeyi anlattı. Ama babasından, Krallık'tan ve Crydee'ye yapılan akından bahsetti Anlatmayı bitirdiğinde şafak sökmüş ve Keeler günlük işlerinin hazırlıklarını yapmak için ortak odaya gelmişti. İki kapı ötedeki fırından sıcak ekmek ve kısa süre sonra meyveyle peynir alınmıştı. Keeler, Nicholas'la Praji'ye sözlerini kesmeden, onun alçak sesli tartışmalarına kulak misafiri olduğuna dair suçlanmamak için hızlı hareket ederek yemek getirmişti. Keeler paralı asker grupları konusunda, duymazdan gelmenin çoğu zaman işini korumak ya da daha önemlisi canını korumak anlamına geldiğini bilecek kadar tecrübeliydi.</p>
	<p class="block_1"> </p>
	<p class="block_2">Anlatmayı bitirdiğinde Nicholas, "Bir düzine adama ihtiyacım var -yirmi daha iyi olur; güvenilir olmalılar ve ben de harcadıkları zamana değmesini sağlayacağım. Bizimle birlikte yelken açmaya ve sahilde bırakılmaya istekli olmalılar, bu yüzden ellerinden geldiğince güzel bir şekilde geri dönebilmek için yeterince sert olmalılar. Yapabilir misin?" dedi.</p>
	<p class="block_1"> </p>
	<p class="block_2">"Soru yapabilir misin değil. Yapacak mısın? Ne kadar vereceksin?"</p>
	<p class="block_1"> </p>
	<p class="block_2">"Derebeyi ve büyücüsü için çok kıymetli bir şeyi çalmanın kıymetini ne olarak biçersen onu vereceğin."</p>
	<p class="block_1"> </p>
	<p class="block_2">Praji sırıttı. "Benim için, bunu sırf işin hatırına yapmak zevk olurdu. O piçin adı hâlâ listemde. Eğer onu kişisel zevkim için öldüremezsem, o zaman onu sinirlendirebilirim. Ama askerlerle karşılaşacak adamlar için, özellikle de bu askerler Kızıl Katillerse, şey, bu gerçekten pahalı." "Ne kadar pahalı?"</p>
	<p class="block_1"> </p>
	<p class="block_2">"Bir kervan muhafızının bir yıllık ücreti kadar sanırım. Yüz altın drak diyelim -az daha yükseltmek en iyisi."</p>
	<p class="block_1"> </p>
	<p class="block_2">Nicholas bunun ham ağırlığını ve Shingazi'nin İskelesi'nden ne kadar altın getirmiş olduğunu düşündü. "Onlara kefil olursan, adam başı iki yüz altın draka çıkarırım fiyatı, güvenilir ve emirlere itaat edecek adamlar olduklarını garanti ederseniz senle Vaja'ya bir yüz daha veririm. Aramızda Kara Gül casusu istemiyorum," dedi.</p>
	<p class="block_1"> </p>
	<p class="block_2">Praji başıyla onayladı. "Yolda geçirdiğim yıllardan bu sayının iki katı kadar adam tanıyorum. Hiçbirinin casus olma ihtimali yok. İzlerini bulmam birkaç günümü alabilir ve gelmesini istemediklerime de yalan söyleyeceğim."</p>
	<p class="block_1"> </p>
	<p class="block_2">Nicholas başını salladı. "Onlara zengin bir tüccarla ailesinin nehirden yukarı taşımaya hazırlandığımızı, on kayığın kendileri ve hizmetçileri taşıyacağını söyle onlara. Tüccarın kılı kırk yaran bir adam olduğunu ve senden kişisel olarak garanti istediğini, bu yüzden çok iyi tanımadığın kimseyi kiralayamayacağını söyle." Sonra Nicholas, "Kaptan olmaya ne dersin?" diye ekledi.</p>
	<p class="block_1"> </p>
	<p class="block_2">"Kendi grubuma mı?" Praji çenesini kaşıdı. "Statüme zarar vermez."</p>
	<p class="block_1"> </p>
	<p class="block_2">"Güzel, o halde soran herkese tüccarın sana kendi grubunu koruman için yeterli parayı verdiğini ve senin de sadece iyi tanıdığın adamları aldığını söyle."</p>
	<p class="block_1"> </p>
	<p class="block_2">Praji gülümsedi ve başını salladı. "Sen çok sinsi bir piçsin Kaptan. Eski arkadaş olmadıkları takdirde, çok az adam yeni kurulan bir gruba katılmak isteyecektir. Şimdi, çocukları nerede toplamamı istiyorsun?"</p>
	<p class="block_1"> </p>
	<p class="block_2">"Onlara civarda olmalarını söyle. Onları yakınlardaki hanlara yerleştir, ikili üçlü gruplar halinde ve ben haber verir vermez harekete geçmeye hazır olmalarını sağla."</p>
	<p class="block_1"> </p>
	<p class="block_2">"Pekâlâ, Vaja'yı uyandırsam ve bir şeyler yese iyi olur -sabahları kahvaltısını etmezse huysuz, yaşlı bir kadın gibi oluyor." "Bana Tuka'yı gönder," dedi Nicholas. Praji başıyla onayladı ve gitti. Gün doğdukça diğerleri de ortak odaya yönelmeye başladılar ve Tuka uykulu bir şekilde kafasını karıştırarak ortaya çıktığında, Amos'la Harry masada Nicholas’la birlikte bir şeyler yiyorlardı. Nicholas, "Bugün becerilerine ihtiyacım olacak," dedi.</p>
	<p class="block_3"> </p>
	<p class="block_2">Tuka, "Ne yapmalıyım Encosi?" diye sordu.</p>
	<p class="block_1"> </p>
	<p class="block_2">"Güneye bir yolculuk için on nehir teknesi bulmak ne kadar zor?"</p>
	<p class="block_1"> </p>
	<p class="block_2">"Zor değil Encosi." "Ne kadar sürer?"</p>
	<p class="block_1"> </p>
	<p class="block_2">"O tekneleri size öğleye kadar bulabilirim. Yolculuk için uygun olmalarını garanti etmem günün kalan kısmını alır."</p>
	<p class="block_1"> </p>
	<p class="block_2">"Yarısı kadar sürede yap. Günbatımında tamamıyla tedarikli olarak rıhtımda bağlı olmalarını istiyorum."</p>
	<p class="block_1"> </p>
	<p class="block_2">Amos dirseğini masaya koyup çenesini eline yasladı. "Gidiyor muyuz?"</p>
	<p class="block_1"> </p>
	<p class="block_2">"Çok yakında," dedi Nicholas. "Harry ve Brisa için bir liste yapmanı istiyorum." Harry'ye, "Git Brisa'yı uyandır. Siz ikiniz Tuka'yla gidin. Tekneleri onunla birlikte inceledikten sonra stok için alışverişe gidin. Alabildiğiniz, her şeyin öğleden sonraya kadar rıhtıma getirilmesini ve günbatımından önce teknelerin güvertesine çıkarılmalarını sağlayın. Stokları bütün gece askerlerin korumasını ayarlayacağım. Bir saat içinde hareket edebilecek durumda olmayı istiyorum."</p>
	<p class="block_1"> </p>
	<p class="block_2">Harry başını salladı. Otlakçılık ve sıkı pazarlık etme becerisi ve Brisa’nın sokak zekâsıyla, ihtiyaçları olan şeyleri dikkatleri üzerlerine çekmeden çabucak alabilirlerdi. Yılan Nehri Sehri'nde iş yürüten tuhaf aksanlı o kadar çok yabancı vardı ki, biraz dikkatle işlerini fark edilmeden hallederlerdi.</p>
	<p class="block_1"> </p>
	<p class="block_2">Nicholas Amos'a, "Marcus'la Calis döner dönmez, sen ve Marcus’un balığa çıkmanızı istiyorum," dedi.</p>
	<p class="block_1"> </p>
	<p class="block_2">Amos peki işareti yaptı ve masadan kalktı. "Sanırım o iki savaş gemisinin yanında ne gibi balıklar çıktığına bakmamızı isteyeceksin."</p>
	<p class="block_1"> </p>
	<p class="block_2">"Aynen öyle. O iki gemiden birini alamaz ve stoklarla mahkûmları teknelerden almak için nehrin ağzına gidemezsek bütün bunlar bir işe yaramaz." "Adamları ayarladın mı?"</p>
	<p class="block_1"> </p>
	<p class="block_2">"Praji günbatımına kadar bizim için bir yirmi kişi daha bulacak."</p>
	<p class="block_1"> </p>
	<p class="block_2">Amos, "Bu yine de işleri kolaylaştırmıyor. Crydee'li adamların çoğuna o gemiyi almak için ihtiyacım olacak. Kiralık kılıçlara güvenemem ve çok azmin bir gemiye binme tecrübesi olabilir," dedi.</p>
	<p class="block_1"> </p>
	<p class="block_2">Nicholas başıyla onayladı. "Ghuda, Marcus ve Calis'i alacağım, ama diğerlerinden ihtiyacın olduğu kadarını al. Nehir teknelerinin başına Harry'yi getiriyorum."</p>
	<p class="block_1"> </p>
	<p class="block_2">Oda aç asker ve denizcilerle dolmaya başlarken Amos etrafa bakındı. "Pekâlâ, çocukların çoğu bir şeyler yaptıkları için hoşnut olacaklardır. Bu bekleyiş sinirlerine dokunmaya başlıyordu. Yine de henüz kavga yok, sadece hırçın sözler ediyor ve çabuk öfkeleniyorlar."</p>
	<p class="block_1"> </p>
	<p class="block_2">"Bence çok yakında, onları meşgul etmeye yetecek kadar kavga olacak," dedi Nicholas.</p>
	<p class="block_1"> </p>
	<p class="block_2">Marcus ve Calis hana bir saat sonra geldiler ve Calis, "Onları bulduk," dedi.</p>
	<p class="block_1"> </p>
	<p class="block_2">Nicholas, Amos, Ghuda ve diğer ikisine ona odasına doğru eşlik etmeleri için işaret etti ve "Neredeler?" diye sordu.</p>
	<p class="block_1"> </p>
	<p class="block_2">Tam o anda kapı açıldı ve Nicholas kılıcını kınının yarısına kadar çıkarmışken içeri uykulu bir Nakor girdi. "Sizi yan odadan duydum." Esnedi, sonra, "Kızlar nerede?" dedi.</p>
	<p class="block_1"> </p>
	<p class="block_2">Calis, "Malikânenin güneydoğu köşesinde, iki odası ve küçük bir bahçesi olan küçük bir daire var. Bir oda boş. Margaret ve Abigail diğerindeler," dedi. </p>
	<p class="block_1"> </p>
	<p class="block_2">Nicholas, "İyiler mi?" diye sordu. "Söylemesi zor. İki Abigail gördüm."</p>
	<p class="block_1"> </p>
	<p class="block_2">"Kopyalar yapıyorlar," dedi Nicholas. "Onlar neden diğerleriyle birlikte değiller?"</p>
	<p class="block_3"> </p>
	<p class="block_2">Calis omuz silkti. Nakor, "Belki onlara başka nedenlerle ihtiyaçları vardır," dedi.</p>
	<p class="block_1"> </p>
	<p class="block_2">"'Onlar' dediğin kızlar mı kopyalar mı?" diye sordu Marcus. "İkisi de." Nakor omuz silkti. "Tahmin yürütüyorum. Ama onlar mahkûmlar arasındaki tek soylular, değil mi?" Diğerleri hemfikirdiler. "O halde belki yakın incelemeye tabi tutuluyorlardır."</p>
	<p class="block_1"> </p>
	<p class="block_2">Nicholas, "Haklısın. Ama bütün o taklitlerden nasıl kurtulmayı planlıyorlar?" dedi.</p>
	<p class="block_1"> </p>
	<p class="block_2">Amos, "İki Kraliyet savaş gemisi kopyaları var. Kraliyet Kartalı’nı Barran'da ele geçirmeye çalıştıkları, gemiyi Özgürliman civarında bir yere götürüp sonra batırdıkları benim için açık," dedi.</p>
	<p class="block_1"> </p>
	<p class="block_2">Marcus, "Bekle. Onu neden buraya getirmiş olmasınlar?</p>
	<p class="block_1"> </p>
	<p class="block_2">Neden bir kopya zahmetine katlansınlar?" dedi.</p>
	<p class="block_1"> </p>
	<p class="block_2">Amos, "Belki de onu siyah gemiyle birlikte buraya getirmeye yetecek kadar adamları yoktu.</p>
	<p class="block_1"> </p>
	<p class="block_2">Durbin köle tacirleri ve Tsurani suikastçıları da dahil olmak üzere bir sürü yabancı kiraladılar. Kesh'den adamlar ve Özgürliman'dan hainler topladılar. Yolculuk için ayıracak fazla adamları olmamış olabilir ve dünyanın bizim tarafından onlarla birlikte buraya gelecek fazla tanık istemedikleri de muhakkak," dedi. Çenesini kaşıdı. "Babanın Barran'da o garnizonu kurmak istediği geçen kıştan beri herkesçe biliniyor Marcus. Ve benim kurmuş olduğum yeni devriyeler ve yeni Ejderha, donanmanın yeni amiral gemisi olacağı düşünülürse, Uzak Sahil'e gönderilecek geminin Kartal olacağı kesindi." Kafasını iki yana salladı. "Bunu uzun zamandır planlanıyordu. Nicholas, Martı ya da Kartal -dümende sıradan bir denizci olduğunu, bütün subayların öldüğünü iddia eden biriyle- Krondor'a gelseler, gemideki insanlar babanı Kesh'e götürüldüklerine, bir şekilde akından kurtulanlarla kaçmak için birlikte plan yaptıklarına ya başka bir saçmalığa ikna edebilirler. Özellikle de hepsi aynı hikâyeye sadık kalırlarsa. Arutha'nın onlara inanmamak için bir neden olmayacaktır ve bu dönenlerin çoğu Uzak Sahil'den olacağından tavırlarının tuhaf olduğunun kim farkına varacak ki?"</p>
	<p class="block_1"> </p>
	<p class="block_2">Nicholas, "Ama er ya da geç Carse ya da Crydee'den biri Abigail ya da Margaret'ı görmeye gelecektir," dedi. Martin'in adını telaffuz etmemişti, çünkü o ve Marcus onun ölmüş olabileceğinin farkındaydılar.</p>
	<p class="block_1"> </p>
	<p class="block_2">Ghuda, "Köle tacirleri tarafından esir tutulmak bir insanı değiştirecektir, bu yüzden bir süre tuhaf davranmaları şüphe uyandırmayacaktır. Bir akından sağ kurtulduktan sonra ailelerini hatırlamayan insanlar görmüşlüğüm var," dedi.</p>
	<p class="block_1"> </p>
	<p class="block_2">"Ama sadece bir süreliğine," diye belirtti Marcus. Düşünceli bir ifadeyle, "Er ya da geç biri bir hata yapacak ve oyunu ele verecektir. Bu da taklitlerin birkaç haftadan, ya da en fazla birkaç aydan fazla gerekli olacağını beklemedikleri anlamına gelir."</p>
	<p class="block_1"> </p>
	<p class="block_2">"Bu yüzden şimdi bunu neden yaptığımıza döndük yine." Nicholas eliyle bir şeyi uzaklaştırır gibi bir hareket yaptı. "Pekâlâ, fazla askerleri yoksa, bu şehirle bölgeyi yirmi yıldır neden kısık ateşte bıraktıklarını açıklar."</p>
	<p class="block_1"> </p>
	<p class="block_2">Marcus, "Arabulucu gibi görünürken klanlar arasında gizlice sorun yarattıklarını mı söylemeye çalışıyorsun?' dedi.</p>
	<p class="block_1"> </p>
	<p class="block_2">Nicholas başıyla onayladı. "Mantıklı. Bu Derebeyi'nin gizli bir gündemi varsa, kendine ihanete uğramış bir müttefik gibi sorun yaratması mantıklı görünüyor. O da klanlar kadar bir komplonun kurbanı gibi gözüküyor. Her şey plana uygun yürümüş olsaydı, bir sürü genç klan üyesi, birkaç tüccar ve Ranjana'yla hizmetkârlarını öldürmüş olacaktı. Savaşta sadece çok az adamı tehlikeye attı." Nicholas kafasını iki yana salladı. "Ve klanlar kendilerini, onu bundan sorumlu olmadıklarına ikna etmeye çalışırken bulacaklardı!"</p>
	<p class="block_1"> </p>
	<p class="block_2">Amos, "Elbette. Klanlar şehri kontrol altına almayı ve onların yerini almayı planladığını düşünürlerse, yaşadığı bütün yenilgileri memnuniyetle karşılayacaklardır. Ama başka birinin sorun çıkarmaya çalıştığını düşünürlerse, onunla barış yapmaya çalışacaklardır. Ve Derebeyi mallarını birleştirmeyi gerçekten umursamayacaktır," dedi. Yüzü aydınlandı. "Gücün görünüşü gerçek güç kadar iyidir."</p>
	<p class="block_1"> </p>
	<p class="block_2">Nakor, "Sarayda fazla asker yok. Dışarıdaki kışlalarda biraz asker gördüm, ama içerde, sadece büyük salonda biraz vardı ve başka hiçbir yerde yoktu. Orada yaşayan çok az insan var; fazla hizmetçi ya da muhafız yok. Genellikle boş. Dahakon'un malikânesi gibi," dedi.</p>
	<p class="block_1"> </p>
	<p class="block_2">Calis, "O benim alanımdı. Sadece birkaç adam gördüm, hiçbiri silahlı değildi ve binaların çoğu terk edilmişti," dedi.</p>
	<p class="block_1"> </p>
	<p class="block_2">"Eğer birileriyle gerçekten savaşmam gerekmeseydi," dedi Ghuda, "yüz gibi az sayıda adamla, özellikle de onları zaman zaman farklı grup üniformalarıyla dışarı çıkarır ve bazılarını Kızıl Katiller gibi giydirirsem, burada işleri parlak tutabilirdim." Nicholas, "Ne yapıyorlar? Neden insanlarımızı kopyalıyorlar?" dedi.</p>
	<p class="block_1"> </p>
	<p class="block_2">Amos, "Daha sonra spekülasyon yapabiliriz, ancak şimdi yapmamız gereken o gemilerden birini alıp alamayacağımızı görmek," dedi.</p>
	<p class="block_3"> </p>
	<p class="block_2">Nicholas başıyla onayladı. "Marcus, yorgun olduğunu biliyorum ama Amos'la git. Ghuda’yı da alın."</p>
	<p class="block_1"> </p>
	<p class="block_2">Onlar gittiğinde Nicholas, "Calis, bir süre dinlen. Sonra sen, Nakor ve ben malikâneye girmek ve mahkûmları serbest bırakmak konusunda bir plan yapacağız," dedi.</p>
	<p class="block_1"> </p>
	<p class="block_2">Calis, "Pekâlâ," dedi. O da gitti.</p>
	<p class="block_1"> </p>
	<p class="block_2">Nakor, "Ben dinlenmiştim. Alışverişe gidiyorum," dedi.</p>
	<p class="block_1"> </p>
	<p class="block_2">"Ne almaya?"</p>
	<p class="block_1"> </p>
	<p class="block_2">'İhtiyaç duyacağım bazı şeyleri. Pug, Dahakon'u meşgul ediyor. Ama kadını, şu Leydi Clovis, bize sorun yaratacak."</p>
	<p class="block_1"> </p>
	<p class="block_2">"Neden?" diye sordu Nicholas.</p>
	<p class="block_1"> </p>
	<p class="block_2">"Praji'nin onunla ilgili olarak bir ruh içici olduğunu söylediğini biliyorsun değil mi?"</p>
	<p class="block_1"> </p>
	<p class="block_2">Nicholas başıyla onayladı, endişesi yüzünden belli oluyordu. "Öyle mi?"</p>
	<p class="block_1"> </p>
	<p class="block_2">Nakor başını emin bir şekilde iki yana salladı. "Hayır, hayır. O insanları korkutmak için uydurulmuş bir hikâye." Nicholas, "Bu rahatlatıcı," dedi. "O başka bir şey." "Ne?"</p>
	<p class="block_1"> </p>
	<p class="block_2">'Bilmiyorum. Bir fikrim var. Onunla konuşana kadar emin olamam." "Onunla konuşacak mısın?" Nicholas şaşırmıştı.</p>
	<p class="block_1"> </p>
	<p class="block_2">Nakor sırıttı. "Belki. Bundan kaçınmayı tercih ederim, ancak asla bilemezsin; seçeneğim olmayabilir. Sadece çok tehlikeli bir kadın olduğunu biliyorum."</p>
	<p class="block_1"> </p>
	<p class="block_2">"Neden?"</p>
	<p class="block_1"> </p>
	<p class="block_2">"Çünkü işleri yürüten o."</p>
	<p class="block_1"> </p>
	<p class="block_2">"Bu akını mı?"</p>
	<p class="block_1"> </p>
	<p class="block_2">Nakor kafasını iki yana salladı. "Her şeyi demek istiyorum.</p>
	<p class="block_3"> </p>
	<p class="block_2">Dahakon'la Derebeyi'ni kontrol eden o. Bu şehirdeki bütün tuhaf şeylerin arkasındaki gerçek güç o.</p>
	<p class="block_1"> </p>
	<p class="block_2">Buradaki gerçek tehlike o. Pantathialılarla bağlantısı olanın o olması da muhtemel." Nicholas, "Onunla karşı karşıya gelebilir misin?" dedi.</p>
	<p class="block_1"> </p>
	<p class="block_2">Nakor güldü. "Karşı karşıya gelmek kolay. Hayatta kalmak zor."</p>
	<p class="block_1"> </p>
	<p class="block_2">Nicholas da gülmek zorunda kaldı. "Neye ihtiyacın var?"</p>
	<p class="block_1"> </p>
	<p class="block_2">"Ah, bazı şeylere. Ve Anthony'nin yanımda olmasına ihtiyacım var."</p>
	<p class="block_1"> </p>
	<p class="block_2">"Ona sor. Bence gelecektir."</p>
	<p class="block_1"> </p>
	<p class="block_2">"Büyük ihtimalle. O öyle biri," dedi Nakor. "Akşam karanlığından önce dönerim."</p>
	<p class="block_1"> </p>
	<p class="block_2">Nakor odadan çıkınca Nicholas oturup düşünmeye başladı. Kafasında planının öğelerinin zamanlamasını gözden geçirmeye başladı. Gemi ele geçirilmeli ve dış limandan, teknelerle buluşup yüklerle yolcuları güvertesine alacağı nehir ağzına ulaşmalıydı. Tekneler mahkûmları almak için nehir iskelelerinden, yanmış çiftlik evine yakın bir sahile getirilmeli, sonra gemiyle buluşmak için nehirden aşağı ilerlemeliydiler. Mahkûmlar malikâneden kurtarılmalı ve çiftliğe götürülmeli ve teknelere ulaşana kadar savunulmalıydılar.</p>
	<p class="block_1"> </p>
	<p class="block_2">Yatağına uzandı ve kollarını gözlerinin üzerine kapadı. Sol ayağı zonklamaya başladı. "Bu asla işe yaramayacak," diye inledi.</p>
	<p class="block_1"> </p>
	<p class="block_2">Ghuda hanın çatısında, bir zamanlar küçük komplekstekileri yaklaşan belaya karşı uyarmak için kullanılan gözlem platformunun tepesinde dikiliyordu. Praji'yle Nakor binanın içinden çıkan küçük merdivene tırmandılar.</p>
	<p class="block_3"> </p>
	<p class="block_2">"Orada ne yapıyorsun?" diye sordu Praji. "Nicholas plan yapmamızı istiyor." Ghuda elini kaldırdı. "Bir dakikaya." Nakor, "Ah," dedi.</p>
	<p class="block_1"> </p>
	<p class="block_2">Ghuda günbatımını işaret etti. "Bir keresinde, Diğer okyanusların üzerinde de günbatımları vardır Ghuda. Görülecek kudretli yerler ve büyük harikalar,' demiştin. Hatırlıyor musun?"</p>
	<p class="block_1"> </p>
	<p class="block_2">Nakor sırıttı. "Seni gelmeye ikna etmek için demiştim." Ghuda gülümsedi. "Bir günbatımını bile seyretmek için vakit harcamamıştım. Bunun son fırsatım olabileceğini düşündüm." Praji, "Korkunç bir muhabbet," dedi.</p>
	<p class="block_1"> </p>
	<p class="block_2">Ghuda omuz silkti. "Ben önsezilere ya da ölümcül tevekküllere inanan biri değilim, ama bizim iş kolumuzda..." Praji bir şey söylemeden başını salladı. Güneş şehrin üzerinde alçaldı. Pazarın güney sınırındaki seyretme yerlerinden her yönde engin bir çatı denizi uzanıyordu. Şehir bir yanda körfezin arkasına, diğer yanda halice doğru kıvrılıyordu, böylelikle batı yönündeki binaların ötesinde okyanusu görebiliyorlardı, ufuk boyunca ince bir mavi suşeridi. Güneş daha da alçaldı, gecenin pusuyla, sudan gelen nemle yer yer örtülen portakal rengi bir top haline geldi. Alçak bulutlar gümüş, altın, pembe ve turuncu renklerde parlak noktalarla siyah yüzler sergiliyorlardı ve gökyüzü kırmızı ve altın renkleriyle yol yol olmuştu.</p>
	<p class="block_1"> </p>
	<p class="block_2">Güneşin küresi kaybolana kadar alçaldı ve son anda yeşil bir parıltı gördüler. Ghuda gülümsedi. "Bunu daha önce hiç görmemiştim."</p>
	<p class="block_1"> </p>
	<p class="block_2">Nakor, "Çoğu insan görmez. Bunu görmek için güneşin suyun üzerinde batmasını defalarca seyretmen gerekir. Bulutlar gökyüzünde doğru noktada olmalı ve hava uygun olmalı ve o zaman bile kaçırabilirsin. Hayatımda daha önce sadece bir kez görmüştüm," dedi.</p>
	<p class="block_1"> </p>
	<p class="block_2">Praji, "Seyretmeye değer," dedi. Güldü. "Hadi gelin. Bu, bir süreliğine yaşadığımız son eğlence olabilir."</p>
	<p class="block_1"> </p>
	<p class="block_2">Ghuda bir an oyalandı, ardından, "Görülecek harikalar," dedi. Döndü ve aşağıya inen diğerlerini izledi.</p>
	<p class="block_4" id="calibre_pb_20"> </p>
</body></html>
