<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>02 - Kralın Korsanı  - Gediksavaşları Dünyasından</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_">KEŞİFLER</p>
	<p class="block_1"> </p>
	<p class="block_2">Bir martı ciyakladı.</p>
	<p class="block_1"> </p>
	<p class="block_2">Marcus, Calis ve Harry güneş ufkun üzerinde yükselirken limana doğru yürüdüler. Otuz yaş büyük olmasına rağmen Harry kadar genç görünen yarı-elf delikanlı için Özgürliman manzaralar ve seslerle dolu yabancı bir yerdi. Gereken konuşmaları arkadaşlarının yapmasından hoşnut bir şekilde sessiz kalmıştı, ancak izlemiş, dinlemişti ve adada yaşayan insan kalabalığının çeşitliliği karşısında büyülenmişe benziyordu. Harry bir gece önce Nicholas'a, hareket etmeyi ya da konuşmayı tercih etmedikçe elfin varlığını tamamen unutmanın mümkün olduğunu söylemişti, sessiz ve kıpırtısız kalmakta o kadar ustaydı ki.</p>
	<p class="block_1"> </p>
	<p class="block_2">İnce yapılı bir şekil ters çevrilmiş bir sandalın arkasından aceleyle çıkıp hemen arkalarına geçerken Harry ona bir soru sormak üzereydi. Calis bıçağını çıkarmıştı ve diğerleri daha dönmeden o hazırdı. Harry ani ortaya çıkış yüzünden neredeyse korkudan sıçrıyordu. "Tanrım! Ne istiyorsun?"</p>
	<p class="block_1"> </p>
	<p class="block_2">Bir ses fısıldadı, "Konuya gelelim: Siz üçünüz ne istiyorsunuz?"</p>
	<p class="block_1"> </p>
	<p class="block_2">İnce yapılı şekil biçimsiz bir tunik ve pantolon giymişti; fazla uzun paçalarının altından kirli ayak parmakları görünüyordu. Hırpani kol ağızlarından uzanan zayıf kolları da ayakları kadar kirliydi ve sadece yüzü azıcık temizdi. Çıkık elmacık kemikleriyle kocaman mavi gözler, ensiz bir çene ve küçük bir ağıza tepeden bakıyordu. Hırpani uzuncana kızıl-kahve saçları her yöne uzanıyordu.</p>
	<p class="block_1"> </p>
	<p class="block_2">"Defol çocuk," dedi Marcus sabırsızca.</p>
	<p class="block_1"> </p>
	<p class="block_2">"Çocuk!" dedi dilenci. Marcus'un incik kemiğine çok sert bir tekme atan kız geri kaçtı. "Bunu yaptığın için, istediğin bilgilere iki kat fazla ödeyeceksin."</p>
	<p class="block_1"> </p>
	<p class="block_2">Marcus darbe yüzünden yüzünü buruşturdu ve Harry sessiz bir şaşkınlıkla durdu. Calis sakin bir şekilde, "O halde, defol, kızım."</p>
	<p class="block_1"> </p>
	<p class="block_2">Yürümeye devam ettiler, ama kız aceleyle Marcus'un önüne geçerek geri geri yürümeye başladı.</p>
	<p class="block_1"> </p>
	<p class="block_2">"Çok şey biliyorum. Özgürliman'da istediğine sor, sana söylerler. 'Bir şey mi öğrenmek istiyorsun?</p>
	<p class="block_1"> </p>
	<p class="block_2">Brisa'ya sor!' "</p>
	<p class="block_1"> </p>
	<p class="block_2">Harry, "Ve sen de Brisa mısın?" dedi.</p>
	<p class="block_1"> </p>
	<p class="block_2">"Elbette.</p>
	<p class="block_1"> </p>
	<p class="block_2">Marcus ve Calis hiçbir şey demediler, ama Harry, "Kaptanımız üzerine ev inşa edilecek bir ada arıyor," dedi.</p>
	<p class="block_1"> </p>
	<p class="block_2">Brisa geri geri yürümeyi bıraktı ve doğrudan Marcus'un yolunun üzerinde dikildi. "Doğru," dedi alaycı bir şekilde.</p>
	<p class="block_1"> </p>
	<p class="block_2">Diğerleri kızın sağından geçerlerken Marcus durmak zorunda kaldı. Kıza baktı ve "Evet, bu doğru," dedi.</p>
	<p class="block_1"> </p>
	<p class="block_2">Kız sırıttı ve Marcus gamzeleri olduğunu fark edince irkildi. Rahatsız olduğunu göstererek tekrarladı, "Evet, bu doğru" ve kızın yanından geçmeye çalıştı.</p>
	<p class="block_1"> </p>
	<p class="block_2">Kız da onunla birlikte hareket ederek yolunu kesti.</p>
	<p class="block_1"> </p>
	<p class="block_2">"Bu aptal oyunlara ayıracak vaktim yok," dedi Marcus ve diğer tarafa gitmeye çalıştı.</p>
	<p class="block_3"> </p>
	<p class="block_2">Kız geriye doğru yarım bir adım attı ve topuğu bir ip kangalına takıldı. Sırtüstü düştü, kıçının üstüne sert bir şekilde oturdu. Marcus gülümsedi ve Harry kahkaha attı, Calis'se duygularını açık etmedi. Marcus yanından yürüyüp giderken Brisa nefret dolu bir ses çıkardı ve bağırdı, "Güzel!</p>
	<p class="block_1"> </p>
	<p class="block_2">Daireler çizerek yelken açmaktan yorulduğunuzda gelip beni görün!"</p>
	<p class="block_1"> </p>
	<p class="block_2">Marcus gerisin geri kıza doğru döndü ve eğleniyormuş gibi yaparak kıza selam verdi. Harry kahkaha atmaya devam ederken Calis bile gülümsedi.</p>
	<p class="block_1"> </p>
	<p class="block_2">O gece geç vakit Harry, Calis ve Marcus teknelerinin bağlı olduğu yerden yukarı çıkan merdiveni tırmandılar ve Brisa’nın bir kumaş balyasının üzerine oturmuş elma yemekte olduğunu gördüler.</p>
	<p class="block_1"> </p>
	<p class="block_2">"Yoruldunuz mu?" diye sordu.</p>
	<p class="block_1"> </p>
	<p class="block_2">Oğlanlar bakıştılar ve geçtiler, ama kız yere atladı ve yanlarında elleri arkasında yürümeye başladı. Oyun oynayan bir çocuk gibi şarkı söylüyordu, "Ne aradığınızı biliyorum." Marcus, "Sana dedik..." diyecek oldu.</p>
	<p class="block_1"> </p>
	<p class="block_2">"Hayır, aramıyorsunuz," dedi kız şarkı söyler gibi.</p>
	<p class="block_1"> </p>
	<p class="block_2">"Neyi aramıyoruz?"</p>
	<p class="block_1"> </p>
	<p class="block_2">"Kaptanınız için bir ada aramıyorsunuz." Elmasından son bir ısırık aldı ve çöpünü omzunun üzerinden denize attı. Martılar çığlık attılar ve elma için daldılar.</p>
	<p class="block_1"> </p>
	<p class="block_2">"O halde ne arıyoruz?" diye sordu Harry, yarım düzine terk edilmiş ada arasında yelken açarak geçirilen günün sabırsızlığıyla.</p>
	<p class="block_1"> </p>
	<p class="block_2">Brisa kollarını kavuşturdu ve "Aradığınızı bulmak sizin için neye değer?" dedi.</p>
	<p class="block_1"> </p>
	<p class="block_2">Marcus kafasını iki yana salladı. "Akıl oyunlarına vaktimiz yok."</p>
	<p class="block_3"> </p>
	<p class="block_2">Üçlü daha hızlı yürümeye başladılar, Brisa, "Durbin köle tacirlerinin nereye gittiklerini biliyorum," dedi.</p>
	<p class="block_1"> </p>
	<p class="block_2">Durdular. Bakıştılar ve döndüler. Calis kızın beklediği yere yürüdü ve kolunu sertçe kavradı.</p>
	<p class="block_1"> </p>
	<p class="block_2">Marcus, "Ne biliyorsun?" dedi.</p>
	<p class="block_1"> </p>
	<p class="block_2">"Off!" diye bağırdı kız, kurtulmaya çalışarak, ama Calis kızı sıkı tutuyordu. "Beni bırakın yoksa hiçbir şey söylemem!" dedi.</p>
	<p class="block_1"> </p>
	<p class="block_2">Marcus elini Calis'in koluna koydu. "Bırak."</p>
	<p class="block_1"> </p>
	<p class="block_2">Calis bıraktı ve kız geri çekildi. Acıyan kolunu ovuşturarak somurttu. "Anneniz size bir kızın dikkatini çekmenin daha iyi yollan olduğunu söylemedi mi?" Kızgın bakışlarını Marcus'a çevirerek, "Sakalsız daha iyi görüneceğin halde, pis bir haydut için yarı yarıya bile çirkin değilsin bence. Nazik davranacaktım, ama artık fiyatım yükseldi," dedi.</p>
	<p class="block_1"> </p>
	<p class="block_2">Harry, "Bak, ne biliyorsun ve ne istiyorsun?" dedi.</p>
	<p class="block_1"> </p>
	<p class="block_2">"Bir ay önce bazı tuhaf adamların kasabaya geldiklerini biliyorum, hem de sayıları çok fazlaydı. Çok daha fazlası, burada Özgürliman'da yaşayanlar tarafından görülmekten sakınmak için ellerinden geleni yaparak civardaki adalarda toplandı. Genellikle Kesh dili konuşuyorlar, ama daha önce duymadığım garip bir aksanla. Diğerleri kasabaya geldi ve malzeme aldı. Hepsini bir defada değil, ama beni meraklandırmaya yetecek kadar. Burada benim fark etmediğim sıradışı bir şey olmaz. Bu yüzden gizlice bilgi toplamaya karar verdim." Gülümsedi. "Bir şeyleri öğrenmekte ustayımdır."</p>
	<p class="block_1"> </p>
	<p class="block_2">Harry gülümsemesine engel olamadı. "Öyle olduğunu sanıyorum." "Şimdi, anlaşıyor muyuz?" dedi kız.</p>
	<p class="block_1"> </p>
	<p class="block_2">"Ücretin ne?" diye sordu Marcus.</p>
	<p class="block_3"> </p>
	<p class="block_2">"Elli kraliyet altını."</p>
	<p class="block_1"> </p>
	<p class="block_2">Marcus, "Öyle altın taşımam," dedi.</p>
	<p class="block_1"> </p>
	<p class="block_2">Harry, "Buna ne dersin?" dedi.</p>
	<p class="block_1"> </p>
	<p class="block_2">Altın bir şeride yerleştirilmiş yakuttan bir yüzük uzattı.</p>
	<p class="block_1"> </p>
	<p class="block_2">"Bunu nerden buldun?" diye sordu Marcus.</p>
	<p class="block_1"> </p>
	<p class="block_2">Harry kafasını hafifçe iki yana salladı, "Unuttum." Kıza, "İstediğinin iki katı eder," dedi.</p>
	<p class="block_1"> </p>
	<p class="block_2">Kız, "Pekâlâ," dedi. "Bir grubu takip ettim, rotalarını işaretledim ve günbatımından sonra bir tekneyle açıldım. Nerede toplandıklarını buldum. O noktada demir atmış, şimdiye kadar gördüğüm en büyük gemiydi. Siyahtı, baş ve kıç kasaralarıyla, büyük ana yelkenleriyle bir Queg kadırgasına benziyordu. Yukarıda duruyordu, bu yüzden boş olduğunu anladım, ama adamlar sürekli o adaya gidip geliyorlardı. Büyük gemiyi sokamadıkları için adamları ve malzemeleri günlerce küçük teknelerle taşıdılar. Kumsaldaki teşkilatlarına bakılırsa, uzun bir yolculuğa çıkacaklarmış gibiydi, belki de Kesh'in öteki ucuna. Ayrıca devriye de çıkarmışlardı ve oradan çıkmak zorunda kaldım.</p>
	<p class="block_1"> </p>
	<p class="block_2">"Birkaç hafta sonra adalar arasında gidip gelen, ama Özgürliman'dan uzak duran tekneler vardı." Parlak bir sırıtışla, "Meraklandım ve adaya geri döndüm ve adamların çoğunun büyük gemiye taşındığını gördüm. Ama bir düzine küçük tekne adadaki bir sürü tutsağı taşıyormuş. Sorumlu altı Durbinli köle taciri vardı," dedi.</p>
	<p class="block_1"> </p>
	<p class="block_2">"Bizim ilgilendiğimiz şeyin bu olduğunu nereden biliyorsun?" diye sordu Harry, yüzüğü sıkıca tutarak.</p>
	<p class="block_1"> </p>
	<p class="block_2">"Bir Krallık gemisindesiniz ve bütün tutsaklar Kral'ın Dilini konuşuyorlardı. Meşhur bir kaptan otuz yıl sonra tekrar ortaya çıkıyor -benim için çok rastlantısal. Kaptanınız gerçek, ama geri kalanınız çok temiz ve nazik; siz Kraliyet Donanmasısınız.</p>
	<p class="block_3"> </p>
	<p class="block_2">Bu tutsakları aramak için geldiniz, değil mi?"</p>
	<p class="block_1"> </p>
	<p class="block_2">Harry yüzüğü havaya fırlattı ve Brisa yakaladı. "Tutsakları nereye götürdüler?" diye sordu Harry.</p>
	<p class="block_1"> </p>
	<p class="block_2">"Rüzgâraltında, batıya doğru iki ada," dedi kız. Koşmaya başlamıştı bile ve omzunun üzerinden, "Ve geri döndüğünüzde, size fazlasını anlatabilirim," diye bağırdı.</p>
	<p class="block_1"> </p>
	<p class="block_2">Harry bağırdı, "Seni nasıl bulacağız?"</p>
	<p class="block_1"> </p>
	<p class="block_2">"Sadece Brisa'yı sorun!" cevabı geldi kız iki bina arasında kaybolurken.</p>
	<p class="block_1"> </p>
	<p class="block_2">O gece, Raptor’un mürettebatından birçok kişi kasabadaki dövmeli kaptanı fark etti ve haberi diğerlerine ulaştırdı. Nicholas ve Ghuda Render'ın sevdiği bir handa beklenmedik bir şekilde ortaya çıktılar.</p>
	<p class="block_1"> </p>
	<p class="block_2">Normal sohbeti duyabilecek kadar yakında oturunca Render'la adamları anında sustular. Bir dakika sonra Nicholas, "Sadece zaman meselesi, değil mi?" dedi. Odadaki herkes tarafından duyulabilecek kadar yüksek sesle konuştu.</p>
	<p class="block_1"> </p>
	<p class="block_2">Ghuda, "Er ya da geç," dedi. Nicholas’ın neden bahsettiği hakkında bir fikri yoktu, ama oyuna katıldı.</p>
	<p class="block_1"> </p>
	<p class="block_2">"Bugünlerde Uzak Sahil'den akınların haberini taşıyan bir gemi gelecek; ilerleyen yıllarda ne ticaret ne ganimet olacak. O zaman şehirdeki bütün tüccarlar suçlunun kellesini kazıkta görmek için Valinin evinde toplanacaklar." Bakışma karşılık veren Render'a bakan Nicholas açıkça, "Ve o kelleyi onlara sunmaktan hoşnut olacağım," dedi.</p>
	<p class="block_1"> </p>
	<p class="block_2">Render orada oturan adamlardan ikisine sinirle fısıldadı, sonra ayaklanıp ayrıldı. İki adam kaptanlarını takip etmeye cesaret edemesinler diye gözlerini Nicholas'la Ghuda'ya diktiler. Nicholas arkasına yaslandı ve bekledi.</p>
	<p class="block_3"> </p>
	<p class="block_2">Anthony, Nakor ve Amos ertesi gün ilk ışıkla Marcus'la beraber adayı araştırmak için yola koyuldular. Adaya üç saatte ulaştılar. Ada o civardaki düzinelercesine benziyordu, volkanik püskürmeyle oluşmuştu. Rüzgâr ve suyla aşınmış, deniz kuşlarının suyun üzerinden taşıdıkları çalılık ve sert çimenlerle kaplanmış, rüzgâraltında sahil olmayan yüksek bir kayalıktan ibaret yaşanması zor bir yerdi. Bir saat boyunca adanın etrafında daire çizdikten sonra, rüzgâr yönünde dar bir koya geldiler. Sahildeki yüksek su çizgisinin yanında devasa bir bina yükseliyordu, doğrudan koy tarafından yaklaşmadıkça binayı gözden saklayan yüksek kayalarla çevriliydi. Adada herhangi biri olduğuna dair bir iz yoktu.</p>
	<p class="block_1"> </p>
	<p class="block_2">Teknelerini kıyıya çektiler ve etrafa baktılar. Amos, "Yakın zamanda buraya birçok tekne girip çıkmış," diyerek kumdaki izleri işaret etti. Ayak izleriyle dolu geniş bir patika binaya doğru gidiyordu. "İyi bir rüzgâr ya da yağmur olsaydı, bunları göremezdik. Son birkaç günde olmuşlar."</p>
	<p class="block_1"> </p>
	<p class="block_2">Kabaca inşa edilmiş binaya doğru yürüdüler. Büyük kapıları itip içeri girdiler. Havayı yeni insan dışkısı kokusu ve daha bile bozuk bir şey kaplıyordu. Bir sinek bulutu yükseldi ve yerde neyle beslendiklerini gördüler.</p>
	<p class="block_1"> </p>
	<p class="block_2">Amos küfretti. Hızla saydı ve "Bir düzineden fazlaymışlar," dedi. Zemine saçılmış cesetler vardı.</p>
	<p class="block_1"> </p>
	<p class="block_2">Safrasını yutan Marcus kendini en yakındaki vücudu incelemeye zorladı. Bir oğlan ışığın incelenmesini kolaylaştıracağı şekilde kapıya yakın yatıyordu. Marcus, "Acı içinde öldü," dedi.</p>
	<p class="block_1"> </p>
	<p class="block_2">Amos kafasını iki yana salladı. "O bakışı görmüşlüğüm var."</p>
	<p class="block_1"> </p>
	<p class="block_2">Nakor bir başkasına baktı. "Belki üç ya da dört gün önce ölmüşler. Derileri şiş ve sinekler kurtçuk bırakmış."</p>
	<p class="block_1"> </p>
	<p class="block_2">Amos odaya baktı ve "Burada piknik yapmıyoruz Marcus. Dışarda beklemek istersen..."</p>
	<p class="block_1"> </p>
	<p class="block_2">Marcus Amos'un onu kız kardeşi ya da Abigail'in ölüler arasında olmaları olasılığına karşı korumaya çalıştığını biliyordu. "Hayır," dedi kısaca.</p>
	<p class="block_1"> </p>
	<p class="block_2">Tüyler ürpertici manzara boyunca ilerlemeye başladılar ve odanın ortasında Amos küfretmesine neden olan bir şey buldu. "Bannath'ın çıbanları!" dedi hırsızlar ve korsanlar tanrısına yakararak.</p>
	<p class="block_1"> </p>
	<p class="block_2">Durbin köle tacirleri lonca giysileri içinde altı adam, vücutları oklarla delik deşik olmuş halde yerde yatıyorlardı. Amos diz çöküp adamlardan birini incelemek için kendini zorladı. Siyah maskeyi çıkardı ve cesedin yüzünde bir lonca dövmesi gördü. "Bunlar gerçek Durbin köle tacirleri," diye fısıldadı dehşet içinde. "Loncalarının gazabıyla kim yüzleşecek?"</p>
	<p class="block_1"> </p>
	<p class="block_2">Ama kimin yüzleşebileceğini biliyordu: Krondor'da Suikastçılar Loncasının kontrolünü ele geçiren ve efsanevi Murmandamus standartlarını, kuzey uluslarının -kara elfler ya da moredhel ve goblinler- Krallığı istila etmesine neden olacak şekilde yükselterek Midkemia tarihinde en büyük dolandırıcılık suçunu işleyen aynı merhametsiz düşman. Ancak onlar Durbin Köle Tacirleri Loncasının altı efendisini öldürebilirlerdi ve Amos neden olduğunu biliyordu. Hiçbir insan Pantathialı yılan rahiplerin, denizin ötesinden uzak topraklarda olması dışında, nerede yaşadıklarını bilmiyordu.</p>
	<p class="block_1"> </p>
	<p class="block_2">Anthony katliamın içinde yüzünde duygularını ele vermeyen bir ifadeyle ilerledi. Ölü mahkûmlar devam edemeyecek kadar zayıftılar ve boğazları kesilmişti. Nakor, "Sadece bir kız var, bak, şurada," dedi.</p>
	<p class="block_3"> </p>
	<p class="block_2">Bakmak için acele ettiler ve Anthony, "Bu Willa. Mutfakta çalışırdı," dedi.</p>
	<p class="block_1"> </p>
	<p class="block_2">Nakor bir başka cesedi işaret etti, pantolonu ayak bileklerine düşmüş halde ölmüş bir adamdı. "Bu kötü bir adamdı. Onu öldürmeden önce bu hasta kıza sahip olmaya kalktı," dedi geçmişi okuyabiliyormuş gibi, "ve başka biri denediği için onu öldürdü," Ufak tefek adam kafasını iki yana salladı. Bakışlarını büyük odada gezdirerek, "Çocukları koyunlarmış gibi buraya sürmek zalimce; onları burada günlerce ölülerle ve ölmek üzere olanlarla tutmak insanlık dışı," dedi.</p>
	<p class="block_1"> </p>
	<p class="block_2">Amos yumuşak bir şekilde konuştu, "Kimse bu işin arkasındakilerin insan olduklarını söylemedi Isalan."</p>
	<p class="block_1"> </p>
	<p class="block_2">Anthony binanın etrafında bir şey arıyormuş gibi yürümeye devam etti. Amos gitmelerini emredeceği sırada, Anthony bir tunik ya da elbiseden koparılmış birkaç kumaş parçası buldu. Kumaş parçalarını aldı ve inceledi. Birden sargı olarak kullanılmış bir tanesini kaldırırken üzerindeki kan yüzünden gözleri büyüdü ve "Margaret!" dedi.</p>
	<p class="block_1"> </p>
	<p class="block_2">Amos, "Nerden biliyorsun?" dedi.</p>
	<p class="block_1"> </p>
	<p class="block_2">Büyücü, "Sadece biliyorum. Bunu giyiyordu," dedi.</p>
	<p class="block_1"> </p>
	<p class="block_2">Marcus kumaşı inceledi. "Yaralı mı? Kana bak."</p>
	<p class="block_1"> </p>
	<p class="block_2">Anthony kafasını iki yana salladı. "Bence... bunu başka birine sargı olarak kullandı." "Nerden biliyorsun?" diye sordu kardeşi.</p>
	<p class="block_1"> </p>
	<p class="block_2">"Ben... biliyorum işte," diye tekrarladı büyücü.</p>
	<p class="block_1"> </p>
	<p class="block_2">Amos etrafa bakındı. "Bu akın iyi planlanmıştı ve bütün olasılıklar düşünülmüştü. Akıncıların çoğu Kesh ya da başka bir yerden gelmiş olabilir, ama gemide Özgürliman'dan en az yüz kişi olmalı." Binadan çıkıp tekneye dönerken, "Sorun olaya karışan ve konuşacak birini bulmakta. Bu suçu kim planladıysa iyi para almış ve" dedi -boğazı kesilmiş yarı çıplak adamı işaret etti- "cezayı ne kadar çabuk verdiklerini görüyoruz. Çok azı efendilerine ihanet etmeye istekli olacaktır." Marcus'a, "O kızı tekrar bulmalı ve başka ne biliyor öğrenmeliyiz," dedi.</p>
	<p class="block_1"> </p>
	<p class="block_2">Kırmızı Yunus'a günbatımında döndüler. Arkadaki odaya girdiklerinde Amos, Harry'nin onları beklemekte olduğunu gördü. "Ne oldu?" diye sordu.</p>
	<p class="block_1"> </p>
	<p class="block_2">"Render bugün Nicholas'a neredeyse meydan okudu," dedi Harry sırıtarak. "Öğleyin başka bir handa zıkkımlanmaya karar verdi. Adamlarımızdan biri yerini buldu, böylece Nick oraya gitti ve yakınına oturdu. Render ona bağırmaya başladı. İyi değil. Bizimkiler akınlar hakkında bir sürü dedikodu başlattı ve kasaba halkı bir şeyler olup olmadığından endişelenmeye başlıyor; burada yeterince insan son birkaç aydır bir şeyler döndüğünü bize inanacak ve Render'dan şüphe edecek kadar biliyorlar." Harry kafasını iki yana salladı. "Örneğin istisnai sıcaklıkta bir Altıncı Gün gecesi geçirirsek ve biri Render'ın herkesin işini önümüzdeki beş yıl boyunca nasıl mahvettiğini dinlemeye istekli olanlara içki ısmarlamaya başlarsa, kargaşa çıkarıp Render'i bulurlar ve onu kanıta ihtiyaç duymadan asarlar." Harry'nin neşeli yüz ifadesi ciddileşti. "Sanırım Render bunlara doydu. Söylenenlere bakılırsa yarın ya da sonraki gün Kesh sahilinde akın yapmak için yelken açacakmış ve fazladan tayfa arıyormuş."</p>
	<p class="block_1"> </p>
	<p class="block_2">Amos çenesini kaşıdı. "Fazladan tayfa mı? O halde eğer aklına koyduysa, Nicholas’ın peşine bu gece düşecektir." Amos düşündü, "Render'ın bunu yapmasının birkaç yolu var: Zekice olan bu gece geç vakit yelken açmak ve Özgürliman'a hiç dönmemek. Ama Render özellikle zeki olmasıyla tanınmaz; akıllı ve kurnaz, evet, ama zeki değil."</p>
	<p class="block_3"> </p>
	<p class="block_2">Amos uzun bir süre düşündü, sonra konuşmaya devam etti, "O yamyamı tanıyorsam yolda benim gemimi almaya çalışacaktır -fazladan tayfaya bu yüzden ihtiyacı var." Amos neredeyse kendi kendine, "Nick'i öldürecek, suçu bana atacak, asılmamı talep edecek ve bütün adalardaki en iyi savaş gemisini bir gecede alacak," dedi.</p>
	<p class="block_1"> </p>
	<p class="block_2">Marcus, "O halde ne yapıyoruz?" dedi.</p>
	<p class="block_1"> </p>
	<p class="block_2">Amos, "Bırakalım denesin," dedi. Harry'ye, "Git Ghuda'yı, Nick'i ve adamlardan mümkün olduğunca çoğunu bulup buraya gelmelerini sağla," dedi.</p>
	<p class="block_1"> </p>
	<p class="block_2">Harry yola koyuldu. Amos Anthony'ye, "Tutsakların tutulduğu o bina hakkında bir şeyler bilebilecek birilerini aramaya başla; her nereden geliyorlarsa kendi marangozlarını getirmiş olabilirler, ama büyük ihtimalle bütün keresteyi taşımamışlardır. Ve başınızı derde sokmayın," dedi.</p>
	<p class="block_1"> </p>
	<p class="block_2">Anthony'yle Marcus ayrıldılar ve Amos, "Büyücü o kumaşın Margaret'e ait olduğunu nasıl anladı merak ediyorum," dedi.</p>
	<p class="block_1"> </p>
	<p class="block_2">Nakor sırıttı. "O bir büyücü. Ayrıca, Margaret'a âşık."</p>
	<p class="block_1"> </p>
	<p class="block_2">Amos, "Gerçekten mi?" dedi, "Ben onun kansız türden olduğunu düşünmüştüm."</p>
	<p class="block_1"> </p>
	<p class="block_2">Nakor kafasını iki yana salladı. "Utangaç. Ama onu seviyor. Onu doğru zamanda bulabilmesinin nedeni bu."</p>
	<p class="block_1"> </p>
	<p class="block_2">Amos gözlerini kıstı. "Yine gizemli olmaya mı başlıyorsun Isalan?"</p>
	<p class="block_1"> </p>
	<p class="block_2">Nakor omuz silkti. "Biraz kestireceğim. Sonradan burası çok gürültülü olacak." Sandalyesini duvara yaslanana kadar yatırdı ve gözlerini kapadı. Bir dakika sonra yumuşak bir şekilde horluyordu.</p>
	<p class="block_1"> </p>
	<p class="block_2">Amos uyuyan küçük adama baktı ve "Bunu nasıl yapıyor?" diye sordu.</p>
	<p class="block_3"> </p>
	<p class="block_2">* * *</p>
	<p class="block_1"> </p>
	<p class="block_2">Gemi inleyince Margaret, "Dinle!" dedi.</p>
	<p class="block_1"> </p>
	<p class="block_2">Abigail donuk bir ilgiyle şöyle bir baktı. "Ne oluyor?"</p>
	<p class="block_1"> </p>
	<p class="block_2">Margaret, "Rota değiştirdik. Geminin gittiği yoldaki değişikliği hissetmiyor musun?" dedi.</p>
	<p class="block_1"> </p>
	<p class="block_2">"Hayır. Ne olmuş yani?" diye sordu Abigail ifadesiz bir ses tonuyla. Mevkileri yüzünden kalacak daha büyük bir yer, kendilerine ait bir kamara ve iyi yiyecek aldıkları halde kız hüzünlü ruh halinden kurtulamıyordu. Hâlâ zaman zaman elinde olmadan ağlıyordu.</p>
	<p class="block_1"> </p>
	<p class="block_2">Margaret, "Güneye doğru ilerliyorduk ve Karanlıklar Boğazı'nı geçmek için doğuya doğru dönmemizi bekliyordum. Ama sancak tarafına dönüyoruz" -Abigail boş boş baktı- "Sağa!</p>
	<p class="block_1"> </p>
	<p class="block_2">Güneybatıya gidiyoruz!" dedi.</p>
	<p class="block_1"> </p>
	<p class="block_2">Abigail kafasını şaşkınlıkla iki yana salladı. Derken gözlerinde bir ilgi kıvılcımı belirdi. "Bu ne demek oluyor?"</p>
	<p class="block_1"> </p>
	<p class="block_2">Umutla karışık olmayan bir korku duyan Margaret, "Kesh'e gitmiyoruz," diye fısıldadı.</p>
	<p class="block_1"> </p>
	<p class="block_2">Erkekler odanın karşısından selamlaşıp dostça küfürler ettikçe orospular yüksek sesle güldü. Nicholas yedinci ya da sekizinci kadeh şarabını kafasına dikti. Odanın karşısında Render adamlarından beşiyle oturmuş fısıldaşıyordu. Nicholas ve korsan kaptan neredeyse bir saattir birbirlerini kesip duruyorlardı ve Ghuda'yla Harry Nicholas'ı içmeyi bırakması için yüksek sesle uyarmışlardı. Nicholas onlara kulak asmamıştı. Bir saat önce Render'a tehditler yağdırmaya başlamıştı. Başta yanında duranlar tarafından güçbela duyulurken son beş dakikadır yakındaki herkes bu tehditlerden nasibini almaya başlamıştı.</p>
	<p class="block_1"> </p>
	<p class="block_2">Birden Nicholas ayağa fırladı ve odanın karşısına Render'ın masasına doğru sendeleyerek ilerledi. Ghuda'yla Harry tepki vermekte yavaş kaldılar ve Render'ın yanındaki beş adamdan üçü elleri kılıçlarının kabzasında ayakta dikilirken yetiştiler.</p>
	<p class="block_1"> </p>
	<p class="block_2">"Kalbini deşeceğim, seni kanlı domuz!" diye bağırdı Nicholas ve oda sessizleşti. "Tanrıların önünde yemin ederim yaptığını ödeyeceksin."</p>
	<p class="block_1"> </p>
	<p class="block_2">Ghuda'yla Harry onu geri çekerlerken Render genç adama ters ters baktı. Render'ın arkadaşlarından biri bağırdı, "Biz onu sefaletinden kurtarmadan şu sarhoşu alın."</p>
	<p class="block_1"> </p>
	<p class="block_2">Ghuda tarafsız bir şekilde, "Deneyebilirsiniz," dedi. "Eğlenceli olabilir." Sakin yüz ifadesi ve üzerindeki silahların sıralanış şekli daha başka tehdide gerek bırakmıyordu.</p>
	<p class="block_1"> </p>
	<p class="block_2">Render ayağa kalktı ve işaret parmağını salladı. "Herkes duydu. Bu adam beni defalarca tehdit etti. Bir sorun çıkacak olursa, onun işidir ve bundan Kaptan Trenchard sorumludur! Burada herkesin önünde yemin ederim ki elimi sadece meşru müdafaa için kaldıracağım!"</p>
	<p class="block_1"> </p>
	<p class="block_2">Nicholas debelenmeye, Render'a ulaşmaya çalıştı, ama Ghuda ve Harry onu engellediler. Nicholas'ı meyhaneden yarı sürükleyerek yarı taşıyarak çıkardılar. Arkadaşlarının bulvarda yürümesine yardım ederek Kırmızı Yunus'a ulaştılar ve içeri girdiler. Nicholas'ı merdivenlerden yukarı taşıyarak koridorun sonundaki odaya girdiler.</p>
	<p class="block_1"> </p>
	<p class="block_2">İçerde Nicholas kendini toparladı ve Harry, "Nasılsın?" diye sordu.</p>
	<p class="block_1"> </p>
	<p class="block_2">"Hiç bu kadar çok suyu bu kadar hızlı içmemiştim. Ördek nerede?"</p>
	<p class="block_1"> </p>
	<p class="block_2">Harry ördeği işaret etti ve Nicholas tuvaletini yaptı. "Barmene güvenebilir miyiz sence?"</p>
	<p class="block_1"> </p>
	<p class="block_2">"Hayır," dedi Ghuda, "ama ona bir ya da iki gün hiçbir şey söyleyemeyecek kadar çok altın verdim ve yeterince tehdit ettim." Nicholas, "Şimdi bekleyeceğiz," dedi.</p>
	<p class="block_1"> </p>
	<p class="block_2">Şafağa doğru, bir grup erkek Kırmızı Yunus'un ortak odasına süzüldüler. Masanın altında uyuyan bir çocuk anında uyandı. Ortak odaları korumak ve garip saatlerde gelen misafirlere ya da dilencilerle hırsızlara karşı hancıyı uyarmak onun işiydi.</p>
	<p class="block_1"> </p>
	<p class="block_2">Adamların kılıçlarının ellerinde olduğunu gören çocuk tekrar masanın altına girdi ve duvara sokuldu. Yakında bu kadar çok cani varken alarm veremeyecekti.</p>
	<p class="block_1"> </p>
	<p class="block_2">Davetsiz misafirler uçtaki kapıya ulaştıklarında, koridordaki bütün kapılar ardına kadar açılıp daha çok silahlı adam dışarı çıktı. Çeliğin çeliğe çarpma sesi koridorlarda çınladı ve savaş tüm ciddiyetiyle başladı.</p>
	<p class="block_1"> </p>
	<p class="block_2">Nicholas ve Ghuda koridorun ucundaki kapıyı tutuyordu ve saldırganlardan ikisi onlara doğru gitmek için yarım gönüllü girişimlerde bulundu, ama kapı ağızlarındaki silahlı adamların varlığı onları caydırdı. Derken koridorun öteki ucundan, merdivenlerin yukarısından bir bağırış kavga seslerini bastırdı. "Durun! Şerif adına kavgayı kesin!"</p>
	<p class="block_1"> </p>
	<p class="block_2">Koridorda kısılmış adamlar döndüler ve birkaçı merdivenlere doğru kendilerine yol açmaya çalıştılar. Uzun sopalar ve kılıç kullanan bir düzine adam tarafında hızla püskürtüldüler, aralarından iki kişi öldü ve geri kalanlar zararsız hale getirildi. Hâlâ koridorda olanlar bir küme haline geldiler ve ortalarından bir ses bağırdı, "Direnmeyeceğiz!"</p>
	<p class="block_1"> </p>
	<p class="block_2">Nicholas Ghuda'ya gülümsedi. "Bu Render," dedi amansız bir tatminle.</p>
	<p class="block_1"> </p>
	<p class="block_2">Amos ve Harry bir adım arkalarında William Swallow’la bir kapıdan çıktılar. Anthony, Marcus ve Nakor bir başka odadan çıktılar. Render’ın adamlarının peşinden Duncastleli Patrick'in bir düzineden fazla adamının hepsini gözetim altına almak için beklediği yere gittiler.</p>
	<p class="block_3"> </p>
	<p class="block_2">Amos masanın altındaki çocuğa yaklaştı ve ona bir altın para verdi. "İyi iş yaptın. Patronuna hanını kullanmamıza izin verdiği için teşekkür ettiğimi söyle."</p>
	<p class="block_1"> </p>
	<p class="block_2">Çocuk gitti ve Amos Render'ı ortak odaların arkasındaki büyük odaya itti. Özgürliman’ın kaptanlarından dördü bir masaya oturmuşlardı ve önlerinde diz çöken Render'a baktılar.</p>
	<p class="block_1"> </p>
	<p class="block_2">William Swallow Amos'un arkasından odaya girdi. "Doğru, aynen Amos'un söylediği gibi,</p>
	<p class="block_1"> </p>
	<p class="block_2">Render ve adamları kanlı niyetlerle geldiler."</p>
	<p class="block_1"> </p>
	<p class="block_2">Masada yerini alan Swallow, "Kanunu biliyorsun Render. Gemine el konacak ve sen de hücreye gönderileceksin."</p>
	<p class="block_1"> </p>
	<p class="block_2">"Hayır!" diye bağırdı Render. "Tuzağa düşürüldüm."</p>
	<p class="block_1"> </p>
	<p class="block_2">Amos, "Bu çöpü buradan çıkarmadan önce, ona sormam gereken şeyler var. Yanıtları ilginizi çekebilir," dedi.</p>
	<p class="block_1"> </p>
	<p class="block_2">Swallow diğer kaptanlara baktı, Kaptan Dread dışında hepsi limandaydı. Kaptanların hepsi başlarıyla onayladılar. Amos, "Uzak Sahil'e akın etmen için sana kim para ödedi?" dedi.</p>
	<p class="block_1"> </p>
	<p class="block_2">Render Amos'a tükürdü, Amos da eldivenli eliyle ona yumruk atarak karşılık verdi. Render sert bir şekilde yere çarptı ve çenesinden kan akarak orada kaldı. Amos onun yanında diz çökerek, "Sana karşı nazik olacak vaktim yok Render ve zaten öyle bir isteğim de yok," dedi. "Seni sokağa atıp, önümüzdeki beş yıl içinde Uzak Sahil boyunca yürütülecek ticareti baltaladığım, Durbinli köle tacirleri için çalıştığını ve diğer kaptanlarla mürettebatlarını ganimet için öldürdüğünü yayarsak, Özgürliman’ın yurttaşlarının seni lime lime etmeleri ne kadar sürer?"</p>
	<p class="block_3"> </p>
	<p class="block_2">Render'ın gözleri kocaman oldu, ama hiçbir şey söylemedi. Amos, "Crydee, Carse ve Tulan'dan taşıma yapılmayacağı için artık altın göremeyecek olan orospuları düşün. Geçinecek gemileri olmayacak Özgürlimanlı erkekleri düşün. Elarial ya da Özgür Şehirler'den daha yakın pazarı olmayacak dürüst tüccarları düşün," dedi.</p>
	<p class="block_1"> </p>
	<p class="block_2">Swallow, "Amos söylentileri duyduk; gerçekten doğru mu?" dedi.</p>
	<p class="block_1"> </p>
	<p class="block_2">Amos, "Doğru William," dedi. "Bu piç binden fazla adamın geçen ay Uzak Sahil'e saldırmalarına ve Crydee Kalesi'ni yerle bir etmelerine izin verdi. Barran'daki büyük hisar yıkıldı ve Carse'la Tulan yağmalandı -ne kadar kötü olduğunu bilmiyoruz, ama en kötüyü varsayıyoruz. Gelecek yıllarda dukalıkta çok az ticaret ve sıfır yağma olacak."</p>
	<p class="block_1"> </p>
	<p class="block_2">William Swallow yüzü öfkeden bembeyaz ayağa kalktı. "Seni aptal!" diye bağırdı Render'a.</p>
	<p class="block_1"> </p>
	<p class="block_2">"Krallığın donanmasını üzerimize çekeceksin! Hem de ne için?"</p>
	<p class="block_1"> </p>
	<p class="block_2">Render sessizdi, ama Amos onu kulak memesinden yakaladı ve oradaki fetişi büktü. Adam acıyla kıvranırken Amos konuştu, "Ya bir ömür boyu dürüst bir şekilde çalabileceğinden daha fazla altın için -gemisinin ambarını incelemek için adam göndersen iyi olur- ya da..."</p>
	<p class="block_1"> </p>
	<p class="block_2">Amos Render'ın kemerindeki keseyi kavradı ve içine baktı. Paralar ve mücevherlerle birlikte yere bir yılan yüzüğü de düştü. Yüzüğü alıp kaldıran Amos onu William Swallow'a gösterdi. "Benzerini gördün mü?"</p>
	<p class="block_1"> </p>
	<p class="block_2">Swallow yüzüğe baktı ve diğer kaptanlara uzattı. Hepsi de daha önce görmediklerini söylediler.</p>
	<p class="block_1"> </p>
	<p class="block_2">Nicholas, "Kiralık bir uşak mı yoksa gönüllü bir piyon mu?" diye sordu. Amos Render'ın kolunu kavradı ve onu ayağa kaldırdı.</p>
	<p class="block_3"> </p>
	<p class="block_2">"Onda dindar bir fanatik olmak için gereken inanç cesareti yok. Satın alınmış bir uşak."</p>
	<p class="block_1"> </p>
	<p class="block_2">Swallow, "Amos, sana uyarı için teşekkür ederiz. Krallığın intikamı için hazırlanmalıyız," dedi. Parmağıyla Render'ı işaret ederek, "Şafakta asılacaksın! Ve mürettebatındaki bütün adamlar satılacak!" dedi.</p>
	<p class="block_1"> </p>
	<p class="block_2">Amos, "Adamlara istediğini yap, ama Render'a ihtiyacım var," dedi.</p>
	<p class="block_1"> </p>
	<p class="block_2">"Ne için?"</p>
	<p class="block_1"> </p>
	<p class="block_2">"Teklifini kabul ettiği adamları bulmak için."</p>
	<p class="block_1"> </p>
	<p class="block_2">Swallow, "Gitmesine izin veremeyiz Amos. İzin verirsek, Kaptanlar Akdinin ne kıymeti kalır?" dedi.</p>
	<p class="block_1"> </p>
	<p class="block_2">Amos omuz silkti. "Her zamanki kadar kıymeti olur: Azıcık. Korkuyla satın alınmış bir ateşkes hep açgözlülüğe karşı dengede durdu. Hiçbir kaptanın akdi bozmasına yetecek bir kazanç söz konusu olmadı, ta ki biri Render'ın aklını çelecek kadar çok altınla belirene kadar." Odada göz gezdirdi. "Akıl çelmek demişken, Peter Dread nerede?" Swallow, "Buraya gelmesi söylenmişti," dedi.</p>
	<p class="block_1"> </p>
	<p class="block_2">Amos iç geçirdi. "Onu bulmak için haber yayın. O akına iki gerizekâlının karıştığından şüpheleniyorum. Dread geçen ayki akın sırasında etrafa mıydı?" "Acı Deniz'de av aradığını düşündük," cevabını verdi Morgan.</p>
	<p class="block_1"> </p>
	<p class="block_2">"Efendilerini peşlerine düşeceğiniz konusunda uyarmadan onu bulun," diye ısrar etti Amos.</p>
	<p class="block_1"> </p>
	<p class="block_2">"Sizinle bir anlaşma yapacağım."</p>
	<p class="block_1"> </p>
	<p class="block_2">"Ne anlaşması?" dedi Swallow.</p>
	<p class="block_1"> </p>
	<p class="block_2">"Render'dan öğrenmek istediğim şeyi öğrenmeme izin verirseniz, Özgürliman'a hiçbir donanmanın misilleme yapmayacağına söz veririm." Swallow'un gözleri kısıldı. "Bunu nasıl yapabilirsin?"</p>
	<p class="block_3"> </p>
	<p class="block_2">Amos, "Çünkü ben Batı Alemi'nin Kralı'ının Amiraliyim," dedi.</p>
	<p class="block_1"> </p>
	<p class="block_2">Beş kaptan bakıştılar. "Yani," dedi James, "Beni Queg Sahili'nden kovalarken hizmetlerini af için pazarlıyordun."</p>
	<p class="block_1"> </p>
	<p class="block_2">Amos başıyla onayladı. "Size her şeyi anlatayım da öyle karar verin. Açıkçası buradaki girişiminizi durdurmak için zamanımız da yok isteğimiz de. Dük Martin'in kızının ve Crydee'den kaçırılan diğerlerinin peşindeyiz. Biri Render'la Dread'i suça teşvik etti ve Tsurani suikastçıları ile Durbin köle tacirleri de dahil binlerce akıncıyı yolladı." Onlara akın hakkında bildiklerini anlattı ve sözü, "Yani sizin geçim yolunuza bir son vermekten daha acil sorunlarımız var," diyerek bitirdi.</p>
	<p class="block_1"> </p>
	<p class="block_2">Swallow, "Sizi burada rehine olarak tutmamızı engelleyen ne Amos?" dedi.</p>
	<p class="block_1"> </p>
	<p class="block_2">"Çünkü Arutha'yı şehrinizi yerle bir etmesi için donanmasını göndermekten alıkoymak için yeğenini tek parça halinde bulmamız ve onu Krallık'a geri götürmemiz gerekiyor, seni gerzek!" diye bağırdı Amos. "Sana bir resim mi çizmem lazım?" Nicholas, "Ve vaktinize değmesini sağlayabiliriz," dedi.</p>
	<p class="block_1"> </p>
	<p class="block_2">Swallow, "Nasıl?" dedi.</p>
	<p class="block_1"> </p>
	<p class="block_2">Nicholas, "Ben ticaretten pek anlamam, ama sağladığınız şeye ihtiyaç olduğu için zenginleştiğinizi biliyorum," dedi. Beş kaptana baktı. "Bir yıl için, Özgürliman'a misilleme yapılmayacak. Sonra bir Krallık gemisi buraya gelecek. Kalanlar, Krallığa sadık olmaya yemin eder ve yasaları ihlal etmezlerse, geçmiş suçları için tamamen affedilecekler. Aksini seçenler garantili güvenli geçişle gitmekte ve başka bir yerde yeniden başlamakta özgürler." "Bunun bize ne faydası var?" diye meydan okudu James.</p>
	<p class="block_1"> </p>
	<p class="block_2">"Bir kere, kafanız rahat olacak," dedi Marcus.</p>
	<p class="block_3"> </p>
	<p class="block_2">Ghuda, "Ve sizin haritalarında krallıklarının parçası olarak güzel görüneceğinizi düşünecek olurlarsa, Kesh'le Queg'den koruma alırsınız," dedi.</p>
	<p class="block_1"> </p>
	<p class="block_2">Swallow, "Kesh, Queg, Krallık, çok fark etmez. Valiler ve vergi müfettişleri ve kanunlar ve diğerleri. Bizim yaşam şeklimizin sonu olur," dedi.</p>
	<p class="block_1"> </p>
	<p class="block_2">Nicholas, "Kısmen. Akın olmayacak," dedi.</p>
	<p class="block_1"> </p>
	<p class="block_2">Amos sırıttı. "Ticaret gemilerini onlar Yazortası festivalindeki bakireler ve biz de kibirli delikanlılarmışız gibi kovalamak için her geçen yıl biraz daha yaşlanıyoruz William."</p>
	<p class="block_1"> </p>
	<p class="block_2">Swallow başını salladı. "Doğru, ama kalmak için ne neden var Amos? Bir diğer Krallık limanı haline gelirsek..."</p>
	<p class="block_1"> </p>
	<p class="block_2">Nicholas, "Ya Özgürliman görevler olmadan işlemeye devam ederse? Ya bir tüccar buraya gelebilir ve Krallığa tarife ya da vergi vermeden yasal bir şekilde yük taşıyabilirse?" dedi.</p>
	<p class="block_1"> </p>
	<p class="block_2">Swallow, "Bazıları buraya gelmeyi sürdürecektir, Queg'den Krondor'a uzun bir yol olsa da." Amos, "Kral buna asla seyirci kalmaz Nicholas," dedi.</p>
	<p class="block_1"> </p>
	<p class="block_2">Nicholas, "Bence kalır," dedi. "Özgürliman tehlikesi son birkaç haftada açıkça gösterildi. İşleri burada yolunda tutmak için biraz gelir kaybetmeye değer. Kesh, Durbin kaptanlarının istedikleri gibi gelip gitmelerine izin verirse, Krallıkla Özgürliman neden aynını yapmasın?" "Neden olmasın?" diye bu fikre katıldı Amos.</p>
	<p class="block_1"> </p>
	<p class="block_2">Swallow, "Kralı ikna edebilir misin Amos?" dedi.</p>
	<p class="block_1"> </p>
	<p class="block_2">"Büyük ihtimalle hayır, William. Ama yeğeni büyük ihtimalle edebilir," cevabını verdi, elini Nicholas’ın omzuna koyarak.</p>
	<p class="block_1"> </p>
	<p class="block_2">"Yeğeni mi?" dedi James.</p>
	<p class="block_1"> </p>
	<p class="block_2">Amos, "Bu, bu odada kalacak ve insanlara burada ne üzerinde anlaşıldığım nasıl söyleyeceğinize siz karar vereceksiniz.</p>
	<p class="block_3"> </p>
	<p class="block_2">Ama bu çocuk Nicholas, Krondor Prensi'nin oğlu ve kaçırılan kız Margaret’ın kuzeni," dedi.</p>
	<p class="block_1"> </p>
	<p class="block_2">Marcus, "Ve ben de o kızın ağabeyi Marcus. Babam Crydee Dükü'dür," dedi. Babasını düşünmek Marcus'un gözlerini hafifçe kısmasına neden oldu, ama onun dışında sakinliğini korudu.</p>
	<p class="block_1"> </p>
	<p class="block_2">Swallow, "Seçme şansımız var mı?" dedi.</p>
	<p class="block_1"> </p>
	<p class="block_2">"Böyle bir hakkınız yok," diye kabul etti Amos, "ama size bir tane vereceğiz. Düşünmeniz için bir yılınız var."</p>
	<p class="block_1"> </p>
	<p class="block_2">Nicholas, "Bana kâğıt kalem verin, dönmezsek diye babama not yazacağım. Gelecek yıl bu vakit, karar vermek zorunda kalacaksınız, biri ya da diğeri," dedi.</p>
	<p class="block_1"> </p>
	<p class="block_2">Swallow kabul etti.</p>
	<p class="block_1"> </p>
	<p class="block_2">Nicholas, "Patrick?" dedi.</p>
	<p class="block_1"> </p>
	<p class="block_2">Şerif, "Ah... Ekselansları?" dedi.</p>
	<p class="block_1"> </p>
	<p class="block_2">Nicholas, "Her şey olduğu gibi kalacak, ama kaptanlar yurttaşlarını gelecek yıl herhangi bir vakit şartlarımızı kabul etmeye ikna edecek olurlarsa, Kralın Özgürliman'daki Yüce Şerifi olarak hareket edeceksiniz," dedi.</p>
	<p class="block_1"> </p>
	<p class="block_2">Patrick başını salladı ve geri çekildi.</p>
	<p class="block_1"> </p>
	<p class="block_2">Nicholas, "Siz beş kaptana korsanlık fermanı verilecek, Kralın Krondor donanmasının batı filosu olarak," dedi. "Direk başlarınızda Krallık renkleri dalgalanırsa gelecek bahar babam buraya geldiğinde daha ikna edici olur. Mevkilere aranızda karar verebilirsiniz."</p>
	<p class="block_1"> </p>
	<p class="block_2">Amos Render'a döndü. "Şimdi sen bize bilmemiz gerekeni anlatıyorsun, kanlı it. Tek soru var, bilgiyi kolay yoldan mı edineceğiz zor yoldan mı?"</p>
	<p class="block_1"> </p>
	<p class="block_2">Render Amos'a tükürdü "Sözleşme altında bir kaptan olarak haklarımı talep ediyorum. Henüz kanlı Krallığın parçası değiliz Trenchard! Üzerimde hakkın yok ve kişisel adalet isteyebilirim."</p>
	<p class="block_1"> </p>
	<p class="block_2">Amos diğer kaptanlara baktı. "İzin verecek..."</p>
	<p class="block_1"> </p>
	<p class="block_2">Swallow sözünü kesti. "Vermeliyiz Amos. İnsanlar Kralın kanunlarını kabul edene kadar akdi bozamayız. Aksini yapmak..."</p>
	<p class="block_1"> </p>
	<p class="block_2">"Krallığın uzak durması karşılığında Render'ı sorgulayabileceğimizi söyledin!" diye bağırdı Amos.</p>
	<p class="block_1"> </p>
	<p class="block_2">"Kaptanların Akdine kanımızı basarak yemin ettik!" diye bağırdı Morgan karşılık olarak, diğerleri de yüksek sesle aynı fikirde olduklarını belirttiler. "Cehennemin bu yanını onurlandırmak için herhangi bir hakkımız varsa, o da yeminimizdir!"</p>
	<p class="block_1"> </p>
	<p class="block_2">William Swallow, "Bunu bilecek kadar uzun süre Kardeşlik'teydin Amos. Katil, hırsız ya da küfürbaz, seni bizden biri yapacağız, ama sözünü tutmazsan, hiç kimse bir daha seninle yelken açmaz," dedi.</p>
	<p class="block_1"> </p>
	<p class="block_2">Morgan mahkûma bakarak, "Bu hainin kalbini sana seve seve uzatırdım Trenchard, ama sözümüz senettir. Bozarsak, ondan farkımız kalmaz," dedi</p>
	<p class="block_1"> </p>
	<p class="block_2">Amos başını salladı. "Pekâlâ Render," dedi şapkasını ve ceketini çıkararak, "kaptan ayrıcalığı istiyorsan..."</p>
	<p class="block_1"> </p>
	<p class="block_2">"Hayır!" dedi Render. "Sen değil, Trenchard. O!" Nicholas'ı işaret elti.</p>
	<p class="block_1"> </p>
	<p class="block_2">Swallow, "Onu suçlayan delikanlıydı ve akit kaptanların birbirleriyle dövüşmelerini yasaklıyor," dedi.</p>
	<p class="block_1"> </p>
	<p class="block_2">Nicholas, "Bu da ne?" dedi.</p>
	<p class="block_1"> </p>
	<p class="block_2">Amos yakına geldi ve "Bir kaptan olarak Render’ın kendini şahsi dövüşte savunma hakkı var.</p>
	<p class="block_1"> </p>
	<p class="block_2">Onu öldürmesi gereken sensin," dedi.</p>
	<p class="block_1"> </p>
	<p class="block_2">Nicholas irkilmiş göründü ve fısıldadı, "Şimdiye dek kimseyi öldürmedim Amos."</p>
	<p class="block_1"> </p>
	<p class="block_2">Ceketini ve gömleğini çıkarmış, göğsünün ve sırtının tamamını kaplayan mor dövmelerini açığa çıkarmış olan Render'a bakarak, "Pekâlâ," dedi Amos, "nefret etmek için daha az çaba göstermen gereken birini hayal edemiyorum, evlat. Halan Briana’nın ölümünden sorumlu olan, kuzenini ve o çok sevdiğin küçük kızı kaçıran adam bu."</p>
	<p class="block_1"> </p>
	<p class="block_2">Nicholas’ın yüz ifadesi ikna olmadığını gösteriyordu. "Bilmiyorum ki yapabilir miyim... Yani onu öldürebilir miyim."</p>
	<p class="block_1"> </p>
	<p class="block_2">Amos, "Sana seçenek verilmeyecek oğlum. Reddedersen, özgür bir adam olur," dedi.</p>
	<p class="block_1"> </p>
	<p class="block_2">"Bıraka..."</p>
	<p class="block_1"> </p>
	<p class="block_2">"Bırakabilirler ve bırakacaklar. Burası Krallık değil ve mevkiin burada bir şey ifade etmiyor." Sesini alçaltıp, ellerini Nicholas’ın omuzlarına koyarak, "Şimdi, ona şans verirsen muhakkak ki seni öldürmeye çalışacak, o yüzden şans tanıma. Kazanırsa, buradan geçiş hakkıyla ve peşine düşülmeden gider. Kaptanların kanunu böyle. Yani onu öldürmek zorundasın," dedi.</p>
	<p class="block_1"> </p>
	<p class="block_2">"Ya kızlar? Bilemeyiz..."</p>
	<p class="block_1"> </p>
	<p class="block_2">Amos, "Bu gençler" -kaptanları işaret etti- "mahkûmlardan çok kendi boyunlarıyla ilgililer. Onlara tekrar düşünmek için yarım şans ver, seni babana karşı rehin almaya karar verebilirler. Bilgi edinmek konusunda hayatta kalmayı başardıktan sonra endişelen, Nicholas," dedi. Sesinde ve yüz ifadesinde içten bir kaygı vardı. "Şimdi bunu yapmalısın."</p>
	<p class="block_1"> </p>
	<p class="block_2">Nicholas başını salladı, kılıç kayışını ve ceketini çıkardı. Ortak oda hızla masa ve sandalyelerden arındırıldı. Kaptan Scarlet yere tebeşirle büyük bir daire çizdi. Swallow merdivenlere elinde arbaleti olan bir adam yerleştirdi ve "Basit adalet. Daireye iki kişi girer, tek kişi çıkar. Daireden kaçmaya çalışan olursa, suçlu olduğuna hükmedilir ve vurulur," dedi.</p>
	<p class="block_1"> </p>
	<p class="block_2">İki dövüşçü dairenin içine girdi, aralarında ancak dört beş metre vardı. Harry Nicholas'a, "Tıpkı saraydaki eskrim koridoru gibi," diye fısıldadı, "Aklını kılıca ver."</p>
	<p class="block_1"> </p>
	<p class="block_2">Nicholas başını salladı. Eğitimlerinin bir kısmı, insanın ne hızla ilerleyebileceği ne de yaralanmayı göze almadan herhangi bir yana kaçacağı dar bir koridorda düello yapmayı içermişti. Ayak oyunlarının bu düelloda fazla yeri yoktu; kılıç oyunuysa her şeydi.</p>
	<p class="block_1"> </p>
	<p class="block_2">Render ağır bir süvari kılıcı aldı ve dik tuttu, sonra kafasının arkasına doğru kaldırdı. Nicholas rakibinin bir saldırıyı bloke etmek ya da kafasını uçurmak için kılıcını savurabileceğini bilerek kendi kılıcını uzattı. Swallow, "Hırsızlar ve korsanlar Kralı Banath haklı olana güç versin," dedi.</p>
	<p class="block_1"> </p>
	<p class="block_2">Nicholas aniden sol ayağında delici bir acı hissetti. Derken Render’ın kılıcı havada tısladı ve Nicholas'ın bloke etmek için kendi kılıcını kaldırmaya ancak vakti oldu. Darbeyi yedi ve sarsıntıyı koluna kadar hissetti. İşte o zaman bunun evde yapılan bir talim ya da uygar bir rakiple yapılan alıştırma olmadığını anladı; bu onu öldürmeye çalışan biriydi.</p>
	<p class="block_1"> </p>
	<p class="block_2">Nicholas'ın kalbinde korku patladı, kavrayıcı derin bir dehşet ve paniğe yakın bir şey ama yıllar boyu her gün saatlerce eğitim görmüş olması onu kurtardı. Aklının çalışmadığı yerde refleksleri çalıştı ve her darbeyi başarıyla savuşturdu. Bir dakikadan az bir sürede Render her biri Prens tarafından karşılanan on kadar saldırı yapmıştı.</p>
	<p class="block_1"> </p>
	<p class="block_2">Ayağı ağırlığını üzerine verdiği her seferde batıyordu ve her batma bir öncekinden daha kötü acıtıyordu. Dehşet onu hayatta kalmaya iterken, Nicholas’ın teri kendi burnuna ekşi geldi. Ama yine de kendisi saldırıya geçmeyi göze alamamıştı. Harry cesaretlendirici sözlerle tezahürat yapıyordu, ama diğerleri ürkütücü derecede sessizdiler.</p>
	<p class="block_1"> </p>
	<p class="block_2">Render defalarca zorladı ve her seferinde Nicholas onu sağlam bir savunmayla karşıladı. Ayağı bağırmayı, yere düşüp ateş ve zonklama durana kadar top olup yuvarlanmayı istetecek kadar acıyordu, ama bunu yapmak ölmek demekti.</p>
	<p class="block_1"> </p>
	<p class="block_2">Render kılıcını savurdu ve Nicholas kendini bloke edip darbeyle karşılık vermeye zorladı ki, bu da dövmeli deniz kaptanının beklenmedik hareket karşısında tökezlemesine neden oldu. Nicholas acı ayağını deldiğinden ve sol dizinin titremesine neden olduğundan onu izlemedi.</p>
	<p class="block_1"> </p>
	<p class="block_2">Nicholas Render'ın gözlerine bakarak geri adım attı ve kendini yavaşça nefes almaya zorladı.</p>
	<p class="block_1"> </p>
	<p class="block_2">"Acıyacak," diye uyardı kendi kendini, "ama yaşayacaksın. Sadece acı ve acıyı yok sayabilirsin."</p>
	<p class="block_1"> </p>
	<p class="block_2">Render genç adamın hızını gördüğünden artık tedbirle ilerledi. Nicholas kıpırdamadan bekledi, gözleri kaptanı ilerlerken izliyordu. Dengeli bir duruş buldu, sol ayağı ıstırapla yandığı halde, ağırlığını her iki ayağına verdi. Derken Render hareket etmeye başladı, yüksek, alçak ve tekrar yüksek bir darbe kombinasyonu, genç adamı gerilemeye zorluyordu. Nicholas her darbeyi aldı ve bütün konsantrasyonunu diğerinin kılıcına odakladı. Burnundaki korku kokusu, ayağındaki acı, etrafındakiler -kendini saldırının ritminde kaybederken hepsini bir kenara bıraktı.</p>
	<p class="block_1"> </p>
	<p class="block_2">Sonra Render yüksek saldırısını geliştirdi ve Nicholas korsanı omzundan yakalayıp, derin kesen bir darbe indirdi. Mor dövme ve beyaz ten üzerinden kan aktı, ama Render yaranın farkında bile değildi.</p>
	<p class="block_1"> </p>
	<p class="block_2">Nicholas ileri adım attı ve sonra da geri. Render'dan uzaklaşırken konsantrasyonunu kaybetti ve birden acı ayağından yukarıya doğru vurarak nefesinin kesilmesine neden oldu. Sendeleyince Render genç adamın dikkatinin bir şekilde dağıldığını hissederek saldırıyı bastırdı.</p>
	<p class="block_1"> </p>
	<p class="block_2">Boyna inen bir darbeyi güçbela bloke eden Nicholas dirseğine korkunç bir darbe aldı. Acıdan neredeyse körleşerek karşılık verdi ve kılıcının Render’ın kaburgalarına indiğini fark etti. Adamın acıdan nefesi kesildi. O geri çekilirken parmaklarının uyuşmaya başladıklarını hisseden Nicholas, kılıcını sol eline geçirdi ve görüşünü netleştirmek için gözlerini kırptı.</p>
	<p class="block_1"> </p>
	<p class="block_2">Render kaburgalarını tutarak durdu ve birden Nicholas Amos'un bağıran sesini duydu, "Açık verdi evlat! Öldür onu!"</p>
	<p class="block_1"> </p>
	<p class="block_2">Nicholas kılıcı beceriksizce sol elinde tutuyordu ve Render'ın görüşü netleşmeye başlamışa benziyordu. Omzundan ve yan tarafındaki yaradan akan kana rağmen, gülümsedi. Nicholas ilerlemeye çalıştı ve acı tekrar sol ayağını bıçakladı. Geri çekildi ve Render sıçradı.</p>
	<p class="block_1"> </p>
	<p class="block_2">Nicholas saldırı için hazırlandı, Render'ın kılıcını yana ittirip hızla karşılık verdi: Silahının ucu dövmeli adamın karnına saplanmıştı. Ağzından ve burnundan kan fışkırmaya başlayan Render'ın gözleri inanmazlıkla büyüdü.</p>
	<p class="block_1"> </p>
	<p class="block_2">Bir an için Nicholas'a baktı. Gözlerinde nefret ya da korku yerine sorgulayan bir bakış vardı, sanki Prens'e, "Neden?" diye soruyormuş gibiydi. Sonra düştü.</p>
	<p class="block_1"> </p>
	<p class="block_2">Adamlar Nicholas’ın etrafında toplandılar ve Amos, "Sana ne oldu?" dedi.</p>
	<p class="block_1"> </p>
	<p class="block_2">Nicholas'ın soruyu anlaması uzun bir an sürdü ve bacağı titremeye başladı. Birdenbire ayağı altından çekildi ve düşerken Harry ve Marcus onu tuttular. Yumuşak bir şekilde, "Ayağım..." dedi.</p>
	<p class="block_3"> </p>
	<p class="block_2">Yakındaki bir sandalyeye taşındı ve oturdu. Harry'nin çizmesinin sol tekini çıkarmasına izin verdi ve ayağını gördüğünde ürktü. Rengi bozulmuştu, mor ve siyahtı. "Tanrım," dedi Harry. "Üzerine at basmış gibi görünüyor."</p>
	<p class="block_1"> </p>
	<p class="block_2">"Sorun nedir?" diye sordu Amos.</p>
	<p class="block_1"> </p>
	<p class="block_2">Nakor kafasını iki yana salladı ve hiçbir şey söylemedi.</p>
	<p class="block_1"> </p>
	<p class="block_2">Bir an sonra acı dindi ve gözlerinin önünde renk bozukluğu da geçmeye başladı.</p>
	<p class="block_1"> </p>
	<p class="block_2">Nicholas’ın görüşü netleştikten sonra, "Ne dedin Amos?" dedi.</p>
	<p class="block_1"> </p>
	<p class="block_2">"Sorun nedir dedim."</p>
	<p class="block_1"> </p>
	<p class="block_2">Nicholas, "Ah, kolum mu?" dedi. Koluna baktı ve kan göremedi. Gömleğinin kolunu kıvırınca dirseğinde hızla kararan öfkeli bir kırmızı iz gördü, ama herhangi bir kesik ya da kırık izi yoktu.</p>
	<p class="block_1"> </p>
	<p class="block_2">Harry, "Senin saatlerce sol elle talim yaptığını görmüştüm;" dedi, "neden bunca zahmete girdin?" Nicholas, "Bilmiyorum. Ayağım..." Dedi.</p>
	<p class="block_1"> </p>
	<p class="block_2">Amos ve Crydee'den gelen diğerleri bakışlarını aşağı çevirdiklerinde Nicholas’ın ayaklarının ikisinde de ters bir şey görmediler. "Değişti!" diye çığlık attı Ghuda.</p>
	<p class="block_1"> </p>
	<p class="block_2">Nicholas başını iki yana salladı. Ayağı şimdi normal görünüyordu. "Acıdı. Üzerine bastığımda keskin bir acı vardı, dövüş ilerledikçe kötüledi." "Hâlâ acıyor mu?" diye sordu Nakor.</p>
	<p class="block_1"> </p>
	<p class="block_2">Nicholas üzerine bastı ve "Sadece birazcık..." dedi. "Acı kesildi." Nakor tekrar başını salladı ama hiçbir şey söylemedi.</p>
	<p class="block_1"> </p>
	<p class="block_2">Amos diğer kaptanlara döndü ve "Pekâlâ, işte size adalet," dedi. Marcus'la Harry'ye, "Bizim çocuklardan birkaçını alın ve Şerife eşlik edin," dedi ve Patrick'e, "Dert etmezsen," dedi. "Etmem," dedi Patrick.</p>
	<p class="block_1"> </p>
	<p class="block_2">Amos Marcus'a, "Render'ın mürettebatını topladıktan sonra, onlara, bize o kızları o adadan kimin aldığını ve nerede olduklarını söyleyebilen adama özgürlüğünü vereceğimi söyleyin. Her seferinde birini sorgulayın, çünkü o annesiz köpeklerin her biri size yalan söyleyecek," dedi.</p>
	<p class="block_1"> </p>
	<p class="block_2">Marcus başını salladı ve Harry'yle Çıktılar.</p>
	<p class="block_1"> </p>
	<p class="block_2">Amos dönünce Nicholas’ın Render'ın cansız vücuduna bakmakta olduğunu gördü. Çocuğun yüzü kül rengindeydi ve kusacakmış gibi görünüyordu. Amos elini Nicholas’ın omzuna vurarak, "Endişelenme evlat. Alışacaksın," dedi.</p>
	<p class="block_1"> </p>
	<p class="block_2">Nicholas’ın gözleri ıslanmaya başladı ve "Umarım alışmam," dedi. Etrafındakilerin bakışlarını görmezden gelerek ceketini aldı ve yavaşça merdivenlere doğru yürüdü. Basamakları çıkıp odasına yöneldi.</p>
	<p class="block_1"> </p>
	<p class="block_2">Nicholas ertesi gün geç saate kadar uyudu. Render'ın mürettebatının ele geçirilmesi beklenenden kolay olmuştu. Adamların hepsi geminin, Karanlığın Hanımı’nın güvertesinde, Raptor'a kürek çekmek ve gemiyi almak için emir bekliyorlardı. Etraftaki bir düzine sandaldan gelen birkaç tehdit ve silahlarını bırakmazlarsa gemiyi yakacakları sözü yetmişti. Amos Krallık denizcilerinden daha az kararlı bir grup olduklarını gözlemlemişti, çünkü ganimet için yelken açıyorlardı. Ama işleri bittiğinde şafağa sadece beş saat vardı, Nicholas ise düello ve tutsak etme yüzünden bitkindi.</p>
	<p class="block_1"> </p>
	<p class="block_2">Kapıyı açarken merdivenlerden yukarı aceleyle çıkan ayak sesleri karşıladı onu. Harry merdivenlerin başında soluk soluğa duruyordu.</p>
	<p class="block_3"> </p>
	<p class="block_2">"Ne oldu?" diye sordu Nicholas arkadaşına.</p>
	<p class="block_1"> </p>
	<p class="block_2">"Gelsen iyi olur." Harry aceleyle merdivenlerden aşağı inerken Nicholas da onu izledi.</p>
	<p class="block_1"> </p>
	<p class="block_2">Amos'u karargâh olarak kullandığı büyük özel odada William Swallow ve Patrick Duncastle ile toplantıda buldular.</p>
	<p class="block_1"> </p>
	<p class="block_2">Amos kafasını kaldırdı ve "Öldüler," dedi.</p>
	<p class="block_1"> </p>
	<p class="block_2">"Kim?" diye sordu Nicholas, Margaret'la Abigail'in isimlerini duymak üzere olduğundan korkarak.</p>
	<p class="block_1"> </p>
	<p class="block_2">"Render'ın mürettebatı. Hepsi öldü."</p>
	<p class="block_1"> </p>
	<p class="block_2">Nicholas haberi sindirmeye çalışırken gözleri kısıldı. "Hepsi mi?"</p>
	<p class="block_1"> </p>
	<p class="block_2">"Evet," dedi Patrick, yüzü güçbela kontrol edilen bir öfkeden bir maskeydi. "Ve benim adamlarımın da yarım düzinesi. Biri hapishanedeki içme suyunu zehirledi ve geçen gece herkesi öldürdü. Beş muhafız ve bir aşçı kaybettim.</p>
	<p class="block_1"> </p>
	<p class="block_2">"Hayatta kalan olmadı mı?"</p>
	<p class="block_1"> </p>
	<p class="block_2">"Çok iğrenç bir iş yapmışlar. Biri yemeği tuzlamış, böylece hepsi su istemiş. Biz zalim bir grup değiliz, bu yüzden onlara su verdik. Gardiyanlar mahpuslarla aynı şeyi yiyorlar ve hepsi öldüler." "Dahası var," dedi Amos.</p>
	<p class="block_1"> </p>
	<p class="block_2">Swallow, "Burada ve şehirde bir düzine adamın öldüğü anlaşıldı," dedi.</p>
	<p class="block_1"> </p>
	<p class="block_2">"Büyük ihtimalle akına katılan adamlar," dedi Amos.</p>
	<p class="block_1"> </p>
	<p class="block_2">"Peter Dread ve mürettebatını bulabilirsek, iddiaya girerim ki altı Tsurani suikastçıyı da onlarla birlikte bulacağız. Biri izleri kapatıyor." Nicholas, "Hepsi mi öldü?" dedi.</p>
	<p class="block_1"> </p>
	<p class="block_2">Amos başıyla onayladı. "Eğer ölmeye gönüllü dindar fanatiklerin varsa yapması yeterince kolay. Bir geminin suyunu zehirlemek bir hapishaneninkini zehirlemekten çok daha kolay. Ve akşam karanlığından önce bir düzine ceset daha bulacağımızı size garanti ederim. Uzak Sahili yağmalayan köpeklere o kaderi fazla gördüğümden değil, ama bir ya da ikisini bilgi almak için sıkıştırmayı isterdim."</p>
	<p class="block_1"> </p>
	<p class="block_2">Patrick, "Sokaklarda Render ve Dread'le akına gidenlerin ortaya çıkarlarsa daha çok yaşama şansları olacağına dair haber yayacağım," dedi.</p>
	<p class="block_1"> </p>
	<p class="block_2">"İşe yarayacağını sanma," dedi Amos ayağa kalkarak. Kafasını kaşıdı. "O sözü yalana çevirecek bir hapishane dolusu adam var elinde."</p>
	<p class="block_1"> </p>
	<p class="block_2">"Kahretsin Amos," dedi Patrick, "Kendini ele veren herhangi birinin yanına tanımadığımız kimsenin yaklaşmayacağından emin olacağım."</p>
	<p class="block_1"> </p>
	<p class="block_2">Amos kafasını iki yana salladı. "Ve tehlikeli yoldan çok uzun zamandır uzak olduğumu iddia ediyorsun Patrick. Akında olsaydın ne yapacaktın? Benim yaptığımın aynısını. Tepelere yönelecek ve senin ölmeni isteyen her neyse onun adadan ayrıldığını düşünene kadar meyve ve kuş yumurtalarıyla beslenecektin."</p>
	<p class="block_1"> </p>
	<p class="block_2">Swallow'un gözleri kısıldı. "Her neyse mi?" Sesi alçaldı. "Her kimse demek istemedin mi Amos?"</p>
	<p class="block_1"> </p>
	<p class="block_2">Amos, "Bilmek istemezsin William," dedi. Marcus'la Harry'ye bakarak, "Ne yapacağınızı biliyor musunuz?" dedi.</p>
	<p class="block_1"> </p>
	<p class="block_2">Marcus başıyla onayladı. "O kızı bulmak zorundayız."</p>
	<p class="block_1"> </p>
	<p class="block_2">Marcus yalnız olmadığı hissiyle uyandı. Ghuda kılıcına uzanırken sessiz olmasını işaret etti. Derken bir ses, "Size tek yapmanız gerekenin beni sormak olduğunu ve sizi bulacağımı söylemiştim," dedi.</p>
	<p class="block_3"> </p>
	<p class="block_2">Brisa Marcus'un yatağının ayak ucunda oturuyordu. Aniden utanan Marcus hızla tuniğine ve pantolonuna uzandı. "Tutsakların nereye götürüldükleriyle ilgili ne biliyorsun?"</p>
	<p class="block_1"> </p>
	<p class="block_2">Brisa, yatakta otururken giyinmek için debelenen Marcus'u seyretti. Gülümseyerek, "Güzel bir vücudun var, benim öfkeli delikanlım. Adın neydi pardon?" dedi.</p>
	<p class="block_1"> </p>
	<p class="block_2">"Marcus," cevabını verdi oğlan ters bir şekilde.</p>
	<p class="block_1"> </p>
	<p class="block_2">Kız sırıtarak, "Sinirliyken çok sevimli oluyorsun, biliyor muydun?" dedi.</p>
	<p class="block_1"> </p>
	<p class="block_2">Marcus bir an için kıpırdamadan oturdu, sonra örtülerin altında giyinmesini bitirdi. Kızın şakalaşmasını görmezden gelerek örtüleri itti ve çizmelerini giydi. "Ne buldun?" "Ücret?"</p>
	<p class="block_1"> </p>
	<p class="block_2">"Ne istiyorsun?" diye sordu Marcus ters ters.</p>
	<p class="block_1"> </p>
	<p class="block_2">Surat asma numarası yapan Brisa, "Benden hoşlandığını düşünmüştüm," dedi.</p>
	<p class="block_1"> </p>
	<p class="block_2">Sabrı tükenen Marcus aniden uzandı ve kızın zayıf kolunu kavradı. "Senden-"</p>
	<p class="block_1"> </p>
	<p class="block_2">Boğazına dayanmış bir hançer buldu. Kızı bıraktı ve kız, "Bu daha iyi," dedi. "Öyle tutulmaktan hoşlanmam. Bana biraz şans vermiş olsaydın, büyük ihtimalle sana nasıl tutulmaktan hoşlandığımı gösterirdim, ama artık keyfimi kaçırdığından altına mal olacak."</p>
	<p class="block_1"> </p>
	<p class="block_2">Sonra Brisa'nın kolu benzer bir şekilde tutuldu ve Ghuda hançeri Marcus'un boğazından uzaklaştırdı. "Bu kadar oyun yeter, kızım," dedi ihtiyar paralı asker. "Ve çizmendeki diğer hançeri çekmeyi de deneme. Çekemeden kolunu koparırım." Bir an bekledi, sonra kızı bıraktı.</p>
	<p class="block_1"> </p>
	<p class="block_2">Kız kaşlarını çatarak, "Pekâlâ," dedi, "Bin kraliyet altını alırsam size istediğinizi veririm."</p>
	<p class="block_3"> </p>
	<p class="block_2">Marcus, "Bunu ödeyeceğimiz düşündüren nedir?"</p>
	<p class="block_1"> </p>
	<p class="block_2">Kız, "Çünkü ödeyeceksiniz," derken çocuğa kötü kötü baktı.</p>
	<p class="block_1"> </p>
	<p class="block_2">Marcus tereddüt etti, sonra "Burada bekle," dedi.</p>
	<p class="block_1"> </p>
	<p class="block_2">Ayrılıp birkaç dakika sonra peşinde Nicholas ve Amos'la döndü. "Bu kız tutsaklar adadan götürüldükten sonra ne olduğunu bildiğini iddia ediyor. Bize söylemek için bin kraliyet altını istiyor."</p>
	<p class="block_1"> </p>
	<p class="block_2">Amos hızla başını salladı. "Alacaksın. Şimdi, neredeler?"</p>
	<p class="block_1"> </p>
	<p class="block_2">"Önce altın."</p>
	<p class="block_1"> </p>
	<p class="block_2">Amos öfkelendi ama "Pekâlâ," dedi. Diğerlerine, "Hadi gidelim," dedi.</p>
	<p class="block_1"> </p>
	<p class="block_2">"Nereye?" dedi Nicholas.</p>
	<p class="block_1"> </p>
	<p class="block_2">"Gemiye." Başını salladı ve Ghuda tekrar kızı sıkı sıkı kavradı.</p>
	<p class="block_1"> </p>
	<p class="block_2">"Hey!" diye söylendi kız.</p>
	<p class="block_1"> </p>
	<p class="block_2">"Üzerimde bin kraliyet altını taşımıyorum, kızım. Kamaramdalar. Ve sana zarar vermeyeceğim; sözüme güvenebilirsin. Eğer yalan söylüyorsan, seni suya fırlatırız ve eve yüzerek dönersin."</p>
	<p class="block_1"> </p>
	<p class="block_2">Brisa yakınarak ama mücadele etmeden geldi. Amos mürettebattan handa olan diğerlerini de hızla uyandırdı ve hep beraber rıhtıma ilerlediler. Mürettebatın önemli kısmı zaten Raptor’un güvertesindeydi ve geri kalanı Amos'la güverteye çıktı.</p>
	<p class="block_1"> </p>
	<p class="block_2">Yardımcı kaptanı Rhodes'in beklediği yere gitti ve onunla bir dakikalığına alçak sesle konuştu.</p>
	<p class="block_1"> </p>
	<p class="block_2">Sonra kızla Nicholas'ı kamarasına götürdü. Marcus'la diğerleri güvertede beklediler.</p>
	<p class="block_1"> </p>
	<p class="block_2">Kamaraya varınca Amos içeri girdi ve kıza oturmasını Nicholas'a da kapının önünde durup kapıyı bloke etmesini söyledi. "Şimdi kızım," dedi, "tutsaklar nerede?"</p>
	<p class="block_3"> </p>
	<p class="block_2">Brisa, "Altınım," dedi.</p>
	<p class="block_1"> </p>
	<p class="block_2">Amos arkasında bir tuzak olan masasına gitti. Tuzağı açtı ve bir çantayı çekip çıkardı. Çantadan metal şıkırtısı geldi. Ağır çantayı masaya koydu ve deri ipi çözdü. Bir avuç dolusu altın alıp onları kıza göstererek, "İşte altın. Şimdi bize ne bildiğini anlat," dedi.</p>
	<p class="block_1"> </p>
	<p class="block_2">"Altını bana ver," diye ısrar etti kız.</p>
	<p class="block_1"> </p>
	<p class="block_2">"Bize tutsakların nerede olduklarını söylediğinde alacaksın."</p>
	<p class="block_1"> </p>
	<p class="block_2">Brisa tereddüt etti ve bir an için Nicholas kızın işi yokuşa süreceğini düşündü, ama sonunda kız, "Peki. Arkadaşına canileri arkadaşlarınızı esir tuttukları yere takip ettiğimi söylerken onlara her şeyi anlatmamıştım," dedi.</p>
	<p class="block_1"> </p>
	<p class="block_2">Kız duraksadı ve Amos, "Devam et," dedi.</p>
	<p class="block_1"> </p>
	<p class="block_2">"Derin suda, adadan epey açıkta demirli bir gemi vardı. Hiç benzerini görmemiştim ki Özgürliman'da epeyce gemi görmüşlüğüm var." Gemiyi Amos'a tarif etti. "Yirmiden fazla tekne insanları adadan gemiye taşıyordu. Fazla yaklaşmadım, ama o adadaki herkesi götürdüklerini biliyorum."</p>
	<p class="block_1"> </p>
	<p class="block_2">"Nereye gittiler?"</p>
	<p class="block_1"> </p>
	<p class="block_2">"Onu görecek kadar oyalanmadım, ama oradan sadece tek bir açık çıkışları vardı, o yüzden buradan birkaç günlük mesafeye ulaşana kadar güneye gitmek zorundaydılar. O gemi bundan daha fazla su çekiyordu, demek istediğimi anlıyorsunuz."</p>
	<p class="block_1"> </p>
	<p class="block_2">Amos başıyla onayladı. "O kadar çok çekiyorsa, gemi büyük ihtimalle bir hafta güneye yol alarak adalar arasındaki resiflerden uzaklaştı."</p>
	<p class="block_1"> </p>
	<p class="block_2">Nicholas, "Yani nereye gittiğini görmedin. Sana neden altın verelim?" dedi.</p>
	<p class="block_1"> </p>
	<p class="block_2">"Çünkü iki gün önce Taroom'dan Keshli bir tüccar geldi. Ani bir fırtına yüzünden bir hafta batıya sürüklenmiş ve Özgürliman'a gelebilmek için kuzeydoğuya dönmüş. O gemiden bir denizci bana Özgürliman'a gelmeden birkaç gün önce nöbetteyken o güne dek gördüğü en büyük gemiyi fark ettiğini, gece gibi siyah bu geminin gün batımına doğru gitmekte olduğunu söyledi."</p>
	<p class="block_1"> </p>
	<p class="block_2">"Günbatımı!" dedi Amos. "Yılın bu vaktinde güneybatıya doğrudur." "Ama Kesh doğuya uzanır," dedi Nicholas.</p>
	<p class="block_1"> </p>
	<p class="block_2">"Ve adalar burdan batıya doğru," diye ekledi Brisa.</p>
	<p class="block_1"> </p>
	<p class="block_2">"Orada bir şey yok," dedi Nicholas. "Orası Sonu Olmayan Deniz."</p>
	<p class="block_1"> </p>
	<p class="block_2">Amos, "Baban bir defasında bana bazı deniz haritaları göstermişti..." dedi.</p>
	<p class="block_1"> </p>
	<p class="block_2">Nicholas, "Kara Macros'tan!" dedi, "Diğer kıtaları gösteren o haritalar."</p>
	<p class="block_1"> </p>
	<p class="block_2">Amos bir an sessiz kaldı, sonra başını salladı. "Kapıyı aç."</p>
	<p class="block_1"> </p>
	<p class="block_2">Nicholas dediğini yaptı. Kapının önünde yardımcı kaptan duruyordu. Amos, "Bay Rhodes, sahile mürettebatı en kısa sürede gemide istediğime dair haber salın: Akşam gelgitini yakalıyoruz." "Peki Kaptan," diye cevap verdi adam.</p>
	<p class="block_1"> </p>
	<p class="block_2">Kız oturduğu yerden kalktı. "Altınım!" diye ısrar etti.</p>
	<p class="block_1"> </p>
	<p class="block_2">"Geri döndüğümüzde," karşılığını verdi Amos, "alacaksın."</p>
	<p class="block_1"> </p>
	<p class="block_2">"Geri çekil!" diye tısladı kız öfkeli bir kedi gibi. "Sizinle dünyanın sonuna kadar yolculuk etmek istediğimi kim söyledi?"</p>
	<p class="block_1"> </p>
	<p class="block_2">Amos Nicholas’ın şimdiye dek gördüğü en sert şekilde sırıttı. "Ben söyledim, kızım. Ve bizi hayaletlerin arkasından yolladığını öğrenirsem, eve yüzmen limanı geçmenden biraz daha uzun sürecek."</p>
	<p class="block_1"> </p>
	<p class="block_2">Kız hançeri çekerek ayaklanmıştı, ama Nicholas hazırdı ve kılıcı hançeri kızın elinden düşürdü. "Terbiyeli ol," dedi Nicholas vurgulamak için kılıcını kıza doğrultarak. "Sorun çıkarmazsan, burada kimse canını yakmaz. Ama aradığımız insanlar bizim için önemli ve yalan söylüyorsan işler zorlaşacak. Doğruyu şimdiden söylesen daha iyi."</p>
	<p class="block_1"> </p>
	<p class="block_2">Kız köşeye kıstırılmış bir fare gibi baktı ve gözleri bir kaçış yolu arayarak her köşeye baktı. Kaçış yolu bulamayınca, sonunda, "Yalan söylemiyorum," dedi. "Denizci gemiyle ilgili çok fazla ayrıntıyı doğru söyledi. Aynı gemi. Başlık Resifi'nin altı saat güneyinde, Üç Parmak Adası’nın batısındalarmış. Bunu biliyor musun?"</p>
	<p class="block_1"> </p>
	<p class="block_2">Amos başını salladı. "Biliyorum."</p>
	<p class="block_1"> </p>
	<p class="block_2">"Günbatımından bir saat önce bir kerteriz alın, güneş sancak tarafına beş nokta uzakken siyah gemiyle aynı hat üzerinde olursunuz."</p>
	<p class="block_1"> </p>
	<p class="block_2">Amos başını salladı. "Verdiğin bilgi doğruysa, altınını ve fazlasını alacaksın. Şimdi ip dolabında senin için battaniyelerim var. Adamlarımdan uzak dur ve sorun çıkarırsan, seni zincir dolabına kilitlerim ki rahat olmaktan çok uzaktır. Anladın mı?"</p>
	<p class="block_1"> </p>
	<p class="block_2">Kız öfkeyle ama sessizce salladı başını. Çenesini meydan okur bir edayla ileri çıkararak, "Şimdi gidebilir miyim?" dedi.</p>
	<p class="block_1"> </p>
	<p class="block_2">Amos durdu. "Evet. Ve Nicholas..."</p>
	<p class="block_1"> </p>
	<p class="block_2">"Evet?"</p>
	<p class="block_1"> </p>
	<p class="block_2">"Karadan eve yüzemeyeceği kadar uzaklaşana kadar yakınında ol. Küpeşteye hamle ederse, kafasına vur."</p>
	<p class="block_1"> </p>
	<p class="block_2">Nicholas kederli bir ifadeyle gülümsedi ve "Mutluluk duyarım," dedi.</p>
	<p class="block_1"> </p>
	<p class="block_2">Kız Nicholas’ın yarım adım önünde kamaradan çıkarken ona karanlık ve öfkeli bir bakış attı.</p>
	<p class="block_4" id="calibre_pb_10"> </p>
</body></html>
