<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>24</title>
</head>

<body>
  <h2 class="h21"><a id="a25"></a>24</h2>

  <p class="p7">Muhtarın ilçeye gidişinden birkaç gün sonra, Cennet&rsquo;in oğlu hiç kaybolmamış gibi kucağında kapkara bir yılanla kayalıklardan inip geldi. Saçı sakalı birbirine karışmış titrek bir hayalete benziyordu. Daha köye girer girmez peşine takılan çocuklarla pek ilgilendiği yoktu, olanca dikkatini kucağındaki yılana vermişti. Kimi zaman kimsenin anlayamayacağı bazı sözler fısıldayıp yavaş yavaş okşuyordu onu, kimi de ansızın irkilip kayalıklara bakıyordu. Kayıplara karıştığı günden bu yana dağlarda yılanlarla boğuşmuştu sanki, şimdi peşinde öç seline kapılmış kalabalık bir yılan sülalesi vardı da ikide bir dönüp onları kolluyordu.</p>

  <p class="p7">Çevresine toplanan çocuklar epeyce büyük bir kalabalık oluşturmuş, onunla birlikte hâlâ yürüyorlardı. Duvar dibinde pinekleyen ak sakallı yaşlılara göre, Cıngıl Nuri&rsquo;nin yıllar önce köye gelişiyle Cennet&rsquo;in oğlununkinin hiç farkı yoktu; tekrarların tekrarıyla sürüp giden yaşam, zamanları ve bedenleri değiştirerek kendini bir kez daha sergiliyordu onlara... Şimdi, sağa sola saçılan gazoz kapaklarıyla havada uçuşan parıltılı kâğıt parçalarının yerini kapkara bir yılan, Nuri&rsquo;nin bedenini de Cennet'in oğlu almıştı. Şamatayla yürüyen çocuklarsa, kendilerinden dört beş yaş büyük olanların anılarını yaşıyorlardı kuşkusuz; aynı merakla şaşırıp aynı sarhoşlukla ürperiyorlardı. Onların hareketlerinden Cennet&rsquo;in oğlunun saçına sakalına kadar her şey yıllar öncekine o denli benziyordu ki, kimi yaşlılara göre Cıngıl Nuri istiyorsa evinden çıkıp bir zamanlar köye nasıl girdiğini kendi gözleriyle izleyebilirdi.</p>

  <p class="p7">Gerçi çocuklardan kimseye fırsat düşmüyordu; Cennet&rsquo;in oğlunu sımsıkı kuşatmış, giderek büyüyen bir uğultuyla sokak sokak dolaşıyorlardı. Sonunda köy meydanını paspal bir ordu düzeniyle geçip kahvenin önüne geldiler. Cennet&rsquo;in oğlu duraksamıştı. Derken elinin birini havaya kaldırarak dur emri verdi. Çocuklar, bir milim bile ileri gitmeden rap diye durdular. Ardından, onunla birlikte yavaşça yere çöküp geniş bir çember oluşturdular. Artık sesleri solukları kesilmişti. Hatta, elinin tersiyle sümüğünü silen birkaç kişinin dışında hepsi kıpırtısızdı ve merakla Cennet&rsquo;in oğluna bakıyorlardı. O da onlara baktı bir süre, kayıp bir şey ararcasına tek tek süzdü. Sonra, çocukların şaşkınlıktan açılakalmış ağızları ve giderek büyüyen gözleri önünde, kucağındaki yılanı tıpkı bir atkı gibi uzatıp boynuna dolayıverdi. Yılan, başını havaya kaldırmış dilini titrete titrete çırpınıyordu. Çocuklardan biri dayanamadı bu sırada.</p>

  <p class="p7">&ldquo;Aaboooouuuv,&rdquo; diye haykırdı.</p>

  <p class="p7">Ötekiler uzun süredir onu bekliyormuş gibi ansızın çığlık atıp tepinmeye başladılar. Kopardıkları gürültü öyle güçlüydü ki, ta Cıngıl Nuri&rsquo;nin evinden, değirmenin oralardan, hatta mezarlığın ötesinden bile duyuluyordu. Meydana koşup gelen köylüler önce hiçbir şey anlamadan yükselen toz bulutuna bakıyor, ardından da çocukların arasına karışıp Cennet&rsquo;in oğlunu seyre dalıyorlardı. Olup bitenleri duvar dibinden izleyen yaşlılar bile yürüyen birer kemik ağacı gibi takırdaya takırdaya kalabalığa doğru sokulmuşlardı. Gene de heyecanla devinen insan selinin ortasında, kendilerine özgü apayrı bir öbektiler ve herkes Cennet&rsquo;in oğlunun yaptıklarına gülmekten kırılıp kasığını tutarken onlar yalnızca bakıp bakıp susuyorlardı.</p>

  <p class="p7">Derken Cennet&rsquo;in oğlu, başını sağa sola eğerek boynundaki yılanı çözdü. Herkes soluğunu tutmuş, onun göstereceği yeni bir hüneri bekliyordu. Öyle ki, kimileri gülme anlarının ortasında iki büklüm kalakalmıştı. Kahveden çıkanlarda tarlalardan koşup gelenler daha geride, birbirlerinin omzuna yığılmış, neyi kaçırıp neyi kaçırmadıklarını anlamadan merakla bakıyorlardı.</p>

  <p class="p7">İşte o sırada ansızın pat pat sesleri duyuldu. Başta bekçi olmak üzere köylüler Cennet&rsquo;in oğlunu unutup yüzlerini değirmene doğru çeviriyordu ki, hızla yaklaşan sarı bir motosiklet çınarın çevresinde geniş bir tur atarak kalabalığın ortasında durdu. Saçı sakalı birbirine karışmış asık suratlı postacı, bir ayağını yere basıp tıpkı yıllar önceki gibi muhtarı sordu gene.</p>

  <p class="p7">&ldquo;O ilçeye gitti,&rdquo; dedi bekçi, &ldquo;ne getirdiysen bana ver.&rdquo;</p>

  <p class="p7">Postacı, motosikletin orasına burasına dokunmaya niyetlenen çocukları kollayarak selesindeki heybeden tozlu bir kâğıt çıkardı. Herkes yeni gelen haberin merakı içinde onun hareketlerini izliyordu. Hatta yeğeni kaçırılalıdan bu yana içip içip köylünün anasına avradına söven Rıza bile, Güvercin&rsquo;den haber geldi umuduyla kalabalığı yarıp postacının burnuna dek sokulmuştu.</p>

  <p class="p7">&ldquo;De hele oku,&rdquo; dedi sabırsız ve anason kokulu bir sesle.</p>

  <p class="p7">Bekçi sesini çıkarmadı; kâğıdı ikiye katlayarak cebine koyup çınara doğru yürüdü. Sonra aklına bir şey takılmış gibi dönüp postacıya baktı. O hâlâ ayağını yere dayamış, motosikletin üstündeydi. Bekçinin her kirpik kırpışında köye yeniden geliyordu sanki; çınarın çevresinde düş hızıyla bir tur atıp aynı noktada duruyor ve ayağının tekini yere yeniden basıyordu.</p>

  <p class="p7">&ldquo;İnmeyecek misin beyim,&rdquo; dedi &ldquo;in hele in, bir çayımızı iç!&rdquo;</p>

  <p class="p7">Postacı bir süre sakalını kaşıyarak çevresinde toplanan çocuklara baktı. Motosikleti onların eline bırakıp bir köşede çay içmeyi göze alamıyordu.</p>

  <p class="p7">&ldquo;Yok,&rdquo; dedi, &ldquo;benim gitmem gerek!&rdquo;</p>

  <p class="p7">Birkaç kişi daha ısrar etti, ama postacı fikrini değiştirmedi. Pedala üst üste basıp motosikleti çalıştırmıştı. Derken, başını geriye yıkarak ileriye doğru fırladı ve çınarın çevresinde peşindeki çocuklarla birlikte bir tur daha atarak hızla uzaklaştı. Köylüler, uzayıp giden toz bulutu değirmenin yanında kayboluncaya dek ellerini gözlerine siper edip uzun uzun baktılar.</p>

  <p class="p7">Cennet&rsquo;in oğlu kahvenin önünde, insanlardan oluşmuş düşsel bir çemberin ortasında yılanıyla yapayalnız kalmıştı. Ortalıkta savrulup duran çocuklar motosiklet izleriyle uğraşmaktan vazgeçip ona doğru yaklaştılar sonra, gene çevresini kuşatıp izlemeye başladılar. Köylülerse çınarın dibindeki sandalyelere oturmuş, merakla bekçiye bakıyorlardı.</p>

  <p class="p7">&ldquo;De hele oku şunu,&rdquo; dedi Rıza.</p>

  <p class="p7">Bekçi elindeki kâğıdı muhtarın göndermiş olabileceğini düşünerek yavaş yavaş açtı. Ağzını sımsıkı kapatıp içinden okudu önce, gözlerini bomboş dikerek dalgın dalgın baktı. Ardından, omuzlarını titreterek gülmeye başladı. Oturanlar hiçbir şey anlamadan birbirlerine bakıyordu.</p>

  <p class="p7">&ldquo;Al şunu al,&rdquo; dedi bekçi Cıngıl Nuri&rsquo;ye; &ldquo;bak bu telgraf senden söz ediyor. Akrabaların yıllar önce köye döndü, ama telgrafları yeni geliyor maşallah! Hem de seni hâlâ bulamadıklarını yazıyorlar!&rdquo;</p>

  <p class="p7">Köylüler hep birlikte, eğile büküle güldüler. Nuri telgrafı almış, ne yapacağım kestiremeden, yarın yamalak bir tebessümle bekçinin yüzüne bakıyordu.</p>

  <p class="p7">&ldquo;Şu güzel Allah&rsquo;ımın işine bakın,&rdquo; dedi imam, &ldquo;acı bir haberi nasıl da kahkaha kaynağına dönüştürüveriyor...&rdquo; Köylüler başlarını salladılar. Nuri telgrafı kendisine törenle sunulmuş bir yokluk belgesiymiş gibi özene bezene katlayıp cebine koymuş, yüzünde hâlâ aynı tebessüm, öylece oturuyordu.</p>

  <p class="p7">&ldquo;Kalk,&rdquo; dedi bekçi bacak bacak üstüne atarken, &ldquo;kalk bir tepsi çay getir kahveden; bunun üstüne birer çay içilir!&rdquo;</p>

  <p class="p7">&ldquo;Ben daha bulunmadım ki,&rdquo; diye sırıttı Nuri, &ldquo;yokum ben! İstiyorsan belgesini göstereyim.&rdquo;</p>

  <p class="p7">&ldquo;İstemez istemez, kalk çay getir!&rdquo;</p>

  <p class="p7">Nuri sırıtarak kalktı.</p>

  <p class="p7">&ldquo;Beni sayma,&rdquo; diye mırıldandı imam.</p>

  <p class="p7">Kalkmış, tespihini şıklata şıklata berber dükkânına doğru yürüyordu. Gölgesi, toprağın yüzüne göre biçimlenmiş kapkara bir yaratık gibi önündeydi. İmam bir an asıl yürüyenin o, kendisinin de gökyüzüne yansımış bir gölge olabileceğini düşündü. Sonra ürktü bu düşünceden, hatta kendi varlığından korktu ve içinden rastgele bir dua okudu.</p>

  <p class="p7">Kapıdan girdiğinde berber tıpkı benim gibi, kulağı çoktan silinip giden pat pat seslerinde, tek başına oturuyordu.</p>

  <p class="p7">&nbsp;</p>
</body>
</html>
