<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>25</title>
</head>

<body>
  <h2 class="h21"><a id="a26"></a>25</h2>

  <p class="p7">İmam köydeki berber dükkânına değil de kenttekine gelmiş gibi, oturduğum yerde ürpermişim. O şimdi, teninde uğuldayan köy meydanıyla birlikte duvar dibindeki sandalyedeydi sanki; ellerini dizlerinin üstüne özenle koymuş, arada bir boş gözlerle bana bakıp yavaş yavaş tespih çekiyordu. Derken, yüzü yüzümde kalakaldı... Artık kendinden ve bulunduğu mekândan öyle uzaklaşmıştı ki, ağzımı açıp bir şey sormaya, elimi kıpırdatmaya ya da kirpiklerimi kırpmaya çekiniyordum. Yalnızlığımı paylaşan yapayalnız bir canlıydı o çünkü; ulaştığı ufka gölge düşürmeden sessizce beklemeliydim.</p>

  <p class="p7">Bekledim de gerçi; aynadan ve caddeden geçen otomobillerin, insan suretlerinin, birbiriyle çarpışıp duran makas ışıltılarının, musluk duruşlarının, bütün bunları silip silip geçen buğulu düşlerin ve imamın varlığının ortasında hiç kıpırdamadan belki saatlerce oturdum. Öyle ki, biraz imamdım artık; berber dükkânından sıkıntılı bir yüzle çıkmış, köy meydanına doğru yürüyordum.</p>

  <p class="p7">Gölgem bu kez ardımdaydı tabii, toprağın yüzünü alan eğri büğrü biçimiyle tıpkı bir ayı ölüsü gibi sürüklenip geliyordu. Doğrusu, peşimdeki bu yükle hangi yöne gideceğimi pek bilemiyordum. Gene de, çınarın altında oturan köylüleri, başına toplanan çocuklara hâlâ gösteri yapan Cennet&rsquo;in oğlunu ve nohut yüklü birkaç kağnıyla duvar dibinde pinekleyen ak sakallı yaşlıları geçerek yavaş yavaş bakkal dükkânına doğru yürüdüm.</p>

  <p class="p7">Rıza içeride dirseklerini tezgâha dayamış, ellerinin arasında bitti bitecek bir rakı kadehi, oğlu Ramazan'la konuşuyordu.</p>

  <p class="p7">&ldquo;Gördün işte,&rdquo; dedi postacının gittiği yönü göstererek, &ldquo;Güvercin&rsquo;den gene haber yok!&rdquo;</p>

  <p class="p7">Ramazan başını salladı. Bu hareketle, peşi sıra babasını da sürükleyerek dükkânın alacakaranlığına biraz daha gömülmüştü. Artık ikisi de sabun ve yağ kokularının ortasında, belki farkına bile varmadan yavaş yavaş birbirlerine sokuluyorlardı. Bense kapıda duraksamış, duruşuma yansımayan derin bir dikkatle onları dinliyordum.</p>

  <p class="p7">&ldquo;Reşit enişten dangalağın teki! Aylardır, imama gidelim diye yalvara yalvara dilimde tüy bitti ama, söz dinletemedim! Keçi gibi diretiyor herif... Neymiş efendim, imam bu konuda bir halt yiyemezmiş; yiyebilseymiş, yıllar önce Cıngıl Nuri&rsquo;yi bulurmuş. Fakat bulamamış işte, Nuri&rsquo;nin köye kendiliğinden dönüp geldiğini herkes biliyormuş... Az önce gene kavga ettik bu yüzden; Allah yarattı demedim doğrusu, halanın hatırını falan bir yana bırakıp ağzıma geleni söyledim! Biraz da halan verdi veriştirdi ardım sıra, uyuz köpekler gibi evle muhtarlık odası arasında dolaşıp durmakla kızımız bulunmaz, gel şu imamın kapısına bir kerecik olsun gidelim,&rdquo; dedi.</p>

  <p class="p7">&ldquo;Eee, eniştem ne dedi?&rdquo;</p>

  <p class="p7">&ldquo;Ne diyecek, olmaz damarı kabarmış bir kere!&rdquo;</p>

  <p class="p7">Ramazan yağ tenekelerinin üstünde, gözlerini tavandaki merteklere dikmiş düşünüyordu.</p>

  <p class="p7">&ldquo;O halde biz gidelim baba.&rdquo;</p>

  <p class="p7">&ldquo;Nereye?&rdquo;</p>

  <p class="p7">&ldquo;İmama.&rdquo;</p>

  <p class="p7">Rıza, iki üzüm tanesi gibi kızaran gözlerini yana devirip derin derin soludu.</p>

  <p class="p7">&ldquo;Olmaz,&rdquo; diyerek rakıdan iri bir yudum aldı sonra; &ldquo;anlamıyor musun, kaybolan her neyse onun sahipleri gidecek imama. Babası gidecek yani, hatta anası da... İmamın tasa doldurduğu o mübarek suyun aynasına ikisi aynı anda bakacak ki, Güvercin&rsquo;in hangi kovukta saklı olduğu görülebilsin... İş senin sandığın kadar basit olsa ben şimdiye dek durur muydum hiç?&rdquo;</p>

  <p class="p7">&ldquo;Eee, şimdi n&rsquo;olacak,&rdquo; dedi Ramazan alt dudağını dişleyerek</p>

  <p class="p7">Rıza bir yudum daha aldı rakıdan.</p>

  <p class="p7">&ldquo;Reşit enişteni bu işe inandırmaktan başka çare yok,&rdquo; diye homurdadı ağzını elinin tersiyle silerken, &ldquo;bunu kendine de söyledim zaten. İmamın gücünü önünde sonunda sana ispat edeceğim dedim.&rdquo;</p>

  <p class="p7">&ldquo;Nasıl olacak bu?&rdquo;</p>

  <p class="p7">Rıza, tezgâhın üstüne büsbütün abanarak oğluna biraz daha sokuldu.</p>

  <p class="p7">&ldquo;Bunu eniştenle birlikte kararlaştırdık,&rdquo; dedi sesini alçaltarak; &ldquo;düşündük taşındık, bir oyun hazırladık Şimdi beni iyi dinle, biraz sonra kalkıp eniştene gideceksin. O sana, bir tutam saç verecek. Sonra sen o saçı aldığın gibi, dosdoğru imamın kapısına koşacaksın. Sözümona sevdalanmışsın tamam mı, durduğun yerde duramıyorsun... Hatta yemeden içmeden de kesilmişsin, varsa yoksa o kızı düşünüyorsun. Yani bunları ballandıra ballandıra bir güzel anlatacaksın imama; düşlerini, hayallerini, yangınlarını bir bir sıralayacaksın... Sakın ola ki onunla konuşurken her şeyin bir oyun olduğunu düşünüp de ciddiyetini bozma, yoksa pirelenir. Kaş yapacağım derken göz çıkarmayalım! Sen yalnızca elini öp ve derdini dök...&rdquo;</p>

  <p class="p7">&ldquo;Peki sonra?&rdquo;</p>

  <p class="p7">&ldquo;Sonra imam senden hangi kıza vurulmuşsan onun saçını isteyecektir.&rdquo;</p>

  <p class="p7">&ldquo;Nerden biliyorsun?&rdquo;</p>

  <p class="p7">&ldquo;Biliyorum, çünkü bu işin usulü öyledir.&rdquo;</p>

  <p class="p7">&ldquo;Eee?&rdquo;</p>

  <p class="p7">&ldquo;E'si, o saça okuyup üfleyecek işte! Saçın sahibi de sana sevdalanacak Hem öyle bir sevdalanacak ki, evimizin önüne dikilip melil melil meleyecek. Reşit enişten de imamın neler yapabildiğini işte o zaman görecek!&rdquo;</p>

  <p class="p7">Ramazan'ın yüzü buruk bir hal almıştı.</p>

  <p class="p7">&ldquo;İyi hoş da,&rdquo; dedi tedirgin bir sesle, &ldquo;kız kim?&rdquo;</p>

  <p class="p7">Rıza ters ters baktı oğluna; rakıyı bir dikişte bitirip bardağı tezgâha sertçe bıraktı.</p>

  <p class="p7">&ldquo;A benim salak koçum,&rdquo; dedi, &ldquo;kızın kim olduğunu biz bilirsek Reşit enişten bu işi imamın yaptığına inanır mı?&rdquo; Ramazan boynunu çaresizlik içinde büküp susmuştu. Dükkân sessizdi şimdi, sabun ve yağ kokularından oluşmuş alacakaranlık bir kederin ortasında baba oğul, cellatla kurban gibi karşılıklı oturuyorlardı. Derken, Rıza ayağa kalkıp tezgâhın arkasında bir sağa bir sola yürümeye başladı. Arada bir durup kuşkulu gözlerle oğlunu süzüyordu.</p>

  <p class="p7">Bense hâlâ kapının önünde, bir omzumu pervaza dayamış, öylece dikiliyordum. Artık orada beklemenin anlamsız olduğunu düşünerek usulca içeri girdim sonra; gazyağı tenekelerinin, sabun torbalarının, çivilerden sallanan yemyeşil cam kandillerin ve daha bir yığın ıvır zıvırın arasından geçerek tezgâha doğru yürüdüm.</p>

  <p class="p7">&ldquo;Bak berber geliyor,&rdquo; dedi Rıza oğluna, &ldquo;kalk bir çay söyle!&rdquo;</p>

  <p class="p7">&nbsp;</p>
</body>
</html>
