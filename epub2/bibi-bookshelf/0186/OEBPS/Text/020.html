<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>17</title>
</head>

<body>
  <h2 class="h21"><a id="a18"></a>17</h2>

  <p class="p7">Çırak hâlâ dönmemişti.</p>

  <p class="p7">Sabrı tükenen berber, onun gitgide maymun akıllı olduğunu söyleyerek ikide bir kapıya çıkıp yola bakıyordu. Yanımdaki sandalyeyle kapı arasında yuvarlanıp duran bir öfke topuydu sanki, sesi hızla uzaklaşıp hızla yakınlaşıyordu. Artık hem kapının önünde, hem de içerideydi. Kapıdaki cadde boyunca öfkeyle koşup gitmeye, içerideki tedirgin duruşuyla kapıya yeniden çıkmaya her an hazırdı. Benimse, iki berbere aynı gözlerle bakmaktan başım dönmüştü.</p>

  <p class="p7">&ldquo;Şimdi gelir nasıl olsa,&rdquo; dedim yatıştırmak için, &ldquo;boşuna öfkeleniyorsun.&rdquo;</p>

  <p class="p7">&ldquo;Yani bu kadar olmaz,&rdquo; diye homurdandı. &ldquo;Jilet dediğin şey Fizan&rsquo;da satılmıyor ki, caddede yüzlerce market var. Şu halime bak!&rdquo;</p>

  <p class="p7">Elini uzatmış, koltukta uyuyan yüzü sabunlu adamı gösteriyordu. Düştüğü duruma bakılırsa yerden göğe kadar haklıydı, ama bunu fısıltıyla da olsa ona söylemek istemiyordum. Böyle bir şey çırağın aleyhine olurdu ki, zavallı çocuğun, elinde jilet kutusuyla daha kapıdan girer girmez tıpkı Cennet&rsquo;in oğlu gibi itilip kakılmasına dayanamazdım. Ne var ki o sırada berbere, haklısın demekten daha beter bir şey söyledim.</p>

  <p class="p7">&ldquo;Belki de çırak dönmeyecek,&rdquo; deyiverdim durup dururken.</p>

  <p class="p7">Gözlerindeki cellat gözlerini çevirip hışımla yüzüme baktı. Oturduğum yerde ansızın ağır bir tokat yemiş gibi sarsılmıştım. Bir yandan da ağzımdan çıkan sözün anlamını çarpıtacak yeni düşünceler arıyordum. Oysa ne yapsam boşunaydı artık, berber yerinden fırlayıp dükkânın içinde o köşeden o köşeye gidip gelmeye başlamıştı. Çırağının dönmeme olasılığı onu öyle çok öfkelendirmişti ki, dişlerinin gıcırtısını bile duyuyordum. Hiç kuşkusuz, ağzına düşsel bir çırak almış, hırsla geveliyordu.</p>

  <p class="p7">Sonra birdenbire durdu.</p>

  <p class="p7">&ldquo;Ben,&rdquo; dedi uçurumları öfke dolu bir sesle, &ldquo;çırağı aramaya gidiyorum, kusura bakma.&rdquo;</p>

  <p class="p7">&nbsp;</p>
</body>
</html>
