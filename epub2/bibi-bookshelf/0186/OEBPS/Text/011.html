<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>8</title>
</head>

<body>
  <h2 class="h21"><a id="a9"></a>8</h2>

  <p class="p7">Berber sandalyesini camın dibine çekmiş, hiç kıpırdamadan öylece oturuyordu. Perdenin arkasındaki çaydanlık kaynamamıştı henüz; gene de o, az sonra başlayacak fokurtuyu işittiğinden emindi. Dahası, kimi zaman bir yanını cam dibindeki sandalyede bırakarak yerinden kalkıp çayı demliyor, sonra kocaman bir bardakla geri dönerek, köy meydanına baka baka içmeye başlıyordu. Üstelik çay hiç de kötü değildi; buruk tadıyla aynalara yansıyan yüzünü geri veriyordu onun, aynaların ötesine dağılan sıkılmışlığım yüreğinden biraz daha uzaklaştırıyordu.</p>

  <p class="p7">Elindeki bardağı yere bırakıp kalktı. Duvardaki divan sazını gördü o an; tellerinde iki sinek geziniyordu. Havaya çizecekleri vızıltıya değişik tatlar katabilmek için, şimdiye dek çalınan onca türkünün tellerde süren vınlayışını ezberliyorlardı sanki. Derken, çaydanlığın fokurtusu geldi perdenin arkasından; berber, sinek vızıltılarının neyi karşıladığını düşünerek suyu ateşten indirdi. Belleğinde uçup duran sinekleri kaynar suya düşürmekten korkuyordu. Çayı demlerken, divan sazını içindeki berberin eline verdi bu yüzden; sinekler, yeni çalınan türküye kondular. Kanatlarını titrete titrete belli bir noktaya tutunup yerlerini korumaya çalışıyorlardı. Ama berber sandalyesine dönerken duvardaki sazın varlığı içindekini susturdu nedense, sinekler türküden yere düştü ansızın ve yeniden havalanarak dükkânın içinde vızıldamaya başladılar.</p>

  <p class="p7">O sırada berberin gözleri, köy meydanından geçen muhtara takıldı. Arkasından, eğri büğrü gölgesiyle Reşit yürüyordu, telaşlıydı ve toz toprak içinde yuvarlanan çaresiz bir böceğe benziyordu. Muhtarsa her zamankinden daha çok muhtardı; sakin ve kararlı adımlarından, köpüren bir öfkeyi gizlediği apaçık belliydi.</p>

  <p class="p7">Olay yerine varıncaya dek ağzını açmadı muhtar; selam verip geçenleri, ayağına takılan kızılcık dallarını, yakaladıkları sıpaya binmeye çalışan dört çocuğu ve havada uçuşan pisipisi otlarını görmeden yürüdü. Reşit&rsquo;in avlusuna girdiklerinde, bir general duruşuyla dikilerek uzun uzun havayı kokladı. Avludaki kağnıda, odun çuvallarında, kasnağı kopuk elekte, yan yatmış kazmalarda, hatta kürekte ve kümesin önünde gezinen tavukların kanat altında bir şey gizliydi sanki; her şey, giz taşıyan insanlar gibi kendine özgü durmaya çalışıyor ve hızla göz atıldığında adı neyse ona benziyordu.</p>

  <p class="p7">&ldquo;Hiçbir iz yok,&rdquo; dedi Reşit.</p>

  <p class="p7">Muhtar, avluyu yeniden taradı gözleriyle. O her şeyin mutlaka bir iz bırakacağına inanıyordu, izsiz şey olamazdı; kuşların bile izi vardı gökyüzünde, sözcüklerin dişte, bakışların yüzde. Güvercin, tahta merdivenleri hiç çıkmamış, kümesin önünde yem tasını unutmamış, güneşli günlerde kağnı tekerleğine sırtını verip dantel işlememiş, pencere camına burnunu gömüp of çekmemiş ya da altın sarısı saçlarını sarkıtarak eğilip sokağa bakmamış gibi, ardındaki her şeyi silerek kaybolamazdı. Buralarda bir yerde izler olmalıydı, en azından onu iten ya da çekip götüren her neyse onun izleri... Farklı eksikliklerin içine gizlenmiş bir fazlalık belki, bir eksiklik. Bu, bir boşluk bile olabilirdi.</p>

  <p class="p7">Reşit&rsquo;in gözlerine baktı muhtar; onun bakışlarında, Güvercin&rsquo;in kanat çırpa çırpa uçup gidebileceği bir boşluk aradı. Yoktu. Cıngıl Nuri&rsquo;nin karısını düşünerek, demek ki yalnızca kadınların bakışında bulunuyor o boşluk, diye geçirdi içinden. Avlunun köşesine doğru yürüdü. Reşit, o nereye giderse peşindeydi, elinden geldiğince sessiz olmaya ve öne geçmemeye çalışıyordu. Ona göre, köydeki köpek havlamaları, uzak uzak uğuldayan çocuk sesleri ve kağnı gıcırtıları bir an kesiliverse Güvercin bulunacaktı belki; sessizliğin içinden, altın sarısı saçlarını savurtarak çıkıp gelecekti. Bu yüzden, muhtarın ardı sıra merdivenleri tırmanırken arada bir üst katın penceresine bakıp camın gerisinde ağlayan karısına göz belertiyordu. Karısı onları görmüyordu oysa; ıslak kirpiklerini indirmiş, yalnızca kayıplara karışan kızını düşünüyor, kimi zaman da dişlerini sıkıp acı acı hıçkırıyordu. Kızıyla birlikte biraz da o kaybolmuştu sanki, cam dibinde oturduğundan bile habersizdi.</p>

  <p class="p7">Kapının açıldığını işitince dönüp baktı; kocasının yanında, çizgileri dağılmış, bulanık ve yaşlı bir adam duruyordu. Onu kimseye benzetemedi önce, sonra muhtar olduğunu anladı ve başını ellerinin arasına alıp hüngür hüngür ağlamaya başladı. Sesin yükselmesiyle birlikte muhtar, bir şey kapıdan hızla kaçıp gidecekmiş gibi aceleyle baktı odanın içine. Yere çömelip kilimlerin rengini inceledi ardından, perdedeki kıvrımların doğal olup olmadıklarını araştırdı, pencereye yaklaşıp bakışlarını aşağıya sarkıttı, yerle pencere arasındaki yüksekliği insan sıçrayışının inanılmaz sanılan en uç noktasıyla kıyasladı ve hiçbir şey bulamayışının kahrını çok şey bilmenin sinsi gülümseyişiyle örterek kapıya yürüdü.</p>

  <p class="p7">&ldquo;Çeyiz bohçası duruyor mu?&rdquo; diye sordu.</p>

  <p class="p7">&lsquo;Duruyor,&rdquo; dedi Reşit.</p>

  <p class="p7">&ldquo;Peki, birini seviyor muydu, ya da biri onu?&rdquo;</p>

  <p class="p7">&ldquo;Bilmiyorum.&rdquo;</p>

  <p class="p7">Avluya inmişlerdi, evin arkasındaki vişnelere doğru yürüdüler.</p>

  <p class="p7">'Elbette sen bilmezsin, anasına sordun mu?&rdquo;</p>

  <p class="p7">&ldquo;Sordum, bilmiyor.&rdquo;</p>

  <p class="p7">Gölgede dikiliyorlardı. Dönüp eve baktı muhtar, yükselen kerpiç duvarların içindeki alacakaranlık odaları, gıcırdayan çürük kapıları, is karası ocakları, üst üste yığılmış nohut çuvallarını ve Reşit'in karısının hıçkırıklarını düşündü. İçini çekti birden. Sonra, görünmez bir tehlikeden kaçarcasına hızla avludan çıkıp gözden kayboldu. Tek başına kalan Reşit ne yapacağını bilemedi bir an, eve girip karısına bağırıp çağırmakla muhtarın peşinden koşmak arasında bocaladı.</p>

  <p class="p7">Berber camdan muhtarı gördü gene; bu kez, gizlediği telaş bedeninin dışına taşmıştı, şapkasının siperini havaya dikmiş, elinde kehribar tespih, boşluğu tekmeleye tekmeleye yürüyordu. O geçip gidince uzun süre boş kaldı dükkânın önü. Berber başını ellerinin arasına alıp gözlerindeki cellat gönderiyle köy meydanına baktı. Bir çift ayak gördü sonra, kendine doğru geliyordu; insan nasıl gelirse öyle ve insanın gelişini koşullayan ne varsa (gitme sevinci, hüzün, kendini taşımanın erinci, bir köşeyi geride bırakmanın, bir taşı, bir böceği geçmenin gururu) onların ağırlığıyla koşullanarak</p>

  <p class="p7">&ldquo;Kunduracı bu,&rdquo; diye düşündü.</p>

  <p class="p7">Başını kaldırıp baktı; oydu. Elleri iki yanında öyle çaresiz sallanıyordu ki, içinden ağlamak geçti bir an. Ağlamadı ama, ona herkesten farklı görünmekten çekinerek herkesteki anlamsızlığa bürünüp bekledi. Kunduracı, gelişinin nedenini pençeli ayakkabılara benzeyen çok kullanılmış bir gülümseyişin ardına gizleyerek kapıdan girdi.</p>

  <p class="p7">&ldquo;Olanları duydun mu?&rdquo; diye sordu otururken.</p>

  <p class="p7">&ldquo;Duydum,&rdquo; dedi berber; &ldquo;Güvercin kaybolmuş.&rdquo;</p>

  <p class="p7">Kunduracı şaşırmıştı.</p>

  <p class="p7">&ldquo;Kimden duydun hemen,&rdquo; dedi merakla.</p>

  <p class="p7">Berber yanıt vermedi. Gözlerini uzaklara dikmiş, bir taş gibi, öylece oturuyordu.</p>

  <p class="p7">&nbsp;</p>
</body>
</html>
