<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>othellos</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_7">1. Sahne</h2>

  <p class="h2baslik">(Venedik’te bir sokak.)</p>

  <p class="normal"><span class="indentmetinitalik1">(Roderigo ve Iago girerler.)</span></p>

  <p class="normal">RODERIGO</p>

  <p class="normal">Doğrusu çok gücüme gitti! Yazıklar olsun sana,</p>

  <p class="normal">Kesemi, hem kendi kesenmiş gibi aç kapa,</p>

  <p class="normal">Hem de bildiğin halde, söyleme bana.</p>

  <p class="normal">IAGO</p>

  <p class="normal">Hey Tanrım, susun da dinleyin beni!</p>

  <p class="normal">Böyle olduğunu rüyamda görsem</p>

  <p class="normal">Kahrolayım inanmazdım.</p>

  <p class="normal">RODERIGO</p>

  <p class="normal">Hani nefret ediyordun ondan?</p>

  <p class="normal">IAGO</p>

  <p class="normal">Etmiyorsam alçağım.</p>

  <p class="normal">Beni kendine yaver seçsin diye,</p>

  <p class="normal">Kentin üç büyüğü eğildiler bir de önünde.</p>

  <p class="normal">Dinim hakkı için değerimi bilirim ben,</p>

  <p class="normal">Yaverlikten aşağısına layık görülemem.</p>

  <p class="normal">Ama o, kendini beğenmiş, bildiğini okuyanın teki,</p>

  <p class="normal">Ağız kalabalığına getirip teknik sözlerle</p>

  <p class="normal">Savaştan dem vurmuş bizimkilere,</p>

  <p class="normal">Sonunda bir bahaneyle sepetlemiş hepsini:</p>

  <p class="normal">“İşin doğrusu,” demiş, “çoktan seçtim yaverimi.”</p>

  <p class="normal">Yaveri de kim olsa beğenirsin:</p>

  <p class="normal">Lafta usta bir hesap uzmanı, bir taktikçi,</p>

  <p class="normal">Floransalı Michael Cassio adında biri,</p>

  <p class="normal">Başını derde sokabilir her güzel yosmayla,</p>

  <p class="normal">Ama bir mangaya bile komuta etmemiştir,</p>

  <p class="normal">Savaş düzenini ise ancak evde kalmış bir kız kadar bilir,</p>

  <p class="normal">Yalnız iş kitabi laflara gelince, bak o işi becerir,</p>

  <p class="normal">Diyeceksin meclisteki senatörler de yapar o kadarını.</p>

  <p class="normal">Askerlikten nasibi iş görmeden lafazanlık etmektir.</p>

  <p class="normal">Ama yine de o seçildi en sonunda.</p>

  <p class="normal">Rodos’ta, Kıbrıs’ta, Hıristiyan ülkeleri, barbar topraklarında</p>

  <p class="normal">Gözleriyle gördüğü halde bütün başarılarımı,</p>

  <p class="normal">Bir muhasebeci girip aramıza rüzgârını kesiyor yelkenimin,</p>

  <p class="normal">Bu tefeci kılıklı herif ortaya çıkıp</p>

  <p class="normal">Yaveri oluveriyor tam zamanında,</p>

  <p class="normal">Bense, nazar değmesin, sancak çavuşu Mağripli beyimin.</p>

  <p class="normal">RODERIGO</p>

  <p class="normal">Onun celladı olurdum bana kalsa.</p>

  <p class="normal">IAGO</p>

  <p class="normal">Elden bir şey gelmez, askerliğin cilvesi</p>

  <p class="normal">Değer veren yok kıdeme,</p>

  <p class="normal">Yükselmek ya kayırmaya bakıyor ya tavsiyeye.</p>

  <p class="normal">Kıdeme bakılsaydı, bir üst makam kalırdı ikinciye.</p>

  <p class="normal">Şimdi söyle bakalım, bu durumda</p>

  <p class="normal">Nasıl sevebilirim bu Mağripliyi ben?</p>

  <p class="normal">RODERIGO</p>

  <p class="normal">Senin yerinde olsam çıkardım hizmetinden.</p>

  <p class="normal">IAGO</p>

  <p class="normal">Heyecanlanmayın efendim,</p>

  <p class="normal">Sırası gelince öcünü almak için hizmetindeyim.</p>

  <p class="normal">Ne hepimiz efendi olabiliriz,</p>

  <p class="normal">Ne de her efendi kendine bağlı birini bulabilir.</p>

  <p class="normal">Nice görev delisi, diz kıran salak görürsünüz,</p>

  <p class="normal">Sürtünüp kölelik etmekten vazgeçmez hiçbir zaman,</p>

  <p class="normal">Boğaz tokluğuna ömrünü tüketir sahibinin eşeği gibi,</p>

  <p class="normal">Bir kocamaya görsün kolundan tutup atıverirler,</p>

  <p class="normal">Bence bu erdemli salakların hepsini kırbaçtan geçirmeli.</p>

  <p class="normal">Bir de bunların başka cinsi vardır,</p>

  <p class="normal">İlk bakışta işinin tam adamı gibi görünürler,</p>

  <p class="normal">Oysa hep kendi çıkarlarını düşünürler,</p>

  <p class="normal">Hizmet gösterilerinde bulunup efendilerine,</p>

  <p class="normal">Kendi kazançlarını gözetip ceplerini doldururlar,</p>

  <p class="normal">Sonra da efendilerini bırakıp kendilerinin efendisi olurlar.</p>

  <p class="normal">İşte akıllı diye ben bunlara derim,</p>

  <p class="normal">Ben de bunlardan biri olduğumu itiraf etmeliyim,</p>

  <p class="normal">Çünkü efendim, sizin Roderigo olduğunuz kadar,</p>

  <p class="normal">Mağripli olsaydım eğer, Iago olamayacağım kesin.</p>

  <p class="normal">Kendime hizmet ediyorum, ona hizmet ettiğim için.</p>

  <p class="normal">Tanrı tanığımdır, ne sevgimden yapacağım bu işi,ne de görev diye,</p>

  <p class="normal">Öyle görünüp çıkarıma bakacağım sadece,</p>

  <p class="normal">Yoksa düşündüklerim, niyetlerim</p>

  <p class="normal">Görünüşüme, davranışıma yansısaydı eğer,</p>

  <p class="normal">Çok geçmez herkesin diline düşer, kargalar gagalardı beni,</p>

  <p class="normal">Çünkü göründüğüm gibi değilim ben.</p>

  <p class="normal">RODERIGO</p>

  <p class="normal">O kalın dudaklı herif kızı böyle kaçırabildiyse,</p>

  <p class="normal">Ne zengin bir hazineye kondu, düşünsene.</p>

  <p class="normal">IAGO</p>

  <p class="normal">Durmayın babasına seslenin, uyandırın babasını,</p>

  <p class="normal">Peşine düşsünler herifin, kaçırsınlar keyfini,</p>

  <p class="normal">Kepaze etsinler sokaklarda, kışkırtın akrabalarını</p>

  <p class="normal">Zengin talihiyle keyfi yerinde bile olsa,</p>

  <p class="normal">Yağdırın üstüne atsineklerini,</p>

  <p class="normal">Öyle dertler açın ki başına</p>

  <p class="normal">Kalmasın zenginliğinin beti bereketi.</p>

  <p class="normal">RODERIGO</p>

  <p class="normal">İşte şurada babasının evi, sesleneyim.</p>

  <p class="normal">IAGO</p>

  <p class="normal">Bağırın, çığlık atın,</p>

  <p class="normal">Tıpkı kalabalık kentlerde geceleyin yangını görenler gibi,</p>

  <p class="normal">Öyle bir bağırın ki dehşete kapılsınlar.</p>

  <p class="normal">RODERIGO</p>

  <p class="normal">Hey Brabantio! Sinyor Brabantio!</p>

  <p class="normal">IAGO</p>

  <p class="normal">Uyanın, hey Brabantio! Hırsız var,</p>

  <p class="normal">Evinize, kızınıza, paralarınıza göz kulak olun!</p>

  <p class="normal">Hırsız var, hırsız!</p>

  <p class="normal"><span class="indentmetinitalik1">(Brabantio üst kat penceresinde görünür.)</span></p>

  <p class="normal">BRABANTIO</p>

  <p class="normal">Ne var, ne oluyor?</p>

  <p class="normal">Bu korkunç haykırışlar nedir?</p>

  <p class="normal">RODERIGO</p>

  <p class="normal">Sinyor, ailenizin hepsi içeride mi?</p>

  <p class="normal">IAGO</p>

  <p class="normal">Kapılarınız kilitli mi?</p>

  <p class="normal">BRABANTIO</p>

  <p class="normal">Niye? Ne diye soruyorsunuz?</p>

  <p class="normal">IAGO</p>

  <p class="normal">Yemin ederim, soyuldunuz. Bir şeyler giyin üstünüze hemen,</p>

  <p class="normal">Yüreğinizden vurdular sizi, ruhunuzun yarısı uçtu elden.</p>

  <p class="normal">Şu anda, evet tam şu anda, soylu sinyor,</p>

  <p class="normal">Kocamış bir kara koç, sizin ak kuzunuza atlıyor.</p>

  <p class="normal">Kalkın! Çan çalıp uyandırın horlayan kentlileri,</p>

  <p class="normal">Yoksa şeytan, dede yapıverecek sizi.</p>

  <p class="normal">Hadi çabuk hazırlanın!</p>

  <p class="normal">BRABANTIO</p>

  <p class="normal">Nee, çıldırdınız mı siz?</p>

  <p class="normal">RODERIGO</p>

  <p class="normal">Saygıdeğer sinyor, sesimi tanımadınız mı?</p>

  <p class="normal">BRABANTIO</p>

  <p class="normal">Hayır, kimsin sen?</p>

  <p class="normal">RODERIGO</p>

  <p class="normal">Adım Roderigo.</p>

  <p class="normal">BRABANTIO</p>

  <p class="normal">Daha da kötü ya!</p>

  <p class="normal">Kapıma musallat olma diye emretmemiş miydim sana?</p>

  <p class="normal">Kaç kez söyledim, kızım sana göre değil!</p>

  <p class="normal">Şimdi de kursağını şişirmiş, kafayı çekmiş,</p>

  <p class="normal">Kapıma dayanıp kabadayılık taslıyorsun,</p>

  <p class="normal">Utanmadan uykumu kaçırıyorsun.</p>

  <p class="normal">RODERIGO</p>

  <p class="normal">Efendim, lütfen efendim...</p>

  <p class="normal">BRABANTIO</p>

  <p class="normal">Şunu aklından çıkarma,</p>

  <p class="normal">Ne karakterim, ne de mevkiim kaldırır bu serserilikleri,</p>

  <p class="normal">Sonra pahalıya mal olur sana!</p>

  <p class="normal">RODERIGO</p>

  <p class="normal">Efendim sakin olun.</p>

  <p class="normal">BRABANTIO</p>

  <p class="normal">Sen ne soygunundan söz ediyorsun?</p>

  <p class="normal">Burası Venedik, evim de yolgeçen hanı değil.</p>

  <p class="normal">RODERIGO</p>

  <p class="normal">Çok sayın Brabantio,</p>

  <p class="normal">İçten ve temiz duygularla geldim buraya.</p>

  <p class="normal">IAGO</p>

  <p class="normal">Bahse girerim, efendim, siz şeytandan emir alınca,</p>

  <p class="normal">Tanrı’ya hizmet etmeyeceklerdensiniz.</p>

  <p class="normal">Yardımınıza geliyoruz, bizi serseri sanıyorsunuz siz.</p>

  <p class="normal">Bir Berberi küheylanı çullanacak kızınıza,</p>

  <p class="normal">Torunlarınız size kişneyecek, yarış atlarından hısmınız,</p>

  <p class="normal">İspanyol atlarından akrabalarınız olacak,</p>

  <p class="normal">Sizin umurunuzda bile değil.</p>

  <p class="normal">BRABANTIO</p>

  <p class="normal">Ağzı bozuk serseri, sen de kimsin?</p>

  <p class="normal">IAGO</p>

  <p class="normal">Ben efendim, haber vermeye gelenlerden biriyim:</p>

  <p class="normal">Kızınızla Mağripli, iki kıçlı bir hayvan durumundalar şimdi.</p>

  <p class="normal">BRABANTIO</p>

  <p class="normal">Sen bir alçaksın.</p>

  <p class="normal">IAGO</p>

  <p class="normal">Siz de bir senatörsünüz.</p>

  <p class="normal">BRABANTIO</p>

  <p class="normal">Bunun hesabını vereceksin Roderigo, seni tanıyorum ya.</p>

  <p class="normal">RODERIGO</p>

  <p class="normal">Efendim, her şeyin hesabını veririm. Ama n’olur dinleyin beni:</p>

  <p class="normal">Güzel kızınız, herkes uyurken gece yarısı kaçtı,</p>

  <p class="normal">Hem de doğru dürüst bir koruyucu almadan yanına</p>

  <p class="normal">Parayla tutulmuş kaba saba bir gondolcunun yardımıyla,</p>

  <p class="normal">Şehvetten gözü dönmüş bir Mağriplininiri pençelerine sığındı.</p>

  <p class="normal">Bir diyeceğiniz yoksa sizin buna,</p>

  <p class="normal">Hoşgörüyle karşılıyorsanız bütün bunları bir bakıma öyle gibi</p>

  <p class="normal">Bunu bilip de göz yumuyorsanız, o zaman kabul,</p>

  <p class="normal">Küstahça davranıp rahatsız ettik sizi.</p>

  <p class="normal">Ama haberiniz yoksa bunlardan, boş yere azarladınız bizi.</p>

  <p class="normal">Terbiyesizlik edip oyun oynadığım sanılmasın saygıdeğer efendimize,</p>

  <p class="normal">Sizin izninizle kaçmadıysa eğer kızınız, büyük bir isyan başlattı.</p>

  <p class="normal">Saygısını, güzelliğini, aklını, zenginliğini</p>

  <p class="normal">Göçebe bir yabana bağışladı.</p>

  <p class="normal">Hemen soruşturup anlayın: Kızınız odasındaysa ya da evdeyse</p>

  <p class="normal">Sizi böyle aldattığım için devletin adaletini yağdırın üstüme.</p>

  <p class="normal">BRABANTIO</p>

  <p class="normal">Hey, meşaleleri yakın! Bir mum getirin bana! Uyandırın adamlarımı!</p>

  <p class="normal">Korktuğumu başıma getiriyor bu anlatılanlar,</p>

  <p class="normal">Olanlara inanmanın acısını duyuyorum şimdiden.</p>

  <p class="normal">Işık, diyorum, ışık!</p>

  <p class="normal"><span class="indentmetinitalik1">(Pencereden kaybolur.)</span></p>

  <p class="normal">IAGO</p>

  <p class="normal">Hoşça kalın! Ayrılmam gerekiyor şimdi sizden,</p>

  <p class="normal">Kalırsam, tanık gösterirler beni Mağripliye karşı,</p>

  <p class="normal">Bu da ne bana uygun düşer, ne de görev yerime,</p>

  <p class="normal">Biliyorum, çünkü yönetim onu kolay kolay cezalandıramaz,</p>

  <p class="normal">Güvenliğini tehlikeye atmadan onu gözden çıkaramaz,</p>

  <p class="normal">Olsa olsa biraz kafasını şişirirler o kadar.</p>

  <p class="normal">Şu sırada onu şiddetlenen Kıbrıs savaşına yollayacaklar,</p>

  <p class="normal">Paçalarını kurtarabilmek için onun gibisini pek bulamazlar.</p>

  <p class="normal">Nasıl nefret ediyorsam cehennem azabından</p>

  <p class="normal">O kadar nefret ediyorum ondan.</p>

  <p class="normal">Ama şimdi gerekeni yapmalıyım, numaradan açıp sevgi bayrağını.</p>

  <p class="normal">Dost görünmeliyim. Onu mutlaka bulmak istiyorsanız,</p>

  <p class="normal">Okçu Hanı’na götürün onu arayanları.</p>

  <p class="normal">Ben de orada, yanında bulunacağım. Hadi hoşça kalın!</p>

  <p class="normal"><span class="indentmetinitalik1">(Çıkar.)</span></p>

  <p class="normal"><span class="indentmetinitalik1">(Geceliği ile Brabantio ve meşale taşıyan adamları köşkün kapısından çıkarlar.)</span></p>

  <p class="normal">BRABANTIO</p>

  <p class="normal">Gerçekten de doğruymuş bu uğursuz haber. Kızım kaçmış,</p>

  <p class="normal">Geri kalan ömrüm, utanç ve acıyla geçecek artık.</p>

  <p class="normal">Onu nerede gördünüz Roderigo? Ah talihsiz kızım benim!</p>

  <p class="normal">Mağripli ile mi dediniz? Kim baba olmak ister şimdi?</p>

  <p class="normal">Gördüğünüzün kızım olduğundan emin misiniz?</p>

  <p class="normal">Bir türlü aklım almıyor beni aldatmasını.</p>

  <p class="normal">Bir şey söyledi mi size? Daha meşale getirin!</p>

  <p class="normal">Uyandırın bütün akrabalarımı! Acaba evlendiler mi dersiniz?</p>

  <p class="normal">RODERIGO</p>

  <p class="normal">Evet efendim, sanırım evlendiler.</p>

  <p class="normal">BRABANTIO</p>

  <p class="normal">Hey Tanrım! Nasıl evden kaçar? Nasıl ihanet eder kendi soyuna?</p>

  <p class="normal">Babalar, bundan sonra hareketlerine bakıp da aldanmayın kızlarınıza</p>

  <p class="normal">Gençliği de, kızlığı da bozan ne büyüler var değil mi?</p>

  <p class="normal">Böyle şeyler olduğunu, siz de okumuşsunuzdur Roderigo?</p>

  <p class="normal">RODERIGO</p>

  <p class="normal">Evet efendim, okudum tabii.</p>

  <p class="normal">BRABANTIO</p>

  <p class="normal">Kardeşimi uyandırın! Keşke size vereydim kızımı!</p>

  <p class="normal">Siz bu yandan gidin, siz de şuradan.</p>

  <p class="normal">Mağripliyi kızla birlikte nerede yakalayabiliriz, biliyor musunuz?</p>

  <p class="normal">RODERIGO</p>

  <p class="normal">Evet, galiba, yanınıza güçlü muhafızlar alıp gelin benimle.</p>

  <p class="normal">BRABANTIO</p>

  <p class="normal">Buyrun, siz yol gösterin! Evlere uğrayıp ayaklandıracağım herkesi.</p>

  <p class="normal">Sözüm geçer çoğuna. Hey, uyanın, kuşanın silahlarınızı!</p>

  <p class="normal">Toplayın bekçileri de buraya gelsinler!</p>

  <p class="normal">Hadi iyi yürekli Roderigo! Boşa gitmeyecek emekleriniz.</p>

  <p class="normal"><span class="indentmetinitalik1">(Çıkarlar.)</span></p>
</body>
</html>
