<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>othellos</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_18">2. Sahne</h2>

  <p class="h2baslik">(Kıbrıs. Kalede bir oda.)</p>

  <p class="normal"><span class="indentmetinitalik1">(Othello ile Emilia girerler.)</span></p>

  <p class="normal">OTHELLO</p>

  <p class="normal">Demek bir şey görmedin.</p>

  <p class="normal">EMILIA</p>

  <p class="normal">Hiçbir şey görmedim de, duymadım da.</p>

  <p class="normal">OTHELLO</p>

  <p class="normal">Evet ama, onu Cassio’yla birlikte gördün.</p>

  <p class="normal">EMILIA</p>

  <p class="normal">Gördüm, ama bir kötülük yoktu ki bunda,</p>

  <p class="normal">Hem de her kelimesini işittim aralarında ne konuştularsa.</p>

  <p class="normal">OTHELLO</p>

  <p class="normal">İşittin demek, hiç fısıldadıkları olmadı mı?</p>

  <p class="normal">EMILIA</p>

  <p class="normal">Hiçbir zaman efendim.</p>

  <p class="normal">OTHELLO</p>

  <p class="normal">Seni yanlarından hiç uzaklaştırmadılar mı?</p>

  <p class="normal">EMILIA</p>

  <p class="normal">Hiç uzaklaştırmadılar.</p>

  <p class="normal">OTHELLO</p>

  <p class="normal">Peki, ya yelpazesini, eldivenini ya da ne bileyim,</p>

  <p class="normal">Maskesini<sup class="calibre2"><a href="../Text/othello_split_026.html#footnote-600-20" id="footnote-600-20-backlink">[20]</a></sup> filan getirmeye gitmedin mi?</p>

  <p class="normal">EMILIA</p>

  <p class="normal">Hiçbir zaman efendimiz.</p>

  <p class="normal">OTHELLO</p>

  <p class="normal">Bu garip işte.</p>

  <p class="normal">EMILIA</p>

  <p class="normal">Desdemona namusludur efendim, bahse girerim,</p>

  <p class="normal">Bunun için ruhumu koyarım ortaya.</p>

  <p class="normal">Kafanızda başka düşünceler varsa,</p>

  <p class="normal">Hepsini çıkarın aklınızdan, yakar yoksa yüreğinizi,</p>

  <p class="normal">Bunu aklınıza sokan bir alçak varsa eğer</p>

  <p class="normal">Dilerim, gazabına uğrasın Tanrı’nın,</p>

  <p class="normal">Sürüm sürüm sürünsün Tanrı’nın bahçesindeki yılan<sup class="calibre2"><a href="../Text/othello_split_026.html#footnote-600-21" id="footnote-600-21-backlink">[21]</a></sup> gibi.</p>

  <p class="normal">Eğer hanımcığım da namuslu, iffetli ve sadık değilse,</p>

  <p class="normal">Dünyada bir tek mutlu erkek yok demektir,</p>

  <p class="normal">Onun yanında eşlerin en temizi bile</p>

  <p class="normal">Kara bir leke gibi pistir.</p>

  <p class="normal">OTHELLO</p>

  <p class="normal">Söyle, buraya gelsin, hadi.</p>

  <p class="normal"><span class="indentmetinitalik1">(Emilia çıkar.)</span></p>

  <p class="normal">Yetti konuştuğu, ama yeteri kadar konuşamayan</p>

  <p class="normal">Acemi bir çöpçatan bu. Sinsi orospu,</p>

  <p class="normal">Özel odaların kilidi, suç dolu sırların anahtarı,</p>

  <p class="normal">Sonra da diz çöküp dua eder, kendi gözlerimle gördüm.</p>

  <p class="normal"><span class="indentmetinitalik1">(Desdemona ile Emilia girerler.)</span></p>

  <p class="normal">DESDEMONA</p>

  <p class="normal">Beni çağırmışsınız efendim.</p>

  <p class="normal">OTHELLO</p>

  <p class="normal">Yaklaş bakalım güzelim.</p>

  <p class="normal">DESDEMONA</p>

  <p class="normal">Bir isteğiniz mi var?</p>

  <p class="normal">OTHELLO</p>

  <p class="normal">Gözlerini göreyim. Yüzüme bak.</p>

  <p class="normal">DESDEMONA</p>

  <p class="normal">Kafanızdaki korkunç düşünceler nedir?</p>

  <p class="normal">OTHELLO</p>

  <p class="normal"><span class="indentmetinitalik1">(Emilia’ya.)</span></p>

  <p class="normal">Kadın, sizin meslekten olanlar,</p>

  <p class="normal">Müşteriyle sermayeyi baş başa bırakırlar,</p>

  <p class="normal">Arkalarından da kapıyı kaparlar,</p>

  <p class="normal">Biri gelirse öksürürler ya da seslenirler,</p>

  <p class="normal">Sanatın bu senin, göster sanatını! Toz ol hadi!</p>

  <p class="normal"><span class="indentmetinitalik1">(Emilia çıkar.)</span></p>

  <p class="normal">DESDEMONA</p>

  <p class="normal">Diz çöküp yalvarırım, anlamı ne bu sözlerin?</p>

  <p class="normal">Sözlerinizdeki öfkeyi anlıyorum,</p>

  <p class="normal">Ama sözlerinizi değil.</p>

  <p class="normal">OTHELLO</p>

  <p class="normal">Sen nesin, söyle?</p>

  <p class="normal">DESDEMONA</p>

  <p class="normal">Karınız efendim, sizin namuslu, sadık karınız.</p>

  <p class="normal">OTHELLO</p>

  <p class="normal">Hadi, yemin et böyle olduğuna da, bul belanı,</p>

  <p class="normal">Meleğe benzediğin için</p>

  <p class="normal">Zebaniler seni yakalamaya korkacaklar yoksa.</p>

  <p class="normal">Onun için katmerli olsun seni çarpacak bela</p>

  <p class="normal">Yemin et, namuslu olduğuna.</p>

  <p class="normal">DESDEMONA</p>

  <p class="normal">Tanrı biliyor böyle olduğumu.</p>

  <p class="normal">OTHELLO</p>

  <p class="normal">Tanrı senin cehennem kadar oynak olduğunu biliyor.</p>

  <p class="normal">DESDEMONA</p>

  <p class="normal">Kime efendim? Kiminle? Nasıl oynak?</p>

  <p class="normal">OTHELLO</p>

  <p class="normal">Ah, Desdemona, git! Git! N’olur git!</p>

  <p class="normal">DESDEMONA</p>

  <p class="normal">Ah, ne kara bir gün! Niye ağlıyorsunuz?</p>

  <p class="normal">Ben miyim efendim, gözyaşlarınızın sebebi?</p>

  <p class="normal">Geri çağrılışınız babam yüzündendir diye</p>

  <p class="normal">Kuşkulanıyorsunuz belki,</p>

  <p class="normal">Bundan sorumlu tutmayın beni.</p>

  <p class="normal">Eğer siz babamı kaybettinizse,</p>

  <p class="normal">Ben de kaybettim onu.</p>

  <p class="normal">OTHELLO</p>

  <p class="normal">Tanrı sınamak istediğinde beni,</p>

  <p class="normal">Dert verip dermanımı kesseydi,</p>

  <p class="normal">Bin bir türlü sıkıntı, utanç yağdırsaydı</p>

  <p class="normal">Göklerden şu çıplak kafama,</p>

  <p class="normal">Boğazıma kadar beni gömseydi yoksulluğa,</p>

  <p class="normal">Tutsak edip kırsaydı bütün umutlarımı,</p>

  <p class="normal">Bir damla huzur bulabilirdim yine de</p>

  <p class="normal">Ruhumun bir köşesinde.</p>

  <p class="normal">Ama hayır, küçümseyen dünyanın</p>

  <p class="normal">Durmadan beni gösteren parmağı</p>

  <p class="normal">Değişmeyen bir alay konusu ediyor beni.</p>

  <p class="normal">Buna da katlanabilirdim, dayanabilirdim buna da.</p>

  <p class="normal">Ne yazık, içime aşkımı sakladığım,</p>

  <p class="normal">Bana isterse hayat, isterse ölüm getiren o kaynaktan,</p>

  <p class="normal">Sevgisini isterse besleyen, isterse kurutan o pınardan,</p>

  <p class="normal">Çıkarılıp atılmak!</p>

  <p class="normal">Ya da orada kalıp orayı iğrenç kurbağaların</p>

  <p class="normal">Çiftleşip ürediği pis bir su birikintisi saymak!</p>

  <p class="normal">Rengin uçtu bak,</p>

  <p class="normal">Sakin ol, genç, gül dudaklı, masum yüzlü melek!</p>

  <p class="normal">Şimdi cehennem kadar korkunç görünüyorsun sen!</p>

  <p class="normal">DESDEMONA</p>

  <p class="normal">Soylu efendim, herhalde inanıyorsunuzdur namuslu olduğuma.</p>

  <p class="normal">OTHELLO</p>

  <p class="normal">A, evet, mezbahada üst üste binmiş üreyen</p>

  <p class="normal">Karasinekler kadar.</p>

  <p class="normal">Sen, bu kadar güzel olan,</p>

  <p class="normal">Seni koklayanı kendinden geçirip acı veren</p>

  <p class="normal">Zararlı ot, hiç doğmamış olsaydın keşke.</p>

  <p class="normal">DESDEMONA</p>

  <p class="normal">Acaba ne günah işledim bilmeden?</p>

  <p class="normal">OTHELLO</p>

  <p class="normal">Bu güzel kâğıt, bu eşsiz kitap</p>

  <p class="normal">Üstüne “orospu” yazılsın diye mi yaratıldı?</p>

  <p class="normal">Ne günah işlemiş! İşlemiş! Orta malı seni!</p>

  <p class="normal">Senin yaptıklarını söyleseydim eğer,</p>

  <p class="normal">Cayır cayır yanardı yanaklarım ocak gibi,</p>

  <p class="normal">Utanç denen şeyi yakıp kül ederdi.</p>

  <p class="normal">Ne günah işlemiş!</p>

  <p class="normal">Kokusunu duymasın diye gök burnunu tıkıyor,</p>

  <p class="normal">Ay gözlerini kapıyor utançtan.</p>

  <p class="normal">Önüne çıkanı öpen çapkın rüzgâr bile</p>

  <p class="normal">Toprağın derinliklerine sığınmış işitmesin diye.</p>

  <p class="normal">Günahı neymiş? Utanmaz orospu!</p>

  <p class="normal">DESDEMONA</p>

  <p class="normal">Tanrı hakkı için, haksızlık ediyorsunuz!</p>

  <p class="normal">OTHELLO</p>

  <p class="normal">Orospu değil misin?</p>

  <p class="normal">DESDEMONA</p>

  <p class="normal">Dinim hakkı için, hayır!</p>

  <p class="normal">Eğer kendimi kirli, haram ellerden</p>

  <p class="normal">Efendim için korumak orospuluk değilse,</p>

  <p class="normal">Ben de değilim.</p>

  <p class="normal">OTHELLO</p>

  <p class="normal">Ne, orospu değil misin?</p>

  <p class="normal">DESDEMONA</p>

  <p class="normal">Ruhumun kurtuluşu üzerine yemin ederim ki, hayır.</p>

  <p class="normal">OTHELLO</p>

  <p class="normal">Nasıl olur?</p>

  <p class="normal">DESDEMONA</p>

  <p class="normal">Tanrım, sen bizi bağışla!</p>

  <p class="normal">OTHELLO</p>

  <p class="normal">Öyleyse, yalvarırım, siz beni bağışlayın.</p>

  <p class="normal">Ben sizi Othello’yla evlenen</p>

  <p class="normal">O Venedikli kurnaz orospu sandım</p>

  <p class="normal">Hey sen, işyeri cennete bakan cehennem kapıcısı kadın!</p>

  <p class="normal"><span class="indentmetinitalik1">(Emilia girer.)</span></p>

  <p class="normal">Sen, sen, evet sen! Biz bitirdik işimizi.</p>

  <p class="normal">Al bu da zahmetlerin için, para.</p>

  <p class="normal">Kapıyı aç da çıkalım şimdi.</p>

  <p class="normal">Buluştuğumuzu da kimseye söyleme.</p>

  <p class="normal">EMILIA</p>

  <p class="normal">Hey Tanrım, ne yapmak istiyor bu adam acaba?</p>

  <p class="normal">Siz nasılsınız hanımım? Siz ne haldesiniz böyle?</p>

  <p class="normal">DESDEMONA</p>

  <p class="normal">Yarı uykudayım sanki.</p>

  <p class="normal">EMILIA</p>

  <p class="normal">Hanımcığım, nesi var efendimin?</p>

  <p class="normal">DESDEMONA</p>

  <p class="normal">Kimin?</p>

  <p class="normal">EMILIA</p>

  <p class="normal">Efendimin!</p>

  <p class="normal">DESDEMONA</p>

  <p class="normal">Efendin kim?</p>

  <p class="normal">EMILIA</p>

  <p class="normal">Sizin efendiniz kimse, benimki de o hanımım.</p>

  <p class="normal">DESDEMONA</p>

  <p class="normal">Benim yok ki. Bana bir şey söyleme Emilia,</p>

  <p class="normal">Ağlayamıyorum, oysa ancak gözyaşlarıyla</p>

  <p class="normal">Cevap verebilirim sana.</p>

  <p class="normal">N’olur, düğün çarşaflarımı ser bu gece yatağıma,</p>

  <p class="normal">Sakın unutma! Buraya çağır kocanı da.</p>

  <p class="normal">EMILIA</p>

  <p class="normal">Nasıl da değişti her şey?</p>

  <p class="normal"><span class="indentmetinitalik1">(Çıkar.)</span></p>

  <p class="normal">DESDEMONA</p>

  <p class="normal">Böylesi daha uygun düşer benim için, çok daha uygun.</p>

  <p class="normal">Nasıl davrandım da en küçük kusurum bile gözüne battı?</p>

  <p class="normal"><span class="indentmetinitalik1">(Iago ile Emilia girerler.)</span></p>

  <p class="normal">IAGO</p>

  <p class="normal">Emriniz nedir efendim? Neniz var?</p>

  <p class="normal">DESDEMONA</p>

  <p class="normal">Söyleyemem hissettiklerimi. Küçükleri eğitip okutanlar</p>

  <p class="normal">Bu işi tatlılıkla, kolay ödevler vererek yaparlar.</p>

  <p class="normal">O da öyle azarlayabilirdi beni,</p>

  <p class="normal">Çünkü iş azarlamaksa, daha ben de çocuğum.</p>

  <p class="normal">IAGO</p>

  <p class="normal">Ne oldu efendim?</p>

  <p class="normal">EMILIA</p>

  <p class="normal">Ah Iago, efendimiz ona sanki sokak kadınıymış gibi davrandı,</p>

  <p class="normal">Öyle hakaretler yağdırdı ki, öyle kötü sözler etti ki,</p>

  <p class="normal">Namuslu hiçbir kadın dayanamaz buna.</p>

  <p class="normal">DESDEMONA</p>

  <p class="normal">Ben öyle biri miyim Iago?</p>

  <p class="normal">IAGO</p>

  <p class="normal">Nasıl biri, güzel leydi?</p>

  <p class="normal">DESDEMONA</p>

  <p class="normal">Efendimin dediği gibi biri, Emilia söyledi ya.</p>

  <p class="normal">EMILIA</p>

  <p class="normal">Orospu diye bağırdı ona. Sarhoş bir dilenci bile</p>

  <p class="normal">Böyle bağırmaz yanındaki sürtüğe.</p>

  <p class="normal">IAGO</p>

  <p class="normal">Niye öyle bağırdı acaba?</p>

  <p class="normal">DESDEMONA</p>

  <p class="normal">Bilmiyorum. Ama öyle bir şey olmadığım kesin.</p>

  <p class="normal">IAGO</p>

  <p class="normal">Ağlamayın, ağlamayın. Ne günlere kaldık!</p>

  <p class="normal">EMILIA</p>

  <p class="normal">Onunla evlenmek isteyen şunca soyluyu geri çevirsin,</p>

  <p class="normal">Babasını, ülkesini, bütün dostlarını bırakıp buralara gelsin,</p>

  <p class="normal">Sonra da “orospu” diye söz işitsin!</p>

  <p class="normal">Sen olsan ağlamaz mısın?</p>

  <p class="normal">DESDEMONA</p>

  <p class="normal">Talihsizliğimden.</p>

  <p class="normal">IAGO</p>

  <p class="normal">Tanrı layığını versin!</p>

  <p class="normal">Nereden çıktı bu garip davranışı?</p>

  <p class="normal">DESDEMONA</p>

  <p class="normal">Orasını Tanrı bilir.</p>

  <p class="normal">EMILIA</p>

  <p class="normal">Bu iftirayı eğer cehennemlik bir alçak uydurmadıysa</p>

  <p class="normal">Kafamı keserim. Bu işi ortalık karıştıran,</p>

  <p class="normal">Saman altından su yürüten</p>

  <p class="normal">Bir düzenbaz, bir dolandırıcı köpek</p>

  <p class="normal">Mevki hırsı yüzünden yapmıştır mutlaka.</p>

  <p class="normal">Assınlar beni, eğer böyle değilse.</p>

  <p class="normal">IAGO</p>

  <p class="normal">Hadi oradan, bu kadar kötülük yapacak kimse yok!</p>

  <p class="normal">Olacak şey değil.</p>

  <p class="normal">DESDEMONA</p>

  <p class="normal">Böyle biri varsa, Tanrı bağışlayıp paklasın günahlarını!</p>

  <p class="normal">EMILIA</p>

  <p class="normal">Onu ancak darağacının ilmiği paklar!</p>

  <p class="normal">Dilerim, kemikleri erir cehennem ateşlerinde!</p>

  <p class="normal">Nasıl orospu dermiş hanımıma?</p>

  <p class="normal">Kiminleymiş? Nerede? Ne zaman? Nasıl? Neye göre?</p>

  <p class="normal">Mağripliyi bir kandıran var mutlaka.</p>

  <p class="normal">Hem de yakınından tanıdık biri<sup class="calibre2"><a href="../Text/othello_split_026.html#footnote-600-22" id="footnote-600-22-backlink">[22]</a></sup> olmalı, maraz biri.</p>

  <p class="normal">Ah Tanrım, böyle alçakları ortaya çıkarsan keşke.</p>

  <p class="normal">Sonra da her namuslu ele bir kırbaç versen de,</p>

  <p class="normal">Kırbaçlata kırbaçlata çıplak etlerini,</p>

  <p class="normal">Bu hınzırları dünyanın bir ucundan öbürüne sürsen.</p>

  <p class="normal">IAGO</p>

  <p class="normal">Deli deli konuşma öyle!</p>

  <p class="normal">EMILIA</p>

  <p class="normal">Topunun canı cehenneme!</p>

  <p class="normal">Böyle bir herif değil miydi senin de aklını çelen,</p>

  <p class="normal">Mağripliyle benim aramda bir şey varmış gibi gösteren?</p>

  <p class="normal">IAGO</p>

  <p class="normal">Sen iyice sapıttın, artık yeter.</p>

  <p class="normal">DESDEMONA</p>

  <p class="normal">Ah Iago, ne yapayım, söyle,</p>

  <p class="normal">Tekrar kazanmak için efendimin sevgisini?</p>

  <p class="normal">İyi dost git onu gör, Tanrı’nın ışığı üzerine yemin ederim ki,</p>

  <p class="normal">Bilmiyorum onu nasıl kaybettiğimi.</p>

  <p class="normal">Diz çöküyorum işte.</p>

  <p class="normal">Eğer istesem, düşüncede olsun, davranışta olsun</p>

  <p class="normal">Hiç ihanet ettiyse onun sevgisine,</p>

  <p class="normal">Eğer gözlerim, kulaklarım ya da herhangi bir duyum,</p>

  <p class="normal">Ondan başka bir erkekte bulduysa hazzı,</p>

  <p class="normal">–Hatta beni silkip atarak boşamış olsa bile</p>

  <p class="normal">Eğer dün de, bugün de, yarın da</p>

  <p class="normal">Sürmezse ona olan sevgim sonsuza kadar,</p>

  <p class="normal">Hayatı besleyen, mutlu kılan her şey</p>

  <p class="normal">Büyük bir lanet gibi terk etsin beni!</p>

  <p class="normal">İnsafsızlığın elinden çok şey gelir,</p>

  <p class="normal">Onun insafsızlığı da canımı alabilir,</p>

  <p class="normal">Ama asla lekeleyemez benim sevgimi.</p>

  <p class="normal">Ağzıma bile alamam “orospu” kelimesini,</p>

  <p class="normal">Şu anda söylediğim için de iğreniyorum kendimden,</p>

  <p class="normal">Dünyayı verseler bütün nimetleriyle birlikte,</p>

  <p class="normal">Bana asla yaptıramazlar bu adı taktıracak işi.</p>

  <p class="normal">IAGO</p>

  <p class="normal">N’olur üzülmeyin. Bugünlerde biraz sinirli.</p>

  <p class="normal">Kızdıkça devlet işlerine</p>

  <p class="normal">Sizden çıkarıyor hıncını.</p>

  <p class="normal">DESDEMONA</p>

  <p class="normal">Başka bir şey olmasın da...</p>

  <p class="normal">IAGO</p>

  <p class="normal">Başka bir şey olamaz, inanın.</p>

  <p class="normal"><span class="indentmetinitalik1">(Borular çalar.)</span></p>

  <p class="normal">Bakın boru sesleri, sizi akşam yemeğine çağırıyorlar.</p>

  <p class="normal">Venedik’ten gelenler yemeğe kalıyorlar.</p>

  <p class="normal">İçeri gidin, hem ağlamayın artık, her şey yoluna girecek.</p>

  <p class="normal"><span class="indentmetinitalik1">(Desdemona ile Emilia çıkarlar.)</span></p>

  <p class="normal"><span class="indentmetinitalik1">(Roderigo girer.)</span></p>

  <p class="normal">Ne var Roderigo?</p>

  <p class="normal">RODERIGO</p>

  <p class="normal">Bana karşı dürüst davrandığını pek sanmıyorum.</p>

  <p class="normal">IAGO</p>

  <p class="normal">Kusurum nedir?</p>

  <p class="normal">RODERIGO</p>

  <p class="normal">Beni her gün bir bahaneyle atlatıyorsun Iago. Üstelik ele geçen fırsatları da bana kaçırttığını fark etmedim sanma. Öyle pek umutlandırmıyorsun da. Artık buna daha fazla katlanmak istemiyorum. Şimdiye kadar enayice hoş gördüklerime, bundan böyle gücenmeden katlanabileceğimi hiç sanmıyorum.</p>

  <p class="normal">IAGO</p>

  <p class="normal">Beni dinler misin Roderigo?</p>

  <p class="normal">RODERIGO</p>

  <p class="normal">Seni şimdiye kadar çok dinledim. Zaten yaptıkların bir türlü söylediklerini tutmuyor ki.</p>

  <p class="normal">IAGO</p>

  <p class="normal">Haksızca suçluyorsun beni.</p>

  <p class="normal">RODERIGO</p>

  <p class="normal">Söylediklerimin hepsi gerçek. Elimdeki avucumdaki suyunu çekti. Desdemona’ya vermek için benden aldığın mücevherlerin yarısıyla bile bir rahibe tavlanırdı. Desdemona’nın onları kabul ettiğini söyledin. Hani beklentilerime karşılık verecekti, hani ilgi ve dostluk göstereceği hakkında yüreklendirici haberler yollamıştı? Ama bunların arkası çıkmadı.</p>

  <p class="normal">IAGO</p>

  <p class="normal">Peki, yeter, öyle olsun.</p>

  <p class="normal">RODERIGO</p>

  <p class="normal">Peki, yeter, öyle olsunmuş! Yetmez, anladın mı, yetmez. Pekilik bir şey de yok ortada! Tam tersi, her şey kepazelik. Herkesin maskarası olduğumu anlamaya başladım.</p>

  <p class="normal">IAGO</p>

  <p class="normal">Peki.</p>

  <p class="normal">RODERIGO</p>

  <p class="normal">Sana pekilik hiçbir şey yok diyorum. Gidip yüz yüze konuşacağım Desdemona’yla. Mücevherlerimi geri verirse çekip giderim. Böyle dalavereli işlere bulaştığım için de pişman olduğumu söylerim. Mücevherlerimi geri alamazsam, senin yakana yapışırım, bilmiş ol.</p>

  <p class="normal">IAGO</p>

  <p class="normal">Eh, artık söyleyecek bir şey kalmadı.</p>

  <p class="normal">RODERIGO</p>

  <p class="normal">Evet, kesinlikle yapmaya kararlı olduğumdan fazlasını söylemedim.</p>

  <p class="normal">IAGO</p>

  <p class="normal">Vay, vay, bayağı da yürek varmış sende; şu andan itibaren, senin hakkındaki düşüncelerim eskisinden daha olumlu. Ver şu elini Roderigo. Benim hakkımdaki düşüncelerinde doğruluk payı var, ama inan bana, seni hep işin için kullandım.</p>

  <p class="normal">RODERIGO</p>

  <p class="normal">Hiç de öyle gözükmüyor.</p>

  <p class="normal">IAGO</p>

  <p class="normal">Haklısın, öyle gözükmediğini ben de kabul ediyorum. Kuşkuların akla ve mantığa aykırı değil. Ama Roderigo, bak ne diyeceğim, şimdi her zamandan daha güçlü nedenlerle var olması gerektiğine inandığım şey, yani amaç, yiğitlik ve mertlik sende gerçekten varsa, bu gece göstermelisin. Eğer yarın gece de Desdemona’nın koynuna girmezsen, bu dünyayı dar et bana, canıma kıy istediğin gibi.</p>

  <p class="normal">RODERIGO</p>

  <p class="normal">Ee, yapacağım şey ne? Öyle olmayacak bir şey değildir umarım.</p>

  <p class="normal">IAGO</p>

  <p class="normal">Efendim, Venedik’ten özel bir heyet geldi. Othello’nun yerine Cassio geçecekmiş.</p>

  <p class="normal">RODERIGO</p>

  <p class="normal">Sahi mi? Desene Othello ve Desdemona Venedik’e dönüyorlar.</p>

  <p class="normal">IAGO</p>

  <p class="normal">Nerede. Moritanya’ya gidiyor, güzel Desdemona’yı da birlikte götürüyor– Tabii herhangi bir olay onların burada kalışlarını uzatmazsa! Bu da ancak Cassio’nun ortadan kaldırılmasıyla mümkün.</p>

  <p class="normal">RODERIGO</p>

  <p class="normal">Ortadan kaldırmakla neyi kastediyorsun?</p>

  <p class="normal">IAGO</p>

  <p class="normal">Demek istediğim, onu Othello’nun yerine geçemeyecek bir duruma getirmek– beynini dağıtmak.</p>

  <p class="normal">RODERIGO</p>

  <p class="normal">Bunu da benim yapmamı istiyorsun, öyle mi?</p>

  <p class="normal">IAGO</p>

  <p class="normal">Evet, eğer çıkarınızı düşünüyorsanız ve tabii hakkınızı aramaya cesaretiniz varsa. Bu akşam bir orospuyla yemek yiyor, ben de oraya gideceğim. Başına devlet kuşunun konduğundan henüz haberi yok. Oradan çıkışını gözetleyin, ben on iki ile bir arasında onun orada olmasını ayarlarım. İşte o zaman onu istediğiniz gibi yakalarsınız. Ben yakınınızda olacağım. Onu bir kıstırdık mı hesabını görürüz. Hadi gelin şimdi, öyle şaşkın şaşkın durmayın. Onun gebermesi şart. Size öyle sebepler göstereceğim ki, onu bir an önce öldürmek isteyeceksiniz. Yemek vakti geldi, gece de ilerliyor. Hadi bakalım.</p>

  <p class="normal">RODERIGO</p>

  <p class="normal">Başka sebepler de göstereceksin ha!</p>

  <p class="normal">IAGO</p>

  <p class="normal">Hiç merak etmeyin, bir diyeceğiniz kalmayacak.</p>

  <p class="normal"><span class="indentmetinitalik1">(Çıkarlar.)</span></p>
</body>
</html>
