<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>othellos</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_19">3. Sahne</h2>

  <p class="h2baslik">(Kıbrıs. Kalede başka bir oda.)</p>

  <p class="normal"><span class="indentmetinitalik1">(Othello, Lodovico, Desdemona, Emilia ve muhafızlar girerler.)</span></p>

  <p class="normal">LODOVICO</p>

  <p class="normal">Rica ederim efendim, daha fazla rahatsız olmayın.</p>

  <p class="normal">OTHELLO</p>

  <p class="normal">Yok, yok, iyi geliyor yürümek.</p>

  <p class="normal">LODOVICO</p>

  <p class="normal"><span class="indentmetinitalik1">(Desdemona’ya.)</span></p>

  <p class="normal">Efendim, iyi geceler, teşekkürlerimi kabul buyurun lütfen.</p>

  <p class="normal">DESDEMONA</p>

  <p class="normal">Şeref verdiniz efendim.</p>

  <p class="normal">OTHELLO</p>

  <p class="normal">Yürüyelim mi? Haa Desdemona</p>

  <p class="normal">DESDEMONA</p>

  <p class="normal">Efendim?</p>

  <p class="normal">OTHELLO</p>

  <p class="normal">Hemen yatın. Ben birazdan gelirim.</p>

  <p class="normal">Hizmetçinizi de gönderin, olur mu?</p>

  <p class="normal">DESDEMONA</p>

  <p class="normal">Peki, efendimiz.</p>

  <p class="normal"><span class="indentmetinitalik1">(Othello, Lodovico ve muhafızlar çıkarlar.)</span></p>

  <p class="normal">EMILIA</p>

  <p class="normal">Şimdi nasıl? Daha yatışmış bir hali var.</p>

  <p class="normal">DESDEMONA</p>

  <p class="normal">Birazdan gelecekmiş. Hemen yatmamı emretti,</p>

  <p class="normal">Sana da izin vermemi.</p>

  <p class="normal">EMILIA</p>

  <p class="normal">İzin mi?</p>

  <p class="normal">DESDEMONA</p>

  <p class="normal">Öyle istedi. Onun için Emilia,</p>

  <p class="normal">Geceliğimi ver, git yat sen de.</p>

  <p class="normal">Kızdırmayalım onu şu sıralarda.</p>

  <p class="normal">EMILIA</p>

  <p class="normal">Keşke hiç rastlamasaydınız ona.</p>

  <p class="normal">DESDEMONA</p>

  <p class="normal">Öyle söyleme.</p>

  <p class="normal">Sevgim o kadar büyük ki ona,</p>

  <p class="normal">Sertliğinde, azarında, öfkesinde bile,</p>

  <p class="normal">Bir çekicilik, bir sevimlilik var.</p>

  <p class="normal">Çıkarır mısın şu iğnelerimi?</p>

  <p class="normal">EMILIA</p>

  <p class="normal">O istediğiniz çarşafları yaydım yatağınıza.</p>

  <p class="normal">DESDEMONA</p>

  <p class="normal">Önemli değil.<sup class="calibre2"><a href="../Text/othello_split_026.html#footnote-600-23" id="footnote-600-23-backlink">[23]</a></sup> Hey Tanrım,</p>

  <p class="normal">Ne saçma sapan şeyler geliyor bazen aklıma!</p>

  <p class="normal">Ölürsem senden önce eğer,</p>

  <p class="normal">Bari o çarşaflardan birine sar beni.</p>

  <p class="normal">EMILIA</p>

  <p class="normal">Hadi, hadi, neler söylüyorsunuz siz.</p>

  <p class="normal">DESDEMONA</p>

  <p class="normal">Annemin Barbara adında bir hizmetçisi vardı,</p>

  <p class="normal">Birini seviyordu, delinin biri çıktı sevdiği adam,</p>

  <p class="normal">Bırakıp gitti kızı. Kız da tutturdu bir “Söğüt” şarkısı,</p>

  <p class="normal">Eski bir şarkıydı, ama uyuyordu durumuna.</p>

  <p class="normal">O şarkıyı söyleye söyleye öldü ya,</p>

  <p class="normal">Sözleri aklıma takıldı bu gece.</p>

  <p class="normal">Olmuyor ne kadar kafamdan atmaya çalışsam da,</p>

  <p class="normal">İçimden hep zavallı Barbara gibi</p>

  <p class="normal">Boynumu büküp o şarkıyı söylemek geliyor.</p>

  <p class="normal">Hadi artık git.</p>

  <p class="normal">EMILIA</p>

  <p class="normal">Gidip geceliğinizi getireyim mi?</p>

  <p class="normal">DESDEMONA</p>

  <p class="normal">Hayır. Şuradaki iğneyi de çıkar.</p>

  <p class="normal">Şu Lodovico hoş biri.</p>

  <p class="normal">EMILIA</p>

  <p class="normal">Evet, çok yakışıklı.</p>

  <p class="normal">DESDEMONA</p>

  <p class="normal">Güzel konuşuyor.</p>

  <p class="normal">EMILIA</p>

  <p class="normal">Venedik’te soylu bir kadın vardı. Onun alt dudağının bir dokunuşu için yalınayak Filistin’e kadar yürüyebilirdi.</p>

  <p class="normal">DESDEMONA</p>

  <p class="normal"><span class="indentmetinitalik1">(Şarkı söyler.)</span></p>

  <p class="normal">“Zavallıcık iç çekerdi</p>

  <p class="normal">Altında incir ağacının,</p>

  <p class="normal">Şarkısını söyle yeşil söğüdün:</p>

  <p class="normal">Eli göğsünde, başı dizindeydi,</p>

  <p class="normal">Şarkısını söyle söğüdün, söğüdün, söğüdün.</p>

  <p class="normal">Yanında taze dereler akardı,</p>

  <p class="normal">Onun iniltisini mırıldanırlardı,</p>

  <p class="normal">Şarkısını söyle söğüdün, söğüdün, söğüdün.</p>

  <p class="normal">Taşları bile yumuşatırdı,</p>

  <p class="normal">Gözlerinden damlayan tuzlu yaşlar.</p>

  <p class="normal">Şarkısını söyle–”</p>

  <p class="normal">Al şunları!</p>

  <p class="normal">“Söğüdün, söğüdün, söğüdün.”</p>

  <p class="normal">N’olur çabuk ol, neredeyse gelir.</p>

  <p class="normal">“Şarkısını söyle yeşil söğüdün</p>

  <p class="normal">Çelenk olsun bana.</p>

  <p class="normal">Suçlamasın onu kimse</p>

  <p class="normal">Beni küçümsese de–”</p>

  <p class="normal">Yok, daha sonraydı bu. Sus! Kim o kapıya vuran?</p>

  <p class="normal">EMILIA</p>

  <p class="normal">Rüzgâr.</p>

  <p class="normal">DESDEMONA</p>

  <p class="normal">“Ona sevgin yalanmış dedim</p>

  <p class="normal">Karşılık verdi o da bana:</p>

  <p class="normal">Şarkısını söyle söğüdün, söğüdün, söğüdün.</p>

  <p class="normal">Kırıştırırsam daha fazla kadınla,</p>

  <p class="normal">Daha fazla erkekle yatarsın sen de.”</p>

  <p class="normal">Hadi artık git, iyi geceler.</p>

  <p class="normal">Gözlerim seğiriyor, ağlayacağıma mı alamet nedir?</p>

  <p class="normal">EMILIA</p>

  <p class="normal">Ne ağlayacağınızı gösterir, ne de bir alamettir.</p>

  <p class="normal">DESDEMONA</p>

  <p class="normal">Öyle dendiğini işitmiştim. Ah şu erkekler ah!</p>

  <p class="normal">Söyle bana Emilia,</p>

  <p class="normal">Kocalarını böyle çirkin bir biçimde aldatan kadınlar</p>

  <p class="normal">Var mıdır acaba?</p>

  <p class="normal">EMILIA</p>

  <p class="normal">Olmaz olur mu, böyleleri de var elbette.</p>

  <p class="normal">DESDEMONA</p>

  <p class="normal">Böyle bir şey yapar mıydın dünyayı verselerdi?</p>

  <p class="normal">EMILIA</p>

  <p class="normal">Niye, siz yapmaz mıydınız?</p>

  <p class="normal">DESDEMONA</p>

  <p class="normal">Tanrı’nın ışıkları üzerine yemin ederim ki hayır.</p>

  <p class="normal">EMILIA</p>

  <p class="normal">Tanrı’nın ışıkları üzerine benden de hayır. Bu işi karanlıkta yapabildikten sonra.</p>

  <p class="normal">DESDEMONA</p>

  <p class="normal">Sahi söyle, dünyayı verselerdi, kocanı aldatır mıydın?</p>

  <p class="normal">EMILIA</p>

  <p class="normal">Dünya kocaman bir şey, küçük bir günah için büyük bir fiyat.</p>

  <p class="normal">DESDEMONA</p>

  <p class="normal">Aslında sen böyle bir şey yapmazsın.</p>

  <p class="normal">EMILIA</p>

  <p class="normal">Aslında öyle bir yaparım ki. Yaptıktan sonra da bozarım. Doğrusunu istersen, bu iş bir yüzük, birkaç boy keten bezi, elbise, ne bileyim, şapka ya da birkaç kuruş için göze alınacak bir şey değil. Ama bütün dünyayı verseler –Tanrı acısın– yani kocasını hükümdar yapmak için hangi kadın kocasını boynuzlamaz? Bu uğurda cehennemi bile göze alırdım.</p>

  <p class="normal">DESDEMONA</p>

  <p class="normal">Bana dünyayı verseler, yapmam bu işi. Yaparsam, Tanrı cezamı versin.</p>

  <p class="normal">EMILIA</p>

  <p class="normal">Neden? Yapılan bir yanlış, dünyada yapılmış bir yanlıştır, siz de emeğinizle dünyayı ele geçirince, yanlış da sizin dünyanızda yapılmış olur, siz de bunu düzeltir, yanlış olmadığını söylersiniz.</p>

  <p class="normal">DESDEMONA</p>

  <p class="normal">Dünyada böyle bir kadın olduğunu sanmam.</p>

  <p class="normal">EMILIA</p>

  <p class="normal">Vardır, hem de düzinelerle. Elde etmek için uğrunda çırpındıkları dünyayı tıklım tıklım dolduracak kadar çoktur bunlar. Ama bence kadınlar yanlış yola sapıyorlarsa kabahat kocalardadır. Kocalık görevlerinde üşengeç davranırlar, bizim hazinelerimizi yabancı kucaklara dökerler. Ya da çocukça kıskançlıklara kapılır, bizi baskı altında tutarlar ya da ne bileyim, döverler. O da olmadı mı, sırf inattan verdikleri cep harçlığını azaltmaya kalkarlar.– Ee, bizim de tepemiz atar, ince filanızdır, ama kindar bir tarafımız vardır. Kocaların da akılda tutmaları gereken şey, kadınların da onlar gibi beş duyusu olduğudur. Kadınlar da onlar gibi görür, koku alır, onlar gibi tatlıyı ekşiyi ayıracak damak zevki vardır. Bizi başkalarına değiştirdikleri zaman yaptıkları nedir? Eğlenmek mi? Öyle galiba. Bundan zevk<sup class="calibre2"><a href="../Text/othello_split_026.html#footnote-600-24" id="footnote-600-24-backlink">[24]</a></sup> duyuyorlar mı? Elbette duyuyorlar. Öyleyse, yanıltan zaafları mı? Evet. Ya bizim erkekler gibi zevk alma duygumuz, eğlence isteğiniz, zaafımız yok mu? Bize iyi davransınlar öyleyse, yoksa bilsinler ki bize yanlış yolu gösteren kendi yaptıkları yanlışlardır.</p>

  <p class="normal">DESDEMONA</p>

  <p class="normal">İyi geceler, iyi geceler. Tanrı bana yanlışlardan yanlış davranmayı değil, yanlışlardan doğru davranmayı göstersin!</p>

  <p class="normal"><span class="indentmetinitalik1">(Çıkarlar.)</span></p>
</body>
</html>
