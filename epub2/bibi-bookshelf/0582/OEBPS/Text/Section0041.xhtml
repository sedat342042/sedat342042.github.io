<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Alacakaranlık Kavşağı</title>
  <link href="../Styles/style.css" rel="stylesheet" type="text/css"/>
</head>

<body class="icerik">
  <div class="bolum">
     <h1 class="baslik_1" title="Sonsöz">Sonsöz<br/>

 Bir Yanıt</h1>

    <p>Rand pencereden dışarıya, gri gökyüzünden yağan düzenli yağmura bakıyordu. Dünyanın Omurgası’ndan inen bir fırtına daha. Ejderduvarı. Baharın yakında geleceğini düşünüyordu. Bahar her zaman, eninde sonunda gelirdi. Burada, Tear’da, köydekinden daha erken gelmeliydi, ama bahardan işaret yoktu. Gökyüzünde gümüş mavi bir şimşek çatallandı, gök gürültüsünden önce uzun saniyeler geçti. Uzak şimşekler. Yan tarafındaki yaralar ağrıyordu. Işık, bunca zaman sonra, avuçlarına damgalanmış balıkçıllar ağrıyordu.</p>

    <p><em>Bazen, canlı olduğunu anlatacak, acıdan başka şey yoktur,</em> diye fısıldadı Lews Therin, ama Rand kafasının içindeki sesi duymazdan geldi.</p>

    <p>Arkasındaki kapı gıcırdayarak açıldı ve Rand omzunun üzerinde, oturma odasına giren adama baktı. Bashere kısa, gri ipek ceket giymişti. Ceketin kumaşı parlıyordu. Saldaea’nın Mareşal Generali değneğini taşıyordu. Altın bir kurtbaşı ile biten, fildişinden çubuk, kemerinin arkasına, kılıç kınının yanına takılmıştı. Aşağı katlanmış çizmeleri parlayana dek cilalanmıştı. Rand rahatladığını belli etmemeye çalışmıştı. Dönmeleri uzun sürmüştü.</p>

    <p>“Ee?” dedi.</p>

    <p>“Seanchanlar ikna olabilir,” diye yanıt verdi Bashere. “Hepsi zırdeli, ama ikna olabilirler. Ama seninle şahsen görüşmek istiyorlar. Saldaea’nın Mareşal Generali Yenidendoğan Ejder değil ne de olsa.”</p>

    <p>“Bu Leydi Suroth denen kadınla mı?”</p>

    <p>Bashere başını iki yana salladı, “Görünüşe göre, kraliyet ailesinin bir üyesi gelmiş. Suroth Dokuz Ayın Kızı ile görüşmeni istiyor.” Uzak bir şimşeğin yarattığı gök gürültüsü yuvarlandı yine.</p>
  </div>
</body>
</html>