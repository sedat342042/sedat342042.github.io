<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h1>22</h1>

  <p class="baslik">KAFASI DAĞINIK</p>

  <p class="baslik2">Üniversite çılgınlığı bir hastalık<br />
  - hem de son derece bulaşıcı.</p>

  <div>
    <br />
  </div>

  <p>“Hayır Haley, anlamıyorsun.” Dave Metzger’in alnında boncuk boncuk terler belirdi. Oysa pencere ardına kadar açıktı ve odası buz gibiydi. (Annie Armstrong pencereyi açıp, soğuk esintiyi içeri alırken, “Beyni daha iyi uyarmak için,” demişti.) Haley kazağını tekrar giydi ve yanlarındaki halının üstüne büzüştü.</p>

  <p>“O kadar basit değil,” diyordu Dave. “Bütün üniversitelere tek beden herkese uyar türünde tek bir makale yazamazsın. Her bir makaleyi, her okulun aradığı özelliklere göre düzenlemen gerekir. Her kurumun kendi kişiliği vardır. Uyum sağlayacak öğrenciler almak ister. Tabloya bak.” Parmağını yerde önlerine yaydıkları devasa posterin üstüne koydu: Okulların koşulları, yerleri, öğrenciler hakkında istatistikler, her birinin avantajları ve dezavantajları bu tabloya yazılmıştı.</p>

  <p>“Bak, Brown ve Berkeley özgür düşünenleri seviyor ama Stanford genelde daha tutucu öğrencileri alıyor,” dedi Annie parmağını söz konusu okulların üstünde gezdirirken. “Harvard için, daha titiz olman gerekiyor. Bir anlamda, ‘Çalışmalarını göstermen gerekiyor.”’</p>

  <p>Haley başını salladı ama aslında neden bahsettikleri hakkında hiçbir fikri yoktu. Annie ile Dave üniversite konusunda o kadar stresliydi ki, Haley akıllarını kaçırdıklarını düşünmeye başlamıştı. Dave’in kurdeşeni tüm şiddetiyle yeniden başlamıştı. En ufak bir anlaşmazlık, kollarının, boynunun ve yüzünün kızarıp kabarmasına yol açıyordu. Hatta bir ara Annie Haley’ye Dave’in sırtında ciddi boyutta sivilcelenme başladığını fısıldamıştı - bu kesinlikle, en hafif deyimiyle, aşırı stres ve fazla ilgi işaretiydi. Bu arada Annie de üniversite konusunda o kadar heyecanlıydı ki, her konuşmasında bu konudan bahsediyordu. Dondurma ister mi, diye sorduğunuzda, kendinizi MIT’ten<a id="footnote1"></a><sup><a href="../Text/Bolum050.xhtml">1</a></sup> bahsederken buluyordunuz. Belirli bir üniversite onaylar mı, onaylamaz mı, diye düşünerek her hareketini inceliyordu. Eline bir meyve dilimi alarak, “Chicago Üniversitesi öğrencisi bu elmayı yer mi?” diyordu. “Yoksa onlar için fazla New England tarzı mı oluyor? Belki onun yerine kalın hamurlu pizza yemeliyim. Ruhsal dengemi sağlamama yardımcı olur.”</p>

  <p>Bu stres bulaşıcıydı ve artık Haley’e çok fazla gelmeye başlamıştı. Ancak sapkın bir şekilde, Princeton’la Yale’i karşılaştırmalarını dinledikçe, Dartmouth’ta onlara göre çok fazla kardeşlik derneği bulunduğunu duydukça, Haley daha çok ilgilenmeye başlamıştı. Her zaman iyi bir öğrenci olmuştu ve o da hep, prestijli bir üniversiteye gitmeyi hayal etmişti. Ama şimdi başvuru zamanı gelmişti ve Haley ne kadar uğraşması gerektiğini, ne kadar çılgın bir rekabet olduğunu görüyordu. Dave’in terlemiş, sivilce kaplı yüzü bunu yeterince kanıtlıyordu.</p>

  <p>Dave, “Birinci tercihim Yale’le MIT arasında gidip geliyor,” diyerek başvuruda bulunacağı üniversitelerin listesini kaldırdı. Listede yirmi beş tane okul ismi ve çok sayıda karalama, tekrar üstüne yazma işlemi görülüyordu. “Ama sonra, Harvard olması gerekmez mi? diye düşünüyorum. Yani, Harvard dünyadaki çoğu insanın gözünde bir numara. Ben kim oluyorum da buna karşı geliyorum?”</p>

  <p>“Harvard’ı üç numaraya koydun çünkü geçen yaz özel hocayla felsefe çalışacağına, bilgisayar kampına gittin, hatırlıyor musun?” dedi Annie. “Bir yerlerde Harvard’ın felsefi bir düşünce tarzına sahip öğrencileri tercih ettiğini okumamış miydin? Yoksa ben rüya mı gördüm?”</p>

  <p>“Doğru,” dedi Dave. “Ayrıca geçen sene konuştuğum MIT temsilcisi - internet yayınımla diğer bütün iyi üniversite temsilcilerinden daha çok ilgilendi.”</p>

  <p>“Ben de transkriptimin aşırı demode olmadığını umuyorum,” dedi Annie. “Yani, tamam, münazara takımını çok seviyorum ama acaba fazla klişe-akıllı-çocuk etkinliği mi? Haley?”</p>

  <p>“Eğer çok seviyorsan yapmalısın,” dedi Haley. “Ben böyle düşünüyorum.”</p>

  <p>“O düşünce tarzı seni hiçbir yere götürmez,” dedi Dave. “Senin listende ilk beşte hangi okullar var, Haley?”</p>

  <p>“Ben daha sıralama yapmadım ama Brown, Yale, Columbia, belki Wesleyan diye düşünüyorum—”</p>

  <p>“Wesleyan’ı garanti olarak düşünme,” diye uyardı Annie. “O günler geçti.”</p>

  <p>“Oberlin’i de,” dedi dave.</p>

  <p>“Garanti olarak düşünmüyordum,” dedi Haley.</p>

  <p>“Kesinlikle Columbia’ya başvurmalısın,” dedi Annie. “Yani, baban orada hocalık yapıyor, değil mi? Zararı olamaz.”</p>

  <p>“Tabii, idare bir nedenle babanı sevmiyorsa, o başka.” Dave konuşurken deli gibi boynunu kaşıyordu.</p>

  <p>“İdare neden babamı sevmesin?” diye sordu Haley.</p>

  <p>“Asla bilemezsin,” dedi Dave.</p>

  <p>Bugünlerde Annie ve Dave’le takılmak kesinlikle eğlenceli olmuyordu, ama her üniversite hakkında o kadar çok araştırma yapmışlardı ki, Haley onlarla görüşmesinin, kafasını toplamasına yardımcı olduğuna inanmak istiyordu. Şimdi ne yapması gerektiğini anlamıştı: Her münazaraya mümkün olduğunca fazla hazırlanmalı, bütün derslerine daha çok çalışmalı ve her gece yatmadan önce ekstradan bir tane SAT hazırlık testi yapmalıydı. Diğer bir milyon şeyin yanı sıra.</p>

  <p>“Brown’da iyi bir medya bölümü var,” dedi Dave. “Eğer Brown’daki semiyotik profesörlerini etkilemek istiyorsam, ‘Hillsdale’in İçinden’ programını canlı videocast olarak çekmeliyim. Gelecek hafta sonuna kadar.”</p>

  <p>“Internet yayınını videoya mı dönüştüreceksin?” diye sordu Haley. Dave, canlı röportajlar dâhil, Hillsdale Lisesi öğrencilerinin ilgisini çekebilecek konularda yaptığı haftalık ‘Hillsdale’in İçinden” podcastıyla meşhur olmuştu. Ancak her hafta sadece sesten oluşan radyo tarzı bir program yapmak önemli bir şey olsa da, videoya geçmek çok daha karmaşık bir olaydı ve Dave’in durumunda, bu küçük terleme ve patlama sorunu çözülmeden, muhtemelen tavsiye edilebilecek bir şey değildi. Dedikleri gibi, o radyo insanıydı.</p>

  <p>“Yavaş olun, çocuklar,” dedi Haley. “Bir insan bütün bu işleri yapabilir mi? Sizce çok fazla sorumluluk üstlenmiyor muyuz? Annie? Dave?”</p>

  <p>“Haley, benim veya Dave’in spor sayesinde üniversiteye alınma şansımız yok,” dedi Annie. Bundan daha gerçekçi sözler söylenemezdi. “Dışarıda mükemme ortalamaları ve SAT notları olan ve bu üniversitelerin kabul ofislerinin dikkatini çekmeye çalışan binlerce akıllı çocuk var. Elimizden gelen her şeyi yapmalıyız. Ve şimdi başlamalıyız.”</p>

  <p>“Hangi detayın onların seni hatırlamasını sağlayacağını bilemeyiz,” diye ekledi Dave.</p>

  <p>“Anlıyorum,” dedi Haley. Galiba, İspanya’da sömestr tatili geçiren Eski Annie ile Dave’i, notları, kuralları ve değerli üniversiteleri boş veren tembelleri tercih ediyordu.</p>

  <p>♠</p>

  <p class="p2"><b>Üniversite başvurularını, III. Dünya Savaşı'na hazırlanırmış gibi düzenleme ve saplantı haline getirme işini Dave'le Annie'ye bırakın. Yine de Haley, sonuçta hangisine karar verirse versin, rüyalarının okuluna gitmek istiyor, bu nedenle Dave'le Annie’nin kaygısını bir dereceye kadar anlıyor. Peki Haley hangi okula gitmek istediğini biliyor mu? Yoksa bunlarla ilgilenmeden önce SAT sınavlarında nasıl bir sonuç alacağını <sub>m</sub>ı görmeyi bekliyor?</b></p>

  <p class="p2"><b>Dave VİDEOCAST’a başladığı zaman Haley’in de orada olması gerektiğini düşünüyorsanız,&nbsp;</b><a href="../Text/Bolum027.xhtml">27. Bölüm</a><b>&nbsp;e gidin. Haley’in çok yönlü - ve aklı başında - olmayı sürdürmeyi hatırlaması gerektiğine inanıyorsanız, Bölüm 30'daki&nbsp;</b><a href="../Text/Bolum030.xhtml">MÜDÜR CRUM'İN SÖYLEVİ</a><b>&nbsp;bölümüne gidin.</b></p>

  <p class="p2"><b>En iyi üniversiteler, en iyi beyinleri ister. Aklınızı kaybetmek, üniversiteye girmek için en iyi strateji sayılmaz.</b></p>
</body>
</html>
