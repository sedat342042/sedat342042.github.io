<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h1>14</h1>

  <p class="baslik">YÜZME YARIŞMALARI&nbsp;</p>

  <p class="baslik2">Havanda suyu ancak bir yere kadar dövebilirsiniz.</p>

  <div>
    <br />
  </div>

  <p>Günün sonunda matematik binasından ayrılırlarken Haley Reese’e, “Yüzme yarışmalarına gidiyor musun?” diye sordu. “Sezonun ilk yarışması. Duyduğum kadarıyla Zoe yeni dalışını deneyecekmiş.”</p>

  <p>“Onun o üçlü ters saltoyu denemesini görmeyi çok istesem de, gidemeyeceğim.” Reese elini koyu renk kabarık saçlarının arasında gezdirdi ve mükemmel bir şekilde karıştırarak bıraktı. Biçimli yüzündeki çene kasları hafifçe seğiriyor, gergin olduğunu gösteriyordu. “İleri seviye tarih ödevim için kütüphaneye gitmem ve araştırma yapmam gerekiyor. Artı SAT hazırlığı, artı futbol antrenmanı, artı diğer her şey...”</p>

  <p>“Ha,” diyen Haley hayal kırıklığını gizleme konusunda pek başarılı olamadı. Reese bu sonbaharda o kadar meşguldü ki, onu hemen hemen hiç göremediğini düşünüyordu. Sanki yaptığı tek şey ders çalışmaktı. Üniversite çarkına kendini tamamen kaptırmış gibiydi. Hepsi öyleydi ancak Reese baskıyı diğerlerinden daha çok hissediyor gibiydi. Her zaman her konuda başarılıydı ama şimdi bundan daha iyi olmak zorundaydı. Tamamen, dört dörtlük bir yıldız olma zorundaydı. Haley onu ayakta tutan şeyin veya onu en iyi olmaya iten dürtünün ne olduğunu bilmiyordu. Ancak içinde bir his, bu dürtünün zarar verdiğini, en azından ilişkilerini kesinlikle etkilediğini söylüyordu.</p>

  <p>\arın görüşürüz,” diyen Reese, kütüphaneye yöneldi. O karşı konulamayan gülümsemesiyle gülümsedi ve her şey affedildi. Sonra Haley tek başına yüzme merkezine yürüdü.</p>

  <p>Haley oraya ulaştığında, epeyce büyük bir kalabalık toplanmıştı bile. Havuz heyecanla uğulduyordu, bağrışmalar ve ıslıklar duvarlardan yansıyordu. Haley kalabalığın arasında tanımadığı çok sayıda yetişkin olduğunu gördü ve bunların muhtemelen, oraya Sebastian’a ve Haley’in en son su sporları yıldızı Zoe Jones’a bakmak üzere gelen üniversitelerin öğrenci alma elemanları olduğunu tahmin etti.</p>

  <p>As erkekler takımı 100 metre kelebek yarışı için dizildi ve ısınmak için kollarını ve bacaklarını sallamaya başladı. Üçüncü kulvardaki Sebastian’ı görmemek mümkün değildi. Nasıl mümkün oluyorsa, yaz boyunca daha da büyümüştü ve şimdi geniş omuzları daha fazla sayıda kasla dalgalanıyordu. En ön sıradaki oturan ve el çırparak “Sebastian, ole! Bravo!” diye haykıran en büyük hayranı da gözden kaçmıyordu. Aslında yüzme merkezindeki tüm gözler, uzun boylu, büyüleyici Mia Delgado’daydı ve dikkatleri çekmek Mia’yı rahatsız etmiyor gibiydi. Sözde erkek arkadaşına tezahürat yaptığı gerçeğini göz ardı eden hayran gençler etrafını sarmıştı.</p>

  <p>Sebastian kalabalığa baktı, sırıttı ve Mia’ya el salladı. Sonra ısınmaya devam etti. Haley Coco De Clerq’e, Sasha Lewis’e ve Whitney Klein’a bakındı ama hiçbirini göremedi. Bu nedenleri tribünlerin üst sırasında, Mia’nın ilgi odağının olabildiğince uzağında bir yere oturdu.</p>

  <p>Sebastian 100 metre kelebek yarışını, rakiplerini çok geride bırakarak kolaylıkla kazandı. Mia, “Hoo - hooo! Muhteşem Sebastian!” diye bağırdı.</p>

  <p>Sonraki yarıştan hemen önce Coco salona girdi. Peşinde her zamanki gibi, sabit gölgesi Whitney vardı. Whitney tribünde Haley’i gördü ve heyecanla ona el sallayarak Coco’yu o tarafa yönlendirdi. Haley dramatik İkiliye yer açmak amacıyla yana kaydı, ancak Coco Haley’e el sallayarak kestirmeden, Mia’nın ilgi odağı olduğu ön sıranın ortasına doğru yürüdü.</p>

  <p>Coco’nun, insanları iterek Mia’nın yanındaki koltuğa oturuşunu, onunla havada üç kez öpüşmesini ve Mia’nın giydiği dekolte forma üstüne iltifatlar etmesini izleyen Haley kırgın bir şekilde, Hıh, diye düşündü. Coco eski yaşam sloganına dönmüş gibi görünüyordu: “Arkadaşlarını yakınında, yeni güzel kızı daha da yakınında tut.”</p>

  <p>Haley midesinde bir kıskançlık düğümü oluştuğunu hissetti. Kendisi orada tek başına otururken, popüler kızlar ön sıraya egemen olmuşlar, onu dikkate almıyorlardı. Haley Hillsdale Lisesi’ne geleli bir yılı geçmişti, bu okulu çözdüğünü sanıyordu. En azından artık birkaç arkadaşı vardı. Bazı zamanlarda okulu bile idare etmişti. Ama aniden ikinci sınıfın sıkıntılı ilk günlerine, sınıftaki en yalnız kız olduğu günlere geri dönmüştü.</p>

  <p>Düdük çaldı ve Sebastian’ın uzmanlık alanı olan 200 metre serbest yüzme yarışı başladı. Sebastian suya daldı ve baştan itibaren öne geçti. Haley izlemek amacıyla ayağa kalktı. Ne de olsa bunun için gelmişti. Sebastian harika görünüyordu, kulaçları düzgün ve güçlüydü. Bu yarışı da rahatça kazandı. Mia heyecanla bağırıyor, zıplıyor ve uzun siyah saçlarını savuruyordu. Coco el çırptı ve sanki uzun zamandır en yakın arkadaşlarmış gibi, Mia’ya sarıldı. İspanyol güzelinin etrafını saran erkekler de sarılmak için araya girdiler ve Mia memnuniyetle yarım metre yanına yaklaşan herkese sarılırken, mutlulukla İspanyolca bir şeyler geveliyordu. Üniversitelerden gelenler de çok etkilenmiş görünüyordu.</p>

  <p>Sebastian kalabalığa el salladı, Mia’ya bir öpücük daha fırlattı ve bir sonraki yarışına kadar dinlenmek üzere havuzdan ayrıldı. Bu arada as kızlar takımı bayrak yarışı için dizildi. Haley kalkülüs kitabını açtı ve ev ödevi olan birkaç probleme baktı. Kendini dünyanın en inek insanı gibi hissediyordu, ama başka ne yapabilirdi? Sohbet edebileceği bir arkadaşı bile yoktu yanında. Reese gitmişti, kütüphanede ders çalışıyordu. Sebastian da onu görmüyordu bile.</p>

  <p>Yarış başlama düdüğü yine çaldı ve Haley kızların bayrak yarışını izlemek üzere başını kitaptan kaldırdı, fakat havuz kapısının açılması ve Alex Martin’in içeri girmesiyle dikkati dağıldı. Alex sudaki kızlara göz attı, sonra tribünlere baktı. Haley’i görünce el salladı ve doğruca onun yanına doğru yürüdü.</p>

  <p>Haley kendini hazırladı. Alex hakkında çok fazla bilgisi yoktu. Sadece son sınıfta okuduğunu, münazara takımının eşkaptanı olduğunu ve ciddi biri olduğunu biliyordu. Onunla konuşurken kesinlikle dikkatli olması gerekiyordu. Tribünlerden yukarı çıkarken Haley elinde olmadan, ciddi olmasına rağmen son derece şirin olduğunu fark etti. Genellikle mükemmel bir şekilde kısa kesilmiş olan kestane rengi saçları hafifçe dağılmıştı, şık kıyafeti gün içerisinde biraz buruşmuştu ve bunlar Alex’in daha sıcak, daha az resmi ve ürkütücü görünmesine neden oluyordu.</p>

  <p>“Merhaba, Haley,” diyen Alex Haley’nin yanma oturdu. “Buradaki en iyi yere oturmuşsun.”</p>

  <p>Haley yanlarındaki boş koltuklara baktı. “Ne dediklerini biliyorsun - yukarıda yalnız kalırsın.”</p>

  <p>Alex güldü, şaşırtıcı derecede kolay bir şekilde kahkaha attı ve Haley Alex’in beklemediği, öngörmediği birçok yönü olduğunu fark etti.</p>

  <p>Aşağıda, havuzda, erkekler serbest stil yarışması için dizildiler. Sebastian yine oradaydı ve uzun kollarını bir o yana bir bu yana sallıyordu. <i>“Vamonos,</i> Sebastian, haydi gidelim!” diye bağırdı Mia boğuk sesiyle.</p>

  <p>Coco ile Whitney, “Haydi, Sebastian!” diye tekrarladı. Mia onlara sarıldı ve düzgün vücutlu üçlü, etraflarındaki oğlanların keyifli bakışları altında, hoplayıp zıplamaya başladılar. Kızlar bir anda en yakın arkadaş olmuştu. Haley’e ihtiyaç duymaları için bir neden yoktu.</p>

  <p>“Takım bu sene harika görünüyor, öyle değil mi?”</p>

  <p>Haley dikkatinin, aşağıdaki tezahürat takımından başka yöne çekilmesine memnun olmuştu. “Duyduğum kadarıyla Sebastian Olimpiyat düzeyinde bir yüzücü.”</p>

  <p>“Müthiş biri,” dedi Haley. “Ama ne yazık ki, kendisi de farkında. Şu sprinti izle.”</p>

  <p>Başlama düdüğü çaldı ve yüzücüler yarışa başladı. Sebastian bir kez daha suda balık gibi süzüldü ve hiç zorlanmadan yarışı kazandı.</p>

  <p>Alex sohbete başlamak amacıyla, “Sanırım bazı insanlar suda rahat edecek şekilde doğuyor,” dedi. “Ama ben değil. Annemle babam yüzmeyi öğrenmem için bana rüşvet olarak saksafon vermek zorunda kalmıştı.”</p>

  <p>Haley gülümsedi. “O halde seni belirleyen unsur ne?” diye sordu.</p>

  <p>Alex bir an düşündü. “Güzel soru. Kesinlikle hava değil - yükseklikten korkarım ve uçaklarda sinirim bozulur, heyecanlanırım. Ateş de değil - zaten kimin cevheri ateş olabilir ki?”</p>

  <p>“Şefler?” diye önerdi Haley.</p>

  <p>“İlginç,” dedi Alex.</p>

  <p>“Bu durumda sana sadece toprak kalıyor,” diye yanıt verdi Haley.</p>

  <p>“Kitaplar da toprak olarak sayılıyor mu?” diye sordu Alex. “Bana sorarsan, beni asıl tanımlayan unsur kitaplar.”</p>

  <p>Alex’in kendini bu kadar iyi tanıması Haley’i etkilemişti.</p>

  <p>“Peki, sen kendini nerede en rahat hissediyorsun, Haley Miller?”</p>

  <p>“Güzel soru,” dedi Haley. Onu simgeleyen unsur neydi? Bazen hiçbir fikri olmadığını düşünüyordu.</p>

  <p>♠</p>

  <p class="p2"><b>Alex'le konuşmak onu biraz sakinleştirmiş olmalı. Alex, Hillsdale'deki diğer çocuklardan o kadar farklı ki... Ayrıca onu biraz rahatlatırsanız gerçekten ... çekici olabiliyor.</b></p>

  <p class="p2"><b>Peki, yüzme yarışmalarında ne işi var? Spor hayranı olmadığı çok belli. Oraya Haley’i bulmak için mi geldi? Yanma oturmaya bayağı hevesli görünüyordu.</b></p>

  <p class="p2"><b>Eğer gerçekten Haley’e kur yapıyorsa, Haley bu konuda ne hissediyor? Peki, Reese buna ne diyecek? Reese şu anda tek başına kütüphanede köle gibi çalışırken, Haley de Alex'le hayatın unsurlarını mı tartışıyor? Haley Reese’i başka bir kızla aynı durumda yakalasa kıskanmaz mıydı?</b></p>

  <p class="p2"><b>Diğer taraftan, Reese son zamanlarda kitaplarına Haley'den daha çok ilgi gösteriyor, yani belki de Haley üzerinde hiçbir hak iddia etmiyor. Haley gibi güzel bir kızı uzun süre tek başına bırakamazsınız, aksi takdirde birisi boş koltuğu doldurmaya çalışabilir. Reese bunu biliyor, ya da bilmesi gerekiyor.</b></p>

  <p class="p2"><b>Kıskançlıktan bahsetmişken, Coco'nun sorunu ne? Ne zamandan beri Mia Delgado ile yakın arkadaş? Acaba Coco erkeklerin ilgisini biraz kendine çekmeye çalışmak için Mia’yı kullanıyor mu? Yoksa, sosyal gücünü artırmak amacıyla Mia mı Coco'yu kullanıyor? Bu ikisi söz konusu olunca her şey mümkün.</b></p>

  <p class="p2"><b>Eğer Haley’nin yeni erkek arkadaşlara kapıyı açık tutması gerektiğini düşünüyorsanız, 18. Bölüme (</b><a href="../Text/Bolum018.xhtml">KONUK SANATÇI</a><b>) gidin. Eğer Coco'yla Mia’nın yeni arkadaşlığını ve bunun arkasında yatan şeyi çok merak ettiğine inanıyorsanız, 19. Bölüme (</b><a href="../Text/Bolum019.xhtml">ATEŞ VE BUZ</a><b>) gidip Mia’yı daha yakından tanıyın. Son olarak Haley’nin Coco, Mia ve Alex'ten usandığını ve onların yerine uysal, kalender Sasha'yla beraber olmayı istediğini düşünüyorsanız, 20.Bölüme (</b><a href="../Text/Bolum020.xhtml">ALIŞVERİŞ PİŞMANLIĞI</a><b>) gidin.</b></p>

  <p class="p2"><b>Haley'yi tanımlayan doğa unsuru hangisi? Bu sorunun cevabını bulmasına yardımcı olmak sizin elinizde.</b></p>
</body>
</html>
