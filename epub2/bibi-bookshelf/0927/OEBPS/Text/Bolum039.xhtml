<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h1>39</h1>

  <p class="baslik">ALEX'LE BULUŞMAK</p>

  <p class="baslik2">Kaderinizde yazılı olanları uzaktan okuyamazsınız.</p>

  <p>“İşte Büyük Ayı Takım Yıldızı.” Alex gökevinin tavanındaki cezve şeklindeki yıldız oluşumunu işaret etti. Alex Haley’i arabayla Manhattan’a, Doğa Tarihi Müzesindeki gökevine götürmüştü. Kocaman kubbenin içinde oturmuşlar, yıldızları seyrediyorlardı. Neredeyse geceleyin bir tarlada uzanıp gerçek gökyüzünü izlemek kadar romantikti. Alex’in astronomi konusunda bu kadar bilgili olması Haley’i gerçekten çok etkilemişti.</p>

  <p>“Cezvenin ön tarafındaki iki yıldıza işaretçi denmektedir çünkü hep Kutup Yıldızını işaret ederler,” dedi Alex. “Görüyor musun?” Haley Büyük Ayı’nın ön tarafından, birkaç santim üstündeki parlak yıldıza bir çizgi çizdi. “Görüyorum. Çok güzel.</p>

  <p>“Büyük Ayı nerede olursa olsun, isterse başaşağı olsun, doğuda veya batıda olsun, her zaman Kutup Ayısını gösterir,” dedi Alex. “Evrenin bu yönünü çok seviyorum. Gizemli ve tuhaf, ama aynı zamanda tutarlı. Ona güvenebilirsin. Artık kuzeyin ne tarafta olduğunu hep bileceksin.”</p>

  <p>“Ve bir daha asla kaybolamayacağım,” dedi Haley. “Şey, tabii gündüzleri hariç.”</p>

  <p>“O zaman güneşi kullanabilirsin,” diye hatırlattı Alex.</p>

  <p>“Ama bulutlu günlerde olmaz,” diyen Haley en üst düzeydeki tartışmacıyla tartışmayı sürdürdü.</p>

  <p>“Şey, umarım hiçbir zaman kaybolmazsın,” dedi Alex yumuşayarak. “En azından, lütfen seni bulamayacağım derecede kaybolma.”</p>

  <p>Bir dakika kadar sessizce oturdular ve yanıp sönen ışıkları seyrettiler.</p>

  <p>“Burçları biliyor musun?” diye sordu Alex. “Terazi burcu var...” Burçlardan bahsedilince Haley’in içindeki California’lı kız baskın çıktı. “Sen hangi burçtansın?” diye sordu.</p>

  <p>Alex güldü. “Aslan burcu. Yukarıdaki aslan şeklindeki yıldız. Ya sen?”</p>

  <p>“Kova,” diyen Haley, <i>Aslan -</i> evet! diye düşündü. Aslan ve Kova burçlarının birbirleriyle çok uyumlu olduğunu okumuştu ve Alex’i yakından tanıdıkça bunun doğru olduğunu daha çok hissediyordu. “Ben hava grubundanım,” dedi. “Aslan da ateş grubundan.” “Ateşin havaya ihtiyacı var,” dedi Alex. “Yoksa söner. Öyle değil midir? O saçmalıklara inandığımdan değil de...”</p>

  <p>“Anlamıştım,” dedi Haley. Gözlerini yıldızlardan çevirdiğinde, Alex’in kendisine baktığını fark etti. Sonra Alex eğildi ve Haley’y i öptü.</p>

  <p>“Geçen sene matematik binasında kaybolduğunu fark ettiğim andan beri senden hoşlanıyorum.</p>

  <p>“Sahi mi?” dedi Haley. “İlk başlarda kesinlikle öyle davranmıyordun ama.”</p>

  <p>“Elde edilmesi zor insan rolü oynuyordum,” diye dalga geçti Alex.</p>

  <p>“Eh, sana bir şans verdiğime memnunum.”</p>

  <p>“Ben de öyle,” diye cevap verdi Alex.</p>

  <p>Haley’yi tekrar öptü ve Haley kollarını onun boynuna doladı. Bir anda onu bir daha asla bırakmama duygusuna kapıldı. Alex son sınıf öğrencisiydi, yani birkaç ay sonra üniversiteye gidecekti. Bu nedenle şu birkaç ayı çok iyi değerlendirmeleri gerekiyordu. Haley, bunun, yıldızların altında geçirecekleri birçok romantik görüşmenin yalnızca ilki olduğunu umarak yıldızlara baktı. Alex de ona aynı derecede sıkı sarılmıştı ve Haley o anda onun da tamamen aynı şeyleri hissettiğini anladı.</p>

  <p style="text-align: center;"><br /></p>

  <p style="text-align: center;">SON</p>
</body>
</html>
