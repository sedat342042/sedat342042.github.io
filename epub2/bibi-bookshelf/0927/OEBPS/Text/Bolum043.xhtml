<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h1>43</h1>

  <p class="baslik">TEST SINIRLARI</p>

  <p class="baslik2">Aklın boşa harcanması korkunç bir şeydir.</p>

  <div>
    <br />
  </div>

  <p>Kader ânı - daha doğrusu, en azından birçok karar anının birincisi - geldi. Son beş gündür, üçüncü sınıfların beyin takımı zekâ testine, PSAT testine, Myers-Briggs Kişilik Testine girmişti... ve yorgunluktan bitmişlerdi.</p>

  <p>“O kadar yorgunum ki, konuşmaya bile gücüm yok,” diyen Annie bir yandan da defteriyle yelpazeleniyordu ve ayaklarını Metzger’lerin sehpasının üstüne koyuyordu.</p>

  <p>Dave, “Beynim adeta bir kara deliğin yoğun bir şekilde sıkıştırılmış merkezine benziyor,” diye zırvaladı. “Veya yeni parçalanmış bir atom çekirdeğine.” Uzayla ilgili saçmalıklarına devam etti ve sonra cümleyi yarım bırakarak uyuyakaldı.</p>

  <p>Annie daha önce Haley’e özel olarak Bayan Metzger’in Dave için kaygılandığını ve gözlem için onu psikiyatriste gönderdiğini söylemişti. Ancak, “Hillsdale’in İçinden” video programında yaşadığı çöküşten sonra, şimdi oldukça normal davranışlar sergiliyordu.</p>

  <p>“Şey, ben kendimi harika hissediyorum,” diye açıkladı Haley gururla. “Aslına bakarsanız, Zekâ Testine girmek çok hoşuma gitti. Bence... eğlenceliydi.”</p>

  <p>Bu fırtınayı aklı başında, sağ salim atlatan tek kişi Haley oldu. Bir gecelik güzel bir uykudan sonra, hiç sorun yaşamadan test devresinden kurtulmuştu. “Sanırım, Alex’le beraber çalışmak gerçekten ruhsal olarak hazırlanmama yardımcı oldu,” diye ekledi. “Demek istiyorum ki, bütün o testlere daha önce girmişti ve tam olarak ne beklemem gerektiğini bana anlattı.”</p>

  <p>Dave, “İkinizin arasında başından itibaren bir kimyasal reaksiyon oluştuğunu gördüm,” diye mırıldandı. “Bir gaz ocağının son derece kolay yanabilen bir maddeyle karşılaşması gibi - öff. Kontrolsüz bir şekilde tutuştu.”</p>

  <p>Annie önce biraz daha detay alabilmek için, “İkiniz çalışmanın yanı sıra başka şeyler de yapıyor olmalısınız,” dedi ama sonra esnedi. Annie, Haley onunla tanıştığından beri ilk defa, onu sorgulayamayacak kadar yorgundu. Haley Annie’nin gözlerindeki yorgun bakıştan, ihtiyacı olan tek şeyin biraz uyumak olduğunu görebiliyordu. Anlaşılan Dave’in de uyumaya ihtiyacı vardı. Zira sandalyede oturarak uyuyakalmıştı ve şimdi yüksek sesle horluyordu.</p>

  <p>“Tamam, aklıma gelmişken... Alex’i arayıp, bir şeyler yapmak isteyip istemediğini soracağım. Sizin biraz uyumaya ihtiyacınız var.”</p>

  <p>Haley ayağa kalkarken gözlerinde beliren parıltıdan, son sınıf öğrencisi “arkadaşıyla” tekrar görüşmeye sabırsızlandığı anlaşılıyordu. Ön kapıya doğru yürürken, Alex’in numarasını tuşlamaya başlamıştı bile.</p>

  <p>Haley, muzip bir ifadeyle gülümseyerek, “Sonra görüşürüz, Annie,” dedi.</p>

  <p style="text-align: center;">SON&nbsp;</p>
</body>
</html>
