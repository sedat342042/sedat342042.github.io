<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h1>7</h1>

  <p class="baslik">SINIRSIZ DRAMA</p>

  <p class="baslik2">İyi aktörlük çok çaba gerektirir<br />
  ama bazen kendin olmak daha zordur</p>

  <div>
    <br />
  </div>

  <p>“Xavier’e göstereceğiz,” diye bağıran Shaun’un sesi, omuzundan yukarısını kapatan devasa kartonpiyer eşekbaşı yüzünden boğuk çıkıyordu. “Hepimiz büyük roller alacağız ve tiyatro programını içerden fethedeceğiz. Bizim sahnede ne kadar çılgın ve leziz olduğumuza hiç kimse inanmayacak.” Konferans salonuna giderken Devon sürekli olarak Shaun’a doğru yönü göstermek zorunda kalıyordu. Tamamen kostümlü olan Shaun doğru dürüst göremiyordu.</p>

  <p>“En azından hiç kimse kararlı olmadığımızı söyleyemeyecek,” diyen irene bir su birikintisinin üstünden atlamak için, uzun, fildişi rengi antika saten tuvaletinin eteğini kaldırdı. Irene’in başındaki altın taç, periler kraliçesine kesinlikle çok uygun olan giysiyi tamamlıyordu. Bu rol için son derece uygun, harika görünüyordu.</p>

  <p>Jack’s adını taşıyan ve klasikleşmiş giysiler satan bir mağazada çalışan Devon hepsinin, <i>Bir Yaz Gecesi Rüyası’nın</i> seçmelerine uygun Shakespeare giysileri toparlamalarına yardım etmişti. Devon’un bu yapımda bir rol alma konusunda bu kadar kararlı olduğunu görmek Haley’yi şaşırtmıştı. Bir sanatçı ve fotoğrafçı olan Devon hep ciddi, sessiz biri olmuş, dikkatleri üstüne çekmek ve etkin bir şekilde katılmak yerine, Hillsdale Lisesi sirkini bir lens aracılığıyla izlemeyi tercih etmişti. Şimdi burada, Elizabeth dönemi dizliklerine benzeyecek şekilde düzeltilmiş bir golf pantolon.</p>

  <p>san tayt ve mor fırfırlı gömlekle duruyordu. <i>Belki gerçekten kendini buluyor,</i> diye düşünen Haley bu dönem giysisi içindeki sevgilisini hayranlıkla seyretti. Haley için bile, lame işlemeli, üst kısmı bol, alt kısmı dar kolları olan lacivert kadife tuvalet bularak mükemmel bir kıyafet oluşturmuştu.</p>

  <p>Tabii Shaun, Bay Von’un resim dersinde yaptığı - ve ne yazık ki işe yarar göz delikleri olmayan - üç tane atılmış Peter Pan kostümünden yapılmış, yapraklarla kaplı yeşil eğreti bir streç giysi üstüne giyilen eşekbaşıyla hepsini geride bırakmıştı. Streç giysi Shaun’a birazcık dar olmuştu ama o öne çıkan Willkommen göbeği tayta sıkıştırılınca, Nick Bottom karakterine uygun bir görünüm elde edilmişti.</p>

  <p>“Eşeğin yöntemlerini biliyorum,” dedi Shaun maskesinin altından. “İçimde eşeğin büyüdüğünü hissedebiliyorum. Ben eşeğe dönüşüyorum!”</p>

  <p>“Şaşırdığımı söyleyemeyeceğim,” diye espri yaptı Devon.</p>

  <p>“Yöntem saçmalığını kes, Shaun,” dedi irene. “Daha fazla şarkı çekemeyeceğim.”</p>

  <p>Shaun’un kuzeni ve yeni okul sonrası öğretmenleri Xavier onlara, Stanislavsky’nin ünlü rol yapma yöntemi hakkında her şeyi anlatmıştı. Bu yöntemi Marlon Brando, James Dean ve sahneyle beyaz perdenin diğer efsaneleri de kullanmıştı. “Bir aktör canlandırdığı karakteri içinde hittetmeli,” demişti Xavier. “İçinin derinliklerinde hittetmeli ve o karakterin hayatını yatamalı, tonunda, o karakter haline gelmelidir. O karakteri OYNAMAMAKTADIR, o karakter OLMUTTUR. Bir olmutlardır. AYRILMAT hale gelmitlerdir”</p>

  <p>“Bu tamamen bir teknik meselesi, Rini,” dedi Shaun. “Ben Bottom’u oynamak için doğmuşum ve ne pahasına olursa olsun yapacağım. Sen de benim kraliçem olacaksın.” Irene’in elini tuttu ve kartonpiyer eşek dudaklarıyla öptü.</p>

  <p>“Eh, umarım bütün bunlar boşa gitmez,” dedi irene. Hayatında hiçbir oyunda rol almamış birinin, gidip periler kraliçesi ve Bottom’un duygusal olarak ilgi duyduğu Titania rolüne talip olması, oldukça cüretkar bir hamleydi. Titania, kadın başrollerinden biriydi, oyunun yıldızıydı ve potansiyel olarak oyunda bir kız için olabilecek en iyi roldü.</p>

  <p>Oyunun karakterleri iki farklı dünyadan geliyordu, insan dünyasından ve perilerin dünyasından. Haley bir insan rolü - Helena veya Hermia rolü - için seçmelere katılmayı planlıyordu çünkü Devon Lysander’i veya Demetrius’u oynamak istediğini açıklamıştı. Oyunun içinde, bu iki çift eşlerini değiştiriyorlardı, böylece Haley de, Devon da rolleri almayı başardıkları takdirde, sahnede kucaklaşma olasılıkları oldukça yüksekti. Yöntemle veya yöntemsiz rol yapma bir yana, Devon’un karşısında aşk sahneleri oynamak kesinlikle Haley’in becerebileceği bir şeydi. Tabii, her şey yolunda giderse.</p>

  <p>Konferans salonuna yaklaşırlarken Devon Irene’e “Bu yalnızca saçma bir okul tiyatrosu,” dedi. “Ne kadar rekabet olabilir?” Sonra kapıyı açtı ve dört arkadaş gördükleri karşısında şaşkınlıkla bakakaldı. Salon, senaryolarını çalışan ve tiyatro koçu karşısında okuyacakları metinlere hazırlık olarak repliklerini okuyan hevesli aktörlerle ve aktrislerle doluydu. Her önemli karakterin adı, salonun ön tarafında ayrı bir afişe yazılmıştı ve bu isimlerin arkasında, o role talip olan potansiyel oyuncular yılan gibi kıvrılan kuyruklar oluşturmuştu. Tabii, Helena, Lysander, Oberon ve Puck rolü için deneme yapmak isteyen bir sürü insan vardı, ama Titania rolünün kuyruğu kapıya kadar uzanıyordu. Diğer tarafta, Bottom rolünü denemek için yalnızca bir avuç dolusu çocuk başvurmuştu.</p>

  <p>“Ulu Tanrım,” diyen Irene’in yüzü her zamankinden daha da solgundu. “Şu peri kraliçesi özentilerine bakın.”</p>

  <p>Haley de Hillsdale gerçeğini unutmuştu. Esas olarak, bu kadar büyük bir devlet okulunda iddialı olan herhangi bir şey yapabilmek için önce bir dizi süper yetenekli, süper nitelikli, acımasız çocukla rekabet etmeniz gerekiyordu. Hatta, Annie Armstrong’la Dave Metzger A tipi grup arasında tembel bıkkınlığı moda yaptığından beri, ağır bir dalga geçme rekabeti söz konusuydu.</p>

  <p>“Ama role uygun giyinen tek kişi sensin,” dedi Shaun Irene’e güvence vermeye çalışarak. “Yaşlı Lyon’lar Yöntemle Hanımefendiye direnemez.”</p>

  <p>“Belki de Shaun haklıdır,” dedi Haley. “Sen buna kendini adamışsın ve kıyafetin bunu kanıtlıyor ”</p>

  <p>Yine de, Irene’in gözlerindeki tehdit ifadesi hiç birinin gözünden kaçmadı, irene başını eğip saten tuvaletine baktı ve çığlık atmamak için kendini zor tuttu. “Delirdiniz mi? Aptal gibi görünüyorum!”</p>

  <p>“Haydi ama, Titania,” dedi Shaun onu role adapte etmeye çalışarak. “Normalde, bunun güzel bir görüntü olduğunu düşünmezdim, fakat eşeğin bakış açısından harika görünüyor.”</p>

  <p>“Eşeğin bakış açısı!” dedi irene. “Bu kimin umurunda?”</p>

  <p>“Tam da Titania gibi konuştun! Tabii, Shakespeare tarzında değil de, tamamen normal şekilde konuşsaydı,” dedi Shaun.</p>

  <p>“Herkes gergin, irene,” dedi Devon. Merak etme. Harika olacaksın.”</p>

  <p>Fakat Haley irene’de birinci sınıf sahne korkusu olmasından korkuyordu. Gözleri fal taşı gibi açılmıştı ve fıldır fıldır salona bakıyordu. Ciddi bir şekilde çıldırmanın eşiğinde görünüyordu.</p>

  <p>“Ben - ben yapamayacağım,” diye kekeledi irene. “Rezil olacağım. Komik duruma düşeceğim.”</p>

  <p>“Bütün mesele bu zaten,” dedi Shaun. “En azından benim durumumda.”</p>

  <p>İrene yeşil, ordu artığı sırt çantasını omuzuna attı ve “Sonra görüşürüz çocuklar,” diyerek aceleyle salondan çıktı.</p>

  <p>Shaun, Devon ve Haley birbirlerine bakarak kaşlarını çattılar.</p>

  <p>“Vay canına,” dedi Devon. “Gerçekten çözüldü.”</p>

  <p>“Ben gideyim de iyi olup olmadığına bakayım,” diyen Haley, Irene’in peşinden kızlar tuvaletine gitti, irene çoktan kabinlerden birine girmiş ve saten elbiseyi başının üstünden çekip çıkarmıştı. Şimdi rahat beyaz tişörtünü giyiyordu.</p>

  <p>“irene, iyi misin?” diye sordu Haley.</p>

  <p>“Şimdi iyiyim,” dedi irene içini çekerek. “Kusura bakma ama içerisi bana çok fazla geldi. Titania için kimlerin kuyrukta olduğunu gördün mü? Coco De Clerq, bir düzine kadar son sınıf öğrencisi ve o yeni İspanyol kız Mia Delgado - duyduğum kadarıyla bu ay, sanırım üç tane televizyon reklamında oynuyor.”</p>

  <p>“Mia mı?” Haley salonu kontrol edecek zaman bulamamıştı. Fakat eğer irene haklıysa ve Mia Delgado oradaysa, demek ki söylentiler doğruydu - Sebastian Bodega İspanya’dan dönmüştü ve beraberinde çekici kız arkadaş / manken Mia’yı da getirmişti. Bu kadar İspanyol çeşnisi Hillsdale Lisesi’nin narin yapısına iyi gelmeyebilirdi.</p>

  <p>“Evet,” dedi irene. “Koltuk altlarına kadar uzanan bacakları olan kız. Ben onunla nasıl rekabet edebilirim?”</p>

  <p>Haley, Ben de aynı duygular içindeyim, diye düşünürken Devon’un orada Latin afete arzuyla bakmadığını umuyordu. “Belki de doğru şeyi yapıyorsun,” dedi Haley. “Hiç birimizin tiyatro hayatına uygun olduğundan emin değilim.”</p>

  <p>♠</p>

  <p class="p2"><b>Şey, bu sahne kesinlikle dramatikti. Belki de İrene kendine hak ettiği değeri vermiyor. Ne zamandan beri herkesin içinde bu kadar duygusallaşıyor? Ayrıca, Shaun Bottom rolünü alırsa ve Coco De Clerq veya Mia Delgado onun duygusal olarak ilgi duyduğu kişiyi oynarsa İrene ne yapacak?</b></p>

  <p class="p2"><b>İrene gerçekten Mia’nin Titania rolüne talip olduğunu gördü mü? Kız hâlâ ikinci lisan olarak İngilizceyi öğrenmeye çalışıyor ve şimdiden Shakespeare’e mi soyunuyor? Mia ile Sebastian hâlâ beraber mi? Ders yılı sona ermeden Mia kaç kalp kıracak?</b></p>

  <p class="p2"><b>Burada Haley’in düşünmesi gereken çok şey var. Prodüksiyon büyük bir deneyim olabilir ve üniversite görevlilerini tamamen etkileyebilir. Ancak dersler, özel ders ve yapması gereken diğer işler arasında, Haley rolünü ezberleyecek zamanı nasıl bulacak? Beyni patlamadan, kaç tane kelime tıkıştırabilecek? Diğer taraftan, Haley’in şahane Devon'un karşısında oynaması, ilişkilerini bir sonraki düzeye taşıyabilir. Tabii eğer Haley role talip olan diğer tüm deneyimli aktrisleri elemeyi başarırsa.</b></p>

  <p class="p2"><b>Eğer Haley’in nihai kararını vermeden önce, güzel bir alışveriş çılgınlığıyla kafasını dağıtması gerektiğini düşünüyorsanız, 10. Bölüme (</b><a href="../Text/Bolum010.xhtml">ÇANTALI KIZ</a><b>) gidin. Hiç kuşkusuz tiyatro için biçilmiş kaftan olduğunu ve ihtiyacı olan tek şeyin biraz drama olduğuna inanıyorsanız, onu 12. Bölüme gönderin (</b><a href="../Text/Bolum012.xhtml">ROLÜ ALMAK İÇİN</a><b>). Son olarak, Haley’in en büyük kaygısının Sebastian'la uzun bacaklı Mia’nın durumu olması gerektiğini düşünüyorsanız, 9. Bölüme (</b><a href="../Text/Bolum009.xhtml">İSPANYOL SİNEĞİ</a><b>) gidin.</b></p>

  <p class="p2"><b>Shakespeare dramalarında kader büyük bir rol oynayabilir, ama bu dramada oyun yazarı sizsiniz. Kendi sahneye çıkışınızı kendiniz yazacaksınız.</b></p>
</body>
</html>
