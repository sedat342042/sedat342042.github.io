<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h1>24&nbsp;</h1>

  <p class="baslik">X'İ BULUN</p>

  <p class="baslik2">Bazı insanlar asla öğrenemez<br />
  - kütüphanede bile...</p>

  <div>
    <br />
  </div>

  <p>Haley “buluşmaları” için salınarak kütüphaneden içeri girerken Reese, “Pekâlâ, tarih araştırma makalen ne hakkında?” diye sordu. Kütüphanede “buluşma” fikri Haley’e çok kuşkulu geliyordu ama Reese hakkında olumsuz şeyle düşünmek istemiyordu. Belki de ona kitaplarla ilgili bir sürpriz hazırlamıştı. Ancak Reese’in ağzından çıkan ilk kelimelerin, ileri düzey tarih ödevleri hakkında olması iyiye işaret değildi.</p>

  <p>Haley, “John Adams’la John Quincy Adams’ın başkanlıklarını karşılaştırmayı düşünüyordum,” derken Reese’in yanındaki çalışma masasına yerleşti. “Seninki?”</p>

  <p>“Teapot Dome Skandali,” dedi Reese. “Sömestrin sonuna kadar oraya gelmeyeceğiz ama böylece erken başlayarak avantaj sağlayacağım.”</p>

  <p>“Akıllıca bir hareket,” dedi Haley.</p>

  <p>Reese ayağa kalkıp kitapların arasında yirmi yüzyıl tarihini aramaya başladı. Haley onun peşinden giderken, kitap yığınlarının arasında öpücük almaya çalışıp çalışmayacağını merak etti. Ancak Reese ona bir sonraki sırayı işaret etti ve “Galiba on sekizinci yüzyıl o taraftaki yığının arasında,” dedi.</p>

  <p>“Ha, sağ ol,” dedi Haley. <i>Bu, romantizmin tarihinin en bağnaz, en sıkıcı buluşması olmalı,</i> diye düşünen Haley gönülsüzce, başkanlık biyografilerinin bulunduğu raflara göz attı. Reese’in kitabını bulmasını ve sonra gelip onu aramasını bekledi. Ama gelen giden olmadı. Haley, hepsi bu kadar olamaz, diye düşünüp köşeyi dönünce Reese’in bir kitap yığınının içine gömüldüğünü gördü.</p>

  <p>Bu hüzünlü buluşmayı bir başka buluşma ayarlayarak kurtarmaya çalışan Haley, “Cuma akşamı ne yapıyorsun?” diye sordu. “Buluşup, mesela, sinemaya gidebiliriz, ha? Veya bodrum katımda cilveleşebiliriz?”</p>

  <p>Reese, “Şey aslında Cuma akşamı, birinci sınıfların kabul töreni var,” derken neredeyse başını okuduğu kitaptan kaldırmadı bile. Reese futbol takımının yıldızıydı ve üst sınıf oyuncuları her sonbaharda birinci sınıftaki golcüleri özel bir partiyle aralarına kabul etme töreni düzenlemeyi gelenek haline getirmişlerdi. Haley o etkinliklerde neler olduğundan pek emin değildi - bu partiler son derece gizemli ve söylentilerle dolu oluyordu. Fakat Haley ve eş kaptanı Sasha hep, kız futbol takımının da kabul töreni düzenlemesi gerektiğini düşünüyordu. Ne de olsa, erkekler için iyiyse kızlar için de iyi olabilirdi.</p>

  <p>“Çok güzel,” dedi Haley. “Sasha ve ben de, bu sene kızlı erkekli bir kabul töreni düzenlemenin eğlenceli olacağını düşünüyorduk. Belki Cuma akşamı biz de sizle beraber olabiliriz. Ne dersin?”</p>

  <p>Reese, “Tabii, nasıl istersen,” dedi ama Haley Reese’in onun teklifini duyup duymadığından emin değildi. Ayrıca duyduysa bile, donuk ve cansız cevabından, bu fikre gerçekte nasıl baktığı anlaşılmıyordu. Kızlar memnuniyetle gelebilir miydi, yoksa erkeklerin eğlencesine burunlarını soktuklarını mı düşünüyordu?</p>

  <p>Haley içini çekerek, halı kaplı kütüphanede yere oturdu ve sıkıntıdan patlayarak Reese’in çalışmasını seyretti. Bu çok kötü, diye düşündü. Tam o sırada, Devon McKnight elinde <i>Bir Yaz Gecesi Rüyası’</i>nın, tiyatro kulübünün bir sonraki oyununun ciltli kopyasıyla Haley’in yanından geçti. Devon tezgâha gidip kitabı alırken Haley onu izledi. <i>Onunla yalnız kalmak nasıl olur acaba</i>? diye merak etti Haley. <i>Devon, Reese kadar sıkıcı biri mi olurdu, yoksa aralarında bir sıcaklık, yakınlaşma olur muydu?</i></p>

  <p>♠</p>

  <p class="p2"><b>Reese'le bu kütüphane buluşması belli ki hiçbir yere varmayacak. Reese ne düşünüyordu? Peki, Haley başta bu buluşmayı kabul ederken aklından ne geçiyordu? Reese bu sene derslerine o kadar odaklanmış ki, Haley’in söylediklerinin tek kelimesini bile dinlemiyor.</b></p>

  <p class="p2"><b>Haley ilişkilerinin bu aşamasında bu duruma ne kadar katlanabilecek, hoş görülü davranabilecek mi? Bu sadece bir geçiş dönemi olabilir ve Haley beklerse, eski, sevimli Reese ona geri dönebilir. Veya dönmez. Bu arada sanatkâr fotoğrafçı Devon şu anda gayet seksi görünüyor ve en azından başını kitaba gömmekten daha ilginç bir şey yapıyor. Ama bir dakika, belki de yapmıyor.</b></p>

  <p class="p2"><b>Haley’in Reese’i başından savıp, Devon'un neler çevirdiğini öğrenmesi gerektiğine inanıyorsanız, 32. Bölümdeki (</b><a href="../Text/Bolum032.xhtml">DEVON'LA SOHBET</a><b>) gidin. Haley’in, Reese ne derse desin, kızlı erkekli kabul töreni konusunda ciddi olduğunu düşünüyorsanız, 31. Bölümdeki&nbsp;</b><a href="../Text/Bolum031.xhtml">KABUL TÖRENİ</a><b>'ne gidin. Son olarak, 30. Bölümde (</b><a href="../Text/Bolum030.xhtml">MÜDÜR CRUM'IN SÖYLEVİ</a><b>), Hillsdale Lisesindeki son dedikoduları duyabilirsiniz.</b></p>

  <p class="p2"><b>Her ilişki arada sırada çıkmaza girer. Ama Haley’in Reese'le sorunu yoldaki küçük bir kasis mi, ciddi bir açmaz mı? Haley’i doğru yola yönlendirmek sizin elinizde</b>.</p>
</body>
</html>
