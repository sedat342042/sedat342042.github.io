<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h1>44</h1>

  <p class="baslik">LİSELİ YUVA YIKICI</p>

  <p class="baslik2">Bazen modeller model oluşturacak davranışlar sergilemezler.</p>

  <div>
    <br />
  </div>

  <p>“Whitney, sana bir şey söylemem gerekiyor,” dedi Haley. Whitney’i öğle tatilinde kafeteryada, dondurmalı sandviç yerken yakalamıştı. Haley’in ses tonundaki ciddiyeti fark eden Whitney kaygıyla başını kaldırdı ve “Önce biraz daha dondurma alayım,” dedi.</p>

  <p>“Bir dakika izin ver,” diyen Haley Whitney’in yanma oturdu. “Söyleyeceklerimi duyduktan sonra, sen bile yiyemeyecek kadar tiksinebilirsin.”</p>

  <p>“Sanmam,” dedi Whitney. “Haydi, söyle.”</p>

  <p>“Bayan Eton’un Kumarhane Gecesinde hepimizin, Mia’nın orada ne işi var, diye merak ettiğimizi hatırlıyor musun?” diye sordu Haley. Whitney başını salladı. “Şey, onu kimin davet ettiğini buldum.”</p>

  <p>“Kim davet etmiş?”</p>

  <p>Haley yutkundu. Bu çok zor olacaktı. “Baban.”</p>

  <p>“Babam mı?” diye bağırdı Whitney tiz bir sesle. Bu haberi sindirmek için bir an sustu. Sonra, “Biliyordum! Aralarında komik bir şeyler döndüğünü anlamıştım. O orospunun partide babamla nasıl cilveleştiğini gördün mü?” Whitney, ikinci dondurmalı sandviçi unutarak ayağa fırladı ve koşarak dışarı çıktı.</p>

  <p>Haley onun arkasından seslendi. “Nereye gidiyorsun?”</p>

  <p>“Bunu bilmesi gereken biri daha var,” dedi Whitney. Haley oturduğu yerde kalakaldı. Belli ki bu dedikodu bombası kilometreler boyunca insanları silip süpürecekti.</p>

  <p>♠</p>

  <p>Haley ertesi gün Whitney’in üvey annesi Trish’e Jerry Klein’ın şimdi de onu aldattığını anlatmak üzere İngilizce dersini asarak eve gittiğini öğrendi. Hayat nasıl dönüp dolaşıp aynı noktaya geliyordu. Whitney eve gittiğinde Trish kanepeye uzanmış pembe dizilerin tekrarlarını seyrediyordu. Trish tabii ki bu habere çok bozulmuştu ve Jerry Klein o akşam işten eve döner dönmez, ağzına geleni söylemişti. Jerry her şeyi - Mia Delgado adında birini tanıdığını bile inkâr etmişti.</p>

  <p>“Bunun doğru olmadığını biliyorsun,” dedi Haley Whitney’ye. “Onu partide Mia’yla konuşurken gördün. Kendi gözlerinle gördün.”</p>

  <p>“Haklısın,” dedi Whitney. “Ama babamı tanıyorum. Birisi inkâr edilebilir bir kanıtla karşısına çıkmadığı sürece hikâyesine sadık kalacaktır.”</p>

  <p>“İnkâr edilemeyecek kesin kanıt demek istedin herhalde,” dedi Haley.</p>

  <p>“Ben de öyle dedim,” diye cevap verdi Whitney.</p>

  <p>“Ben sana öyle bir kanıt bulabilirim.” Haley Bayan Eton’un ofisine telefon ederek sosyal sekreteri istedi. Bütün yapması gereken, gizli şifreyi, “Garth” kelimesini söylemekti. Hemen ardından Rachel Haley’ye, Jerry Klein’in konuk listesini faksladı ve Haley listeyi Whitney’e verdi.</p>

  <p>Whitney Trish’e faksı gösterirken, “Bu liste babamın yalan söylediğini kanıtlıyor,” dedi. “Eğer bir şeyler olmasaydı Mia’ya bilet almak için neden 1500 dolar harcasın?” Bir hafta sonra Trish evi terk etti. Whitney onu hiçbir zaman sevmemişti ama elinde olmadan o eski garsona acıdı.</p>

  <p>Bu arada Haley, kendisi yüzünden ailesi bir kez daha altüst olan Whitney’e üzülüyordu. Whitney o kadar büyük bir stres altındaydı ki. yine mağazalardan eşyalar çalmaya, yemek yemeye ve tekrarlamaya başladı. Bütün bunlar olurken Mia her zamanki cilveli yöntemlerine devam etti, skandaldan hiç etkilenmedi. O kızı hiçbir şey sarsamıyordu. Gerçekten çok yüzsüzdü.</p>

  <p>♠</p>

  <p class="p2"><b>Haley’in Whitney’in ailesinin çirkin zayıflıklarını ifşa etme hevesi hiç kimsenin işine yaramadı. Klein'lar hep birbirlerinden kopuk olmuşlardı ama şimdi neredeyse mahvolmuşlardı. Whitney babasıyla konuşmuyordu ve annesi Sasha’nın babasıyla yaşadığı yeni ilişkiye o kadar kendini kaptırmıştı ki, o da Whitney’in yanında sayılmazdı. Buummm. Whitney’in bu son birkaç ay içinde gösterdiği bütün gelişmeler, tek bir öğleden sonrada yok oldu.</b></p>

  <p class="p2"><b>Haley Mia’nın Hillsdale Lisesi’nin erkek nüfusu arasındaki yürüyüşünü sona erdirmeyi umduysa bile, bu da işe yaramadı. Haley bu kadar skandal bir bombayı patlatmadan önce bir kez daha düşünmeliydi. Şimdi artık çok geç.</b></p>

  <p class="p2"><b>Her şeyi mahvettiniz.&nbsp;</b><a href="../Text/Bolum001.xhtml">1. Bölüme</a><b>&nbsp;geri dönün.</b></p>
</body>
</html>
