<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h1>11</h1>

  <p class="baslik">AÇIK MİKROFON</p>

  <p class="baslik2">Karaoke gecesinin aksine,<br />
  açık mikrofonda müzik kulağı olmayan<br />
  insanların sahneye çıkmasına izin verilmiyor.</p>

  <div>
    <br />
  </div>

  <p>Çete, Çarşamba öğleden sonraları düzenlenen Açık Mikrofon için yerel kafe Drip’e girerken Reese Highland, “Benim burada olmamam gerekiyor,” dedi. “Hayatımı olabilecek her türlü etkinlikle planladım ve ev ödevimin bile ev ödevi var.”</p>

  <p>“Bir de bana sor,” diye homurdandı Haley. “SAT hazırlık dersi beni öldürüyor. Futbolun ve diğer her şeyin üstüne, bir de o sonu gelmeyen uygulama testleri var.”</p>

  <p>“En azından birinci sınıftan bir sürü bihaber sakarı toparlayıp, vasat amigo takımına dönüştürmeye çalışmıyorsun,” diye yakındı Cecily Watson. “Bu seneki çaylakları gördün mü? Zariflikleri ancak İskoç atları klidestaller kadar.”</p>

  <p>Sasha’nın yeni şarkılarını Açık Mikrofonda söyleyişini görme hevesindeki grup, sahnenin önündeki masalara oturup kahve ısmarladı. Haley kendini, artık amigo takımının kaptanı olan Cecily, Cecily’nin erkek arkadaşı olan futbol yıldızı Drew Napolitano, Sasha’nın rock’çı erkek arkadaşı Johnny Lane ve Reese ile aynı masada buldu. Yine de bu gezi kulağa, şu anda göründüğünden çok daha eğlenceli gelmişti. Herkes üniversiteye hazırlık konusunda o kadar gergindi ki, adeta rahatlayamıyorlardı.</p>

  <p>“O kızlar beni çok yoruyor,” dedi Cecily. “Şevkimi kaybediyorum. Şevkimi, millet! Gerçi neşelenecek bir şey olsaydı, güzel olurdu.” Yan gözle Drew’e baktı.</p>

  <p>“Hey, elimden geleni yapıyorum,” dedi Drew. “Bütün yaz çok yoğun bir şekilde çalıştım. Bu sene futbol as takımının zayıf olması benim elimde değil. Anlaşılan geçen sene mezun olan son sınıf öğrencileri, ağırlığımızı düşündüğümüzden daha fazla taşıyorlarmış. Umarım takım, üniversiteye alanlara cazip gelecek kadar iyidir - yoksa ben üniversiteye gidemem, bebeğim. Notlarımı yükseltemediğim kesin.”</p>

  <p>“Ben neden matematik takımına katıldım ki?” dedi Reese. “Ne düşünüyordum? İlk toplantı haftaya ve ben rezil olacağım. Herkesin karşısında ayağa kalkacağım ve kafam duracak. Princeton, Harvard, Dartmouth ve Yale’deki kabul ofislerinin hepsi bu olayı duyacak ve başvuru formumu yırtarken kahkahalarla gülecekler. Ben bittim.”</p>

  <p>“Ah, lütfen,” dedi Haley. Altın çocuk Reese’e asla trajik bir şey olmazdı. “Her şey yolunda gidecek. En iyi okullardan kahkahalarla gönderilecek olan benim.”</p>

  <p>Johnny Lane sabırsızlıkla gözlerini ovuşturdu. “Bu üniversite konuşmaları beni çok sıkıyor. Girersiniz, girmezsiniz, kimin umurunda? Olmadı, devlet üniversitesine gidersiniz.”</p>

  <p>Haley dehşet içinde bakakaldı.</p>

  <p>“Nasıl umursamayalım?” dedi Cecily. “Bütün geleceğimiz buna bağlı.”</p>

  <p>“Vassar’a gitseniz de gitmeseniz de gelecek yaşanacak,” dedi Johnny. Ellerini çırparak ıslık çaldı. “Sasha’yı çıkarın! Sasha Lewis, haydi başlayalım!”</p>

  <p>Salon dolmaya başlamıştı. Zoe Jones önderliğinde bir grup ikinci sınıf öğrencisi köşede bulunan bir koltuk grubuna doluştu, kıkırdayarak birbirlerine su püskürtmeye başladılar. Zoe’nin saçları başının üstünde iki vahşi diken gibi duruyordu ve ağır göz kalemi makyajı, zaten kediye benzeyen gözlerini daha da belirginleştirmişti. Buna rağmen hâlâ çok güzel görünüyordu. Belki de botların üstüne giydiği kırmızı tek parça streç tayt ve tütü yüzündendi. Kesinlikle özgüven yoksunluğu çekmiyordu - Zoe zaten Rubber Dynamite grubunun solistiydi.</p>

  <p>“Şunlara bakın,” dedi Cecily dalgın bir şekilde. “Dünyayı hiç umursamıyorlarmış gibi kahkahalarla gülüyorlar. İkinci sınıftaki ev ödevlerini hatırlıyor musunuz? İkinci sınıf kreş gibi.”</p>

  <p>Drew, salondaki diğer bütün erkeklerle birlikte Zoe’yi süzerek, “Onları rahat bırakın,” dedi. “Eğlenebildikleri sürece eğlensinler.”</p>

  <p>“Ben de eğlenmenin nasıl olduğunu hatırlıyorum,” dedi Cecily. “Gelecek yıl görürüm onları. Bizler son sınıf öğrencisi olacağız ve fazla çaba harcamadan, hep birlikte okulu asacağımız günler yaşayacağız.”</p>

  <p>“Kayıt kabul ofislerinden haber beklerken saçlarımızı yolacağız,” dedi Reese.</p>

  <p>“Hey,” diye araya girdi Johnny. “Yanlış hatırlamıyorsam, hepinizden bu konuyu kapatmanızı rica etmiştim.” Uzun, kot pantolonlu bacaklarını koridora uzattı ve gözlerini kapattı. “Keşke bu gösteri hemen başlasa. Bu çöplükte bira bile alamıyorsun.”</p>

  <p>“Affedersiniz ama yolumu kapatıyorsun.” Haley başını kaldırınca Mia Delgado’nun masalarının yanından geçtiğini, peşinden de süklüm püklüm Sebastian Bodega’nın geldiğini gördü. “Lütfen bacaklarını çeker misin?”</p>

  <p>Johnny gözlerini açtı ve ters ters Mia’ya baktı. “Etrafından dolaş. Zaten bu masada yer yok,” dedi.</p>

  <p>Mia dehşet içinde nefesini tuttu ve uzun kestane rengi saçlarını dramatik bir şekilde savurdu. Her zamankinden daha da çok makyaj yapmıştı. Gözlerine kalem çekmişti ve mavi göz farı sürmüştü. “Amerikalı gençler çok kaba.” Johnny’nin masasının etrafından dolandı ve hemen karşısında bulunan bir koltuğa oturarak, Johnny’nin sahne görüşünü engelledi.</p>

  <p>Sebastian Mia’nın yanındaki koltuğa oturmadan önce, makine gibi, “Hanımefendiye biraz saygı göster,” dedi.</p>

  <p>“Her neyse,” dedi Johnny.</p>

  <p>Mia arkasını dönerek Johnny’ye öfkeyle baktı ve yine saçlarını savurdu. Sonra Sebastian’a, “Seninle buluşmama geciktiğim için özür dilerim, tatlım, ama seçmelere gittim ve uzun süre sıramın gelmesini bekledim.”</p>

  <p>Haley kulak misafiri olmak istememişti ama “seçmeler” kelimesini duyunca ister istemez kulakları dikildi. Seçmelere gitmiş olması, kabarık saçları ve aşırı makyajı açıklıyordu. Mia sahnede “periler kraliçesini” canlandırmaya çalışıyordu. Anlaşılan Hillsdale’deki herkes gibi, Mia da <i>Bir Yaz Gecesi Rüyası</i> denemelerine katılıyordu.</p>

  <p>“Nasıl geçti, Miacita?” diye sordu Sebastian.</p>

  <p>“Harika!” diye açıkladı Mia. “Muhteşemdim, tabii, ne sanıyordun? Biliyor musun, o yönetmen Bay Lyons, belki de, fazla güzel olduğum için, benim başrolü almamam gerektiğini düşünüyor.”</p>

  <p>“Fazla güzel mi? Bu mümkün değil.”</p>

  <p>“Bilemezsin, Sebastian. Asla bilemezsin. Bu Amerikalılar ne düşünüyor? Bazen onları hiç anlamıyorum.”</p>

  <p>Sebastian onun narin dizini okşadı. “Başrolü alacaksın, Miacita. Bundan eminim. Bugüne kadar istediğin bir şeyin sana verilmediği oldu mu?”</p>

  <p>Sebastian’la Mia buna gülerlerken Haley burnundan soluyordu. Söyledikleri doğruydu: Mia hep utangaç, yönlendirici tavırlarıyla istediğini elde ediyordu. Mia’nın buyurgan varlığını ve <i>hayır</i> kelimesini duymayı kesinlikle reddetmesini düşününce, Haley kendisinin ne istediğini merak etti. Belki o da <i>Bir Yaz Gecesi Rüyası</i>' nda oynamak istiyordu. Neden olmasın?</p>

  <p>Aslında olmaması için bir sürü neden vardı: Futbol, okul, SAT sınavları ve kayıt olduğu diğer her şey. Haley’in son derece kısıtlıydı. Fakat düşününce bütün faaliyetleri gayet banal görünüyordu.</p>

  <p>Gayet sıkıcı. Belki de transkriptini - ve hayatını renklendirmek için ihtiyacı olan tek şey tiyatroydu.</p>

  <p>Seçmeler bütün öğleden sonra devam edecekti. Şimdi acele edip konferans salonuna giderse, seçmelere yetişebilirdi. Haley kahvesini bitirdi. İş bu noktaya gelmişti. Bunu yapmaya kararlıydı. Eğer o seçmelere yetişecekse, şu dakikada buradan ayrılması gerekiyordu.</p>

  <p>♠</p>

  <p class="p2"><b>Haley delirdi mi? Zaten çok sıkışık olan programında bir başka faaliyete - hem de tiyatro gibi çok zaman ayırması gereken bir faaliyete nasıl zaman ayıracak? Önemli bir rol alırsa, bir sürü ezber yapması gerekecek - hem de SAT hazırlık sınıfında zaten yapmakta olduğu ezberlere ilave olarak. Artı saatlerce prova yapmak zorunda kalması da cabası...</b></p>

  <p class="p2"><b>Fakat öte yanda, okul sicili şu haliyle yeterince süslü değil. Kuvvetli değil. Özelliği yok, denilebilir. İstediği en iyi okullardan birine girecekse, göze çarpması, dikkati çekmesi gerekecek. Ayrıca hangi üniversite fazla çalışma yaptığı için birini geri çevirmiş?</b></p>

  <p class="p2"><b>Tiyatronun, Haley’in transkriptine bir başka boyut kazandırabileceğini düşünüyorsanız, onu 16. Bölümde (</b><a href="../Text/Bolum016.xhtml">ROL DAĞILIMI</a><b>) seçmelere gönderin. Eğer Haley’in hayatını düzene koyup, futbolla yetinmesi gerektiğine inanıyorsanız, 15. Bölüme (</b><a href="../Text/Bolum015.xhtml">GÜZEL AYAK HAREKETLERİ</a><b>) gidin.</b></p>

  <p class="p2"><b>Bazen hayat büyük bir açık mikrofona - acımasız bir izleyici kitlesi önünde yeni şeyler denemeye benzer. Ürkütücüdür ama becerirseniz, kazanacağınız ödül bütün telaşa değecektir.</b></p>
</body>
</html>
