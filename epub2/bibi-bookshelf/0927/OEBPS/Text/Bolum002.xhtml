<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h1>2</h1>

  <p class="baslik">SAT HAZIRLIK SINIFI</p>

  <p class="baslik2">Sınavda doğal olarak başarılı olan insanlar vardır,<br />
  bir de sistemi öğrenmesi gerekenler...</p>

  <div>
    <br />
  </div>

  <p>“Üniversiteye giriş oyunu her zamankinden daha zor, yavru kuş,” dedi Perry Miller, hibrid cipini Hillsdale şehir merkezindeki alışveriş merkezinin park yerine sürerken. “Bunu Columbia’da her gün görüyorum. Annenle ben yalnızca, hangi okula gitmek istiyorsan, o okula girebilmen için en iyi imkânlara sahip olmanı istiyoruz. Bunun stresli bir süreç olduğunu biliyorum, ama işin sırrı güçlü olduğun noktalara odaklanmak ve daha da kuvvetlendirmek.”</p>

  <p>“Peki,” dedi Haley kuşkuyla. Problem, güçlü olduğu noktaların hangileri olduğundan tam olarak emin olmamasıydı. Akıllıydı ama örneğin Annie Amstrong gibi akademik dürtüye sahip miydi? Haley atletikti ama futbol bursu alabilecek düzeyde miydi? Ya ilgi duyduğu diğer alanlar? Hangisi hayal ettiği okula girmesine yardımcı olacaktı? Aslına bakarsanız, hayal ettiği okul hangisiydi? “Bunların hepsi insanı çok bunaltıyor, büyük bir baskı yaratıyor,” diye itiraf etti Haley babasına bakarak.</p>

  <p>“İşte bu yüzden SAT notunu yükseltmek iyi bir fikir.” Perry, camına SAT HAZIRLIK DERSİ yazılı bir kâğıdın yapıştırıldığı vitrinin bulunduğu mağazanın önüne park etti. Binanın ön yüzündeki tuğlaların üstüne asılmış pankart, EN İYİ KURS - GARENTİLİ vaadinde bulunuyordu.</p>

  <p>“Hıh" dedi Haley. “Garantiliyi yanlış yazmışlar. Bu iyiye işaret değil. Annemle sen bu kursa kaç para bayıldınız?”</p>

  <p>Perry, “Eminim, yalnızca baskı hatasıdır,” dese de, paniklemiş görünüyordu. “Bütün ilanları yasal görünüyordu. Ayrıca Barbara Highland bu insanların Richie Huber’in kardeşini Dartmouth’a soktuğunu söyledi.”</p>

  <p>Haley, “Eğer Richie’nin kardeşi birazcık kendine benziyorsa, bu gerçekten mucize sayılır,” derken arabadan indi. Son sınıf öğrencisi olmadığına şükrediyordu. <i>Gecikmiş ergenlik</i> deyimi Richie Huber gibi insanlar için icat edilmişti. Yirmi beş yaşından önce liseden mezun olursa şanslı sayılabilirdi.</p>

  <p>Haley yeni kot pantolonuyla ve açık mavi - beyaz şifon bluzuyla salınarak cam kapıdan geçti. Saçlarını, yüzüne dökülmesini engellemek için tokalarla tutturmuştu. Camdan kendi güzel görüntüsü gözüne çarptı ve gördüğü manzarayı beğendi. Haley’in kıvrımları yaz boyunca olgunlaşmaya devam etmişti ve vücudu artık afet konumuna yaklaşıyordu. Kendine güveni artıyordu. Tanıdık yüzler arasında gördüğü tek boş sıraya oturmadan önce danışmadaki görevliye doğru yürüdü. Buraya Hillsdale Lisesi Ek binası dense yanlış olmazdı, diye düşündü Haley. Kalabalığın içinde yalnızca birkaç tane Rigewood öğrencisi bulunuyordu. Teste giren diğer öğrenciler Haley’in sınıf arkadaşlarıydı.</p>

  <p>Haley’in iki yanında Sasha Lewis’la Annie Armstrong oturuyordu - ancak Haley en çok arkasındaki sırayla ilgileniyordu. O sıra, Haley yaklaşınca hemen dikkat kesilen Reese Highland’e aitti. Haley onu görmezden gelmeye çalışmak için elinden geleni yaptı. Ne de olsa buraya çalışmaya gelmişti. Ayrıca Reese de son üç aydır ona ilgi göstermiş sayılmazdı.</p>

  <p>“Hey, Kızıl.” Reese öne eğilerek fısıldarken, sıcak nefesi Haley’in ensesindeydi. “Yazın nasıl geçti?”</p>

  <p>“Fena değil,” dedi Haley esrarengiz bir şekilde. <i>Paçayı o kadar kolay kurtulamayacak,</i> diye düşünen Haley, sarı bir bloknot ve iki tane mükemmel bir şekilde sivriltilmiş standart 2B kurşun kalem çıkarıp dersin başlamasını bekledi.</p>

  <p>Dave Metzger Annie’nin sağında oturuyor, Annie’nin elini tutuyordu. onun yanında, minik bilgin Hannah Moss kafasını matematik kitabına gömmüştü. Sasha’nın diğer tarafında, kazağını omuzlarına düğümlemiş ekibin tamamı - Coco De Clerq, Whitney Klein, Spencer Eton, Cecily Watson ve Drew Napolitano - tecrit edilmiş bir küme halinde oturuyordu. Haley güzel insanların çoğunun, transkriptlerinde okul dışı faaliyetleri şişirmek amacıyla, yakında sahneye konulacak Hillsdale Lisesi prodüksiyonu <i>A Mid-summer Night’s Dream</i> - <i>Bir Yaz Gecesi Rüyası</i> oyunun denemelerine katıldığını duymuştu. Üstüne üstelik, Coco’yla Spencer yoğun bir şekilde Spencer’in valiliğe aday olan annesinin seçim kampanyasıyla uğraşıyorlardı. Haley sınıfı bir kez daha kontrol etti ve ister istemez, SAT hazırlık sınıfı kadrosunda eksik olan tek kişinin yakışıklı değişim öğrencisi Sebastian Bodega olduğunu fark etti.</p>

  <p>“Bay Bodega’yı aramıyorsun herhalde, öyle değil mi?” diye sordu Annie adeta Haley’in aklından geçenleri okuyarak. “Yazın Ispanya’ya kesin dönüş yaptığını duydum. Anlaşılan o manken Mia Delgado’yla nişanlanmış.”</p>

  <p>Haley’in gözleri fal taşı gibi açıldı. Bu dedikodu gerçek miydi?</p>

  <p>“Hiç de değil,” diye fısıldadı Dave. “Duyduğuma göre, Sebastian’ı bir olimpiyat antrenörü yanına almış ve Florida’da idman yapıyormuş. Temmuz’dan beri oradaymış.”</p>

  <p>Haley, bu doğru olabilir, diye düşündü. Sebastian zaten her türlü lise rekorunu kırmıştı.</p>

  <p>Hannah Dave’in sırasına doğru eğildi. “İkiniz de yanlış biliyorsunuz. Yani, bir anlamda. Sebastian bu yıl geri gelecek.”</p>

  <p>Haley gülümsedi.</p>

  <p>Sonra hannah konuşmaya devam etti. “Mia da geliyor.”</p>

  <p>“Ne?” diye bağırdı Annie, Dave ve Haley aynı anda.</p>

  <p>Hannah, “Yazın Müdür Crum’ın ofisinde evrak işlerine yardım ettim,” diye açıkladı. “Kütüphanenin anahtarını alabilmemin tek yolu buydu. Her neyse, geçen hafta, yeni öğrencilerle ilgili dosya yığınının arasında Mia’ya ait bir dosya olduğunu gördüm. Sebastian bütün yaz Miami’de antrenmandaydı, ama Mia da orada, onun yanındaydı.”</p>

  <p>Haley yutkundu. Mia Delgado neredeyse, şey, Sebastian Bodega’dan sonra İspanya’dan çıkan en muhteşem şeydi. New York’ta mankenlik sözleşmesi vardı ve Haley, onun resmini birçok moda dergisinde görmüştü. O kız kampüsteyken, büyüleyici Sasha Lewis bile sıradan biri gibi görünecekti. Bu durum Haley için ne anlama gelecekti?</p>

  <p>“Hey, Miller,” dedi Sasha kaygısızca. Safkan Amerikan güzelinin üstünde yeşil futbol şortu ve sarı kolsuz gömlek vardı, uzun sarı saçlarını atkuyruğu yapmıştı. Sasha Haley’nin fiyakalı kıyafetini inceleyerek, “Sonra biriyle mi buluşacaksın?” diye sordu. “Eşofmanlarla gelmediğin çok kötü olmuş. Dersten sonra, ben ve Reese’le birlikte eve koşarak gidebilirdin. Biliyorsun, futbol haftaya başlıyor.” Haley omuzunun üstünden Reese’e baktı ve onun da koşu kıyafeti giymiş olduğunu gördü.</p>

  <p><i>Lanet olsunl</i> Diye düşünen Haley, fırsatı kaçırdığına pişman oldu ve kafasında önümüzdeki ayları, denemeleri, idmanları, bu yıl kız takımının ve erkek takımının kaptanlığını kimin yapacağını düşündü.</p>

  <p>“Peki, yaz nasıl geçti?” diye sordu Sasha.</p>

  <p>“Fena değil,” dedi Haley. “Ama bir yandan da çok şahane sayılmaz. Bu şehirde yapılacak bu kadar az şey olduğuna inanamıyorum.”</p>

  <p>“Gitar çalmaya neden başladığımı sanıyorsun?” diye cevap Sasha tatilde yazdığı birçok şarkıyı açıkladı. Sasha geçen baharda, kısa bir süre erkek arkadaşının grubu Hedon’un üyesi olmuştu. Fakat ikili hemen hayat arkadaşı olmalarının, grup arkadaşı olmalarından çok daha iyi olacağına karar vermişti. Haley, Sasha’nın neden söz konusu erkek arkadaştan, Johnny Lane’den bahsetmediğini merak etti. Haley, Sasha ile Johnny’nin yazın birlikte Virginia’da kampa gittiklerini duymuştu. Peki, Sasha neden şimdi bu yolculuktan bahsetmiyordu? Sasha ile Johnny arasında her şey yolunda mıydı? İlişkileri hep biraz sallantılı olmuştu. Haley şimdiki durumlarını merak ediyordu. Ona sorabilirdi ama bir şekilde SAT hazırlık sınıfı doğru yer veya doğru zaman gibi görünmüyordu.</p>

  <p>“Hey, Zoe Jones’u duydun mu?” diye fısıldadı Annie aniden. Örgüleri Haley’in sırasının üstünde sallanıyordu.</p>

  <p>“Tabii,” dedi Haley. “Duymayan kaldı mı? Ama doğru olduğu anlamına gelmez.”</p>

  <p>Sasha kaşlarını çattı. “Of, bu söylentiden o kadar bıktım ki...”</p>

  <p>Haley acaba Sasha Zoe Jones’un adını duymaktan mı sıkıldı, diye düşündü. Zoe’nin müzik grubu Rubber Dynamite, geçen baharda yapılan Gruplar Savaşında Hedon’u mahvetmişti. Bütün sömestr boyunca koşu ile Hedon provalarını dengelemeye çalışan Sasha nefessiz kalmış ve Hedon’un tek önemli şarkısını sözlerini unutmuştu. Utanç verici bir deneyimdi. Ayrıca Johnny’yle yaşadığı bir öfke patlaması sonucunda, Sasha gruptan ayrılmış, şarkıcı - şarkı sözü yazarı olarak solo çalışmaya ve spora odaklanmaya karar vermişti. Her şey yolunda gitmişti ama Haley bunun Sasha için hâlâ biraz hassas bir konu olabileceğini düşünüyordu.</p>

  <p>***</p>

  <p>O anda SAT hazırlık sınıfı öğretmeni nihayet salınarak salona girdi. Ufak tefek, seyrek sakallı ve gözlüklü genç bir adam olarak öğretmen, üniversiteden daha yeni mezun olmuş gibi görünüyordu. Kareli bir koton gömlek, kot pantolon ve siyah boğazlı spor ayakkabılar giymişti. “İyi günler, genç beyinler,” diye bağırdıktan sonra, tekerlekli yazı tahtasına adını yazdı. “Benim adım Doug Hausner. Hayatınızın bugüne kadarki en önemli bölümüne hoş geldiniz. İstatistiklere göre, gideceğiniz üniversite büyük bir ihtimalle çalışacağınız işleri, yaşayacağınız şehirleri, evleneceğiniz kadınları ve erkekleri belirleyecek. Ve tabii, test notlarınız, gideceğiniz üniversiteyi belirleyecek.”</p>

  <p>Annie heyecandan neredeyse yerinde zıplıyordu. “Bu sene <i>kesinlikle</i> okula odaklanacağım,” diye fısıldadı Haley’e. “Geçen senenin sonundaki fiyaskodan sonra, öyle bir hata daha yapmayı göze alamam. Değil mi, Dave?” Dave’e döndü ve gülümsedi. Dave’in gözleri parladı ve sonra Annie’nin kolunu yakalayıp yine öpmeye başladı.</p>

  <p>Dave, Annie’nin kolunu yerken, “Lise, senin evleneceğin erkeği belirledi,” diye hırladı.</p>

  <p>Annie kararlı bir şekilde, “Dikkat dağıtmak yok,” diyerek kolunu çekti ve Bay Hausner’e odaklandı. Bu arada Dave, bir an somurttuktan sonra, kitaplarını çıkardı.</p>

  <p>Haley, <i>Eski Annie'ye yeniden kavuşmak çok güzel,</i> diye düşündü. Haley Annie’yle ilk tanıştığında, biraz telaşlı olduğunu düşünmüştü. Pekâlâ, demişti kendi kendine. Annie tenekedeki akordeon yılanlara benziyordu, o kadar sıkıştırılmış ve sarmalanmıştı, patlamaya hazırdı. Ama geçen baharda, Annie ile Dave birbirlerini çözmüşlerdi. Belki biraz fazla. Sevişmek ve gevşemek uğruna yıllık düzeltme sorumluluklarını yerine getirmemişler ve bu süreçte Hillsdale Lisesi öğrencilerinin <i>Talon</i> sahibi olmalarını neredeyse engellemişlerdi. Tabii, mükemmel not ortalamalarına yaptıkları hasar da cabasıydı. O zamandan beri, Haley ilk değerlendirmesini değiştirmişti. Gergin ve sinirli olmak Annie’nin doğasında vardı. Haley kim oluyordu da onu değiştirmeye çalışıyordu? Annie, doğal halindeyken, hemen her şeyi yapabilecek kapasitedeydi. Bir gün Annie devlet başkanı olsa veya kanserin tedavisini bulsa ya da Orta Doğu’da barışı sağlasa, Haley şaşırmazdı.</p>

  <p>“Beni yanlış anlama, eğlenceye de biraz vakit ayıracağım ” dedi Annie. “Üniversite kabul görevlileri kişilik de görmek ister. <i>Beowulf</i> un eski İngilizceyle yazılmış halini herkes okuyabilir, ama birisi çıkıp Chucer’i gösteri müziği olarak yeniden yazdığını söyleyebilir mi? Hiç sanmıyorum. Eğlenceden söz açılmışken.</p>

  <p>gelecek hafta münazara takımına katılma seçmelerine gireceğim. Sen de denemelisin, Haley. Üniversite kabul görevlileri tartışmacılara bayılır.”</p>

  <p>Tabii ki Annie’ni eğlence anlayışı münazara takımına katılmak olacaktı, diye düşündü Haley gülümseyerek. Ama bir konuda haklıydı - üniversite özgeçmişinde münazaralar etkileyici duruyordu. Ayrıca muhtemelen öğrenmesi yararlı olan bir beceriydi. İnsanın anne-babasına karşı kazanabileceği tartışmaları bir düşünün.</p>

  <p>Bay Hausner sınıfa baktı ve ellerini ovuşturdu. “Peki, çocuklar, haydi başlayalım.” Kendisi yalnızca birkaç yaş büyükken herkese çocuk deme şekli komik sayılabilirdi. Yine de, öğrenciler sustu. “Söylediğim gibi, benim adım Doug Hausner.” Bunu söylerken, tahtada yazılı olan isminin her hecesini işaret etti. “Ben sizin hazırlık hocanızım. Şimdi, ımm, bir bakalım. Neden birkaç soruyla başlamıyoruz? Evet, saçı örgülü kız,” diyerek Annie’ye seslendi.</p>

  <p>“Siz SAT sınavlarınızda kaç aldınız?” diye sordu Annie dobra dobra.</p>

  <p>Bay Hausner ellerini cebine sokarken nasıl yanıt vereceğine karar veremiyormuş gibi görünüyordu. “Şey, aslında bu noktada önemli olan o değil”</p>

  <p>“Bence önemli,” dedi Annie. “Ne de olsa, ailelerimiz bu kurs için bir sürü para ödüyor. Nasıl bir öğretmenle çalışacağımızı bilmemiz gerek.”</p>

  <p>“Ortalıktaki en iyi öğretmenle çalışacaksınız - G-A-R-E-N-T-İ-L-İ!” Bay Hausner herkesin bu sözde espriye gülmesini beklermiş gibi gülümsedi.</p>

  <p>“Çetin bir grupsunuz. Devam edelim. Peki, hepinizde alıştırma kitabı var mı?”</p>

  <p>Bay Hausner sınıfa kitap ve fotokopiler dağıtırken, Haley onun Annie’nin sorusunu yanıtlamadığını fark etti. Hiç kimse onun notlarını bilmediği gibi, hangi üniversiteye gittiğini, hatta üniversiteye gidip gitmediğini bile bilmiyordu. <i>Burada bir tür dolandırıcılık mı</i></p>

  <p><i>söz konusu,</i> diye merak etti. <i>Ama Reese burada olduğu sürece kimin umurunda.</i> Ensesinde onun bakışlarını hissedebiliyordu.</p>

  <p>“Şimdi nasıl test çözeceğimizi öğrenelim, millet. Ne dersiniz?” diye sordu Bay Hausner. “Birinci adım: Bir sırada ve masa başında oturun. İkinci adım: Elinize standart bir 2B kurşun kalem alın. Üçüncü adım: Derin bir nefes alın...”</p>

  <p>Haley bir anda Reese hakkında hayal kurduğunu fark etti. Saçları yazın uzamıştı - annesi muhtemelen saç tıraşına ihtiyacı olduğunu söylüyordu, fakat Haley siyah buklelerinin açık mavi tişörtünün yakasının üstünde kıvrılmasına bayılmıştı. O muhteşem yüzü</p>

  <p>- parlayan gözleri, kemerli burnu, muzip ve dayanılmaz bir gülümsemeyle kıvrılan dolgun dudakları görmesi için bakması gerekmiyordu... Reese Highland tek kelimeyle uğruna ölünecek biriydi.</p>

  <p>Haley silkinerek, <i>Odaklan, Haley,</i> diye kendi kendini azarladı. Burada geleceği söz konusuydu. Ayrıca, Reese bu kez kalbini o kadar kolay kazanamayacaktı.</p>

  <p>“Şimdi kitaplarınızı açın ve ilk matematik testini yapmaya çalışalım,” dedi Bay Hausner. “Size süre vereceğim. On beş dakikanız var. Hazır mısınız? Başlayın.”</p>

  <p>Salon kurşun kalemlerin çıkardığı karalama sesleri dışında sessizliğe büründü. Haley, elinden geldiğince hızlı bir şekilde matematik problemlerini çözerek, standart test kâğıdında A-B-C-D-E baloncuklarını gerektiği şekilde doldurdu. Bir saat sonra Bay Hausner sınıfla birlikte soruların cevaplarının üzerinden geçti. Haley bir soru dışında hepsini doğru yaptığını görünce şaşırdı. Annie ile Dave’den bile daha başarılı olmuştu. Kendini hiçbir zaman gerçek anlamda matematik dehası olarak görmemişti ama... Kim bilebilirdi?</p>

  <p>Reese Haley’in omuzuna hafifçe vurdu ve Haley arkasını dönünce, o insanın içini eriten gülümsemesiyle sırıttı. “Nasıl geçti?'’</p>

  <p>“On iki soruda on bir doğru,” dedi Haley. “Ya sen ne yaptın?"</p>

  <p>Reese daha da sırıttı, ancak Haley eğilip onun sırasına bakınca, on ikide on iki yaptığını gördü. "On bir iyi bir not,” diye sataştı Reese. "Kalkülüs takımına katılmayı hiç düşündün mü? Matematik Olimpiyatlarında senin gibi bir beyni kullanabiliriz.”</p>

  <p>"Matematik takımı mı?” Açıkçası bu fikir Haley’in aklına hiç gelmemişti. Belki de Reese’in karekökünü almanın çözümü buydu.</p>

  <p>"Bunu düşüneceğim,” diyen Haley eşyalarını topladı. Sonra Reese’e takılarak, "Ha, bir de, eve dönerken Sasha’nın seni geçmesine izin verme,” diye ekledi.</p>

  <p>"Ha!” Reese bu fikre epeyce güldü.</p>

  <p>"Bilmiyorum, Highland. Bana sorarsan, yaz seni yumuşatmış.” Haley bunu söyledikten sonra, salınarak sınıftan çıktı ve park yerinde bekleyen babasına doğru yürüdü.</p>

  <p><i>♠</i></p>

  <p class="p2"><b>Ah, adı çıkmış Reese Highland'le günlüğe yazmaya değer bir başka an. Reese ve Haley, Katherine Hepburn'le Spencer Tracy gibi, Humphrey Bogart'la Lauren Bacall ya da Brad'le Angelina gibi. Ancak Reese, Haley için doğru insan olsa bile, onun başına gelecek en iyi şey olabilir mi? Eğer Haley yeni baştan Reese’e sırılsıklam âşık olursa, Reese onu okul çalışmalarında destekleyip teşvik edecek mı? Yoksa onu gölgede bırakıp, dikkatini dağıtarak hedeflerinden sapmasına mı yol açacak? Ayrıca Reese’in hayatında kaçıncı sırada yer alacak? Futbol, koşul, matematik kulübü ve basketbolun üstünde mi, altında mı?</b></p>

  <p class="p2"><b>Kararlar, kararlar! Haley gibi endamlı bir kız olmak her zaman kolay olmuyor. Önünde bir sürü seçenek var ve akademik - ve sosyal - geleceği, şimdi onun adına yapacağınız seçimlere bağlı. Üniversite mutluluğuna giden yolun, münazara takımı olduğunu düşünüyorsanız, 4. Bölüme (</b><a href="../Text/Bolum004.xhtml">TARTIŞMAYA HAZIR</a><b>) gidin ve Annie'ye katılmasını sağlayın. Haley’in tiyatro sahnesine ilk defa çıkmasını sağlamak için, 7. Bölüme (</b><a href="../Text/Bolum007.xhtml">SINIRSIZ DRAMA</a><b>) gidin. Haley’in kesinlikle atletizm bursuna aday olması gerektiğine inanıyorsanız, 6. Bölüme (</b><a href="../Text/Bolum006.xhtml">EĞLENCE OLSUN DİYE</a><b>) gidip onu Sasha'yla birlikte futbol antrenmanına gönderin. Alternatif olarak, 8. Bölümdeki&nbsp;</b><a href="../Text/Bolum008.xhtml">FIRST LEYDİLER</a><b>&nbsp;bölümünde Bayan Eton'un vali seçimi kampanyasının sahne arkasına göz atabilirsiniz. Son olarak, yüreğinin ve beyninin sesini dinleyip, Reese’in bugünlerde okuldan sonra neler yaptığını görmesi için matematik kanadını izlemesi gerektiğini düşünüyorsanız, 5. Bölüme (</b><a href="../Text/Bolum005.xhtml">MATEMATİK OLİMPİYATLARI</a><b>) gidin.</b></p>

  <p class="p2"><b>Yarının tohumları bugünden atılıyor. Peki, Haley’in bir sonraki ekininden hangi ürün filizlenecek?</b></p>
</body>
</html>
