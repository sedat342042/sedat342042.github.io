<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h1>28</h1>

  <p class="baslik">ARKALARINDAN KONUŞMAK</p>

  <p class="baslik2">Küfür bir kere ağzınızdan çıktıktan sonra, geri almak zordur.</p>

  <div>
    <br />
  </div>

  <p>Haley, Whitney’in evinden çıktığında kafası dedikodularla o kadar dolmuştu ki, resmen başı dönüyordu. Ağız sulandıran bir sürü söylenti! Patlamak üzereydi. Ertesi günü okulda Annie Armstrong’la karşılaştığı ve Annie ona Whitney’in evine gidip gitmediğini sorduğu zaman, Haley ne diyecekti? Sasha’nın babasının Whitney’in annesine evlenme teklif etmeye ve böylece iki eski arkadaşı / yeni düşmanı üvey kardeş yapmaya hazırlandığını söylemeyecek miydi? Haley Annie’yi böyle bir haberden yoksun bırakamazdı. Ya Mia’nın potansiyel ilişki videosu? Bu da cabasıydı ve Annie bu haberin üstüne balıklama atlayıp, bütün Hillsdale’e yaydı.</p>

  <p>Ertesi sabah olduğunda, Haley şehrin her tarafında bir sohbet uğultu hissetti. Annesinin, kahvaltıdan önce dedikoduları telefonda Annie’nin annesine anlattığını duydu. Otobüsteki çocukların fısıldadığını duydu. Ayrıca okula gittiğinde gördüğü ilk şey Whitney’in gözyaşları içinde tuvaletten fırlaması, rimelinin akarak gözlerini simsiyah yapması oldu.</p>

  <p>Whitney koridorları dolduran çocukları itekleyerek koşarken, “Buna dayanamıyorum!” diye haykırdı. “Eğer birisi daha bana sorunlu ailem hakkında soru soracak olursa, Ridgewood’a nakil yaptıracağım.</p>

  <p>Haley, “Whitney!” diye seslendi. Hasarı telafi etmeye çalışmak amacıyla Whitney’in arkasından koşmaya başladı ama Whitney ona o kadar öfkeli bir şekilde baktı ki, ümitsiz vaka olacağı belliydi. Bu nedenle Whitney’in gitmesine ve omzunda ağlayacak başka birini bulmasına izin verdi.</p>

  <p>Uğultu devam etti, koridorlardaki ve sınıflardaki fısıltılar bağrışmaya dönüştü. Spor salonuna giderken birisi Haley’e seslendi. “Haley Miller!” diye bağırdı İspanyol aksanlı kız. “Seninle konuşmak istiyorum!”</p>

  <p>Mia Delgado koridorda leopar gibi ilerledi ve rahatça Haley’e yetişti. Haley durdu ama Mia’nin gözlerindeki bakışı görünce, kaçmanın daha güvenli bir seçenek olacağını anladı.</p>

  <p>Mia, “Sen!” diye bağırarak Haley’i itip duvarı kaplayan dolaplara yasladı. “Neden? Neden insanlara benim hakkımda yalanlar söylüyorsun? Ha? Kıskanıyor musun? Neden?”</p>

  <p>“Yalan değil onlar?” diyen Haley dolaplardan kurtulup Mia’ya saldırdı. “Hepsi doğru!”</p>

  <p>“Sen nereden biliyorsun?” diye haykırdı Mia. “Benim hakkımda hiçbir şey bilmiyorsun.” Haley’i yine itekledi. Haley de onu itti ve Mia Haley’i yere düşürünceye kadar zorladı. İkisi yerde yuvarlanmaya, güreşmeye başladı, birbirlerinin saçlarını çekiyorlar, bağırıyorlardı.</p>

  <p>“Haydi Mia! Bastır Mia!” diye bağırdı bazı çocuklar.</p>

  <p>“Üstünü çıkar!” diye haykırdı bir çocuk.</p>

  <p>Beden öğretmeni, “Burada neler oluyor?” diye bağırarak iki kızı ayırdı. Haley nefes nefese ve ağzından saçlar tükürerek duvara yaslandı.</p>

  <p>“O-la, Mia,” diyen Haley İspanyolca kelimeyi kasten yanlış söyledi. “O’yu vurguluyorum, yani sana <i>ooorospu</i> diyorum.”</p>

  <p>“Ne oldu?” diye sordu beden öğretmeni.</p>

  <p>Haley ayağa kalkarken, “Neden ona sormuyorsunuz? O başlattı.”</p>

  <p>İki kız hemen Müdür Crum’ın odasına gönderildi. Müdür görgü tanıklarının anlattıklarını dinledikten ve Mia’nın kesiklerini, çiziklerini kendi gözleriyle gördükten sonra, Haley’e okuldan uzaklaştırma cezası verdi. Durumu bilen hiç kimse şaşırmadı.</p>

  <p><b><i>♠</i></b></p>

  <p class="p2"><b>Haley insanların arkasından konuşurken ne düşünüyordu? Ne zamandan beri kız kavgaları ve dedikodu seviyesine indi? Dedikoduları yaymaması gerektiğini bilmeliydi - özellikle de Coco'nun körüklediği dedikoduları. Mia kavgada epeyce darbe aldı ama Haley’in kalıcı hasar verdiği tek kişi kendisi oldu. Sicilindeki okuldan uzaklaştırma cezası, Haley’in mükemmel transkriptini lekeledi. Sonsuza dek.</b></p>

  <p class="p2"><b>Başınızı önünüze eğin ve&nbsp;</b><a href="../Text/Bolum001.xhtml">1. Bölüme</a><b>&nbsp;geri dönün.</b></p>
</body>
</html>
