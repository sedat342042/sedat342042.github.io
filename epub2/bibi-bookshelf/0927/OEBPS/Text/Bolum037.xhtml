<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h1>37</h1>

  <p class="baslik">HAYDİ, İRENE</p>

  <p class="baslik2">Babalar her zaman en iyisini bilmezler.</p>

  <div>
    <br />
  </div>

  <p>“Sana bazı haberlerim var,” diye açıkladı irene. Haley’le irene birlikte avluda oturmuşlar, öğle yemeklerini yiyorlardı. “Oyundan ayrılıyorum.”</p>

  <p>“Ne?” Haley çok şaşırmıştı. “Ama sana ihtiyacımız var! Sen gelmiş geçmiş en iyi set tasarımcısısm! Sen ayrılırsan büyülü Arden Ormanı Teksas’ta bir kuru çalı yığınına benzer. Neden ayrılıyorsun?”</p>

  <p>“Annemle babam. Başka neden olabilir?” dedi irene içini çekerek. “Oyunun çok fazla zamanımı aldığını söylüyorlar. Notlarım yine düşüyor ve restoranda yeterince çalışamıyorum.”</p>

  <p>“Bu çok saçma,” dedi Haley. “Tanıdığım herkesten daha çok çalışıyorsun. Shaun bu işe ne diyor?”</p>

  <p>“Daha ona söylemedim? Ama ne diyeceğini biliyorum. ‘Aa-ii, boş ver onları.’”</p>

  <p>“irene, sen çok yeteneklisin,” dedi Haley. “Senin yeteneğin sürekli olarak aklımı başımdan alıyor. Ama annenle babanın seni bu kadar kontrol etmesine izin veremezsin. Kendini savun. İlgini çeken aktiviteleri yapmana izin verilmeli. Okul dışı tek faaliyetin bir restoranda çalışmak olursa üniversiteye nasıl gireceksin?”</p>

  <p>“Anlamıyorsun,” dedi irene. “Onları ikna edemiyorum. Onlar, çocukların anne-babalarını asla sorgulamamaları gerektiğine inanıyor. Anne-babalar her zaman haklıdır.”</p>

  <p>“Ama bu kez haklı değiller ve sen bunu biliyorsun,” dedi Haley. “Kesinlikle kendini savunmak zorundasın. Geleceğin buna bağlı.”</p>

  <p>İrene duraksadı. Haley’in söylediklerini dikkatle dinliyor gibiydi.</p>

  <p>“Resim yapma hakkın için mücadele et,” diye ekledi Haley.</p>

  <p>“Peki. Edeceğim.”</p>

  <p>Ancak Haley bir şekilde, Irene’in söylediğinde ciddi olup olmadığından emin olamadı.</p>

  <p>♠</p>

  <p class="p2"><b>Haley Irene’in aile hayatına karışarak risk alıyor. Irene’in annesiyle babası hep katıydı ama, Haley’nin görüşüne göre, bu kez çok ileri gittiler. Ancak İrene Haley’in tavsiyesine uyarsa, başı daha mı çok derde girecek?</b></p>

  <p class="p2"><b>Eğer Haley’nin, bağımsızlık davasında Irene’i desteklemeyi sürdürmesi ve Bay Chen’in gazabını göze alması gerektiğine inanıyorsanız, 42. Bölüme (</b><a href="../Text/Bolum042.xhtml">BODRUM KATINDA YAŞAYANLAR</a><b>) gidin. Haley’in kendi işine bakması ve bu işin, ondan hoşlandığı söylenen şirin son sınıf öğrencisi Alex Martinle ilgilenmeyi içermesi gerektiğini düşünüyorsanız, 39. Bölüm (</b><a href="../Text/Bolum039.xhtml">ALEX'LE BULUŞMA</a><b>) gidin.</b></p>
</body>
</html>
