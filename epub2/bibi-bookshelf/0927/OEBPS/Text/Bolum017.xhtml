<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h1>17</h1>

  <p class="baslik">OYUNCU KOÇU&nbsp;</p>

  <p class="baslik2">Bu çılgınlığın bir Yöntemi var</p>

  <div>
    <br />
  </div>

  <p>Olağandışı özel hoca Xavier Willkommen, “Tebrikler, totuklar!” diye haykırarak hışımla kuzeni Shaun’un salonuna girdi. Her zamanki gibi gayet gülünç bir şekilde giyinmişti. Üzerinde, inciye benzeyen düğmeleri olan lavanta rengi gömlek, sarı şal desenli geniş boyunbağı ve siyah smokin ceket vardı. Kuyruklu. “Öğretilerim hayal bile edemeyeceğim kadar faydalı oldu. Anladığım kadarıyla, bu odada üt - sayıyorum, ÜT tane yeni doğmut TANATTI var!”</p>

  <p>“Ve bir tane korkak sahne tasarımcısı,” dedi irene elini kaldırarak.</p>

  <p>“Tatmalık, tatlım,” dedi Xavier. “Tahne tatarımı kendi itinde bir tanat. Gertek yeteneğinin nerede yattığını bilmek de öyle. Ve Devon, duyduğum kadarıyla, tahnenin iki tarafında da talıtacakmıttın.”</p>

  <p>Devon hem Demetrius’u oynayacak, hem de sahnenin boyanmasında Irene’e yardım edecekti. Haley Helena’yı, Demetrius’u seven ama karşılık göremeyen (tabii, mutlu sona kadar) kızı canlandıracaktı. Shaun da hayalini kurduğu, bir perinin büyüsünün kurbanı olan ve kafası eşek başına dönüştürülen Nick Bottom rolünü kapmıştı.</p>

  <p>“Dostum, seçmelere giderken kartonpiyerden yapılmış bir eşek başı taktım,” dedi Shaun Xavier’e. “Yöntemi kanalize etmenin yolu, öyle değil mi?”</p>

  <p>“Bu gütel bir batlangıt, Taun,” dedi Xavier. “Bundan sonra ötel dert tamanının bir kıtmını neden repliklerinitin provatını yaparak getirmiyorut? Tabii tence bir takıncatı yokta, irene. Ten oyunda rol almatan da, Klatik rol yapma tekniği hepimite intan ruhu hakkında bir teyler öğretebilir. BÜYÜK ve GÜTLÜ Tanford Meitner tarafından gelittirilen batı egtertitlerle batlayalım.”</p>

  <p>Xavier Shaun’la Irene’e, grubun karşısında ayakta durmalarını ve yüzlerini birbirlerine dönmelerini söyledi. Shaun içgüdüsel olarak eğilip Irene’in burnunu öptü.</p>

  <p>İrene irkilerek geri sıçradı ve ıslak yüzünü ovuşturdu. “Off, Shaun, özel ders sırasında herkesin içinde duygu gösterisi yok.”</p>

  <p>“irene haklı,” dedi Xavier. “Meitner’in kurallarından biri DOKUNMAMAK. Bütün duygularınıto tetinitle iletmek torundatınıt. Şimdi. Bu egtertite tekrarlama deniyor. Taun, etrafına bak ve görüğün bir tey hakkında bir tümlelik yorum yap. Sonra irene, Taun’unu töylediğini tekrarla. Taun ten yorumu tekrarlıyorum, ama her teferinde farklı bir kelimeyi vurguluyortun. Hatır mıtınıt? Batlaym.”</p>

  <p>Shaun etrafına bakındı ve sonunda gözüne mutfak tezgâhında duran en sevdiği şeylerden biri, muz ilişti. “Ne kadar güzel bir sarı muz,” dedi Shaun.</p>

  <p>“Hep Irene’in götlerinin itine bakataktın,” dedi Xavier.</p>

  <p>Shaun Irene’in gözünün içine baktı. “Ne kadar güzel bir sarı muz,” dedi.</p>

  <p>“Ne kadar güzel bir sarı muz?” dedi irene.</p>

  <p>“Ne kadar GÜZEL bir sarı muz,” dedi Shaun.</p>

  <p>“Gütel,” dedi Xavier. “birbirinitin duygularından faydalanın.”</p>

  <p>“Ne kadar güzel bir SARI muz,” dedi Shaun.</p>

  <p>“Ne kadar güzel bir SARI muz?” dedi irene.</p>

  <p>“NE kadar güzel bir sarı muz,” dedi Shaun.</p>

  <p>“NE kadar saçma sapan sıkıcı bir egzersiz?” dedi irene.</p>

  <p>“Hayır, hayır, HAYIR,” diyen Xavier ayağa kalktı. “Birat daha tabret, irene. Batlangıtta tatma geldiğini biliyorum ama vurgulamadaki tek bir değitikliğin, cümlenin anlamını TAMAMEN değittirebileceğini öğreniyorut. Ötellikle Taketpeare’de bu tok önemli, totuklarım. Devon ve Haley, tıra tizde.”</p>

  <p>Haley ayağa kalktı, Devon’un gözlerinin içine baktı ve delik konusu bıktırana kadar, “Pantolonunun dizinde bir delik var,” cümlesinin olabilecek her permütasyonunu tekrarladı.</p>

  <p>“Gütel,” dedi Xavier. “Pekâlâ. İtin ötünü anlamaya batladınıt. Timdi Uta Hagen itlemine getelim. Hagen de Meitner de, New York’ta Lee Ttratberg tarafından geliştirilen Ttanitlavtky Yönteminin öğrencileriydi. Bu yöntemin ardındaki dütünce, karakteriniti inandırıcı bir tekilde canlandırmanın yolunu bulmak itin, kendi duygularınıtdan ve deneyimlerinitden yararlanmaktı. Uta Hagen bunu bir adım öteye götürüp, CANLARDIRMA GERÇEKLİKTİR dedi. Bizler AKTÖRÜT, DUYARGA değil. Biz YAPARIT. Basitlik DERİNLİKTİR. BASİT olurken GERÇEKÇİ olun.”</p>

  <p>“Dostum, sen neden bahsediyorsun?” diye sordu Shaun.</p>

  <p>“Tenin karakterinin etek batı var,” dedi Xavier. “Timdi, tenin etek olma konutunda deneyimin olmayabilir. Ama devamlı olarak etek gibi davranırtan, etek OLMANIN natıl bir tey olduğunu anlamaya batlartın. Etek OLURTUN. Böylete itleyiciler teni inandırıtı bulur.”</p>

  <p>Shaun’un yüzü aydınlandı, irene ellerini başına götürdü. “Hayır, olamaz,” diye inledi. “Anladı.”</p>

  <p>“Şimdi gayet iyi anladım,” dedi Shaun. <i>“Aa-ii, aa-ii\</i> Artık hep eşek gibi yaşamak zorundayım! Harika.”</p>

  <p>“Yalnızca oyun bitinceye kadar,” dedi Devon.</p>

  <p>“Lütfen, bunu teşvik etmeyin,” dedi irene. Xavier, fiilen eşek gibi davranması gerektiğini söylemiyorsun, değil mi? Yani her zamankinden çok demek istiyorum.”</p>

  <p>Xavier düşünceli bir şekilde kaşlarını çattı. “Tey, atlında o anlama geliyor. Robert De Niro’nun <i>Raging Bull’da</i> Jake La Monta’yı oynamak için otut kilo almatı gibi. Fiziktel olarak o karakter OLMAN gerekiyor ve sırf kostümler yeterli olmuyor.”</p>

  <p>“Bu bir kabus olacak,” dedi irene.</p>

  <p>“Belki de olmaz,” dedi Haley. “Yani, düşünürsen... Shaun’un eşek numarası yapması, Shaun’un normal davranması... Gerçekte arada fark var mı?”</p>

  <p>“Çok haklısın, Haley,” dedi Shaun.</p>

  <p>“Shaun, Haley biraz önce sana hakaret etti,” dedi irene. “Onu suçladığımdan değil tabii, ama...”</p>

  <p>“Ha,” dedi Shaun. “Şey, aa-ii. Ben bir eşeğim. Üzerime alınmam.</p>

  <p>“Aferin, Taun,” dedi Xavier. “Gerçekten Nick Bottom’ı YA-TI YORTUN.”</p>

  <p>“Kesinlikle haklısın,” dedi Shaun.</p>

  <p>“Bir batka egtertit deneyelim,” dedi Xavier. “Haley, senin karakterin Helena çılgınca atık ama atkı kartılıktıt kalıyor. Bana atık Helena’yı göstermeni istiyorum. Kendi duygularının, geçmitteki deneyimlerinin derinlerine in ve bana o duyguyu GÖTTER-MENİN yolunu bul.”</p>

  <p>Haley duraksadı. “Bu çok kişiselleşmeye başladı.”</p>

  <p>“Aynen,” dedi Xavier. “Taten ittediğimit de bu. Tevdiğin birini dütün ve o duyguyu ifade etmenin yolunu bul, böylece hepimit görelim.”</p>

  <p>Karakterini kendi hayatı aracılığıyla canlandırma fikri Haley’in hoşuna gitmişti. Ona mantıklı geliyordu ve sahnede önemli bir rolün hakkından gelmesinin tek yolunun bu olduğunu biliyordu. O teknik olmadan, odun gibi olabileceğinden korkuyordu. Fakat bir sorun vardı: Helena’nın Demetrius’u sevdiği gibi, tutkuyla sevdiği birini düşünmesi gerekiyordu. O kadar büyük bir aşkla sevdiği biri var mıydı?</p>

  <p>“En derin duygularını bite atabilirtin, bite güvenebilirtin, Haley,” dedi Xavier. Bit tenin arkadatınıt. Gerteğin içinde rahatla”</p>

  <p>Haley, Irene’in, Shaun’un ve Devon’un yüzüne baktı. Onlara güveniyordu. Mesele o değildi.</p>

  <p>Hayatında hiç tutkuyla âşık olmuş muydu? Şimdi âşık mıydı?</p>

  <p>Âşıksa, kime? Devon, Demetrius’u oynuyordu. Belki de düşünmesi gereken en mükemmel kişi oydu.</p>

  <p>Ama belki de değildi. TUTKUYLA sevmek? Devon’a karşı duygularını tanımlayan doğru kelimeler bunlar değildi? En azından henüz değildi.</p>

  <p>“Hâlâ sıkıntılıyım,” dedi Haley.</p>

  <p>“Ölürte YIKILACAĞIN birini düşün,” dedi Xavier. “Hayatında böyle düşündüğün kişi kim?”</p>

  <p>Ansızın Haley’nin gözünün önünde bir yüz belirdi. O yüzü düşünmek, o kişinin ölümünü düşünmek neredeyse gözyaşlarına boğulmasına neden olacaktı. Onu düşününce gözleri gerçekten doldu.</p>

  <p>İşte buydu. Oydu. Haley’in en derin duygularının anahtarı oydu.</p>

  <p>“Görmeye badadım,” dedi Xavier. “Millet, Haley’in götlerindeki tef kati görüyor mutunut? Bir teyler töyle Haley. Bite neler hittettiğini anlat.”</p>

  <p>“Ah, Freckles!” diye haykırdı Haley. “Seni o kadar seviyorum ki!”</p>

  <p>Devon’la irene kahkahalarla güldü. “Freckles mi?” dedi irene. “Köpeğin mi?”</p>

  <p>“İntanları yargılamak bite dütmet,” dedi Xavier. Bu tercihler fatlatıyla kititel.” Ancak Haley onun da gülmemek için kendisini zor tuttuğunu gördü.</p>

  <p>Shaun, “Bunun komik olduğunu sanmıyorum,” dedi, “yani, ben bir eşeğim. Freckles gibi bir hayvanım. Sadece Kraliçe Titania’nın bana karşı, Haley’in Freckles için hissettiklerini hissetmesini umuyorum” Shaun perişandı.</p>

  <p>“Allah razı olsun, Shaun,” dedi Xavier. “Canlarım, bugün bir aktörün doğuşunu izledik.”</p>

  <p><i>♠</i></p>

  <p class="p2"><b>Xavier’in yöntemlerinden bazıları başlangıçta saçma geldiyse de, Haley bu rol yapma işinin özünü kavramaya başladı. Ancak oldukça gergin bir ortam. Eğer Haley’in tiyatro ortamından biraz uzaklaşması gerektiğini ve Sasha'yla geçireceği bir öğleden sonranın onu rahatlatacağını düşünüyorsanız, 20. Bölüme (</b><a href="../Text/Bolum020.xhtml">ALIŞVERİŞ PİŞMANLIĞI</a><b>) gidin. Eğer Haley’in sanatçı arkadaşlarının yanında kalmasını tercih ediyorsanız, 21. Bölüme (</b><a href="../Text/Bolum021.xhtml">SAHNE TASARIMI</a><b>) gidin.</b></p>

  <p class="p2"><b>Ciddi tiyatrocular için aktörlük bir hobi değil, bir tutku, bir çağrıdır. Mesele Haley’i çağırıyor mu?</b></p>
</body>
</html>
