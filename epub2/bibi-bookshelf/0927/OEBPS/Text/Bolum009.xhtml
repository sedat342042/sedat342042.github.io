<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h1>9</h1>

  <p class="baslik">İSPANYOL SİNEĞİ</p>

  <p class="baslik2">İspanyolcada<br />
  “Yeni kıza yer açmak için kenara çekilin”<br />
  nasıl denir?</p>

  <div>
    <br />
  </div>

  <p>“Haley! Annie! Ola!”</p>

  <p>Haley’le Annie, Sebastian Bodega’yla matematik dersinden çıkarken kubbeli binada karşılaştılar. Haley, ikinci sınıfın sonundan beri onunla ilk defa karşılaşıyordu ve her zamankinden daha da seksi göründüğünü itiraf etmesi gerekiyordu.</p>

  <p>Annie, kuvvetli yüzücü fiziği karşısında bakakalarak, “Sebastian bütün yaz antrenman yapmış olmalı,” diye fısıldadı. Şimdi gerçekten sırt üstü yüzüşünü yakından görmek isterim.”</p>

  <p>Bu doğruydu. Sebastian geçen bahardan beri daha da zayıflamış ve kaslanmıştı. Tabii o tanıdık siyah bukleler ve sıcak kahverengi gözler de yarattığı genel etkiye zarar vermiyordu.</p>

  <p>Haley güçlükle, kedi yavrusu gibi bir sesle, “Merhaba,” diyebildi. “Ah, sensin, değil mi, Hahley?” Sebastian’ın arkasından esmer tenli bir uzantı göründü. Adı Mia Delgado’ydu ve mesleğinde ilerleyen bir uluslararası süper model olmanın yanı sıra, Sebastian’ı çocukluğundan beri kız arkadaşıydı. Sopa gibi zayıf olan manken Birleşik Devletlere geldiğinden beri, “Sebbie’nin” yanından ayrılmamıştı - ve bu durum Haley’i son derece sinir ediyordu.</p>

  <p>"Merhaba, Mia,” dedi Annie monoton bir sesle. “Bakıyorum, Hillsdale Lisesi’ne alışıyorsun. Üçüncü sınıfların resmi yeni öğrenci elçisi olarak, sana hoş hoş geldin demek ve kampüsü keşfederken yardıma ihtiyacın olduğu takdirde sana yardımcı olmak zorundayım.”</p>

  <p>Mia, Sebastian’a doğru kirpiklerini kırpıştırarak ve kolunu sahiplenircesine onun beline dolayarak, “Hayır, teşekkür ederim. Zaten mükemmel bir tur rehberim var,” diye cıvıldadı.</p>

  <p>Haley kubbeli binaya dersler arasında rahatlamak amacıyla gelmişti ama Mia’nın görüntüsü, güneşte keyif yapmasını tamamen imkânsız hale getirmişti.</p>

  <p>Annie fısıldayarak, “Off, eğer Mia sürekli olarak İspanya’da yaşamanın ne kadar harika olduğunu anlatacaksa, neden New Jersey’e taşındı?” diye mırıldandı.</p>

  <p>“Güzel soru,” diye cevap veren Haley, Mia’nın aniden ortaya çıkması yüzünden yaşadığı hoşnutsuzluğu gizlemek amacıyla gülümsedi.</p>

  <p>Mevsim standartlarının epey üstünde bir sıcaklık vardı ve kubbeli bina, sabah teneffüsünün tadını çıkaran üçüncü ve son sınıf öğrencileriyle çok kalabalıktı. Mekândaki tüm erkeklerin gözü Mia’daydı - yani, son sınıf öğrencisi olan Alex Martin’e ait gözler dışında... Çünkü Alex başını, <i>The Karamazov Brothers</i> - <i>Karamazov Kardeşlerden</i> kaldırmamıştı.</p>

  <p>Bunu fark ederek, Tanrıya şükür burada zevkli birisi var, diye düşünen Haley, şirin tutucu üst sınıf öğrencisini sevgiyle takdir etti. Aşırı sağcı görüşleri olmasaydı, Alex Haley’in ruh ikizi olabilirdi. Çok akıllıydı, matematik takımındaydı ve ayrıca, Annie Armstrong’la birlikte yönettiği münazara ekibinin eş kaptanıydı. Sonra o berrak ela gözleri ve yıllarca eskrim yapmaktan ve kürek takımında olmaktan kaynaklanan güçlü yapısı da dikkat çekiyordu. Belki de bir Cumhuriyetçiyle çıkmak o kadar kötü olmaz, diye düşünen Haley, tüvit ceketinin ve yeşil desenli kravatının altında Alex’in nasıl göründüğünü hayal etti. Hepsi birbirine topla pas veren, şut atan ve Hillsdale’in en yeni ve en gösterişli öğrencisine, Mia Delgado’ya gösteriş yapabilmek için akıllarına gelen her şeyi | yapan diğer çocuklardan çok farklıydı.</p>

  <p>Haley’le Annie kubbeli binaya girdikleri zaman pek tepki yaratamamışlardı. Haley aniden üzüntüyle, Hillsdale’e gelmesinin üstünden bir yıl geçtiğini fark etti. Artık herkesin ilgisini çeken şirin yeni kız değildi. Bu sıfat - ve belli ki, Sebastian Bodega da artık Mia’ya aitti.</p>

  <p>“Yazın nasıl geçti, Haley?” diye soran Sebastian’ın gözleri şimdi içten bir ilgiyle parlıyordu. Mia’nın dikkati, ona iltifatlar yağdıran ve onu modellik dünyası hakkında sorular yağmuruna tutan iki futbol oyuncusu tarafından yeterince dağılmıştı. Sebastian şimdilik serbestti.</p>

  <p>“Yazım... harikulade denemezdi,” diye cevap veren Haley dudaklarını büktü.</p>

  <p>“<i>Harikulade</i>: son derece canlı, aydınlatıcı veya esprili,” diyerek kelimenin tanımını tekrarladı.</p>

  <p>“Gördüğüm kadarıyla birisi arada SAT kelimelerini çalışmış.” Haley etkilenmişti. Sebastian aksanım biraz kaybetmişti ve İngilizcesi epeyce ilerlemişti.</p>

  <p>Haley başını çevirdi ve... <i>Alex Martin şimdi bana mı bakıyordu?</i> Diye düşünürken yüzü kızardı. Sebastian yanlış bir şekilde Haley’in kendisiyle flört ettiğini sandı.</p>

  <p>“Bütün yaz, yüzmek ve ağır kaldırmak dışında tek yaptığım şey çalışmak oldu,” diyerek büyüleyici beyaz dişleriyle gülümsedi.</p>

  <p>Rahatsız olan Haley, Mia’nın olduğu yere bakarak, “Yaptığın tek şeyin bu olduğundan emin misin?” diye sordu. “Duyduğum kadarıyla Mia da Miami’de mankenlik yaparak epeyce vakit geçirmiş. Sen de orada antrenman yapmıyor muydun?”</p>

  <p>“Şey,” diye başladı Sebastian, “A. B. D.’de yaşamaya alışmaya çalışıyordu. Ona yardım etmemem mümkün müydü?... Kültür şoku yaşadı. Artı, Miami’de mankenler için çok iş var.”</p>

  <p>Haley, “Ne kadar uygun,” derken, Alex’in olduğu tarafa bir kez daha baktı ve tam zamanında, son sınıf öğrencisini kendisine bakarken yakaladı. Alex hemen önüne baktı ve kitabını okumaya devam etti. <i>Bana bakıyordu, gerçekten bana kesik atıyordul</i> diye düşünen Haley, heyecanını gizleyemedi. Yüzü sevinçle parladı ve Sebastian bir kez daha yanlış anlayarak Haley’in kendisine gülümsediğini sandı.</p>

  <p>“Ah, Haley, nasıl açıklasam? Mia her zaman... Mia olacak. Ama sen, sen farklısın. Sen yenisin. Ve Amerikalısın. Ve heyecan veriyorsun.” Haley’in omuzunu okşadı. Haley gözünün ucuyla, bu durumun Alex’in hoşuna gitmediğini görebiliyordu, zira Alex eşyalarını hızla sırt çantasına tıkmıştı ve aceleyle, zilden çok önce, kubbeli binadan çıkıyordu.</p>

  <p>“Dur bakalım, âşık çocuk,” diyen Haley, Sebastian’in elini itti. “Senin sahibin var, hatırlıyor musun?”</p>

  <p>“Ah, Haley, bazen öyle olmadığını düşünüyorum,” diye cevap veren Sebastian başıyla Mia’yı işaret etti. Manken, mankafalılardan birinin pazılarını yoklarken, bir başkası omuzundaki ağır kitap çantasını alıyordu.</p>

  <p>“Sebbie, bu kibar çocuklar beni bir sonraki dersime götürecekler. Senin için sakıncası yok, değil mi?”</p>

  <p>Sebastian, “Yok, tabii,” diye seslenirken, sesinin sinirli çıkmamasına dikkat etmeye çalıştı, ama bir yandan da dişlerini sıktı. “Yeni arkadaşlar edinmen çok güzel!”</p>

  <p>“Ha, bir de,” diye ekledi Mia. “Bunun öğleden sonra, nasıl diyorsunuz... Tiyatro var, unutma.”</p>

  <p>Annie, “Igghh,” diye araya girdi. “Bir <i>Yaz Gecesi Rüyası</i>*nda başrolü aldığına inanamıyorum. Bu olay, benim gözümde Shakespeare’i bitirmeye yetti.”</p>

  <p>“Mia bu tiyatro işinin İngilizcesine yardımcı olacağını düşünüyor,” diyen Sebastian, özlemle Mia’nın çıkışını izledi. “Ayrıca, bunu duymak sizi şaşırtmayabilir ama, Hollywood’da film yıldızı olma hevesi de olabilir.”</p>

  <p>“Sebastian, gerçekte yaz tatilin nasıl geçti?” diye soran Haley, Miami’nin aslında, daha önce sandığı gibi, palmiyeli sevgililer cenneti olmadığını hissetmişti. “Mia orada epeyce sansasyon yaratmış olmalı.”</p>

  <p>“Evet, şey... dikkatleri üstüne çekmeyi biliyor,” diye itiraf etti Sebastian. “Ama söylemeye çalıştığım şey, bütün o süre içinde ben sadece yüzmeye odaklanmıştım! Göz kamaştıran bir yaz olmayabilir, biliyorum, ama üniversitelere öğrenci alanlar beni yarışırken izlediklerinde, umarım çalışmalarımın karşılığını alırım.”</p>

  <p>Haley, “Kendi kendine bunu tekrarlamaya devam et, tatlım,” diyerek kitaplarını topladı ve Sebastian’ın elini okşadı. Bu sırada ders zili çaldı.</p>

  <p>♠</p>

  <p class="p2"><b>Mia Delgado Hillsdale’e bir silindirin tüm inceliğiyle geldi - ve Haley’in, onunla birlikte, Hillsdale Lisesi nde güzel dişi tilkinin yoluna çıkan diğer bütün kızların egosunu dümdüz etmek üzere. Haley haklı olarak mahalledeki yeni divanın tehdidi altında. Peki, Mia ile Sebastian arasında tam olarak neler oluyor? Dedikodular uçuşuyor - bütün yaz boyunca zar zor konuşmaktan, plajda haftalar boyunca yarı çıplak edepsiz davranışlar sergilemeye kadar her türlü söylenti mevcut.</b></p>

  <p class="p2"><b>Belki Mia durdurulamayacak bir güç ve Haley havlu atıp, Iiberyalı mankenin varlığını bile unutmalı. Özellikle de o sevimli, kendine özgü Alex Martin uzaktan uzağa Haley’i keserken.</b></p>

  <p class="p2"><b>Kahramanımız için en akıllı yolun, zeki çocuklarla takılması olduğunu düşünüyorsanız, 13. Bölüme (</b><a href="../Text/Bolum013.xhtml">TARTIŞILIR</a><b>) gidin. Haley’in Mia’nın tuhaflıklarına göz kulak olması - ve belki bütün okula egemen olma planlarını ellemesi - gerektiğine inanıyorsanız, 16. Bölüme (</b><a href="../Text/Bolum016.xhtml">ROL DAĞILIMI</a><b>) gidip, Haley’in okul oyununda bir rol kapmasını sağlayın. Belki burada asıl risk altında olan şeyin Sebastian olduğunu düşünüyorsunuz - Mia’nın onun üzerinde sıkı bir hâkimiyeti var mı yok mu? Sebastian hâlâ Haley'le ilgileniyor mu? Haley onunla ilgileniyor mu? Bunun cevabını öğrenmek için, Haley’i 14. Bölüme&nbsp;</b><a href="../Text/Bolum014.xhtml">YÜZME YARIŞMALARI</a><b>'na gönderin.</b></p>

  <p class="p2"><b>Haley sonsuza dek yeni kız olarak kalamayacağını bilmeliydi. Ancak geçici hevesler... geçicidir. Bundan sonra, daha kalıcı bir kimlik bulmak - veya kalabalıkta kaybolmak gerekir.</b></p>
</body>
</html>
