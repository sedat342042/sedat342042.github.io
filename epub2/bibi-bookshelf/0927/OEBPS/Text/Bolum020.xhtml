<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h1>20</h1>

  <p class="baslik">ALIŞVERİŞ PİŞMANLIĞI</p>

  <p class="baslik2">Kararsız kaldıysanız,<br />
  rahatlamak için ucuz mağazalardan alışveriş yapın</p>

  <p>Haley Sasha’nın klasik Mustang arabasının ön koltuğuna binerken Sasha ona, “Bzrrr! Havanın ne kadar soğuk olduğunu fark ettin mi? Kazak havası. Yeni giysi alma zamanı geldi.”</p>

  <p>Sasha’nın arka koltukta oturan annesi Pascale, “Merhaba, Haley,” dedi. “Sasha’nın yeni arabasını nasıl buldun?”</p>

  <p>Haley, Sasha’nın “Beygir” adını verdiği arabanın, Pascale’m hediyesi olduğunu ve bu yüzden iltifat etmesi gerektiğini biliyordu, ama “Sasha Hillsdale’in en havalı arabası sahip,” derken gerçekten ciddiydi.</p>

  <p>Alışveriş turlarının ilk durağı, yeni bir sonbahar gardırobu oluşturmaktı: Whitney Klein’in yeni moda markası WK’yi satmaya yeni başlamış olan Mimi’nin Butiği (Bütün etiketlerde, WK baş harflerinin etrafında kalpler vardı.)</p>

  <p>Mimi’nin modern bir moda merkezine dönüştürdüğü eski fastfood zincirinin önüne yanaşırlarken, Pascale destekleyen bir ifadeyle “Mimi’nin Whitney’in giysilerini satmaya başlaması çok etkileyici,” dedi.</p>

  <p>“Evet,” dedi Sasha. “Whitney, bir insanın her alanda kötü olamayacağının canlı kanıtı.”</p>

  <p>Pascale, “Sasha!” diye azarlasa da, o da gülüyordu. “Bu hiç hoş değil.”</p>

  <p>“Belki Johnny’nin alaycılığının bir bölümü sana bulaştı,” diyen Haley, yalnızca kısmen espri yapıyordu.</p>

  <p>“Hah,” dedi Sasha hafifçe. “Sanki Johnny’yi <i>herhangi</i> bir şeyin bulaşabileceği kadar sık görüyormuşum gibi.”</p>

  <p>Üçlü mağazaya girdi. Mimi iki tane altın mücevherle kaplı, gergin, bronzlaşmış kadınla ilgileniyordu. Haley elinde olmadan Pascale’ın onları çok sönük bıraktığını fark etti. Pascale onlarla hemen hemen aynı yaştaydı, hatta belki daha yaşlıydı ama hiç yaşlanmıyormuş gibi görünüyordu. Oysa o kadınlar yaşlarından çok daha büyük görünüyorlar ve daha da kötüsü, gençliklerine tutunmak için bu kadar çok çaba gösterirken, komik duruma düşüyorlardı. Pascale uzun boylu ve zayıftı. Saçlarının basit ve düzgün kesimi, minimum düzeydeki makyajı genel görünümünü daha da güzelleştiriyordu. Haley, Sasha’nın da güzel yaşlanacağından emindi.</p>

  <p>Mimi onlara dönüp, “Bir dakika sonra sizinle ilgileneceğim,” dedi. Bir duvarda dizili olan elbiseleri işaret edip, “Yeni WK elbiselerimizi gördünüz mü, kızlar? Çok iyi gidiyor.” “Kızlar” kelimesi herhalde Pascale’ı da kapsıyordu. Mimi onun Sasha ve Haley’le aynı yaşta olduğunu varsaymıştı.</p>

  <p>Kızlar WK giysilerinin durduğu yere doğru yönelirken Pascale kaşmir kazaklara baktı. Sasha, “Bunlar hiç fena değil,” derken Whitney’in giysilerinden birini eline alıp gösterdi. Önünde gevşek bir bağı olan mavi ipekli bir bluzdu bu. “Biraz şımarık bir sekreter havası var.”</p>

  <p>“Şuna ne dersin, Sash?” Haley, eski futbol formalarından yapılmış, yırtılarak spor görünümlü bir mini elbise haline getirilmiş bir giysi çıkardı. “Tam sana göre: Aynı zamanda hem futbol, hem rockçu izlenmimi yaratıyor. Bence Whitney bu yaparken senden ilham aldı.”</p>

  <p>“Sanmam,” dedi Sasha. “Whitney’in ilham kaynağı hep benden çok Coco ve şehir kulübü olmuştur.”</p>

  <p>“Bilemem,” dedi Haley kuşkuyla. “Doğrudan senin gardırobundan çıkarmışım gibi duruyor.”</p>

  <p>Pascale, “Ah, ne kadar harika bir şey,” diyerek yanlarına geldi ve mini elbiseyi eline alarak kaldırdı. “Haydi, bunu dene, tatlım.” “Bahse girerim, Johnny buna bayılacaktır,” dedi Haley.</p>

  <p>Haley ikinci kez Johnny’den bahsedince Sasha’nın yüzünün solduğunu düşündü ama emin olamadı. “Ben kendimi memnun etmek için giyiniyorum, Johnny’yi değil,” dedi Sasha kesin bir ifadeyle. Haley geri adım atarak, “Tabii ki öyle,” dedi.</p>

  <p>“Fransız kadınlar hep akıllarından bir erkek geçirerek giyinirler,” dedi Pascale. “Bunu kanıtlamak için aşırı derecede dolu bir iç çamaşırı çekmecem var.”</p>

  <p>Haley kahkaha atarak güldü ama Sasha yalnızca yüzünü astı ve mini elbiseyi alıp soyunma odasına gitti.</p>

  <p>“Haley, bence bu yeşil etek senin üstünde harika durur,” diye ekledi Pascale. “Neden denemiyorsun?”</p>

  <p>“Teşekkür ederim.” Haley, Sasha’nın aşırı şık annesinden bir ipucu aldığı için minnet duyarak eteği aldı. Sadece iki deneme odası vardı ve orta-yaşlı kadınlar kabilesinin bir üyesi kabinlerden birini işgal etmişti. Bu yüzden Haley Sasha’nın bulunduğu kabinin perdesini aralayarak kafasını soktu ve “Ben de gelebilir miyim?” diye sordu.</p>

  <p>Sasha üzerine mini elbiseyi giymiş bir şekilde perdeyi çekti, “Tabii,” dedi.</p>

  <p>Haley, “Harika görünüyor,” dedi ama zaten süper uzun, doğal olarak zayıf Sasha’nın üstünde muhteşem durmayan hemen hiçbir şey yoktu.</p>

  <p>“Bilemiyorum,” dedi Sasha. “Belki de en güzeli, futbol formalarını sadece futbol sahasında giymek.”</p>

  <p>Haley soyunma kabinine girip eteği denerken, Sasha WK elbisesini çıkardı. Pascale’ın olağanüstü dikkati haklı çıkmıştı ve etek Haley’in üstüne şahane olmuştu. Fakat bir nedenle, o anın tadını çıkaramıyordu. Sasha’nın kaygılı, düşünceli olduğu bu kadar belliyken yapamıyordu.</p>

  <p>Haley soyunma odasında yalnız olmalarından yararlanarak Sasha’nın aklına takılan şeyin ne olduğunu sormaya karar verdi. “Pekâlâ, söyle bakalım, Johnny’yle durum ne?” diye sordu. “Siz ikiniz yine sorun mu yaşıyorsunuz?” Ortalıkta, Sasha’yla Johnny’nin Virginia’da geçirdikleri kamp hakkında belirli bir hikâye dolaşıyordu.</p>

  <p>Sasha, “Yok, yalnızca üçüncü sınıf stresi,” diye inandırıcılıktan uzak bir yanıt verdi. “Nasıl olduğunu biliyorsun. Hepimizin beynini mahvediyor.”</p>

  <p>Haley bir şekilde üçüncü sınıf çılgınlığının, süper soğukkanlı Johnny’yi etkileyeceğini düşünemiyordu. Johnny’nin gelecek sene üniversiteye başvurmayı planladığından bile emin değildi. Ancak biraz daha deşelemeye fırsat bulamadan, Sasha konuyu değiştirdi. “Daha önemli konulara gelecek olursak, seninle ilgili bazı dedikodular duydum, Haley. Galiba birisi sana vurulmuş...”</p>

  <p>Haley kulaklarına inanamıyordu. Birisi ona vurulmuş muydu? <i>Ona mı?</i> “Sana inanmıyorum. Kim?” diye sordu Haley çekinerek.</p>

  <p>Sasha’nın ağzından, “Alex Martin,” kelimeleri dökülüverdi. “Son sınıf öğrencisi. Ama duyduğum kadarıyla şiddetli bir Haleyitis hastalığına yakalanmış.”</p>

  <p>“Alex Martin mi? Sahi mi?” Gururu okşanan Haley kıpkırmızı oldu. Alex münazara takımının eşkaptanıydı ve çok zekiydi. Aynı zamanda efendi görünen çok şirin bir çocuktu. “Sana kim söyledi?” Sasha omuzlarını silkti. “Bir fısıltı gazetesinden, çok güvenilir bir fısıltı gazetesinden geldi. Peki, sen ondan hoşlanıyor musun?” “Iımm, bilmiyorum,” dedi Haley. “Yani, sanırım düşünmem gerekiyor. Alex’in ondan hoşlandığı düşüncesi Haley’i heyecanlandırmıştı ama insanların onun arkasından konuştuğunu ve onunla ilgili şeyleri ondan önce öğrenmeleri Haley’i rahatsız etmişti. Hem bu “fısıltı gazetesinde” kimler vardı? İnsanlar onun hakkında başka neler söylüyorlardı?</p>

  <p>Haley Hillsdale Lisesi’nde dedikoduların, gök gürültülü bir fırtınadaki şimşekler gibi hızlı yayılabileceğini bilecek kadar akıllıydı. Konuşmalar genellikle kötü olurdu. Ve genellikle doğru olmazdı.</p>

  <p>“Son zamanlarda benim hakkımda başka şeyler duydun mu?” diye sordu Sasha’ya.</p>

  <p>“Ne yani - bu kadarı sana yetmiyor mu?” diye dalga geçti Sasha. Haley kızardı. Onun hakkında kötü söylentiler dolaştığı zaman Sasha’nın ona söyleyeceğini umuyordu.</p>

  <p>“Haley, etek nasıl oldu?” diye seslendi Pascale soyunma kabininin dışından.</p>

  <p>“Harika,” dedi Haley. “Alıyorum.” Yeşil giysiyi kaptı ve soyunma kabininden çıkarak kasaya doğru yürüdü. Hâlâ Sasha’nın bir şeyler gizlediğine inanıyordu fakat o öğleden sonra bir daha Johnny’nin adı geçmedi. Haley belki de bir süre Johnny’nin adını duymayacağını düşündü.</p>

  <p>♠</p>

  <p class="p2"><b>Sasha Haley'yi atlatmış gibi görünüyor. Johnny ile Sasha arasında neler oluyor? Söylentiler doğru mu? Virginia’da gerçekten sonuna kadar gittiler mi yoksa Sasha korkup caydı mı? Peki, Sasha neden bu konuda konuşmuyor?</b></p>

  <p class="p2"><b>Haley’nin de yakında erkek arkadaş sorunu olabilir.</b></p>

  <p class="p2"><b>Alex Martin’in ondan hoşlandığı hakkındaki bilgi ne anlama geliyor? Gerçekten Haley’e karşı bir şeyler hissediyor mu - yoksa Sasha kendini güç durumdan kurtarmak için bunu uyduruyor mu? Peki, Reese Highland buna ne diyecek?</b></p>

  <p class="p2"><b>Haley’nin Sasha’nın yanında kalıp, rockçu ilişkisi âleminde her şeyin yolunda olduğundan emin olmasını istiyorsanız, 25. (ÖZGÜRLÜK MÜZİĞİ) Bölüme gidin. Eğer Haley’nin onun yerine kendi ilişkileriyle ilgilenmesi gerektiğini düşünüyorsanız, 24. Bölüme gidip (</b><a href="../Text/Bolum024.xhtml">X'İ BULUN</a><b>) Haley'yi Reese'le kütüphanede buluşmaya gönderin. Son olarak, Haley’in dedikoduya bağımlı hale gelmeye başladığına ve hızlı bir tedaviye daha ihtiyacı olduğunu düşünüyorsanız, 23. Bölüme (</b><a href="../Text/Bolum023.xhtml">DEDİKODU KAZANI</a><b>) gidin.</b></p>

  <p class="p2"><b>Nasıl bazen kazak almak amacıyla alışverişe çıkıp, onun yerine etek alarak eve dönerseniz, bazen hayatta, başlangıçta aradığınız şeye Yaşamayabilirsiniz. Peki, Haley’nin eteği hangisi? Alex mi, Reese mi?</b></p>
</body>
</html>
