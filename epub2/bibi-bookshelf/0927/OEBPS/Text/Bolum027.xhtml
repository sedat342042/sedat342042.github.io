<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h1>27</h1>

  <p class="baslik">VIDEOCAST</p>

  <p class="baslik2">İnsanları yatak odanıza almadan önce,<br />
  temizlik yapmanız iyi bir fikir olabilir.</p>

  <div>
    <br />
  </div>

  <p>Haley, Annie’yle birlikte, hayatındaki ilk “Hillsdale’in İçinden” videocastında yardımcı olmak amacıyla Dave’in evine gidiyordu. Dave doğrudan yatak odasından canlı olarak yayın yapıyor, darmadağınık çalışma masasını fon olarak ve halojen masa lambasını terli, sivilceli yüzünü hedef alan bir projektör olarak kullanıyordu.</p>

  <p>Annie etrafta koşuşturup Dave’i daha düzgün görünümlü bir hale getirmeye çalışırken, Haley, “O lambaya gerçekten ihtiyacı var mı?” diye sordu.</p>

  <p>“O lamba olmadan izleyiciler Dave’in yüzünü göremez,” dedi Annie.</p>

  <p>“Kesinlikle,” dedi Haley. “Dave gerçekten perişan halde. Sivilcelerin üstüne bir de kurdeşen - çok korkunç görünüyor.”</p>

  <p>“Ona biraz daha krep hamuru sürerim,” diyen Annie ten rengi makyaj malzemesine uzandı. “Sen de günde on sekiz saat çalışıp, üç haftadır uykusuzluk çeksen, sen de korkunç görünürdün.”</p>

  <p>“Harvard’a girmek zorundayım,” dedi Dave ileri geri sallanarak. “Veya MIT’ye. Bu ikisinden birine giremezsem, yemin edip keşiş olacağım.”</p>

  <p>“Ne? Delirmişsin sen? Bu okullara daha bir sene başvuramayacağız,” dedi Haley. Annie’ye baktı. Annie de başını sallayarak onayladı. “Kendini çok zorluyorsun, Dave.”</p>

  <p>“Yok öyle bir şey,” dedi Dave. “Yok öyle bir şey.” Nemlenmiş kaşını sildi ve bu arada makyajının bir kısmını da temizledi. Şaşkın bir şekilde mendiline baktı. “Şu işe bakın, derim dökülüyor.”</p>

  <p>“O yalnızca makyaj,” dedi Annie. “Derin gayet iyi. En azından yerinde durmaya çalışıyor. Şimdilik.”</p>

  <p>Dave yeni bir slogan bulmuş gibi, “Devam etmek istiyorum. Devam etmek zorundayım,” diye tekrarladı.</p>

  <p>“Sponsorlarımızı belirtmeyi unutma. Eton Kampanyası Kumarhane Gecesi,” diye hatırlatan Annie, bir antrenörün boksörünü ısıtırken yaptığı gibi, Dave’in sırtına vurdu.</p>

  <p>Haley kameranın odağını kontrol etti ve Dave’i çerçevesinin ortasına yerleştirdi. “Aslında bu işi pek onaylamıyorum,” dedi. “Ama anlaşılan canlı yayma geçiyoruz, beş, dört, üç...” Dave’e başlama işareti verdi. Ancak Dave orada öylece oturuyordu ve kareli gömleğine ter damlıyordu.</p>

  <p>“Dave!” diye fısıldadı Haley. “Başla!”</p>

  <p><i>Artık buna alışmış olması gerekiyor</i>, diye düşündü Haley. Evet bu onun ilk video yayınıydı ama yıllardır podcast yapıyordu. Belki mesele veya tek sorun sinirleri değildi. Dave donuk donuk bakıyordu, göz bebekleri aşırı derecede büyümüştü. Çok fazla çalışmak ve yeterince uyumamak ciddi zarar vermişti.</p>

  <p>“Yayında mıyım? Merhaba, video alemindekiler.” Dave kameraya baktı, sonra kıkırdadı. “Video âlemi. O büyülü yer nerede acaba? Oralarda, oralarda bir yerlerde. Sizin olduğunuz yerde!” parmağıyla kamerayı işaret etti. Sonra sanki kendisiyle konuşuyormuş gibi, parmağına baktı. “Bu ne, parmak? İşaret etmeyi bırak. Pardon.” Elini yanma indirdi ve çığlık attı. Daha doğrusu çığlık atarak bağırdı. “Hav, hav, hav!”</p>

  <p>“Aman Tanrım,” dedi Annie nefesini tutarak. “Ne yapıyor böyle?”</p>

  <p>“Aklını kaybediyor,” dedi Haley. “Onu yayından alalım mı?”</p>

  <p>“Alamayız,” dedi Annie. “Bu onun programı. Ayrıca almamıza asla izin vermez.”</p>

  <p>Dave tavana baktı, sonra başını hızla döndürmeye başladı. “Gördünüz mü? Bunu gördünüz mü? Bende bu bil gölge insandı. Gölge insanları duydunuz mu? Onlar, ufak tefek insanlardır ve uyurken gizlice yanınıza yaklaşıp, yaşam gücünüzü emerler. Ama beni ele geçiremeyecekler çünkü ben hiç uyumuyorum! Onlara göstereceğim! Gelin beni alın, sizi gidi küçük gri iki boyutlu yaratıklar!”</p>

  <p>“Bu bir felaket,” dedi Haley. “Dave!” diye fısıldadı. “Odaklan! Hillsdale’i, okulu düşün - bugünkü konun neydi?”</p>

  <p>“Ne ? Ha, tamam. Bugünün konusu... ıımmm... şey...”</p>

  <p>“Üniversiteye giriş,” diye hatırlattı Annie. “SAT hazırlıkları falan.”</p>

  <p>“Hayır, hayır,” dedi Dave başını iki yana sallayarak. “O konuda konuşmak istemiyorum. Uzaya yaptığım yolculuktan bahsetmek istiyorum. Yıldızları yakından gördüm. Neye benzediklerini öğrenmek istiyor musunuz? Cam kırıklarına. Gerçekten, parlak cam kırımlarına. Her parçanın üstünde bir numara var ve bu numaralar bir kod oluşturuyor...”</p>

  <p style="text-align: left;">♠</p>

  <p>Ertesi sabah olduğunda Dave’in videocastının son derece başarılı olduğu anlaşıldı. Normal izleyicileri programı izlemeye başlamış, ancak fiyaskoyu görünce, bütün arkadaşlarına mesaj çekerek, “Ciddi ve Deli” programını, daha doğrusu Dave’in İnternet’te canlı yayında iflasını izlemelerini söylemişlerdi. Kısa sürede programının klipleri Hillsdale’de ve ötesinde bütün gelen kutularına yayılmıştı. İnsanlar izlemeye doyamıyordu. Ertesi sabah okulda, elli binden fazla kez izlenmişti. Haley bir kızın dosyasının üstünde, <i>Late Night with Madman Metzger</i> (Deli Metzger’le Gece Yarısı) yazılı bir etiket olduğunu görünce, Dave’in takipçileri arasında yerini sağlamlaştırdığını anladı. Ayrıca erkek arkadaşının bir gecede yarattığı bu kadar olumsuz ilginin, Annie’nin hiç hoşuna gitmeyeceğinden emindi. Üniversitelerin kabul görevlileri ne düşünecekti?</p>

  <p><i>♠</i></p>

  <p class="p2"><b>Dave’in video yayını oldukça komikti, ama espri konusu olan kendisiydi. Dave gerçekten çıldırdı mı? Çok fazla çalışmak ve yeterince uyumamak, en iyi beyinleri bile mahvedebilir - ayrıca Dave’in kafası durursa, ne kadar çalışırsa çalışsın, işe yaramayacak. Yandaşlarının daha fazla Deli Metzger ve Ciddi ve Çılgın Dave taleplerine Dave nasıl tepki verecek? Öte yandan insanların erkek arkadaşıyla alay etmek amacıyla yayını dinlemeleri konusunda Annie neler hissediyor? Dave insanların artık onunla beraber gülmediğini fark ediyor mu?</b></p>

  <p class="p2"><b>Haley’in kalıp Dave’e yeni edindiği şöhret konusunda yardımcı olması gerektiğine inanıyorsanız, 33. Bölüme (</b><a href="../Text/Bolum033.xhtml">KAVGA ÇIKARAN SÖZLER</a><b>) gidin. Aksine, Dave'le Annie’nin aşırı yüklenme çılgınlığından bıktığını ve biraz eğlenmeye ihtiyacı olduğunu düşünüyorsanız, onu 34. Bölüme&nbsp;</b><a href="../Text/Bolum034.xhtml">KUMARHANE GECESİ</a><b>&nbsp;ne gönderin.</b></p>

  <p class="p2"><b>Bazen sadece olayları kabullenmek ve zorluklara göğüs germek gerekir.</b></p>
</body>
</html>
