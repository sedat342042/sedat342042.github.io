<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h1>8</h1>

  <p class="baslik">FIRST LEYDİLER</p>

  <p class="baslik2">Politikacıların etrafında her zaman<br />
  bir sürü yaltakçı yandaşlar vardır.<br />
  Bu, sevildikleri anlamına gelmez.</p>

  <div>
    <br />
  </div>

  <p>Haley, Bergen Şehir Kulübünün park yerine bakmak amacıyla eliyle gözlerini güneşten korumaya çalışırken yanından, hassas bir şekilde ayarlanmış motorlu bir araç geçti. Hiç şaşırtıcı olmayan bir şekilde, direksiyonda Spencer Eton vardı. Spencer, geçenlerde, New Jersey’de yasal araba kullanma yaşı olan on yedi yaşına girdiği için ve annesinin kampanyasında verdiği hizmetler karşılığında hediye olarak alınan yepyeni açık mavi İtalyan spor arabasıyla hızla yolda ilerledi.</p>

  <p>“Erkenci arkadaşımızın uçağı indi,” dedi Coco De Clerq içini çekerek. “Dakiklik huyunu kesinlikle annesinden almamış.” Bayan Eton, aslında, tam tamına kırk beş dakikadır içerideydi ve eyaletin bir sonraki valisi olma yarışında düzenlediği son bağış toplama toplantısında konuklarını ağırlıyordu.</p>

  <p>Spencer arabasından çıktı ve şehir kulübünün merdivenlerini koşarak çıktı. Üyelerin ve bağışçıların içki içerek pastırma yazının tadını çıkardıkları verandaya gitti. Eton klanının en genç üyesi her zamanki tiki gösterişiyle giyinmişti, yakası düğmeli gömleğini fazla solmamış fitilli kadife pantolonunun içine yarı yarıya sokmuş, kravatını omuzuna atmış, süet botlar giymişti. Bunların üstüne lacivert blazer ceket giymişti ve araba yolculuğunda sun-roof’u açtığı için sarı saçları rüzgardan dağılmıştı.</p>

  <p>Haley Spencer’e hiç güvenmiyordu, hatta ona polo sopasıyla vurabilirdi, ama zümrüt yeşili gözlerindeki parıltıya karşı koymanın oldukça zor olduğunu itiraf etmek zorundaydı. Buz Kraliçesi Coco De Clerq’in o bakışlar karşısında erimesini anlayabiliyordu.</p>

  <p>“Kızlar, kızlar, kızlar,” diyen Spencer Coco’yu tutkuyla yanağından öperken neredeyse ince topuklu ayakkabıları Coco’nun ayaklarından çıkıyordu. Haley’e de merhaba öpücüğü vermeye çalıştı ama Haley yana kaçarak elinden kurtuldu.</p>

  <p>Onun yerine, “Merhaba, Spencer,” diyerek dostça el salladı. Yapmak istediği en son şey, Coco’nun kıskançlık krizine girmesine yol açmaktı.</p>

  <p>“Asil davası uğruna çalışan bu kadar güzel kampanya çalışanı varken annem seçimi nasıl kaybedebilir?” diye soran Spencer, yanından geçen meyve tepsisinden dolgun bir üzüm koparıp ağzına attı.</p>

  <p>“Ben buraya annenin davasını baltalamaya gelmedim,” dedi Haley kelimeleri vurgulayarak. Coco’nun da bunu anlamasını istiyordu. Haley’nin Berkeley zihniyetindeki annesiyle babası hiçbir zaman Bayan Eton gibi zengin bir muhafazakâra oy vermezdi ve Haley’nin onun destekçi ordusunda asker olduğunu düşünürlerse, kesinlikle sinirden kudururlardı. Haley buraya sadece Coco, SAT hazırlık dersi sonrasında bir ara vermeye çok ihtiyaçları olduğundan onu şehir kulübüne davet ettiği için gelmişti. Tabii kampanyaya uğramanın anlaşmanın parçası olduğunu söylemeye gerek yoktu. Çok güzel bir cumartesi günüydü ve bütün sabahı sözcük ezberlemeye çalışarak geçirdikten sonra, dışarıda, açık havada olmak çok iyi gelmişti.</p>

  <p>“Tabii yardımcı olacak,” diyen Coco dik dik Haley’e baktı. Sonra Spencer’e dönerek, ama - Haley şaşkınlıkla izlerken - her zamanki iğneleyici tavrıyla değil, sevgi dolu bir ifadeyle, “Geç kaldın, hayatım,” dedi. “Seçime sadece bir ay kaldı ve Anne Eton anketlerde puan kaybediyor.” Kestane rengi saçlarını topuz yapmış olan Coco sarı kaşmir kazağı ve üç sıra beyaz incisiyle, daha olgun, daha sorumluluk sahibi ve güvenilir görünüyordu. Kollarında, içinde neredeyse kazağıyla aynı tonda, üstünde Eleanor’a Oy Verin yazan sarı kampanya rozetleri bulunan bir sepet ve Bayan Eton’un New Jersey valisi adaylığını tanıtan bir tomar broşür vardı.</p>

  <p>Spencer her zamanki ukala tavrıyla, “Dalga mı geçiyorsun? Annem bu işi halletti,” diye cevap verdi. Uzaktan, kendi tasarımı tüvit boru etek ve dar fırfırlı bluz giymiş olan Whitney’in barın yanında durduğunu gördü. “Siz hanımlara birer içki alabilir miyim? Haley? Cocomo?”&nbsp;</p>

  <p>“İki tane Arnold Palmer alalım,” diye emretti Coco. Spencer bara gitmek üzere yanlarından ayrılırken Coco’nun eline hafifçe sürtündü, parmakları gereğinden bir saniye daha uzun süreyle birbirlerine dokundu. Haley, Coco’nun genellikle soğuk bakan gözlerinde sıcak bir parıltı gördü. <i>Spencer sonunda evcilleştirildi mi?</i> diye merak eden Haley, Hillsdale Lisesi’nin daimi haylaz çocuğunun son günlerde geçirdiği değişime hayret etti.</p>

  <p>Haley Coco’ya, “Spencer dize gelmiş!” derken arkadaşının gazabına uğramayı göze aldı. Tepkisine kendini hazırladı. Ancak, ortada gazap veya kızgınlık görünmüyordu.</p>

  <p>Coco, “Bildiğin üzere, o eski bir aile dostu,” derken tamamen Grace Kelly tavrını takınmıştı. “Fakat evet, kız kardeşim sonunda Yale’e gittiğinden beri... İşler biraz kızıştı.” Coco her çocuğun kendisini arzulamasını isteyen türde bir kızdı, fakat her zaman Spencer’e karşı bir zaafı olmuştu. Birbirleri için yaratılmış gibiydiler. Ne yazık ki Alison De Clerq kız kardeşinin sevgilisiyle uzun süreli ve arzulu bir macera yaşamıştı. İlişki hiçbir zaman sonuna kadar gitmemiş olsa da, Coco - başkalarının yanı sıra - Ali’nin köstek olduğuna inanıyordu. Şimdi, Coco haklıymış gibi görünüyordu.</p>

  <p>Sonunda tekrar tahtına çıkmış olan Kraliçe Arı, Bayan Eton kızlara merhaba demek üzere salınarak gelirken saçlarını düzeltti ve hazır ol konumuna geçti. Spencer’in annesi, “Tanrıya şükür, bir çift el daha,” derken Haley’in kollarına bir yığın rozet ve el ilanı tutuşturdu. “Al canım. Eee, ne bekliyorsun? İşe koyul.” Bayan Eton sonra yakışıklı oğluyla fotoğraf çektirmek için aceleyle bara gitti. Her tarafı gerdirilmiş yüzünde gururlu anne gülümsemesi yayılmıştı.</p>

  <p>“Onları elinden alayım,” önerisinde bulunan Whitney, kendi Arnold Palmer içeceğini elinden bıraktı. “Bunları benim dağıtmam daha kolay olur, zira ben buradaki herkesi tanıyorum, oysa sen muhtemelen... tanımıyorsun.”</p>

  <p>Haley Whitney’in haklı olduğunu kabul etmek zorundaydı. “Sağ ol,” derken saldırgan Cumhuriyetçi propaganda malzemesinden kurtulduğu için rahatlamıştı. Haley yine de, bu ikna turlarında Whitney’in peşinden gitme ihtiyacı duydu. Bunu daha çok, aslında Coco’ya verilen oradaki yaşlıca beylerle sıkı fıkı olma görevinden kurtulmak için yapıyordu. Haley, Coco’nun eski kulüp başkanının sağlam kulağına eğilip konuşurken, sıska dekoltesini gösterişini izledi.</p>

  <p>Haley’le Whitney ilk masaya doğru yürüdü. Bu masada beyaz saçlı bir çift şemsiyenin altında oturuyordu. Kadın mat pembe ruj sürmüş, sarkık gerdanını örten büyük boncuklu bir kolye takmış ve dar, tütün rengi bir tayyör giymişti. Adamın yakasında eski üniversitesinin dernek rozetini takmış, yeşil resmi görünümlü şehir kulübü ceketi giymiş ve yeşil - beyaz verev çizgili kravat takmıştı. İkisi de cin toniklerini yudumluyorlardı.</p>

  <p>Kadın <i>Eleanor’a Oy Verin</i> rozetini eline alıp, küçümseyen bir ifadeyle sepete geri atarak, “Boşuna nefes tüketiyorsunuz. Üstüme hiçbir zaman politik sloganlar takmam,” dedi.</p>

  <p>Yaşlı adam, “Ben takarım,” diyerek rozeti sepetten geri aldı ve Whitney’e göz kırptı. İçtenlikle yakasına, Sigma Nu nişanının yanına iğneledi. “Eğer kadını destekliyorsak, neden dünyaya ilan etmeyelim?”</p>

  <p>“William, son derece bayağı görünüyorsun,” dedi kadın.</p>

  <p>Haley içinden kadını eleştirerek, <i>Bunu söyleyen de, plastik mücevher takmış bir kadın,</i> diye düşündü. Aynı anda züppece düşündüğü için suçluluk hissetti. Etrafına, ortama bakarak, bulaşıcı olmalı, sonucuna vardı.</p>

  <p>Whitney kibarca, “Diğer masaları dolaşmamız gerekiyor, Dr. ve Bayan Burnham,” dedi. “Köpeğiniz Peaches’e de sevgilerimi iletin. Güzel bir gün geçirmenizi diliyorum.”</p>

  <p>“Cin akmaya devam ettiği sürece güzel bir gün geçireceğimizden emin olabilirsin, canım,” dedi Bayan Burnham.</p>

  <p>Whitney’le Haley masa masa dolaşırken, Haley, artık Coco’nun partideki her hareketini, bir köpek gibi, itaatkar bir şekilde takip etmekte olan Spencer’i izledi.</p>

  <p>Whitney, “Coco sabırsızlıkla First Kız Arkadaş olmayı bekliyor,” diye gözlemledi uzaktan. “Bahse girerim, Spencer kabul etse, sırf vali konağında yaşayabilmek ve New Jersey’i yöneten ailenin parçası olabilmek için, seçimin ertesi günü onunla evlenir.”</p>

  <p>“Yok artık,” dedi Haley dalga geçerek. “Çocuk gelin olmaya razı olacağına gerçekten inanıyor musun?”</p>

  <p>Whitney, “Bütün bildiğim, Coco’nun first - ilk kelimesini çok sevdiği, özellikle de ismine eklendiği zaman” dedi. “Ayrıca burada bahsettiğimiz kişi Spencer.” Spencer o sırada çok güzel kabarık saçlı bir kızı öpmek üzere eğilmişti. “Sen olsan onunla evlenmez misin?”</p>

  <p>Haley Spencer’in annesine baktı. Bayan Eton o sırada sakat bir II. Dünya Savaşı gazisiyle poz vermek üzere eğildiğinden daha da plastik görünüyordu. “Ve bir sonraki Bayan Eton olmak mı? Asla.”</p>

  <p>“Çok katısın,” diyen Whitney elinde olmadan kıkırdadı. “Sanırım, Sebastian’ın kente döndüğünü duydun.”</p>

  <p>“Evet, Mia Delgado da dizinin dibinden ayrılmıyormuş,” diyen Haley, artık Hillsdale Lisesi’nin koridorlarında gerçek bir mankenin dolaşacağını düşününce sinirleniyordu.</p>

  <p>“Buna inanabiliyor musun? Ondan geçen baharda kurtulduğumuzu sanıyordum ama anlaşılan yazı Miami’de birlikte geçirmişler ve şimdi Mia bizim sınıfta. Futbol takımımız da buna çok memnun olmuş görünüyor. Bahar kreasyonumun tanıtım kitabında onu kullanabilir miyim, diye sormayı düşünüyordum. Sence sınıf arkadaşına indirim yapar mı? Aman, bana ne? Babam döndü ve artık bütün faturaları ödüyor. Alacaklı da olsam, borçlu da olsam umursamıyor, ne demekse... Whitney, yaptığı işten sıkıldığından, elindeki rozet yığınını dikkatsiz bir şekilde birinin masasına bıraktı. Dedikodu moduna geçtiklerinden, Bayan Eton’un vergi reformu planı hemen unutulmuştu. “Mia’nın bu yaz Miami’de her türlü reklamda ve tanıtım filminde oynadığını biliyor muydun? Orada çıplaklık konusunda çok daha liberaller. Bu kadarını söylüyorum.”</p>

  <p>Haley midesinin düğümlendiğini hissetti. Bir zamanlar, Sebastian’la kendisinin bir çift olabileceğini düşünmüştü. Ancak geçen sene Mia’nın gelmesi bu planlara son noktayı koymuştu ve şimdi Mia geri gelmiş, her şeyi daha da karmaşık hale getirmiş ve Hillsdale Lisesinde iki X kromozomuna sahip olan her öğrenci için tehdit oluşturmaya başlamıştı.</p>

  <p>“Biliyor musun, erkeklerin ona bu şekilde bakmalarına kesinlikle dayanamıyorum,” dedi Whitney. “Yani, Mia’nın hepsini mi elde etmesi gerekiyor? Sadece aptallarla flört etse ve futbol takımını bana bıraksa olmuyor mu?”</p>

  <p>Haley ağız tadını temizleme ihtiyacıyla, yanından geçen bir görevlinin elindeki tepsiden bir bardak su aldı. “Konuyu değiştirebilir miyiz?” İçindeki bir his, önümüzdeki birkaç ay boyunca Mia Delgado’nun Hillsdale’de sohbetlere egemen olacağını söylüyordu ve kaçınılmazı mümkün olduğunca ertelemek istiyordu.</p>

  <p>“Tabii,” dedi Whitney. “Zaten Zoe Jones’un dedikodusunu yapmayı tercih ederim. Sence ona ne oldu? Bugünlerde sıva gibi yaptığı bütün o makyajı yontarak bir çanak yapabilirim. Bana sorarsan, o Motormouth grubuyla takılmaya başlamadan önce çok daha güzeldi. Ha, sıkı bir şey duymak ister misin? Bu yaz Virginia’da kamp yaparken Sasha ile Johnny’nin ne yaptığını biliyor musun?”</p>

  <p>Haley, “Iıhh, bu şekilde giriş yaptığına göre, almayayım, sağ ol,” diye cevap verdi. Whitney şehirdeki en güvenilir kaynak sayılmazdı.</p>

  <p>Whitney, “Sasha o iğrenç heriften nasıl hoşlanır?” diye devam etti. “Bütün bildiğim, oraya yalnızca minicik bir çadırla gittiler. Minicik bir çadırda sence neler olur? Belli ki, her şey!”</p>

  <p>“Belli ki,” diye dalga geçti Haley.</p>

  <p>“Ayrıca sakın Cecilia’ya söyleme ama birinden duyan birinden duydum, yazın Drew’u sinema kompleksinde bir birinci sınıf öğrencisiyle işi pişirirken görmüşler. Hem de şimdi birinci sınıf öğrencisi olan bir kızdan bahsediyorum, Zoe’nin sınıfından birinden değil. Cecily’ye nasıl bu kadar kötülük yapabilir?”</p>

  <p>“Doğru olduğundan emin misin?” diye sordu Haley. “Drew’la Cecily... gayet ciddi görünüyor.”</p>

  <p>“İşte bu yüzden çok şaşırdım ya,” dedi Whitney.</p>

  <p>“Tabii,” dedi Haley alaycı bir ifadeyle.</p>

  <p>“Peki, Reese’le ilgili son dedikodular ne?” diye sordu Whitney. “Okul başladığından beri o kadar üzgün, tez canlı ki... Onu görebiliyor musun?”</p>

  <p>“Ben, ııııhh,” diye başlayan Haley tam olarak ne diyeceğini bilemedi. “Yazın biraz irtibatı kaybettik. Son zamanlarda ne yaptığını bilmiyorum. Sanırım, bu üniversite meselesi onu çok kaygılandırıyor.” Haley, Reese’in ortada gözükmemesinin tek nedeninin bu olduğuna kendini inandırmak için, konuşurken başını sallıyordu.</p>

  <p>“Çok sıkıcı,” dedi Whitney. “Bu üniversite saçmalığının biteceği ve gerçek hayatımızı yaşamaya başlayacağımız günleri sabırsızlıkla bekliyorum. Mesela şu SAT’lar? Haydi ama! Daha sıkıcı olabilirler mi? <i>Çene çalmak</i> deyiminin eş anlamlısını nereden bileyim? Hem zaten bu ifade ne anlama geliyor?”</p>

  <p>Haley kesinlikle biliyordu.</p>

  <p>♠</p>

  <p class="p2"><b>Whitney’de Haiey’e göre çok dedikodu vardı ama ne kadarı doğruydu? SAT'ların aksine, bu olayda bilinçli bir tahmin yürütmek sizi Hillsdale söylenti değirmeninin sonuna ulaştırmayacak. Ne de olsa, Whitney’in kendisi de her zaman masum değildi. Ya dikkatleri geçmişte işlediği suçlardan uzaklaştırmak için bütün bu dedikoduları kendisi üretiyorsa?</b></p>

  <p class="p2"><b>Eğer Haley’in, düzenbaz Mia'yla karşılaşmak anlamına gelse bile, Sebastian Bodega’ya yetişmek için kıvrandığını düşünüyorsanız, 9. Bölüme (</b><a href="../Text/Bolum009.xhtml">İSPANYOL SİNEĞİ</a><b>) gidiniz. Haley’in politik ortamdan sıkıldığını ve kendi sahnesini araması gerektiğine inanıyorsanız, okul tiyatrosuna katılmak için elinden geleni yapması amacıyla 12. Bölüme (</b><a href="../Text/Bolum012.xhtml">ROLÜ ALMAK İÇİN</a><b>) gitmesini sağlayın. Reese Highland'le işleri yeniden alevlendirmek mi istiyorsunuz? Haley’i erkeğini bulmak için umutla 11. Bölüme, (</b><a href="../Text/Bolum011.xhtml">AÇIK MİKROFON</a><b>) gönderin. Son olarak, Haley’e soluklanması için bir fırsat verilmesi gerektiğini düşünüyorsanız, 10. Bölüme (</b><a href="../Text/Bolum010.xhtml">ÇANTALI KIZ</a><b>) gidin.</b></p>

  <p class="p2"><b>Haley yalnızca küçük bir akvaryumdan oluşan bir dünyada yaşayan kasabalı bir kız. Duyduğu bazı şeyler çok fazla bilgi olabilir. Ama öte yandan, ne kadar çok şey bilirseniz, karar vermeniz o kadar kolay olur. En azından, teorik olarak.</b></p>
</body>
</html>
