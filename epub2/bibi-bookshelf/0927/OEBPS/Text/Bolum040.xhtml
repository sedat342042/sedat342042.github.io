<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h1>40</h1>

  <p class="baslik">MİA'YI SORUŞTURMAK</p>

  <p class="baslik2">Küçük bir kasabayı şaşırtmak için fazla çaba göstermek gerekmez.</p>

  <div>
    <br />
  </div>

  <p>“Sence Mia Kumarhane Gecesine davetsiz mi geldi?” diye sordu Haley Coco’ya. “Ondan beklemeyeceğimden değil ama bir politik bağış toplantısına davetsiz gelmek onu bile aşan bir çılgınlık gibi görünüyor.”</p>

  <p>Coco Haley’i şehir kulübünde öğle yemeğine davet etmişti. Dışarıda, terasta oturuyorlar, Ekim güneşinin son demlerinin tadını çıkarıyorlardı. Haley, Mia konusu açılıncaya kadar Coco’nun kendisinden ne istediğinden emin olamamıştı ama sonra anladı.</p>

  <p>“Eton’ların evindeki güvenliği gördün mü?” dedi Coco. “Oraya davetsiz girmesine imkân yok. Ayrıca Spencer’in konuk listesini gördüm - Mia listede yoktu.”</p>

  <p>“Birisi ona bilet almış olmalı,” dedi Haley. “Ama kim?”</p>

  <p>“Bilmiyorum,” dedi Coco. “Gerçi kuşkulandığım bazı insanlar var. Ve sanırım nasıl bulacağımızı biliyorum.” Coco öne eğildi ve çimlerin üzerinden golf sahasına baktı. “İşte geliyor.”</p>

  <p>“Kim?” Haley yirmili yaşlarında temiz, tanıdık gelen bir kadının golf eteğiyle yanlarına doğru geldiğini gördü. Arkasından da sopalarını taşıyan bir yardımcı geliyordu.</p>

  <p>“Rachel,” dedi Coco. “Bayan Eton’un sosyal sekreteri.”</p>

  <p>Demek bu yüzden kadın tanıdık gelmişti, diye düşündü Haley. Rachel’i Eton’ların gecesinde görmüş olmalıydı.</p>

  <p>Coco parmağını havaya kaldırarak garsonu çağırdı. “Lütfen Bayan Horton’a, kahve içmek için masamıza katılmak ister mi diye sorar mısınız?”</p>

  <p>“Tabii, Bayan De Clerq.”</p>

  <p>On beş dakika sonra, Rachel Horton bir spor çantası ve evrak çantası ile masalarına geldi. “Merhaba, Coco. Artık kahve mi içiyorsun? Ben senin genç erkeklerin kanlarıyla yaşadığını sanıyordum.”</p>

  <p>Coco zorla da olsa gülmeye çalıştı. Haley’ye, “Rachel takılmaya bayılır,” dedi. “Rach, tatlım, bana bir iyilik yap. Kumarhane Gecesinin konuk listeleri hâlâ sende mi?”</p>

  <p>“Olabilir,” dedi Rachel. “Ama neden sana iyilik yapayım?”</p>

  <p>“Çünkü eğer yapmazsan,” dedi Coco, “Spencer’e, seninle Garth’ı geçen gece Bubbies’de sarmaş dolaş gördüğümü söylerim.”</p>

  <p>Rachel’in rengi attı.</p>

  <p>“Garth kim?” diye sordu Haley.</p>

  <p>“Bayan Eton’un en büyük rakibi olan Peter Welch’in kampanya yöneticisi,” dedi Coco. “Rakip kampanyaların görevlilerinin ilişki kurması hoş karşılanmıyor, öyle değil mi?”</p>

  <p>“Sadece mesaj alışverişinde bulunuyorduk,” dedi Rachel. “Bayan Eton, eğer Peter Welch Spencer’in vukuat kaydına bakmayı bırakırsa, o da Peter Welch’in sağlık politikasını eleştirmeyi bırakacağını söyledi.”</p>

  <p>“Eminim öyledir,” dedi Coco. “Dillerinizle.”</p>

  <p>“Pekâlâ,” dedi Rachel. “Ne öğrenmek istiyorsun?”</p>

  <p>“Mia Delgado adına bak,” dedi Coco. “Mia’nın kimin konuk listesinde olduğunu öğrenmek istiyorum.”</p>

  <p>Rachel evrak çantasını açtı ve dosyalarını karıştırdı. “İşte burada, Mia Delgado. Bay Jerry Klein’ın özel konuk listesinde.”</p>

  <p>Haley nefesini tuttu. “YVhitney’in babasının mı?”</p>

  <p>“Ta kendisi,” dedi Coco.</p>

  <p>“Bu kadar mı?” diye sordu Rachel.</p>

  <p>“Şimdilik,” dedi Coco. “Gidebilirsin.”</p>

  <p>Rachel evrak çantasını kapattı ve burnundan soluyarak gitti.</p>

  <p>“Zavallı V/hitney,” dedi Haley. “Sence ona söylemeli miyiz?”</p>

  <p>“Bilemiyorum,” diye cevap verdi Coco. “Bizim sınıfımızda olan bir kızın peşinden koşan kişi <span style="font-style: italic;">senin</span> baban olsaydı bilmek ister miydin?”</p>

  <p><b><i>♠</i></b></p>

  <p class="p2"><b>Ahlaksız herif. Haley kendi babasının bu şekilde davranabileceğini düşünemiyordu ve bu durum, ne yapacağına karar vermesini kolaylaştırmıyor. Haley, Mia’nın hiç utanmadan birisinin babasıyla flört edebileceğine inanamıyor. Hem Mia Bay Klein'dan ne istiyor? Maddi bir şeyler peşinde mi yoksa sadece karşı cinsle cilveleşmeden duramıyor mu? Ayrıca Trish bütün bunlar hakkında ne düşünecek? Yalnızca bir yıl sonra, yerine başkası mı bulunuyor?</b></p>

  <p class="p2"><b>Eğer Whitney’in, babası hakkındaki gerçekleri bilmeyi hak ettiğini düşünüyorsanız, Haley’i 41. Bölüme Whitney’e anlatmaya gönderin (</b><a href="../Text/Bolum041.xhtml">LİSELİ YUVA YIKICI</a><b>). Haley’nin, dengesiz Whitney’nin duygularını kollaması ve bu bilgiyi kendine saklaması - ve Coco'nun aynı şeyi yapmasını ümit etmesi - gerektiğine inanıyorsanız, 43. Bölüme (</b><a href="../Text/Bolum043.xhtml">GİZLİ SİLAH</a><b>) gidin.</b></p>

  <p class="p2"><b>Haley bu dedikoduyu kendine saklasa bile, yıkıcı Coco'nun ne yapacağını kestirmek çok zor. Eğer Haley’in, çaylak Spencer / Coco / Whitney grubuyla bağlarını koparması gerektiğini düşünüyorsanız, 41. Bölüme (</b><a href="../Text/Bolum041.xhtml">TEDAVİ EDİLEMEZ CİLVE MERAKI</a><b>) giderek Sasha'yla dostluğunu güçlendirmesini sağlayın.</b></p>

  <p class="p2"><b>Bu bilgi Haley’in elinde bir bomba. Bu bombayı, elinde patlamadan, doğru şekilde kullanmasına yardımcı olmak sizin elinizde.</b></p>
</body>
</html>
