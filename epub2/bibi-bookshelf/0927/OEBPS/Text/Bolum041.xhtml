<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h1>41</h1>

  <p class="baslik">TEDAVİ EDİLEMEZ CİLVE MERAKI</p>

  <p class="baslik2">Bir erkekle bir kızın yalnız başlarına oturmaları illa<br />
  ki flört ettikleri anlamına gelmez.<br />
  Tabii masanın altından birbirlerini ellemiyorlarsa...</p>

  <p>Sasha’yla Haley, Sasha’nın klasik Mustang’ıyla Cumartesi gecesi saat on bir civarında Bubbies tavernasına gittiler. Sasha tavernanın hemen önüne park etti ve iki kız Johnny’yi işten almak üzere içeri girdiler.</p>

  <p>Akşam yemeği düzeni sona ermişti ve restoran oldukça sessizdi, neredeyse boştu. Garsonların ve komilerin çoğu son masaları temizliyorlardı ve bahşişleri toparlıyorlardı.</p>

  <p>Johnny’nin arka köşede olduğunu gören Sasha, “İşte orada,” dedi. Haley’le Sasha Johnny’ye doğru yürüdüler ama sonra Haley aniden durdu. Johnny masada yalnız değildi; yanında, geç akşam yemeği olarak yediği salatasına dalan kabarık saçlı güzel Mia Delgado oturuyordu.</p>

  <p>“Johnny <i>onunla</i> ne yapıyor?” diye sordu dehşet içinde.</p>

  <p>Haley, “Bilmiyorum,” diye cevap verdi ama Johnny’nin öne eğilmiş olması ve alçak sesle, samimi bir şekilde konuşuyor olmaları iyi görünmüyordu.</p>

  <p>“Gidip öğrenelim,” diyen Sasha hışımla onların yanma gitti. “Johnny, şoförün geldi.”</p>

  <p>Johnny irkilerek başını kaldırdı. “Sasha - buraya bu kadar erken geleceğini tahmin etmiyordum.”</p>

  <p>“Bunu görebiliyorum,” dedi Sasha.</p>

  <p>“Gitmeye hazırım - gidip toparlanayım ve bahşişimi alayım” Johnny ayağa kalktı ve döner kapıyı iterek mutfağa giderken önlüğünü çıkardı.</p>

  <p>Mia, Haley’le Sasha’ya gülümsedi. “Merhaba, kızlar. Buranın yemeklerine bayılıyorum, ne dersiniz?”</p>

  <p>Sasha, “Harrrika,” diye hırladı.</p>

  <p>Johnny birkaç dakika sonra geri döndü. “Haydi çıkalım,” dedi. Mia’ya hafifçe gülümsedi ve el salladı. “Görüşürüz. O... konuda yardım edebildiğime sevindim.”</p>

  <p>“Güle güle Johnny. Başka zaman görüşürüz,” dedi Mia. “Şey, biliyorsun işte... o konuda iyi şanslar.” Johnny’ye göz kırptı. Haley Sasha’nın yanında kaskatı kesildiğini hissedebiliyordu.</p>

  <p>Haley arabanın arka koltuğuna binerken, Johnny ön koltuğa oturdu ve Sasha arabayı çalıştırdı. Aralarındaki gerginlik Haley’yi huzursuz ediyordu. İçinde bir his, bir başka tarihi bir kavgaya tanıklık etmek üzere olduğunu söylüyordu. Bazen şimdiye kadar yaşanan meşhur Sasha - Johnny savaşlarının tamamı anısına şehrin çeşitli yerlerine İç Savaş türü plaketler asılması gerektiğini düşünüyordu.</p>

  <p>Arabayı hareket ettiren Sasha, “Eee?” dedi. “Hiçbir şey söylemeyecek misin?”</p>

  <p>“Sash, Mia Bubbies’in müdavimlerinden,” dedi Johnny. “Her gece başka bir adamla geliyor. İşler kesattı, ben de vardiyamı bitirmiştim, bu yüzden sırf vakit geçirmek için onunla laflıyordum.”</p>

  <p>Sasha gözlerini devirdi. “Laflamak mı? Lütfen. Tam çıkarken söylediği o küçük şey neydi? - <i>‘biliyorsun işte...</i> o konuda iyi şanslar. Hangi konuda iyi şanslar diledi?”</p>

  <p>“Hiçbir şey Sasha, yemin ederim. Mia’nın nasıl olduğunu biliyorsun. Söylediği her şey, asılmak gibi görünüyor.”</p>

  <p>“Demek sana asılıyordu, bunu mu söylemeye çalışıyorsun?” Sasha öfkeden morarmıştı.</p>

  <p>“Sasha, hayır!” dedi Johnny. “Bana inanmak zorundasın. Haley, lütfen ona mantıklı davranmasını söyle, olur mu?”</p>

  <p>♠</p>

  <p class="p2"><b>Haley ne düşüneceğini bilemiyor? Mia’yı sürekli olarak uygunsuz durumlarda yakalıyor. Bunların hepsi masum hatalar olamaz, değil mi?</b></p>

  <p class="p2"><b>Mia’nın sorun olduğundan eminseniz ve Haley’nin, Mia’nın Hillsdale'deki ilk gününden beri Johnny'ye asıldığı konusunda Sasha’yı uyarması gerektiğine inanıyorsanız, 46. Bölüme (</b><a href="../Text/Bolum046.xhtml">JOHNNY DEFOL</a><b>) gidin. Haley’in, Johnny’nin haklı olduğunu kabul etmesi konusunda Sasha’yı teşvik etmeyi tercih ediyorsanız, 47. Bölüme (</b><a href="../Text/Bolum047.xhtml">MUTLU SON</a><b>) gidin. Fakat eğer Haley’in, Sasha ile Johnny’nin aşk hayatının tamamen dışında kalması gerektiğini düşünüyorsanız, onu 49. Bölüme, gerçek dramaya odaklanmaya gönderin (</b><a href="../Text/Bolum049.xhtml">TİYATRO GÖSTERİSİ</a><b>). Son olarak, Mia’nın bela aradığını ve neler çevirdiğini Whitney’in bilmesi gerektiğine inanıyorsanız, 44. Bölüme (</b><a href="../Text/Bolum044.xhtml">LİSELİ YUVA YIKICI</a><b>) gidin.</b></p>

  <p class="p2"><b>Mia ortalıktayken hiçbir erkek güvende değil. Tabii bu durumda, erkek arkadaşı, ağabeyi veya babası olan hiçbir kız da güvende sayılmaz.</b></p>
</body>
</html>
