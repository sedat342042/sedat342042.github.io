<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h1>23</h1>

  <p class="baslik">DEDİKODU KAZANI</p>

  <p class="baslik2">Ne ekerseniz onu biçersiniz...<br />
  Hem de nasıl biçersiniz...</p>

  <div>
    <br />
  </div>

  <p>“Manor Malikâneleri mi?” dedi Coco arabayla, konukevlerinin bile 185 metrekareden küçük olmadığı yepyeni lüks konut sitesinin ön kapısından girerlerken. <i>“Çook</i> farklı ve modern. Bu barakaları sunta ve tutkalla yaptıklarını biliyorsunuz, değil mi?”</p>

  <p>Haley hibrit cipin ön koltuğunda oturuyordu. Arabayı annesi kullanıyordu. Coco arkada oturuyordu ve gençlik kraliçesi pek mutlu değildi. Şimdi Sasha Lewis’in babası Jonathan Lewis’le beraber yaşayan eski Bayan Klein’in yeni evinde Whitney’le takılmaya gidiyorlardı. Bu uzun, karmaşık ve biraz iğrenç bir hikâyeydi ama sonunda, eşleşme başarılı olmuşa benziyordu.</p>

  <p>“Bence Linda Klein’ın hayatını düzen sokması iyi oldu,” diyen Joan Miller, dikiz aynasından Coco’ya bakıp kaşlarını çattı. “O kocası olacak şeytanın ona yaptıklarından sonra.”</p>

  <p>Geçen sene, Whitney’nin babası, New Jersey’in nefes açıcı sprey kralı, şehir kulübünde çok genç bir garson kız - Trish adında aşağılık bir şıllık - uğruna birinci karısını terk etmişti. Perişan olan ve geçici olarak bütün banka hesaplarından mahrum kalan Linda Klein Whitney’yi alıp Floods’da kasvetli bir daireye taşınmıştı. Linda o dönemde, o da dibe vurma sürecinde olup, kendini yeni toparlayan bir kumarbaz ve alkolik olan Jonathan’la beraber olmaya başlamıştı. Arkadaşlık kurmuşlar, sonra birbirlerine âşık olmuşlardı ve şimdi Linda - tabii, boşanma anlaşması ve yeni aldığı borsacılık lisansının sağladığı düzenli gelirin sağladığı yardımla - hayatını hızlı bir şekilde iyileştirme aşamasmdaydı. Linda aslında Manor Emlakları bölümünün ortağıydı.</p>

  <p>Haley annesinin, arkadaşlarının anne-babalarının özel hayatları hakkında bu kadar bilgili olmasına şaşırmıştı. Hillsdale’de söylentiler, komşunu sev felsefesini savunan Joan Miller’i bile parçası haline getirecek kadar alıp yürümüş müydü? “Ne zamandan beri dedikoduları bu kadar yakından takip ediyorsun, Anne?”</p>

  <p>“Ah, biliyorsun,” dedi Joan. “Blythe Armstrong’la yeterince vakit geçirirsen, bu tür şeyleri geçişim yoluyla öğrenmeye başlıyorsun.” Joan Annie Armstrong’un annesiyle aynı çevre hukuku firmasında çalışıyordu ve ikisi de iflah olmaz derecede iyi niyetli ama başarısız toplumcular olsalar da, belli ki biraz dostça muhabbet edebiliyorlardı.</p>

  <p>Haley şahsen Whitney adına seviniyordu. Floods’da yaşamak, onun kadar statü bilincindeki biri için çok zor olmuştu.</p>

  <p>“Öff,” diye haykırdı Coco, “Bu bitkileri kim seçmiş? Renkleri tam gettolara göre.” Site o kadar yeniydi ki, bahçelerin yarısı daha çimle kaplanmamıştı bile. Diğer yarısı da, aceleyle toprağa ekilmiş parlak renkli kasımpatılarla donatılmıştı.</p>

  <p>Joan arabayı, Whitney’in yeni evinin, ilk Klein malikanesi kadar veya daha da büyük görünen Tudor tarzı taklidi köşkün önündeki yuvarlak araba yoluna soktu.</p>

  <p>“Kesinlikle benim zevkime göre değil,” diye itiraf etti Joan. “Ama güzel olduğunu itiraf etmeliyim.”</p>

  <p>“En hafif deyimiyle,” dedi Haley. Annesi dikkati çeken servet gösterisine fazlasıyla karşıydı.</p>

  <p>Kızlar arabadan inerken Joan, “Baban birkaç saat sonra gelip sizi alacak,” dedi. “îyi eğlenceler.”</p>

  <p>“Sağ ol, anne,” dedi Haley. Tabii Coco hiçbir şey söylemedi ve arabadan indikten sonra kot pantolonundaki hayali tozları silkti.</p>

  <p>Haley onun annesine şoför muamelesi yapmasının inanılmaz derecede büyük bir kabalık olduğunu düşündü. Aslında, şoföre bile teşekkür edilmeliydi. <i>Sanırım, eski Coco'nun geri döndüğünü söyleyebiliriz.</i></p>

  <p>Whitney onları kapıda karşıladı, eviyle gurur duyduğu belliydi. “İçeri gelin,” derken yarı boş antrede tüylü, topuklu terlikleri ve sabahlığıyla salınarak yürüdü. “Dekorasyon konusunda daha yapacak çok işimiz var, ama en son evimizle karşılaştırıldığında şimdiden büyük bir gelişme.”</p>

  <p>“Hıı, evet,” dedi Coco. “Bir çıkmaz sokakta karton kutu bile o ahırın yanında ilerleme sayılır. Lütfen bana bütün eski mobilyalarınızı ve giysilerinizi yaktığınızı söyleyin? Buraya pire veya tahtakurusu kopmaya gelmedim.”</p>

  <p>“El havlularına kadar her şey yeni.” Whitney onları yukarıya odasına çıkardı. “İşte burası: Whitney konuk ağırlama süiti.” Whitney’in yeni odasını tanımlamak için süit fena bir kelime sayılmazdı. Oda, içinde kanepe, koltuk ve bir sehpa bulunan küçük bir salona açılıyordu, sonra sol tarafta giysi tasarımı için çalışma alanı, sağda ise bir yatak odası ve banyo vardı.</p>

  <p>“Vay canına, Whitney, burası çok büyük,” dedi Haley. “Kendine ait bir evin varmış gibi!”</p>

  <p>“Koridorun sonunda bu odanın aynısından bir tane daha var, o da Sasha’nın,” dedi Whitney. “Ama Sasha orayı hiç kullanmadı. Onu suçladığımı söyleyemem. Ben de olsam, zorunlu olmadıkça Jonathan’la beraber olmak istemem.”</p>

  <p>“Annen bu evde o adama nasıl güveniyor?” diye sordu Coco. “Yani, bir tablo çalıp en yakındaki rulet masasına koşmasından korkmuyor mu?”</p>

  <p>“Annem onun tamamen düzeldiğini söylüyor,” dedi Whitney. “Ama bilemiyorum... Yani insan kumarbazsa hep kumarbaz kalır, öyle değil mi?”</p>

  <p>“Whit, bir diyet kola,” diye emretti Coco. “Bir daha istemek zorunda kalmak istemiyorum.”</p>

  <p>Whitney atıştırmalık bir şeyler getirmek üzere odadan çıktıktan iki saniye sonra, Coco Haley’ye dönüp, “Sasha’nın babası Whitney’in annesine evlenme teklif etmek üzere, ama Whitney’in henüz haberi yok.”</p>

  <p>Haley, “Sen nereden biliyorsun?” diye sordu.</p>

  <p>Coco, “Ben duyarım,” diye cevap verdi. “Birisi Jonathan’ı Manhattan’da, pırlanta mahallesinde yüzük alırken görmüş. Orada başka ne yapıyor olabilir? Ama düşündüm de, belki de Linda’nın mücevherlerini rehin bırakıyordu. Zavallı kadın.” Coco başını iki yana salladı.</p>

  <p>“Bence ilk tahminin doğruydu,” dedi Haley. “Bakalım Whitney haberi nasıl karşılayacak? Jonathan’a bayılıyormuş gibi görünmüyor.”</p>

  <p>“Tabii, üzülecek. Aslında deliye dönecek. Aynı evde yaşamak bir şey ama evlilik yemini bambaşka bir olay. Ama Sasha’nın neler hissedeceğini daha çok merak ediyorum.” Coco kaşını kaldırdı. “Düşünebiliyor musun? Sasha ile Whitney üvey kardeş olacak. İkiliye bak.”</p>

  <p>Whitney’le Sasha hayatları boyunca çok yakın arkadaş olmuşlardı. Daha doğrusu son zamanlarda Sasha yüzeysel Cocobot hayatından sıkıldığına karar verip, kendini futbol antrenmanlarına ve gitar çalmaya adayıncaya kadar. Bu arada Whitney, cankurtaran sandalıymış gibi Coco’ya sarılmıştı.</p>

  <p>“Whitney’ye hiçbir şey söyleme, mahvolur. Ama ben bugün onunla uğraşamayacağım. Ne kadar duygusal olabildiğini biliyorsun.” Coco Whitney’nin sehpasının üstündeki moda dergilerini karıştırdı. “Hay Allah, burada değil?”</p>

  <p>“Ne burada değil?” diye sordu Haley.</p>

  <p>“Ah, Mia Delgado’nun hikâyesinin bulunduğunu iddia ettiği Avrupa moda dergilerinden biri. Ama inanmıyorum. Evet, belirli bir... cazibesi var. Ancak hiçbir şekilde top model olamaz. Bence bu mankenlik işini uyduruyor - ve bunu kanıtlayacağım.”</p>

  <p>Coco kanepeye oturup arkasına yaslandı ve Haley’in daha fazla bilgi için yalvarmasını bekledi. O anda Whitney telaşla odaya döndü. “Ne kaçırdım, ne kaçırdım?”</p>

  <p>“Coco yalnızca bana Mia Delgado’yla ilgili teorilerini anlatıyordu,” diyen Haley, konunun yine büyüleyici İspanyol mankene dönmesine sinirlenmişti. Bugünlerde nereye giderse gitsin, adeta herkes Mia hakkında konuşuyordu.</p>

  <p>Whitney, grupla daha paylaşmadığı bilgilere sahip olduğunu fark ederek, “Oooo, son haberleri duydun mu?” diye araya girdi. Whitney’in huyu buydu. Bazıları doğru, bazıları yalan, bir sürü dedikodu duyuyordu. Fakat çoğu zaman Whitney bu söylentileri aktaracak zaman bulamadan, çoğu aklından uçup gidiyordu. Onu tam doğru anda, örneğin kuaförüne gittikten hemen sonra, yakalamanız, sonra da fazla baskı yapmadan, Whitney Klein’da patlamak üzere olan söylenti volkanını yönlendirmek, onun gönlünü alarak anlattırmanız gerekiyordu.</p>

  <p>“Haydi, anlat,” diye teşvik etti Coco hevesli görünmemeye çalışarak.</p>

  <p>“Şey, anlaşılan Drew Napolitano, Mia’nın Sebastian’la tartıştığını duymuş. Bir kaset hakkında.”</p>

  <p>Merakını bastırmaya çalışan Coco belli belirsiz bir şekilde öne eğilerek, “Nasıl bir kaset?” diye sordu.</p>

  <p>“Anlaşılan eskiden Mia’nın çıktığı birinin yaptığı bir kaset. Sebastian Bodega olmayan birinin. Ve,” diye ekledi Whitney hain bir şekilde gülümseyerek. “Bu Mia’ın çıplak olduğu bir kaset. Whitney, böylesine açık saçık görüntü bandının varlığı karşısında utandığından, son dört kelimeyi fısıldayarak söyledi.</p>

  <p>“Olamaz,” dedi Haley dehşet içinde.</p>

  <p>“Evet,” dedi Whitney. “Mia inkâr ediyormuş ama Sebastian mutlu değilmiş. Ayrıca modellik ajansı bunu duyarsa veya kaseti görürse, meslek hayatının sona ereceğini söylemiş.”</p>

  <p>“Hadi ya,” dedi Coco düşünceli bir tavırla.</p>

  <p>Whitney üç tane tortilla cipsi alıp, avokado ezmesine daldırdı. Fakat şimdi dedikodu iştahını doyurması gerekiyordu. “Siz ikiniz futbol takımının son zamanlarda neler çevirdiğini duydunuz mu? Cecily bana, ona Drew’un söylediğini ama kimseye söylememesi için yemin ettirdiğini söyledi.”</p>

  <p>“Anlaşılıyor,” dedi Coco.</p>

  <p>“Ama neyse ki, benim kendi kaynaklarım var. Buna destek grubu deniyor. Öğrendiğim şey şu - as takımı birinci sınıf öğrencileriyle uğraşıyor, takımın parçası olmak istiyorlarsa, üst sınıflardakiler ne derse yapmak zorunda olduklarını söylüyorlarmış.”</p>

  <p>“Ne gibi?” diye sordu Haley masum bir ifadeyle.</p>

  <p>“Oğlanların bu kadar aptal olduğuna inanamıyorum,” dedi Coco içini çekerek. “Tanrıya şükür, benim Spencer’im onlar kadar toy değil.”</p>

  <p>“Doğru,” dedi Haley. “Spencer gerçekten çok olgun. Sadece yasa dışı kumar çetesi yönetiyor.”</p>

  <p>“Yasa dışı olabilir ama kesinlikle çocukça değil,” dedi Coco. “Ayrıca, kampanya yüzünden onu bıraktı. Peki, anlat bize, Whitney, futbolcular tam olarak ne yapıyorlar?”</p>

  <p>“Şey, duyduğum kadarıyla, bir gece yarısı çocuklardan birini alıp, gözlerini bağlamışlar, bütün giysilerini çıkarttırmışlar ve şehirde yürütmüşler,” dedi Whitney. “Suspansuanyla. Ve tesadüfen babası arabayla oradan geçiyormuş, onu görmüş, ama herhalde tanımamış çünkü durmamış. Başka bir çocuk yapmak istemediğini söyleyince, soyunma odasındaki dolabına gübre doldurmuşlar.”</p>

  <p>Haley, “İğrenç,” dedi. “Neden bunları yaptıkları için başları derde girmiyor?”</p>

  <p>“Çünkü birinci sınıf bebeleri ispiyonlamaya korkuyor,” dedi Whitney. “Büyük sınıflardaki çocuklar da bir tür sessizlik yemini etmiş.”</p>

  <p>Coco, “Sanırım, sessizlik yemini kız arkadaşları kapsamıyor,” derken Cecily ile Drew’u düşünüyordu.</p>

  <p>♠</p>

  <p class="p2"><b>Bugünlerde Hillsdale’de galiba çok fazla dedikodu dolaşıyor. Bütün bunlar Haley’in başını döndürmeye yetiyor. Son derece ilkeli annesi bile dedikodu kazanından etkileniyorsa, Haley kim oluyor da, gelişmeleri yaymaya direniyor?</b></p>

  <p class="p2"><b>Sasha’nın babası Whitney’in annesine evlenme teklif etmek üzere ve iki kızın da hiçbir şeyden haberi yok, öyle mi? Bu çok önemli - ve belki Sasha ile Whitney’in bilmeye hakları var. Ne de olsa, bu onların da hayatı. Tabii, bu dedikodu doğru değilse, gereksiz yere çok zarar verebilir.</b></p>

  <p class="p2"><b>Ya sporcuların birinci sınıftakileri taciz etmeleri - insanlar bunu öğrenmemen mi? Yoksa Haley, kendilerine işkence yapanları ihbar etmeyi kurbanlara mı bırakmalı?</b></p>

  <p class="p2"><b>Tabii en ilginç dedikodu açık arayla, Mia’nın skandal aşk kaseti. Mia’nın erkek avcısı statüsü yüzünden, yayılması en cazip olan dedikodu bu. Mia ortalıktayken diğer kızların hiç şansı yok. Bütün o hayran gençlerin, nasıl bir kız için ağızlarının suyunu akıttıklarını öğrenmeleri gerekmiyor mu? Yoksa bunu duymaları, ağızlarının daha da çok sulanmasına mı yol açar?</b></p>

  <p class="p2"><b>Eğer Haley’in okulda yeni duyduğu dedikoduları yaymasını gerektiğini düşünüyorsanız, 28. Bölüme (</b><a href="../Text/Bolum028.xhtml">ARKALARINDAN KONUŞMAK</a><b>) gidin. Bunlara hiç bulaşmaması gerektiğine inanıyorsanız, 29. Bölüme&nbsp;</b><a href="../Text/Bolum029.xhtml">DOĞRU OLANI YAPMAK</a><b>&nbsp;gidin. Diğer taraftan, eğer Haley’in ne yapması gerektiğinden emin otamıyorsanız ve karar vermeden önce biraz daha bilgi sahibi olmak istiyorsanız, Haley’i&nbsp;</b><a href="../Text/Bolum030.xhtml">MÜDÜR CRUM'IN SÖYLEVİ</a><b>'ni dinlemek üzere 30. Bölüme gönderin.</b></p>

  <p class="p2"><b>Bazı insanlar arkadaşlarından dedikodu duymaya bayılır, ama dedikodu kendileri hakkındaysa o kadar da beğenmezler</b>.</p>
</body>
</html>
