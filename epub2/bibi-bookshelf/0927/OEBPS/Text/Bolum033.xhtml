<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h1>33</h1>

  <p class="baslik">KAVGA ÇIKARAN SÖZLER&nbsp;</p>

  <p class="baslik2">Bilmediğiniz şeyler size zarar verebilir.</p>

  <div>
    <br />
  </div>

  <p>“Dave resmen katatonik,” dedi Annie Haley’le birlikte münazara takımı çalışmasına giderken. Annie’nin saçlarının dağınık ve kirli olduğunu, tırnaklarını dibine kadar yediğini fark eden Haley, <i>Sen de pek hoş sayılmazsın,</i> diye düşündü.</p>

  <p>“Çoğu zaman, söyledikleri gayet anlamsız oluyor,” diye devam etti Annie. “Ciddi bir sorun var. Tabii, daha da zekileştiği için artık onun düşünce silsilesini takip edemiyorsam, o başka. Ama hayır - ben ne diyorum? Bu mümkün değil. Benim adım Annie Armstrong.”</p>

  <p>“Gerçekten de bu pek mümkün görünmüyor,” dedi Haley. Münazara odasında yerlerini aldılar ve Annie’nin eşkaptanı Alex’in gelmesini beklediler. Haley yuvarlak gözlüklü uzun boylu, zayıf bir Afrikalı-Amerikalı olan Dale Smithwick’in yanma oturdu.</p>

  <p>“Kabul etmemiz lazım,” dedi Annie. “Dave kafayı yedi.”</p>

  <p>“Bence de,” dedi Dale.</p>

  <p>“Neden? Video programını mı izledin?” diye sordu Annie.</p>

  <p>“Pek sayılmaz,” dedi Dale. Bir arkadaşım bana e-postayla bazı klipler gönderdi - çok komikti. Stand-up programlarından daha iyiydi. Dave, ölmüş hamsterinin hayaletiyle konuşuyordu. Adı Handel miydi neydi?”</p>

  <p>“Adam cidden berbat durumda,” diye araya girdi başka bir tartışmacı. “Sürekli olarak, ‘Size ölümden sonraki yaşam hakkında Handel’in söylediklerini anlatmak istiyorum, ama önce orijinal Hamster dilinden tercüme etmem gerekiyor,’ diyor.”</p>

  <p>“Yani—” Annie bozulmuş görünüyordu. “Bu klipler komedi skeçleri gibi Internet’te mi dolaşıyor?”</p>

  <p>“Kesinlikle,” dedi Dale. “Georgia’da bir arkadaşım var, başka klipler göndermem için bana yalvarıp duruyor. Dave ünlü oldu.”</p>

  <p>“Ünlü bir deli,” diye ekledi diğer çocuk.</p>

  <p>Annie, “Bu korkunç bir şey!” diye bağırdı.</p>

  <p>Dale, “Haydi ama, Annie,” diye kırşkırttı. “Herhalde bunun olacağını tahmin ediyordun. Dave o videocast’ları haftada iki kez yayınlıyor. Hiç kimse izlemiyor mu sanıyorsun? Bunları nasıl komik bulmazsın?”</p>

  <p>“Zavallı Dave,” dedi Annie dalgınlıkla. “Herkesin kendisine güldüğünü bilseydi—”</p>

  <p>Dale, “Erkek arkadaşına iyi bir psikiyatrist ve daha da iyi bir dermatolog bul,” diye tavsiye etti.</p>

  <p>“Konuşana bak,” diyen Haley Dale’in çenesindeki sivilceyi işaret etti.</p>

  <p>Tam o sırada Alex içeri girdi ve odanın ön tarafındaki yerini aldı. “Haydi başlayalım, millet. Gelecek hafta St. Agnes’le büyük bir münazaramız var ve bir sıfırlık mükemmel derecemizi bozmak istemeyiz.”</p>

  <p>Haley’ye bakıp hafifçe sırıttı ve Haley’nin nabzının hızlanmasına yol açtı. Haley Alex’in zeki, duruma hâkim olan kişiliğini seviyordu ve tertemiz şirinliği de cabasıydı. Sallantılı - peki, resmen şiddetli bir başlangıç yapmalarına rağmen, şimdi aralarında kesinlikle bir elektriklenme vardı. Münazara takımı çalışmalarında soğukkanlı davranmaya çalışıyorlardı çünkü Haley, birbirlerine ciddi bir şekilde kur yaptıklarını diğer tartışmacılara yaymanın iyi bir fikir olduğunu düşünmüyordu - kayırma suçlamasına meydan vermek istemiyordu. Ancak bir odada göz göze gelmemek giderek daha da zorlaşıyordu.</p>

  <p>“Konu teknoloji ve hayatımızı iyileştirip iyileştirmediği olacak,” dedi Alex. “St. Aggie bize ne atarsa atsın, ona hazır olmamız için, Herkesin hem lehte, hem de aleyhte tartışmayı çalışmasını istiyorum. İlk olarak Annie lehte konuşurken, Dale aleyhte konuşsun.”</p>

  <p>Aniden sınıfın kapısı açıldı ve Sebastian Bodega hışımla içeri girdi. “Haley!” diye bağırdı. “Seninle konuşmam gerekiyor.”</p>

  <p>“Affedersin, Sebastian, ama” dedi Alex. “Münazara çalışmasının ortasındayız.”</p>

  <p>“Bu çok önemli,” diyen Sebastian Haley’nin önünde diz çöktü. “Bir dakika daha bekleyemez.”</p>

  <p>“Pardon?” diye başlayan Alex, Haley’e şaşkın bir ifadeyle baktı.</p>

  <p>Sebastian, “Haley, lütfen, sana yalvarıyorum,” diyerek Haley’nin elini tuttu.</p>

  <p>“Iımm, belki de çıkıp onunla koridorda konuşsam iyi olacak.” Haley Sebastian’ın ne istediğini çok merak ediyordu. Bu okul yılında Sebastian Mia’yla çok meşgul olduğu için, birkaç hoşbeş dışında doğru dürüst konuşmamışlardı bile.</p>

  <p>Alex görüşünü almak üzere ve sanki bu sevimsiz bölünmeyi o durdurabilecekmiş gibi Annie’ye baktı. Annie yalnızca omuzlarını silkti.</p>

  <p>“Beş dakika,” dedi Alex ciddi bir ifadeyle. “Bundan daha fazla vakit ayıramayız.”</p>

  <p>“Ah, çok teşekkür ederim,” dedi Sebastian. “Haley, gel.”</p>

  <p>Haley Sebastian’ın peşinden koridora çıktı. “Sebastian, umarım iyi bir nedenin vardır.”</p>

  <p>“Ah, Haley, çok özür dilerim,” diye başladı Sebastian. “Sana yaşattığım her şey için. Mia ne zaman bana bir şey yapsa, kalbimi yaralasa, ben de Haley’ye bunu yaptım, diye düşünüyorum. Sana bu kadar acı çektirmiş olmam beni çok üzüyor.”</p>

  <p>Halev biraz hazırlıksız yakalandığından, “Aslında,” dedi, “Aylardır bu konuyu düşünmemiştim.”</p>

  <p>“Konuşma, canım. Senin sıkıntı içinde olmana dayanamıyorum. Artık bütün hayatımı sana bunu telafi ederek geçirmem gerekiyor.”</p>

  <p>“Peki, Mia ne olacak?” diye sordu Haley.</p>

  <p>“Mia, Mia, Mia. İnsanlara ne kadar Mia’nın ESKİ kız arkadaşım olduğunu söylesem de, hiç kimse bana inanmıyor.”</p>

  <p>“Belki de bunun nedeni, ikinizin sürekli olarak birbirinizin üstünde olmanız,” diye önerdi Haley. Gerçi gerçekte, Mia bir sürü çocuğun üstüne gidiyordu.</p>

  <p>“Biz İspanyol’uz,” dedi Sebastian. “Ateşli, romantik insanlarız. Duygularımızı açıkça ifade ederiz. Dokunuruz! Önemli bir şey değildir bu.”</p>

  <p>“Yani şimdi münazara çalışmasını sırf bana bunları anlatabilmek için mi böldün?”</p>

  <p>“Hayır,” dedi Sebastian. “Seni gerçekten hâlâ sevdiğimi söylemek istiyorum, bunu yapmak zorundayım, Haley. Seninle birlikte olmak istiyorum. Lütfen sen de benimle beraber olmak istediğini söyler misin?”</p>

  <p><span style="font-variant: small-caps;"><b>♠</b></span></p>

  <p class="p2"><b>Bu gerçekten sürpriz oldu. Sebastian’ın bütün bu zaman boyunca Haley için yanıp tutuştuğu kimin aklına gelirdi? Ancak Haley onu bir kez daha denemek istiyor mu? Sebastian kesinlikle Haley’i geri istiyormuş gibi görünüyor - şimdilik. Haley ona güvenebilir mi? Sebastian’ın geçmişteki duyguları belirgin değildi. "Ateşli" doğru bir tanım - Sebastian’ın gördüğü her kıza karşı ateşli davrandığı zamanlar oldu. Ancak aniden içeri girip duygularını açıklayarak çok dramatik bir davranışta bulundu... Belki de bu sefer gerçekten ciddi.</b></p>

  <p class="p2"><b>Sonra bir de Alex var. Onunla işler kızışıyor gibi görünüyor ve Haley henüz onunla durumunun nereye gideceğini görme fırsatı bulamadı. Eğer Sebastian’a geri dönerse, Alex'ten vazgeçmesi gerekecek. Ama içinde bir his Alex’in, Sebastian’ın aksine, Sinyor Bodega'yla işler yürümezse koşarak Haley’e dönmeyeceğini söylüyor.</b></p>

  <p class="p2"><b>Sizce Haley ne yapmalı? Alex’in mi, Sebastian’ın mı peşinden koşmalı? Ya da ikisini de mi idare etmeli?</b></p>

  <p class="p2"><b>Eğer Haley’in Seksi İspanyolla tango yapma fırsatının üstüne atlaması gerektiğine inanıyorsanız, 38. Bölüme (</b><a href="../Text/Bolum038.xhtml">BODEGA'NIN TAKINTISI</a><b>) gidin. Eğer Haley için en iyisinin istikrarlı, güvenilir Alex olduğunu düşünüyorsanız, 39. Bölüme gidip, Haley’i&nbsp;</b><a href="../Text/Bolum039.xhtml">ALEX'LE BULUŞMA</a><b>’ya gönderin. Veya henüz bir öneride bulunmaya hazır değilseniz, 40. Bölümdeki&nbsp;</b><a href="../Text/Bolum040.xhtml">MİA'YI SORUŞTURMAK</a><b>&nbsp;bölümüne gidin. Son olarak, Haley’in sınav hazırlıklarıyla daha çok ilgilenmesi gerektiğini düşünüyorsanız, 43. Bölüme (</b><a href="../Text/Bolum043.xhtml">TEST SINIRLARI</a><b>) gidin.</b></p>

  <p class="p2"><b>Tıpkı çoktan seçmeli sınavlarda olduğu gibi, yanıtı bilmiyorsanız bile, yine de birini seçip devam etmeniz gerekir.</b></p>
</body>
</html>
