<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h1>18</h1>

  <p class="baslik">KONUK SANATÇI</p>

  <p class="baslik2">Karar: Sevdiğinizle beraber olamıyorsanız,<br />
  beraber olduğunuz kişiyi sevin. Tartışın.</p>

  <div>
    <br />
  </div>

  <p>“Mitchell, kapıya bak!” diye seslendi Haley aşağıya. Annesiyle babası dışarıdaydı ve Mitchell bodrumdaydı, muhtemelen bir şey parçalıyordu. Haley yukarıda odasında SAT matematik problemleri denemeleri çözüyordu. En azından matematik problemi çözüyor olması gerekiyordu. Ama aklı daha çok - Reese Highland’in son zamanlardaki ortadan kaybolma hareketi gibi - romantik problemlere takılmıştı.</p>

  <p>Mitchell geri seslenerek, “Sen bak,” diye cevap verdi. “Uzaktan kumanda aletini sökmekle meşgulüm.”</p>

  <p>Çok haklı, diye düşünen Haley kalemini bırakıp aşağıya inerken kapı ikinci kez çaldı. “Geliyorum!” diye seslendi. “Mitchell, annemle babam eve dönmeden o kumanda aletini tekrar toparlasan iyi olur.” Perry en sevdiği filmlerde duraklama, ağırçekim ve sahneleri tekrar izleme yapamazsa epeyce huysuzlanabiliyordu.</p>

  <p>“Merak etme,” dedi Mitchell. “Kendime çok güveniyorum.”</p>

  <p><i>Eminim</i>, diye düşündü Haley. Doğru, Mitchell şimdiye kadar özenle parçalayıp bozduğu her şeyi - Haley’in kareler arasında donan ve şimdi eskisinden daha iyi çalışan kamerası dâhil - yeniden monte etmeyi başarmıştı.</p>

  <p>Haley ağır sokak kapısının yanındaki pencereden dışarı baktı ve Alex Martin’i görünce nefesi kesildi. Kemerli koyu bej pantolonu ve polo yakalı tişörtüyle, kapıda sabırla bekliyordu.</p>

  <p><i>Onun</i> burada ne işi vardı? Haley’den ne istiyor olabilirdi?</p>

  <p>Haley onu evine davet ettiğini hatırlamak istercesine beynini zorladı - ev sahipliği yapmaya gönüllü olduğu çalışma gruplan, münazara takımı toplantıları - ancak hiçbir şey hatırlayamadı.</p>

  <p><i>Öğrenmenin tek bir yolu var,</i> dedi Haley’in kafasında hafif bir ses. <i>Kapıyı aç, salak.</i></p>

  <p>“Merhaba, Alex,” diyerek kapının çerçevesine yaslandı.</p>

  <p>“Merhaba, Haley. Bu civardaydım, uğrayayım dedim.”</p>

  <p><i>Civarda mı? Lütfen.</i></p>

  <p>“Imm, harika,” dedi Haley. Alex’in ne istediğini söylemesini bekliyordu, ama Alex sözü Haley’e bırakmış görünüyordu. Tuhaflık buna denirdi işte.</p>

  <p>“Donmuş yoğurt yemeğe gelmek ister misin diye soracaktım,” dedi Alex sonunda.</p>

  <p>Haley verandaya çıktı. Alex’in, parlak, pahalı görünen siyah sedan arabası, park yerine bırakılmıştı ve Haley’i donmuş yoğurt yemeğe götürmek üzere hazır bekliyordu. Bu arada, yan tarafta bulunan Highland’lerin evi - Haley’in ister istemez fark ettiği kadarıyla - bomboş görünüyordu. “Kusura bakma, gelemem,” dedi Haley. “Küçük kardeşime bakıyorum.”</p>

  <p>“Ha,” dedi Alex. Haley bunun üzerine onun gideceğini sanıyordu ama gitmedi. Püsküllü kahverengi mokasenlerinin cilasına bakıyor gibiydi.</p>

  <p>Bu şekilde pat diye uğrayabileceğini düşünebilecek kadar kendini beğenmiş biri, diye düşündü Haley. Kendini beğenmiş ama onur verici.</p>

  <p>“Ama şey - eğer istersen verandada oturup biraz takılabilirsin,” dedi Haley. “Evde donmuş yoğurt, hatta dondurma bile yok. Annemle babam şekere şiddetle karşı. Ama buzlu çay içebiliriz.”</p>

  <p>“Harika,” dedi Alex. “Gerçekten harika olur.”</p>

  <p>Alex ön verandada otururken Haley bardak almak amacıyla mutfağa gitti. Şekersiz ebegümeci çayını buzlu bardaklara koydu ve bir tabak peynir ve krakerle birlikte dışarı çıkardı.</p>

  <p>“Demek - evde şeker kullanılmıyor,” diyen Alex bir tane kraker aldı. “Diğer politik görüşlerin dikkate alındığında mantıklı. Dur bir tahmin edeyim, annenle baban eski hippi. Coğrafi kökeninize uyuyor.”</p>

  <p>“Coğrafi kökenim mi?” Haley Alex’in neden bahsettiğinden emin değildi.</p>

  <p>“Annie bana buraya Kuzey California’dan taşındığınızı söyledi. Bu, ilerici duruşunu, kuru meyve ve tahılla beslenmenizi, çevre saplantınızı açıklıyor... her şey uyuyor.”</p>

  <p>“Beni tamamen çözmüşsün, öyle değil mi?” diye sordu Haley alaycı bir ifadeyle. “Marine County şablonuna indirgedin.”</p>

  <p>Alex ona baktı. “Özür dilerim - haklısın. İnsanlar sandığımızdan çok daha karmaşıktır. Özellikle senin gibi insanlar.”</p>

  <p>“Benim gibi insanlar mı?” dedi Haley. “San Francisco’dan gelen hippi yavrusu demek istemiyorsun herhalde...”</p>

  <p>“Hayır, akıllı insanlar demek istiyorum. Lisenin boğucu derecede uyumlu ortamında bile kendi başına düşünebilen insanlar.”</p>

  <p>Haley’in bu kadar net bir şekilde özetlenmeye kızgınlığı yavaş yavaş geçti. Belki de Alex düşündüğü kadar anlayışsız biri değildi. “Ya sen? Senin coğrafi kökenin ne?”</p>

  <p>“Connecticut doğumluyum. New Jersey’de büyüdüm,” dedi Alex. “Ben üç yaşındayken babam şirketini buraya taşıdı. Genel masraflar burada daha uygun. Ama ben buradan çıkıp biraz dünyayı dolaşmayı başardım. Geçen yazı, Kosta Rika’da yoksullara ev yaparak geçirdim.”</p>

  <p><span style="text-indent: 1em;">“Sen mi?” Orta Amerika’da insanlara yardım etme fikri bir şekilde, Haley’nin Alex hakkındaki görüşüne uymuyordu. Oysa onun, kararlı bir muhafazakâr kapitalist domuz olduğunu düşünüyordu. Şirin bir kapitalist domuz. Ama öte yandan, domuz yavrularınn hep çok sevimli bulurdu. “Bunu senden beklemezdim.”</span><br /></p>

  <p>“İnsanlar sandığımızdan çok daha karmaşık,” diye hatırlattı Alex.</p>

  <p>Haley rahatlamaya başladı ve uzun bir sohbete daldılar, zamanın nasıl geçtiğini fark etmediler. Haley bir süre sonra, dışarıda havanın kararmaya başladığını fark etti. Alex’le sohbetleri bir saatten fazla sürmüş olmalıydı. Alex çok akıllıydı, ürkütücü derecede akıllı. Haley’nin tanıdığı çocukların çoğu Hillsdale Lisesi’nden ötesini göremezdi. Bergen County sınırlarının dışında bir şey düşünseler Haley çok şaşırırdı. Coco ve Whitney gibi zengin çocuklar bile tatillerde Hillsdale’den şehre ve Hamptons’a gidip geliyor, belki Paris veya Londra’da bir mola veriyordu. Burası onların kuvvet üsleriydi.</p>

  <p>“Ben artık gitsem iyi olacak,” diyen Alex ayağa kalktı. Haley onu arabasına kadar geçirdi. Bu arada Highland’lerin arabalarının park edildiğini gördü. Alex’le sohbete o kadar dalmıştı ki, birisinin arabayla geldiğini görmemişti. <i>Reese eve dönmüş müydü</i>? diye merak etti Haley. <i>Ve döndüyse</i>, <i>Haley’i verandada</i> A/ex7e <i>birlikteyken görmüş müydü?</i></p>

  <p>Eğer Reese onları <i>gördüyse</i> ne yapacaktı? Gelip merhaba der miydi? Haley başka bir çocukla konuştuğu için kıskanır mıydı? Yoksa üzerinde durmayıp onları rahat mı bırakırdı?</p>

  <p>Haley emin değildi.</p>

  <p>“Buzlu çay için tekrar teşekkürler,” dedi Alex. “Okulda görüşürüz.”</p>

  <p>“Evet. Görüşürüz.” Haley dalgın bir şekilde ona el sallarken, annesi evde olmadığı ve Alex’in çok benzin yakan lüks arabasını görmediği için rahatladı.</p>

  <p>♠</p>

  <p>O akşam ilerleyen saatlerde Haley, üniversite başvuru makalesinin üçüncü taslağı üzerinde çalışırken, Reese’ten bir Anlık Mesaj aldı.</p>

  <p>R: N’aber, Kızıl? Yıllardır görüşmemişiz gibi. Yarın benimle kütüphanede buluşmak ister misin?</p>

  <p>Haley hiç düşünmeden cevap yazdı:</p>

  <p>H: Tabii. Görüşürüz.</p>

  <p>Haley oturumunu kapattı ve tekrar makalesine döndü ancak Reese’in mesajıyla ilgili bir şey onu rahatsız etti. Son zamanlarda Reese ders çalışmakla o kadar meşguldü ki, Haley’in hayatta olup olmadığını bile pek fark edemiyordu. Şimdi birden bire <i>onunla</i> mı ders çalışmak istiyordu?</p>

  <p><i>Belki de beni Alex’le gördü,</i> diye düşündü. <i>Belki başka çocukların etrafımda dolandığını hissetti ve benim ona ait olduğumu hatırlatmaya çalışıyor.</i></p>

  <p>Ancak hak iddia etmek istiyorsa, bu çok yavan bir yöntemdi. Kütüphaneye gitmek mi? Bu nasıl bir buluşmaydı?</p>

  <p>Berbat bir buluşma, nasıl olacak?</p>

  <p><i>♠</i></p>

  <p class="p2"><b>Haley’in şu anda birçok seçeneği var. Alex de Reese de iyi çocuklar - akıllılar, terbiyeliler ve unutmayalım, seksiler. Bay En Yakışıklı ile Bay Zeka arasında nasıl seçim yapmalı? Haley kendisinden daha çok hoşlanıyormuş gibi görüneni mi seçmeli? Bu - şimdilik - Alex'ti. Ama kim bilir - belki Haley onunla çıkmayı kabul ederse, o da, Reese gibi, Haley’i ihmal etmeye başlayacak. Erkekler gizemli yaratıklar.</b></p>

  <p class="p2"><b>Haley’in planlandığı gibi, Reese'le kütüphanede buluşması gerektiğini düşünüyorsanız, 24. Bölüme (X'İ BULUN) gidin. Tekdüzelikten çıkıp, kendisiyle Reese Highland arasında biraz mesafe koyması ve biraz yaşaması gerektiğine inanıyorsanız, 25. sayfaya (</b><a href="../Text/Bolum025.xhtml">ÖZGÜRLÜK MÜZİĞİ</a><b>). Haley’in erkekleri bu kadar düşünmeyi bırakıp, üniversite yarışına odaklanması gerektiğine inanıyorsanız, 22. Bölüme (</b><a href="../Text/Bolum022.xhtml">KAFASI DAĞINIK</a><b>) gidin.</b></p>

  <p class="p2"><b>Dikkatli olun. Aşk âleminde, kaderin bazı beklenmeyen cilveleri konusunda size açıklama yapılmayacaktır.</b></p>
</body>
</html>
