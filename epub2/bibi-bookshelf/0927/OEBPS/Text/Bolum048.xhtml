<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h1>48</h1>

  <p class="baslik">İZLE VE ÖĞREN</p>

  <p class="baslik2">İnsanlar bazen size ders kitaplarından<br />
  çok daha fazla şey öğretebilir.</p>

  <div>
    <br />
  </div>

  <p>Haleyle Reese sınavlarla, ev ödevleriyle ve futbol maçlarıyla, zorlu bir hafta geçirmişlerdi, bu yüzden Haley Reese’in hafta sonu planlarını kesinlikle atlatacağını düşünüyordu. Ancak Reese, Haley’i şaşırtarak Cuma akşamı okul tiyatrosuna, <i>Bir Yaz Gecesi Rüyası’</i> na gitmelerini teklif etti. Reese’le bir kez daha karanlıkta yalnız başına oturmak büyük bir zevkti. Reese’in kafası son zamanlarda çok dalgın olsa da, Haley ona karşı güçlü duygular hissediyordu.</p>

  <p>“Shaun çok komik,” diye fısıldadı Haley. Shaun Willkommen’in, dokumacı Nick Bottom olarak, rüyasından insan kafasıyla değil, eşek başıyla uyandığı sahne oynanıyordu.</p>

  <p>“Bir komedyen doğuyor,” diye cevap verdi Reese fısıltıyla. Shaun dört ayak üstünde sahnede koşuşturup, eşek gibi arka ayaklarını havaya kaldırdıkça izleyiciler kahkahalarla gülüyordu. Reese de yüksek sesle kahkaha atıyordu.</p>

  <p>Önce, Reese Haley’i almak üzere eve geldiğinde, Haley onun yüzünde geçen günlerin stresinin yarattığı gerginliği görmüştü. Ama şimdi Haley onun güldüğünü seyrederken Reese değişime uğramış, dünyayı umursamıyormuş gibi davranmaya başlamıştı. Haley’ye gülümsedi ve kolunu onun omuzuna doladı. Haley ona iyice sokuldu. Reese’in sonunda tüm dikkatini Haley’ye vermesi onu ne kadar rahatlatmıştı.</p>

  <p>Oyun bittikten ve izleyiciler onları alkışlayıp, “Bravo! Bravo!” diye bağrıştıktan sonra, Reese’le Haley kalabalığa kanşıp dışarı çıktı.</p>

  <p>“Setler harika olmuştu,” dedi Haley, dikkati çekmeden kulis kapısından dışarı Irene’e.</p>

  <p>İrene, mahcup bir ifadeyle, “Teşekkür ederim,” dedi. Haley, yaptığı işin takdir edilmesinin Irene’i memnun ettiğini fark etti.</p>

  <p>Reese’le Haley oyuncuları kutladıktan sonra, Reese, “Ne dersin, durup dondurma yiyelim mi?” diye sordu. “Hatta şansın varsa, en sevdiğin dondurmayı - naneli ve çikolata parçalı dondurma bile alabilirim.”</p>

  <p>Reese’in en sevdiği dondurmayı hatırlaması Haley’yi etkiledi. Ancak ona cevap veremeden, Reese onu kollarına alarak öptü. Hem de mükemmel denilebilecek bir öpücüktü bu: Sıcak, erkek arkadaş öpücüğü. Sonra böylece devam etti...</p>

  <p>“Sana bir özür borçluyum,” diyen Reese alnını Haley’in alnına dayadı ve gözlerinin içine baktı. “Son zamanlarda bu kadar dalgın olduğum için özür dilerim. İyi bir erkek arkadaş olamadığımı biliyorum. Sadece... üniversite konusunu ciddiye almaya başladım. Tabii bu, senin hakkında ciddi olmadığım anlamına gelmiyor. Sadece hepsini dengelemek biraz zor geldi ve pek başarılı olamadım.”</p>

  <p>“Anlıyorum,” dedi Haley. Highland ailesinin tek oğulları hakkında büyük beklentileri olduğunu biliyordu. Reese denediği birçok şeyde o kadar başarılı olmuştu ki, mükemmelin altında olmasına izin verilmediği bir noktaya gelmişti. Her alanda. “Hepimiz büyük bir baskı altındayız,” dedi Haley. “Bazılarımızın aileleri bizi zorluyor, bazılarımız da o baskıyı kendi kendimize uyguluyoruz, ama hepimiz bu baskıyı hissediyoruz. İnan bana.”</p>

  <p>O sırada asfaltta cayırdayan tekerlek sesleri duydular. “Arabaya ihtiyacınız var mı, sevgililer?” diye seslendi birisi Spencer’in spor arabasından. Haley Spencer’in yolcularının Coco, Mia ve Whitney olduğunu gördü.</p>

  <p>Reese, “Kesinlikle hayır” diye cevap verdi onlar yanlarından geçip gittikten sonra. “O çocuklarla eskiden arkadaş olduğuma inanamıyorum. Pekala, dondurmaya ne diyorsun?”</p>

  <p>Haley tam o anda olması gereken yerde, önem taşıyan tek erkekle - çok sevgili Reese’le birlikte olduğunu anladı. Dondurmacıya doğru yürürken Reese Haley’ye sarıldı. Haley son derece mutlu bir şekilde içini çekti. Eski Reese’e yeniden kavuşmak çok güzeldi.</p>

  <p style="text-align: center;"><br /></p>

  <p style="text-align: center;">SON</p>
</body>
</html>
