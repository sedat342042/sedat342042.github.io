<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h1>35</h1>

  <p class="baslik">NEW JERSEY SU İŞKENCESİ</p>

  <p class="baslik2">Bir birinci sınıf öğrencisini suya yönlendirebilirsiniz<br />
  ve içmesini sağlayabilirsiniz.</p>

  <p>Haley Sasha’yla birlikte kızlar as futbol takımını, ilk gayrı resmi kızlı-erkekli kabul törenine katılmak üzere Zach Woolsey’nin evinin ön kapısından içeri sokarken “Hey, gençler, gündemde ne var?” diye sordu. Zach erkekler takımında oynayan bir son sınıf öğrencisiydi ve Heights’ta yaşıyordu. Erkekler takımında kaptan değildi ama Reese beklendiği üzere, taciz fikrinden caydığı için araya girip ev sahipliği yapmayı önermişti. Görüldüğü kadarıyla erkekler partiyi çoktan başlatmıştı. Erkekler takımındaki üç birinci sınıf öğrencisi masanın başına oturmuşlardı ve önlerinde altı büyük su sürahi duruyordu.</p>

  <p>“İçin bunları!” dedi Zach sert bir sesle. “Hepsine en az dört litre su içireceğiz,” diye açıkladı kızlara. “Bu birinci sınıflar bütün gece uyanık kalıp altlarına yapacaklar.”</p>

  <p>“Sizin kabul töreniniz <i>bu mu</i>?” diye sordu Sasha.</p>

  <p>“İçki yüzünden bütün gece kusmalarını seyretmekten iyidir,” diye cevap verdi Zach. “Veya onlara, içine müshil serpilmiş brownie yedirmekten. Geri zekâlı hokey oyuncuları geçen sene denediler. Ne kadar pislik oluştuğuna inanamazsınız.”</p>

  <p>“Eh, erkekler için iyi olan...” diyen Haley iki sandalye çekti. “Leah ve Marissa, anlaşılan biraz su içmeniz gerekiyor.”</p>

  <p>Haley onlara da birer sürahi verdi. Takımın geri kalanı onlara ne yapacaklarının söylenmesini bekliyor gibiydi. Sorumlu olmak, kızlara patronluk taslama gücüne sahip olmak hoş bir duyguydu. Bu Haley için yeni bir duyguydu ve bu duyguyu anında çok sevmişti.</p>

  <p>Kız takımının iki birinci sınıf öğrencisi Marissa ile Leah başlarını arkaya eğip suyu içtiler. Marissa birkaç dakika yutkunduktan sonra ağzını sildi. “Karnım doydu. Daha fazla içemem.”</p>

  <p>Haley kaşlarını çattı. “Jen, sürahiyi kontrol et ve ne kadar içtiğini belirle.” Jen son sınıf öğrencisiydi - yani son sınıf öğrencileri bile Haley’in emirlerini yerine getiriyordu. Bu müthiş bir duyguydu.</p>

  <p>“Ancak yarısını içebilmiş,” dedi Jen.</p>

  <p>“Devam et, Marissa,” diye emretti Haley.</p>

  <p>Biraz kaygılı görünen Sasha, “Sen nasılsın, Leah?” diye sordu.</p>

  <p>Leah yutkundu ve derin bir nefes aldı. “İyiyim.”</p>

  <p>“Haydi, biraz takım ruhu sergileyelim!” dedi Haley. “İç! İç! İç!”</p>

  <p>Diğer kızlar da onunla birlikte bağırarak tezahüra yaptılar. “İç! İç! İç!”</p>

  <p>Marissa durdu ve karnını tuttu. Sasha, “Belki biraz ara verseler iyi olacak,” diye önerdi.</p>

  <p>“Ne diyorsunuz, kızlar?” diye sordu Haley. “Erkekler ara vermiyor.”</p>

  <p>Kızlar hep birlikte, “İç!” diye bağırdılar.</p>

  <p>Gecenin sonuna doğru Marissa’yla Leah dörder litreden fazla su içmişlerdi. “Aferin,” diyen Haley kollarını iki birinci sınıf öğrencisinin omuzlarına doladı. “Artık resmen Leydi Şahinlersiniz. Kutluyorum.”</p>

  <p>“Öğğhh,” diye inledi Marissa.</p>

  <p>“Midem,” dedi Leah.</p>

  <p>“Başım,” diyen Marissa şakaklarını ovaladı.</p>

  <p>“Haydi ama, geçecek bunlar,” dedi Haley. “Sadece su, tamam mı?”</p>

  <p>Parti dağıldı. Sasha onu arabayla eve bırakırken, Haley kendini çok iyi hissediyordu. “Bence kızlar çok eğlendi, öyle değil mi?” dedi.</p>

  <p>“Evet, tabii Leah ile Marissa hariç.”</p>

  <p>Tam o sırada Haley’in cep telefonu çaldı. Haley ekrana baktı ve Leah’nın adını gördü.</p>

  <p>“Leah, ne oldu?”</p>

  <p>“Ben Leah değilim, annesiyim. Leah da Marissa da acil serviste. Leah bana Marissa’nın eve dönerken arabada kendinden geçerek bayıldığını söyledi. Siz kızlar bu gece ne yaptınız?”</p>

  <p>“Marissa’nın nesi var?” diye soran Haley’in sesi korkuyla titremeye başlamıştı.</p>

  <p>“Henüz bilmiyoruz,” dedi Leah’nın annesi. “Doktorlar su zehirlenmesinden bahsettiler. Ama neden olsun? Bugün sizin maçınız yoktu ki.”</p>

  <p>Ertesi gün okulda haberler hızla yayıldı. Marissa şoka girmişti. Sistemi suyla o kadar aşırı derecede yüklenmişti ki, kanındaki tuz dengesi bozulmuştu. “Doktorlar hayati tehlikesi olduğunu söylediler. Ölebilirmiş,” dedi Sasha Acil Servisi ziyaret ettikten sonra.</p>

  <p>Haley’in midesine bir sancı girdi. Bu çok kötüydü. Bu çok kötüydü. Ve daha da kötüleşecekti.</p>

  <p>“Hayati tehlike” deyimi Hillsdale’deki anne-babaları kriz durumuna soktu ve futbol takımındaki kızlara zorla o akşam neler olduğunu itiraf ettirdiler. Kabul töreninin ardındaki esas gücün Haley Miller olduğunun ortaya çıkması uzun sürmedi - kızlar, bunun onun fikri olduğunu söylediler. Birinci sınıf öğrencilerine suyu Haley içirmişti.</p>

  <p>O gün öğleden sonra Koç Tygert Haley’i ofisine çağırdı. “Bunu yapmak zorunda kaldığım için çok üzgünüm, Haley, ama seni kaptanlıktan almaktan ve takımdan atmaktan başka seçeneğim yok’ dedi.</p>

  <p>Haley, “Güvenli olduğunu sanıyordum,” diyerek itiraz etti. “Çok fazla su içmenin zararlı olabileceğini hiç duymamıştım.</p>

  <p>“Bir kere oyuncularını böyle bir şeyi yapmaya asla zorlamamalıydın,” dedi Koç Tygert. “Senin görevin onları yönlendirmek, onlara yardım etmek, hastaneye göndermek değil.”</p>

  <p>Haley yıkılmıştı ve hayatında hiç bu kadar utanmamıştı, küçük düşmemişti. Tam işler daha da kötüye gidemez diye düşünürken, gitti. Müdür Crum onu okuldan attı. Sonra yerel gazete Hillsdale Lisesindeki acımasız taciz olayları hakkında bir makale yayınladı ve Haley Miller’i esas suçlulardan biri ilan etti. Herkes Haley’den uzak durmaya başladı. Kentte tamamen dışlanarak arkadaşsız ve yalnız kaldı.</p>

  <p><span style="font-variant: small-caps;">♠</span></p>

  <p class="p2"><b>Ne kadar korkunç! Haley kabul töreni çılgınlığına kendini çok kaptırdı - ve bunun ciddi sonuçları oldu. Kendi takım arkadaşlarına nasıl bu kadar acımasız davranabildi? Çok fazla suyun zararlı olabileceği hiç aklına gelmediyse bile, onları sıkıntıya sokmak da yeterince kötüydü. Bir kaptan böyle mi davranır? Eh, Haley artık kaptan değil, yani bu bir daha asla olmayacak. En azından kızlar futbol takımında.</b></p>

  <p class="p2"><b>Başınızı önünüze eğin ve&nbsp;</b><a href="../Text/Bolum001.xhtml">1. Bölüme</a><b>&nbsp;geri dönün.</b></p>
</body>
</html>
