<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h1>36</h1>

  <p class="baslik">BİRAZ ACIYIN</p>

  <p class="baslik2">Bazen liderlik elini taşın altına sokmak demektir.</p>

  <div>
    <br />
  </div>

  <p>Haley, Zach Woolsey’in Heights’taki evine ulaştığında, “kabul töreni” başlamıştı. Erkekler futbol takımında bir son sınıf öğrencisi olan Zach, kızlar tırsmadığı sürece, kızlı-erkekli taciz işlemine razı olmuştu. Kaptan değildi ama Reese Highland son dakikada iptal edince, ev sahipliği yapmayı önermişti. Reese’in, <i>Taciz</i> sözü yayılmaya başladığı anda çekilmesi hiç kimseye sürpriz olmamıştı.</p>

  <p>Haley kendi takımındaki iki birinci sınıf öğrencisini, Leah ile Marissa’yı, kocaman su sürahilerinin bulunduğu mutfak masasının başında, üç tane birinci sınıf öğrencisi erkek futbolcuyla otururken buldu. Kızlı erkekli takım arkadaşları etraflarını sarmışlardı ve onlara tezahürat yapmaya hazırlardı.</p>

  <p>“Şimdi,” dedi Zach. “Bu kez kabul töreniniz epeyce kolay olacak. tek yapmanız gereken, bu masanın üstündeki bütün suyu içmeniz ve işiniz bitecek. Kabul edilmiş olacaksınız. Basit, değil mi?”</p>

  <p>“Dur bakalım,” dedi Haley. Bu yeterince masum görünüyordu, ama işi şansa bırakmayacaktı. Kendisi görevdeyken oyuncularına kötü bir şey olmayacaktı. Haley takım kaptanlığını çok ciddiye alıyordu.</p>

  <p>“Kusura bakma, Zach, ama benim kızlarım zaten kabul edildiler,” diyerek Marissa’yla Leah’ya göz kırptı. “Analarından emdikleri süt burunlarından geldi ve daha fazla eziyet çekmelerini istemiyorum. Bunu hak etmiyorlar. Ve aslında, siz birinci sınıf öğrencileri, o suyu içmeseniz bile sonunda takıma gireceksiniz. Şu anda çekip gitseniz bile hiç kimse sizi suçlamayacaktır.”</p>

  <p>“Haydi ama,” dedi Zach. “Kızların korkup kaçmayacağınıza söz vermiştiniz.”</p>

  <p>“Böyle bir söz verdiğimi hatırlamıyorum,” dedi Haley. “Haydi, kızlar - pizza zamanı ” Sasha’yla birlikte kızları Zach’ın evinden çıkardı ve erkekler takımındaki bütün birinci sınıf öğrencilerinin peşlerinden kapıdan çıktıklarını gördü.</p>

  <p>Lisa Pizzacısı’na geldikleri zaman Leah, “Sağ ol, Haley,” dedi. “O kadar suyu içmeyi hiç istememiştim.”</p>

  <p>“Taciz çok saçma bir şey,” diye açıkladı Haley. “Reese bu işe bulaşmamakta haklıydı. Ben neden kendi takım arkadaşlarıma zarar vermek isteyeyim? İki gün sonra maçımız var. Son derece anlamsız.”</p>

  <p>Masanın karşı tarafında birkaç kız fısıldaşıyordu. “Hey, çocuklar, Mia Delgado’yu duydunuz mu?” diye sordu bir tanesi ağzı açık kalarak.</p>

  <p>“Ne - Mia hakkında başka dedikodular da mı var?” diye sordu Haley. Bu yeni kız kesinlikle kendinden bahsettirmeyi biliyordu, hiç kuşku yoktu.</p>

  <p>“Bu olağanüstü,” dedi Leah. “Duyduğum kadarıyla Spencer Eton’ıın evindeki o Kumarhane Gecesi bağış toplantısına gitmiş ve herkesin gözünün önünde Whitney Klein’ın babasına <i>asılmış ”</i></p>

  <p>“Dalga geçiyorsun!” dedi Haley. “Mia mı? Emin misin? Jerry Klein’da ne bulmuş acaba?”</p>

  <p>“Ben de bunu öğrenmek istiyordum,” dedi Sasha. “O adam kesinlikle işini biliyor.”</p>

  <p>Tam o sırada Haley’nin telefonu çaldı. Haley ekrana baktı. Münazara takımının son sınıfta okuyan şirin başkanı Alex Marti n’den mesaj gelmişti.</p>

  <p>“Seni bir gün aramamın sakıncası var mı? - Alex."</p>

  <p>Haley’in şaşkın bakışını gören Sasha, “Ne oldu?” diye sordu.</p>

  <p>“Galiba Alex Martin bana biraz önce çıkma teklif etti.”</p>

  <p>“Güzel,” diyen Sasha pizza dilimiyle şerefe yaptı.</p>

  <p>“Johnny’yi Bubbies’den almaya giderken benimle gelmek ister misin? Orada tek başıma oturup beklemekten nefret ediyorum. Hem de sana hayran olan şirin son sınıf öğrencisi meselesini nasıl halledeceğini konuşuruz.”</p>

  <p>♠</p>

  <p class="p2"><b>Ne kadar hareketli bir gece - olabilecek en iyi şekilde hareketli. Haley iyilik yapıp birinci sınıf öğrencilerini kabul töreninin eziyetinden kurtardı. Neler olacağını kim bilebilirdi? Takım arkadaşlarını koruması Haley’e sonsuz bağlılık duymalarını ve onu takdir etmelerini sağladı. Sezonun sonuna kadar Haley’in liderliğine her zamankinden çok saygı duydular.<br /></b></p>

  <p class="p2"><b>Ancak karar verme süreci hiç bitmez. Mia'yla Jerry Klein hakkındaki bu dedikodu ne olacak? Gerçekten doğru olabilir mi? Haley’in, bu gizem konusundaki merakını, gerçeği öğreninceye kadar gideremeyeceğine inanıyorsanız, onu 40. Bölüme (</b><a href="../Text/Bolum040.xhtml">MİA'YI SORUŞTURMAK</a><b>) gönderin.</b></p>

  <p class="p2"><b>Sonra bir de Alex’in teklifi var. Teklifini kabul edip onunla çıkmalı mı? Peki, Reese ne olacak? Veya sevimli fotoğrafçı Devon McKnight? Hatta Sebastian Bodega? Mia Bay Klein'la flört ediyorsa, "Sebbie" dediği Sebastian sonunda boşa mı çıktı? Haley’in Alex’e bir şans vermesi gerektiğini düşünüyorsanız, 39. Bölüme (</b><a href="../Text/Bolum039.xhtml">ALEX'LE BULUŞMA</a><b>) gidin. Eğer Haley’in onun yerine Sasha'yla Bubbies’e gitmesi gerektiğine inanıyorsanız, 41. Bölüme (</b><a href="../Text/Bolum041.xhtml">TEDAVİ EDİLEMEZ CİLVE MERAKI</a><b>) gidin.</b></p>

  <p class="p2"><b>Haley’in son zamanlarda şansı epeyce açık, ancak şansını zorlamalı mı?</b></p>
</body>
</html>
