<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h1>12</h1>

  <p class="baslik">ROLÜ ALMAK İÇİN</p>

  <p class="baslik2">Yardımcı rol oynamaya razı değilseniz,<br />
  seçmelere girme zahmetine girmemelisiniz.</p>

  <div>
    <br />
  </div>

  <p>Haley, tıka basa dolu konferans salonuna girerken Whitney, “Haley, sende mi şansını deneyeceksin?” diye sordu.</p>

  <p>“Tanrım, okulun yarısı bu oyunun seçmelerine katılıyor,” dedi Coco.</p>

  <p>Açıkçası, Haley, Whitney’le Coco'yu Bir Yaz gecesi Rüyası oyunun seçmelerinde görünce şaşırmıştı. İkisinde de, mükemmel olduklarını düşündüklerinden, kendilerinden başka birilerini canlandırabilecek yetenek veya istek olduğunu düşünmemişti. Ayrıca Shakespeare hiçbir zaman öncelik listelerinde üst sıralarda yer almamıştı - matematiğin çok üstündeydi ama makyaj, giysiler ve saçların epeyce altındaydı.</p>

  <p>“Eğlenceli olur, diye düşündüm,” dedi Haley.</p>

  <p>“Başrol için sıraya giren şu kızlara bakın,” diyen Coco, mükemmel inci pembesi tırnaklarını inceledi. “Ne gerek var? Bunun ümitsiz vaka olduğunu bilmiyorlar mı?” Başını kaldırıp Haley’e baktı ve küçükseyerek, “Sen de başrol için seçmelere katılacak kadar budala değilsin, değil mi?” diye ekledi.</p>

  <p>“Helena veya Hermia rolünü denerim diye düşünüyordum,” dedi Haley. “Biliyorsun, adı <i>H</i> harfiyle başlayanlar birbirlerine destek olmalı. Hem böylece, sahnede replik unutma olasılığım azalır.”</p>

  <p>Coco gülmedi. “İyi. Zaten hiç şansın olmazdı.” Oyunun ciltsiz kapaklı kopyasını açıp okumaya başladı.</p>

  <p>“Bir şey fark edeceğinden değil ama,” dedi Haley, “Neden olmasın?”</p>

  <p>Whitney onu kenara çekti. “Çünkü ismi lazım değil, birinin babası bu seneki prodüksiyonu - yine - finanse ediyor,” diye fısıldadı dirseğiyle Coco’yu işaret ederek. “Bu nedenle, Coco’nun babasını mutlu etmek zorundalar. Eğer Coco mutlu olmazsa, babası da mutlu olmaz. Coco başrolü almadığı sürece mutlu olmayacak.”</p>

  <p>“Haliyle,” dedi Haley alaycı bir tavırla. “Seçme düzenlemek bile gereksiz. Belki de rolleri açık artırmayla en yüksek teklifi verenlere vermeliler.”</p>

  <p>Whitney elinde olmadan hafif bir kahkaha attı ama Coco onlara ters ters bakınca sustu.</p>

  <p>“Demek sen de Titania olacaksın?” diye sordu Haley.</p>

  <p>“Ti-kim?” dedi Coco burnunu çekerek. “Hayır. Sana söyledim. Ben başrolü oynayacağım.”</p>

  <p>“Başrol karakterinin adı Titania,” dedi Haley. “Perilerin kraliçesi. En önemli kadın kahraman.”</p>

  <p>“Tabii,” dedi Coco. “Bunu biliyordum. Çok da mantıklı. Ben okulun kraliçesiyim. Neden perilerin kraliçesi olmayayım? Yönetmeyi daha iyi bilen biri olabilir mi?”</p>

  <p>“Ya Mia?” diye sordu Haley. Kendini tutamamıştı. Mia sinirine dokunuyordu, ancak Haley Mia’nın, Coco’nun sinirine daha çok dokunduğunu hissediyordu. Ne de olsa Coco’nun sinirleri çok hassastı.</p>

  <p>“Ne olmuş Mia’ya?” dedi Coco dudağını bükerek.</p>

  <p>Whitney pat diye, “Duyduğuma göre o da Titania rolü için seçmelere katılıyormuş,” deyiverdi.</p>

  <p>“Yani?” dedi Coco. “Titania’nın İspanyolca aksam var mı? Shakespeare İngiliz oyun yazarıydı. Bu İngilizce bir oyun. Mia’nın hiç kimseye rakip olabileceğini sanmıyorum.”</p>

  <p>“Aslında oyun Atina’da geçiyor,” dedi Haley. Whitney’in anlaması için, “Atina - Yunanistan,” diye ekledi.</p>

  <p>Whitney oyunun bir sayfasını parmağıyla tarayarak, “Sen buna İngilizce mi diyorsun? ‘Yağsız süt, ve bazen el değirmeniyle çalışma, ve yararsızlık nefes nefese kalan ev kadınının köpürmesine neden oluyor, bazen de bir nedenle içkinin hiç tadı—’ ”</p>

  <p>Coco, “Yeter artık, Klein,” diyerek onu tersledi. “Yağsız süt diye bir şey duydun, değil mi? Nasılsa hiçbir şekilde içmezsin ama...”</p>

  <p>“Çok sulu,” dedi Whitney burnunu kıvırarak. “Belki Hermia rolünü denerim. Herkesin âşık olduğu kız değil mi o?”</p>

  <p>“Herkesin değil,” dedi Haley. “Sadece Lysander ile Demetrius’un.”</p>

  <p>“O rolleri de kimin almaya çalıştığını biliyorsun,” dedi Coco. “Sinyor Sebastian. Diğer birçok seksi arkadaşın yanı sıra.”</p>

  <p>“Harika,” dedi Whitney. “Sebastian’la biraz, ıımm, yüz yüze biraz vakit geçirebilirim. Öpüşme var mı? Lütfen öpüşme olsun.”</p>

  <p>“Eğer rolü alabilirsen,” diyen Coco <i>eğer</i> kelimesini vurguladı.</p>

  <p>“Kusura bakma, Whit—sanırım, Bay Parababasının kızı olunca ancak bu kadar iyilik yapılabiliyor,” dedi Haley. Devon McKnight’m da Lysander ve Demetrius için seçme sırasında olduğunu fark etti. İlginç. Helena veya Hermia rolünü alırsa kimi öpmeyi tercih ederdi - Devon’u mu, Sebastian’ı mı? Bu bir göz zevki meselesiydi.</p>

  <p>Coco, “Titania, Sebastian her kim olmak istiyorsa, onu öpebilecek mi?” diye sordu Haley’e.</p>

  <p>“Sanmıyorum,” diye cevap verdi Haley.</p>

  <p>“Her neyse,” dedi Coco. “O devasa eşek kafasının karşısında oynamak zorunda kalmayayım da. Hem o kim?”</p>

  <p>Salonun karşı tarafında Shaun Willkommen, başına kartonpiyer eşekbaşı giyiş halde irene ve Devon’la şamata yapıyordu. Dokumacı</p>

  <p>Nick Bottom oyunun yarısını kafasını eşekbaşına dönüştüren bir büyünün etkisi altında geçirdiğinden, herhalde Bottom rolünü oynama şansını artıracağını sanıyor, diye düşündü Haley.</p>

  <p>“Öğhh, bu o paçoz Shaun,” dedi Whitney. “O koca göbeği her yerde tanırım. Iıhh, şuna bir bakın.”</p>

  <p>“Aslında sanırım Titania Eşekkafalıyı öpmek zorunda kalıyor,” dedi Haley neşeyle. “Yani Bottom’ı.”</p>

  <p>“Ayy, karakterin adı Bottom mı?” dedi Coco. “Ne kadar iğrenç ve uygun. Başrol oyuncusu neden o <i>şeyi</i> öpmek istesin?”</p>

  <p>“Oyunda aynen öyle oluyor,” diyen Haley sayfaları karıştırmaya başladı. Sonunda Titania’nın Bottom’a âşık olduğunu sandığı bölümü buldu. Haley neredeyse, Coco’nun başrolü almasını dileyecekti - onun bütün okulun önünde Shaun’un eşek ağzını öptüğünü görmek şahane olacaktı.</p>

  <p>“Ama benden... bunu nasıl beklerler?”</p>

  <p>“Buna aktörlük deniyor, Coco,” diye hatırlattı Haley.</p>

  <p>“Belki senaryo değiştirilebilir,” dedi Coco.</p>

  <p>“Değiştiremezsin.” Haley kitaba parmağını bastırdı. “Burada gayet net bir şekilde yazıyor.”</p>

  <p>“İstersem değiştirebilirim,” dedi Coco kesin bir ifadeyle. “Yoksa oyun olmayabilir.”</p>

  <p>Tiyatro öğretmeni Bay Kyons ellerini çırptı ve sessiz olunmasını istedi. “Pekala, millet! Haydi, devam edelim. Hâlâ Titania’lara bakıyorum. Bakalım sırada kim var.” Not kâğıtlarına baktı, ağzını açtı, duraksadı ve sonra ismi okudu. “Coco De Clerq.”</p>

  <p>“O benim işte,” diyen Coco senaryosunu kapıp, sahneye doğru yürüdü. “Merhaba, Bay Lyons.”</p>

  <p>“Merhaba, Coco,” dedi Bay Lyons. “İkinci perde, birinci sahnede Titania’nın Oberon’la konuştuğu kısmı okur musun lütfen? Oberon’u ben okuyacağım.”</p>

  <p>Coco kitabı karıştırarak söylenen yeri buldu. “Titania ile Oberon sahneye çıkar.’”</p>

  <p>“Evet. Ben sahne düzenini okuyacağım,” dedi Bay Lyon. “Başlıyorum. ‘Ay ışığı tarafından kötü karşılanan, gururlu Titania.’”</p>

  <p>Coco elini kalçasına koymuş, kitaba bakarak sahnede duruyordu.</p>

  <p>“Sıra sende, Coco,” dedi Bay Lyons.</p>

  <p>“Ah. Tamam. ‘Ay ışığı tarafından kötü karşılanan, gururlu Titanla.”’</p>

  <p>“O benim rolümdü. Şimdi okudum,” dedi Bay Lyons.</p>

  <p>Haley oturdu. Konferans salonundaki kalabalık sessizleşmişti. Herkes seyrediyordu. Salonda, bir tren kazasına tanık olacağına dair elektrikli bir hava vardı ve hiç kimse kaçırmak istemiyordu.</p>

  <p>“Yani sen bir sonraki repliği okuyacaksın,” diye teşvik etti Bay Lyons.</p>

  <p>Coco boğazını temizledi. “ ‘Ne, kıskanç Oberon! Periler, bu nedenle atlayın! Onun yatağını ve dostluğunu yeminle reddettim!”’</p>

  <p>Haley senaryosuna göz attı. Titania’nın konuşmasında gerçekten bu kadar çok ünlem işareti var mıydı? Olmadığını gördü. O halde Coco neden bütün repliklerini bağırarak okuyordu?</p>

  <p>“ ‘Tarry, düşüncesiz oyunbaz: ben senin efendin değil miyim?”’ diye okudu Bay Lyons.</p>

  <p>“ ‘O halde ben de senin kadının olmalıyım!’” diye cırladı Coco. “ ‘Ama senin periler diyarından ne zaman gittiğini biliyorum! Ve Corin şeklinde bütün gün oturdun! Mısır çubuklarını çalarak, Phillida’ya aşk dizeleri okudun!”’</p>

  <p>“Peki, ıhh, güzel, Coco.” Diyen Bay Lyons kitabını elinden bıraktı. “Bence burada tiyatroculuğun inceliklerini iyice kapmışsın. Seninle bir dakika konuşabilir miyim?” Onu bir el işaretiyle sahneden indirdi.</p>

  <p>“Yani rolü aldım mı?” diyen Coco gözleri parlayarak Bay Lyons’a doğru yürüdü.</p>

  <p>“Lütfen seninle bir dakika konuşmama izin ver,” dedi Bay Lyons.</p>

  <p>Coco’yla Bay Lyons birkaç dakika sahnenin kenarında konuştular. Haley sadece Coco’nun ilk başlarda “Ne?” dediğini duyabildi. Birkaç dakika sonra kasılarak koridorda yürüyüp Haley’le Whitney’in yanma geldi.</p>

  <p>“Ne oldu, Coco?” diye sordu Whitney. “Rolü aldın mı?”</p>

  <p>“Daha da iyi bir şey oldu,” dedi Coco. “Benim yönetmen yardımcısı olmamı istiyor. Hikâye anlatma konusunda doğal bir yeteneğim olduğunu söylüyor.”</p>

  <p><i>Yaa, tabii,</i> diye düşündü Haley kuşkuyla.</p>

  <p>“Yönetmen yardımcısı mı? Vay canına, bu harika bir şey,” diye haykırdı Whitney.</p>

  <p>“Bay Lyons, benim saçma bir okul oyununda harcanamayacak kadar iyi bir aktris olduğumu söylüyor,” diye açıkladı Coco. “Ve etraftaki aktörlük düzeyini artırmaya yardımcı olmak için benim yeteneğime ihtiyaç duyacağını belirtti.” Buna gerçekten inanıyormuş gibi, kibirle güldü - fakat Haley neler döndüğünü anlamıştı. Bay Lyons ödeneğini kaybetmek istemiyordu ve aynı zamanda bir bombayı yönetmek istemiyordu.</p>

  <p>“Denememiz gereken iki tane Titania daha var. Sonra Puck, Bottom ve sevgililere geçeceğiz,” dedi Bay Lyons. “Sıradaki, Mary Fernandez?”</p>

  <p>“Biliyor musun?” dedi Whitney. “Galiba sonuçta seçmelere katılmak istemiyorum.”</p>

  <p>Tipik, diye düşündü Haley. Eğer Coco oynamayacaksa, küçük kopyası da oynamayacak.</p>

  <p>“Çok iyi düşündün, Whit,” dedi Coco. “Yönetmen yardımcısı olarak sana zaten düzgün bir rol veremezdim. Ayrıca, senin kostümlerde çok daha başarılı olacağına inanıyorum.”</p>

  <p>Whitney ilk cümledeki hakareti dikkate almadı. “Bu çok daha eğlenceli olur,” diye cevap verirken, şimdiden kumaşları düşünmeye başladı.</p>

  <p>“Seçmeler bitince Bay Lyons’a söylerim,” diyen Coco, bir deftere <i>Whitney = kostümler</i> yazdı. “Ya sen, Miller? Havlu atmaya hazır mısın?”</p>

  <p>“Hayır,” dedi Haley. “Ben hâlâ seçmelere katılmak istiyorum. Sırf neler olacağını görmek için.”</p>

  <p>Coco başını iki yana sallayarak, “Sen bilirsin, ama sonuçlarına da katlanırsın,” dedi.</p>

  <p>Haley denemesinin nasıl geçeceğini hiç bilmiyordu. Coco’yla Whitney’e, “Konsantre olmak ve düşüncelerimi toparlamak için birkaç dakikaya ihtiyacım var,” dedi.</p>

  <p>“İyi şanslar,” dedi Whitney içtenlikle.</p>

  <p>Haley ön sıraya oturdu ve denemelerin geri kalanını izledi. Shaun eşek başıyla sahneye çıktı ve repliklerini abartılı hareketlerle okuyarak izleyenleri yerlere yatırdı. Sonra irene yavaşça Bay Lyon’un yanma gidip, adını deneme listesinden çıkarmasını istedi. “Set tasarımına yardımcı olmayı tercih ederim,” diye önerdi. Haley, irene sahne korkusuna mı yenik düştü, diye merak etti. Kesinlikle hasta görünüyordu.</p>

  <p>“Mükemmel,” dedi Bay Lyons Irene’e. “Gözümde canlandırdığım Atina’yı yaratmak için yetenekli sanatçılara ihtiyacımız olacak.”</p>

  <p>Haley izlerken, çeşitli replik okuma denemelerinde neyin işe yaradığını, neyin yaramadığı fark etti. Aşina olmadıkları Elizabeth dönemi repliklerini doğal bir şekilde - ama yine de teatral bir havayla - okumak en iyi çözüm gibi görünüyordu. İzleyicilere yüzünü dönmek, tane tane konuşmak ve hareket etmek, tahta asker gibi öylece durarak doğrudan metinden okuyan biriyle karşılaştırıldığında, aktörü izlemeyi daha ilginç hale getiriyordu.</p>

  <p>Devon, Lysander ve Demetrius rolünün denemesi için sahneye çıkınca Haley daha da dikkatle izledi. Devon hep sessiz biri olmuştu, bu yüzden tahtaların üstünde müthiş bir özgüvenle dolaştığını görünce Haley çok şaşırdı. Bay Lyons Devon’dan, Demetrius’un konuşmalarından birini bir kez daha okumasını istedi. Devon derin bir nefes aldı, gözlerini kapattı, sonra açıp okumaya başladı.</p>

  <p>“ ‘Ah Helen, tanrıça, peri, mükemmel, kutsal! Gözlerini, aşkım, neyle karşılaştırabilirim? Kristal bulanık kalır. Ah dudakların, o öpülesi kirazlar ne kadar taze, baştan çıkarıcı görünüyor! Elini kaldırdığın zaman, Torosların o bembeyaz, donuk karları, doğu rüzgârıyla havalanarak ekine dönüşüyor. Ah, saf beyazın prensesini, bu mutluluk mühürünü öpmeme izin ver.’”</p>

  <p>Devon’un sesi Haley’in kendinden geçmesine neden oldu. Kelimeler o kadar romantikti ve Devon bunları o kadar tutkulu bir şekilde söylüyordu ki... Helena rolünü alma konusunda daha da kararlı, istekli hale geldi. O zaman, Devon Demetrius’u oynadığı takdirde, o güzel sözleri doğrudan ona söyleyecekti.</p>

  <p>Sebastian da Demetius rolü için deneme yaptı. Devon’la aynı konuşmayı okudu, ama aksam yüzünden onun söylediklerini anlamak biraz daha zor oldu. Fakat sahnede harika görünüyordu, bedeni platformda zarif bir şekilde dolanıyordu, ışıkta saçları parlıyordu. Haley’in aklına, Ya Devon’un yerine rolü Sebastian alırsa? Fikri geldi. Sebastian’ın karşısında oynamak dünyanın sonu olmazdı.</p>

  <p>Bay Lyons, yaramaz peri Puck rolü için erkekleri smarken, Haley biraz hava almak ve odaklanmak için dışarı çıktı. Haley sonunda konferans salonuna döndüğünde, Bay Lyons, “Sonuncu Puck adayımızdayız. Bu nedenle Hermialar ve Helenalar hazırlanın, sonra sıra sizde. Pekâlâ, Spencer Eton’u görelim.”</p>

  <p>Haley, on sıra arkasında bulunan Coco’yla Whitney’in şaşkınlıkla nefeslerini tuttuğunu duydu. Kendisi de epeyce şaşırmıştı. Spencer Las Vegas’ta gece kulübü açılışı rolü yapıyormuş gibi, el sallayarak, eski nişan alıp ateş etme numarasını yaparak koridorda ilerledi. Hiç kimse alkışlamıyordu ama Spencer bir şekilde, en azından kafasında, kalabalığın uğultusunu duyuyormuş gibi davranıyordu.</p>

  <p>Spencer şaşırtıcı bir canlılıkla okuyarak, “Ben gecenin o neşeli gezginiyim,” dedi.</p>

  <p><i>Eğer neşeli gece gezginliği söz konusuysa, belki de başarılı bir Puck olur</i>, diye düşündü Haley.</p>

  <p>“İlginç. Teşekkür ederim, Spencer,” dedi Bay Lyons. “Peki kızlar, şimdi de biraz cesur Helenalar ve Hermialar izleyelim.”</p>

  <p>Kısa bir süre sonra Bay Lyons Haley’in adını okudu. Haley midesine kramplar girerek ayağa kalktı ve sahneye yürüdü.</p>

  <p>“Lütfen Helena’nın üçüncü perde, ikinci sahnede yaptığı konuşmayı okuyalım,” dedi Bay Lyons. “Hazır olduğun zaman başlayabiliriz.”</p>

  <p>Haley o sahneyi hatırlıyordu. Demetrius’u seven Helena, arkadaşlarının kendisini kandırmaya, Hermia’ya âşık olduğuna inandığı Demetrius’un onu sevdiğini düşünmesini sağlamaya çalıştığını düşünmektedir. Arkadaşlarının ona ihanet ettiklerine inanmaktadır, kime güveneceğini bilememektedir. Haley bu duyguyla özdeşleşebiliyordu. Senaryosunu açtı ve rolünü okudu.</p>

  <p>“ ‘Kırıcı Hermia! Son derece nankör hizmetçi! Bu insanlarla, beni bu iğrenç küçümsemeyle kandırmaya çalışan bu insanlarla işbirliği mi yaptın? İkimizin paylaştığı her şey, ettiğimiz kardeşlik yeminler, birlikte geçirdiğimiz saatler, bizi ayıran zamana kızdığımız anlar - ah, bunların hepsi unutuldu mu? Okul günlerinin dostluğu, çocukluğun masumiyeti ne oldu?”</p>

  <p>Haley kelimelerin içinde, sevgisi karşılık görmeyen zavallı Helena’nın hüzünlü, ihanete uğramış yalnızlığında kaybolduğunu hissetti ve birkaç dakika süreyle sahnede, birkaç düzine insanın önünde olduğunu, rol yapma yeteneğinin sınandığını unuttu. Konuşma bitince başını kaldırdı. Sahne ışığı gözlerine geliyordu, ama herkesin ne kadar sessiz olduğunu fark etti. Kimse yerinde kıpırdanmıyordu, kimse fısıldamıyordu, konuşmuyordu veya repliklerini mırıldanmıyordu. Hepsi gerçekten dinlemişti.</p>

  <p>“Çok güzel,” dedi Bay Lyons. “Teşekkür ederim, Haley.”</p>

  <p>Haley sahneden indi ve bir sonraki Helena çağırıldı. Haley’in heyecandan ve ilk tiyatro geriliminin tadı yüzünden bacakları titriyordu.</p>

  <p>Haley konferans salonundaki koltukların yanından geçerken, irene, “Harikaydın, dedi. “Gerçekten çok iyiydin. Rolü kesinlikle alacaksın.”</p>

  <p>“Sağ ol,” diyen Haley hâlâ şaşkındı.</p>

  <p>Coco dudaklarını büktü, başını salladı ve notlarına baktı. “Güzel denemeydi,” dedi. “Ama düzenli işlerini bırakma.”</p>

  <p>Haley aniden sonuçta rolü alıp alamadığını merak etti.</p>

  <p>♠</p>

  <p class="p2"><b>Sürpriz, sürpriz - artık elimizde bir aktris var. Haley, sahip olduğundan haberi bile olmadığı bir yeteneği olduğunu keşfetti. Bundan daha heyecan verici bir şey olabilir miydi?</b></p>

  <p class="p2"><b>Ancak aktris olarak Haley’in kaderi gerçekten Coco'nun elinde mi? eğer öyleyse, Coco haklı - Haley şimdiden vazgeçse daha iyi olur. Kendini mi kandırıyor? Diğer bütün faaliyetler ne olacak? - Her şeyin yanı sıra, bir de rolünü ezberleyecek zamanı olacak mı?</b></p>

  <p class="p2"><b>Ya erkek arkadaş durumu ne olacak? Hem Sebastian, hem de Devon denemelere katıldı, ancak Haley’in görüşüne göre, Devon daha iyi aktör. Eğer Sebastian'la birlikte vakit geçirmek istiyorsa, onu havuzda izlemesi daha yararlı olabilir.</b></p>

  <p class="p2"><b>Haley’in Coco'yu dinleyip oyunu unutması gerektiğini düşünüyorsanız, 14. Bölümdeki&nbsp;</b><a href="../Text/Bolum014.xhtml">YÜZME YARIŞMALARI</a><b>&nbsp;bölümüne gidin. Eğer Haley’in, Devon'la aktörlük becerilerini geliştirmeyi tercih edeceğine inanıyorsanız, 17. Bölüme gidin (</b><a href="../Text/Bolum017.xhtml">OYUNCU KOÇU</a><b>). Son olarak eğer Haley’in kendine, yeni keşfettiği oyunculuk yeteneğine ve Coco'nun buz-gibi-kalbinde hâlâ kalmış olan bir nebze insanlık kıvılcımına inanması gerektiğini düşünüyorsanız, onu 16. Bölüme (</b><a href="../Text/Bolum016.xhtml">ROL DAĞILIMI</a><b>) gönderin.</b></p>

  <p class="p2"><b>Bazen kader insana komik numaralar yapar - olayların nasıl gelişeceğini asla bilemezsiniz.</b></p>
</body>
</html>
