<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h1>3</h1>

  <p class="baslik">ÖZEL HOCAYLA TANIŞMA</p>

  <p class="baslik2">Bazı şeyleri asla öğretemezsiniz,<br />
  bazılarını da öğrenmek istemezsiniz</p>

  <div>
    <br />
  </div>

  <p>“Willkommen konutuna hoş geldiniz.” Shaun, ailesinin şaşırtıcı derecede şık ve modern evinin ağır, yıpranmış ahşap kapısının önünde duruyordu - şaşırtıcıydı çünkü Shaun ne şık, ne de modern biriydi. Bu arada Haley, irene ve Devon sürünerek merdivenleri çıkıp, ilk özel derslerini almak için içeri girdiler. “Çimlerin arasında size kucak açan meşe ağaçlarının altında, yine sizi kucaklayan sundurmada daha keyifli geçirebileceğiniz bu muhteşem günde size hoş geldiniz diyorum, kucak açıyorum. Günün sözü <i>Kucaklamak</i>. Biz Willkommenler de sizi kucaklıyoruz.” Alçak sesle ekledi, “Lütfen, birisi bu perişanlığıma son verebilir mi?”</p>

  <p>İrene, “Biliyorum, bebeğim,” derken Shaun onun yanağını yalayarak merhaba dedi. “Bugün okulun bittiğine ve şimdi... biraz daha ders yapmak için burada olduğumuza inanamıyorum.”</p>

  <p>“Hem de yaz okuluyla dolu geçen bütün bir yaz sonrasında,” diye yakındı Devon. “Sanki sıkışıp kalmışım gibi—”</p>

  <p>“Hiç bitmeyen bir matematik denkleminde mi?” diye sordu irene.</p>

  <p>Shaun’un gözlerinde şeytani bir bakış vardı. “Evren, asla, hiçbir şekilde aslında sona bile ermeyen bir matematik denklemi üzerinde çalışıyor,” diye yüksek sesle şarkı söylemeye başlayıp, bir Modest Mouse grubu şarkısının kısa iniş çıkışlarını tekrarladı.</p>

  <p>“Evet ve daha da kötüsü, bizler lise öğrencisiyiz,” dedi irene alaycı bir ifadeyle. “Yani bu, yasal olarak hâlâ annemizle babamızın bize söylediği her haltı yapmak zorunda olduğumuz anlamına geliyor.”</p>

  <p>“Ama sadece iki yılımız kaldı,” diyen Devon’un gözleri uzaklara, daha gelmemiş ama gelecek olan özgürlüklere bakıyordu.</p>

  <p>“Şimdi sinir bozucu olduğunu biliyorum,” dedi Shaun. “Fakat bu özel ders saçmalığı, bir daha GC’e gitmek zorunda kalmamı engelleyecekse, verdiği zahmete değecek. İneb ned’CG nıratruk.” Haley anında tercüme için Irene’e baktı.</p>

  <p>“Beni GC’den kurtarın,” dedi irene, GC, yani “Gerçek cehennem” Shaun’un yaz okuluna verdiği isimdi. Shaun’un cümleleri tersten okuyabilmek gibi eşsiz bir becerisi vardı. Yıllardır süren arkadaşlıkları ve birkaç aydır çıkmaları sayesinde irene mucizevi bir şekilde onu anlayabiliyordu.</p>

  <p>Sorun bu üçünün akıllı olmaması değildi. Irene’le Devon, sanatsal, alışılmamış bir tarzda olsa da, Hillsdale Lisesinin en zeki öğrencileri arasındaydı. (Shaun konusunda yorum yapmak zordu ama o anormal tersten konuşma meselesi vardı.) Ancak geçen baharda birlikte o kadar çok zaman geçirip, dersleri kırmışlar, tembellik yapmışlar ve genelde yalnızca “hayatın tadını çıkarmışlardı” ki, ya yaz okuluna gitmeleri, ya da ikinci sınıfı tekrarlamaları emredilmişti. Şimdi, gelecek yaz tarihin tekerrür etmesini önlemek amacıyla ve bir de, üniversite kabul komisyonlarına göre en önemli yılın en önemli notları sayılan üçüncü sınıf transkriptlerinin yarattığı ilave baskı yüzünden, Chen ve Willkommen aileleri gösterişli gençlere özel hoca tutmak amacıyla birlik olmuşlardı. Bu iş için, Shaun’un kuzeni, Xavier Willkommen adında biri tutulmuştu.</p>

  <p>“O kadar kötü olmayacak,” dedi Shaun. “Xav harika biridir, tabii - babam ne diyordu? - garipliklerine alıştıktan sonra.”</p>

  <p>“Wilkommen soyunda garip biri mi?” diye sordu irene. “Hadi canım.”</p>

  <p>“Göreceksiniz,” dedi Shaun. “Tisch Sanat Okulunda tiyatro okuyor. O bir akkktöörrr.” Shaun <i>aktör</i> kelimesini söylerken, parmak uçlarında zıplıyor, ellerini bileklerinden kıvırarak çırpıyordu. Hâlâ biraz tombul olan biri için oldukça zarifti. “Her an gelebilir. Gelinceye kadar, kim erimiş peynirli muz ister? Ançüezli?”</p>

  <p>Haley, irene ve Devon birbirlerine baktılar ama hiçbir şey söylemediler.</p>

  <p>“Kimse almıyor, öyle mi?” dedi Shaun. “Bana daha çok kalır.”</p>

  <p>“Yoğurdun var mı? Belki biraz tahıl gevreği?” diye sordu Haley. Uzun bir okul gününden sonra biraz acıkmıştı - ama Shaun’un spesiyal sandviçlerinden birini midesine indirecek kadar aç değildi.</p>

  <p>“Duruma göre değişir. Tahıl gevreğini lokumla ve japon bezelyesiyle mi alırsın?” diye sordu Shaun.</p>

  <p>“Iıhh, hayır teşekkürler,” dedi Haley.</p>

  <p>“Şey, sanırım, buzlukta biraz vanilya aromalı buzlu yoğurt olacaktı,” diyen Shaun hepsini mutfağa götürdü. “Annem orada her türlü acayip şeyi bulunduruyor.” Haley hiç de tuhaf olmayan buzdolabını taradı ve sade dilimli çedar peyniri buldu. “Hey, yakala,” diyen Shaun bir tane yeşil elmayı sert bir şekilde Haley’e fırlattı. Haley tam zamanında dönüp içgüdüsel olarak kolunu kaldırdı ve elmayı yakaladı. Shaun, “Tam bir sportmen,” derken kapı çalındı. Birkaç dakika sonra yirmili yaşlarının başında, son derece uzun boylu, son derece zayıf biri gösterişli bir şekilde mutfağa girdi. Herkesin onu görünce çılgınca alkışlamasını bekliyor gibiydi. Shaun, “Bayanlar ve Devster, karşınızda... Öğretmenimiz Xavier,” diye anons etti.</p>

  <p>“HEPİNİTLE tanıttığıma çok memnun oldum,” dedi Xavier. Seyrek sarı saçları, sivri çenesinin hizasında kesilmişti. Uzun ve dramatik bir burnu vardı ve ucu aşağıya bükülerek neredeyse narin üst dudağıyla buluşuyordu. Xavier’in üstünde dalgalanan beyaz bir gömlek vardı ve gömleği dar siyah kotunun içine sokmuştu. Buna karşılık kot pantolon da siyah Beatle botlarının içine sokulmuştu. “Artık ttalıtma odatına geçelim mi?”</p>

  <p>Arkasını döndü ve süzülerek mutfaktan çıktı. Öğrencilerinin peşinden geleceğini varsayıyordu, irene Haley’e baktı. “Birat önce ‘talıtma odatı’ mı dedi?”</p>

  <p>Haley omuzlarını silkti. “Belki dili türtmüttür.” Merak içinde onun peşinden gittiler ve bir dizi yerden tavana kitaplığın yakınında bulunan yuvarlak masanın yerleştiler. “Timdi, Taun, arkadatların kim?” diye buyurdu Xavier. “Hadi ama, utanmayın. Kendiniti tanıtın.” Xavier Irene’i işaret etti. “Ten kimtin?”</p>

  <p>“irene Chen.”</p>

  <p>“Kutenim çok tevklidir. Ya ten?</p>

  <p>“Haley Miller.”</p>

  <p>“Rita Hayvvorth gibi taçların var.”</p>

  <p>Xavier kalemini Devon’a doğrulttu. “Ten de Devon McKnight olmalıtın, çocuk fotoğraftı. Yani hepimit hatır ve natırız. Haydi batlayalım mı, benim küçük tuhaf öğrencilerim? Birinci bölüm, İngilitce - dram okuyortunut. Bu da tetadüfen benim utmanlık alanım. Tiz de Teaktpeare’le batlayacaktınıt. Mükemmel.”</p>

  <p>İrene ona bir kâğıt uzattı. “Burada dert programı var,” deyince yüzü kızardı. “Kusura bakmayın. Galiba bulaşıcı. Shaun’un size anlattığı gibi, önce <i>Bir Yaz Gecesi Rüyası</i>*m okuyacağız çünkü tiyatro kulübü bu sene bunu sahneye koyacak.”</p>

  <p>Xavier el çırptı. “Evet! <i>Rüya</i> mükemmel bir komedi. Tiyatro hayattır, biliyortunut. Tiyatro okurtanız, İNTAN RUHUNU öğrenirtinit. Büyük Richard Burton’un töylediği gibi, ‘Tiyatro aktörü KANLA, TAMURLA ve CESARETLE tökertir, alt eder ama aktör hayatta kalmayı batarırta, EN YÜKTEK, EN TENGİN İNSAN RUHUYLA cennete yüktelecektir.”</p>

  <p>Haley ve diğer öğrenciler Xavier’in yüzüne bakakaldı. Shaun, “Xavier, dostum, sen ne içtin?”</p>

  <p>“Haklıtın, Taun,” dedi Xavier. “Atlında Richard Burton böyle bir tey töylemedi. Alıntıyı ben uydurdum ama KETİNLİKLE onun töyleyebileceği bir tey. Peki, içinitde tiyatro deneyimi olan var mı?”</p>

  <p>Haley Devon’a, Shaun’a, sonra da Irene’e baktı, hepsi de Haley’e geri baktı.</p>

  <p>“Dostum, benimle dalga geçiyorsun, değil mi?” diye haykırdı Shaun. “Yani, hocalık yapmak böyle mi oluyor?”</p>

  <p>“Yine haklıtın, Taun,” dedi Xavier. “Sizinle sadece dalga geçiyorum. Atlında hepinite oyunun teçmelerine katılmanıtı önerecektim, tira Teaktpeare’i öğrenmenin en gütel yolu, onun tötlerini, onun ittediği gibi konutmak - tahnede. Ama <i>Rüya</i> çok ilginç. Hayatınıtda hiç rol yapmadıytanıt, kadroya alınamattımt. Bu nedenle, denemenin ne anlamı var?” Xavier içini çekti ve ders programına bir kez daha baktı. “Çok kötü çünkü tize öldüretiye koçluk yapabilirdim. Ama içinitde yok, değil mi? DENEMEYE CETARETİNİT yok.” Hepsine oyunun birer kopyasını dağıytırken Shaun’a odaklandı. “Bunu evde okuyabilirtinit. Bugün matematikle batlayacağıt. Oldukça utun bir matematik denklemi.”</p>

  <p>Shaun oyunun sayfalarını çevirirken gözleri parladı. “Şuna bakın: Burada Bottom - Popo adında biri var.”</p>

  <p>“Evet, evet. Nick Bottom, HA-HA,” dedi Xavier. “Çok komik. Ama bunun üstünde durmayın. Bot verin. Puck’un ona, başını etek kafatına dönüttüren bir büyü yapmatını bot verin.”</p>

  <p>“Eşek kafası mı?” diye haykırdı Shaun. “Harika.” Gözlerinde bir parıltı oluştu.</p>

  <p>“A-aa. Ben bu bakışı biliyorum,” dedi irene.</p>

  <p>“Ben de,” dedi Devon.</p>

  <p>Shaun sahte bir masumlukla, “Hangi bakış?” diye sordu.</p>

  <p>“Atletizmin Evel Knievel’i olmaya karar verdiğin zaman da aynı şekilde baktın,” dedi Devon. “Çılgın bir saplantı bakışı bu. Durdurulamazlık bakışı.”</p>

  <p>“Bu bir saplantı değil,” diye ısrar etti Shaun. “Çılgın da değil. Son derece mantıklı.”</p>

  <p>Xavier, “Tit neden bahtediyortunut?” diye sordu. “Lütfen bana da anlatın.”</p>

  <p>“Bu sonbaharda Nick Bottom rolünü ben oynayacağım,” dedi Shaun. “İzleyin de görün.”</p>

  <p>Xavier kahkahalarla güldü. “Ah, Taun, Taun, Taun. Bu gerçekten övgüye değer bir karar. Ama o rolü atla alamattın. Hayatta olmaz!”</p>

  <p>“Ben ciddiyim,” dedi Shaun. Eşek başlı Bottom adlı herkesle kendimi özdeşleştirebilirim.”</p>

  <p>“Ama Taun, Bottom bat rollerden biri,” dedi Xavier. “ÇOK fatla aktörlük deneyimi- hatta bu çılgın tehri birat tanıyortam, belki profetyonel deneyimi - olan biriyle yarıtacaktın. Hiç tantın yok.”</p>

  <p>“Görürsün,” diyen Shaun arkasını döndü, şişko poposunu gösterip bir şaplak attı. “Bottom - Popo - bu benim işte. Bu rolü oynamak için doğmuşum ben, dostum.”</p>

  <p>“Aman Tanrım,” dedi irene. “Bunu gerçekten yapacak.”</p>

  <p>“Sadece ben değil. Hepiniz oyunda benimle beraber olacaksınız,” dedi Shaun. “Öyle değil mi, Rini?”</p>

  <p>“Bilemiyorum, Shaun,” dedi irene. “Tiyatro kulübü benim yıllardır uzak durmaya çalıştığım türde bir şey.”</p>

  <p>“Üniversite transkriptimizde güzel durur,” diye ekledi Haley.</p>

  <p>“Bu ketinlikle doğru,” dedi Xavier. “Tabii tahnede tite kahkahalarla gülmetlerte.”</p>

  <p>İrene de işte bundan korkuyordu. Tiyatro kulübü mü? Haley bugüne kadar tiyatroyu hiç düşünmemişti. Yeteneği var mıydı? Diğerlerinin var mıydı? Bu durum bütün okulda tanınmanın veya tamamen rezil olmanın tarih gibi görünüyordu. Shaun kalabalığın önünde rezil olmaya alışkındı - hatta bundan zevk alıyordu - ama Haley yanlış adımlarını mümkün olduğunca kendine saklamaya çalışıyordu. Ayrıca Irene’le Devon’un da bu duyguyu paylaştığına inanıyordu.</p>

  <p>“Haydi, çocuklar, bana kim katılacak?” diyen Shaun oyunun sayfalarını çevirdi. “Bakın, burada bir peri kraliçesi var - tam sana göre, McKnight - ayrıca siz kızlar için orman yaratıkları ve her türlü şahane roller. Okulu sallayacağız! İçeriden fethedeceğiz. O tiyatro eblehleri başlarına ne geldiğini anlamayacak.”</p>

  <p>Xavier boğazını temizledi. “Affedertinit, ama tiyatro eblehleri lafına alındım.”</p>

  <p>Shaun gözlerini devirdi. “Ne diyorsunuz çocuklar? Benimle birlikte gelmeye var mısınız? Adlarımızı ışıklandırılmış halde görecek miyiz?”</p>

  <p>“Sanırım, ben varım,” dedi irene. “Yani, neden olmasın, öyle değil mi?”</p>

  <p>Devon, “Eğer siz varsanız, ben de denemelere katılırım,” dedi. “Tanrı biliyor, üniversite başvuruma bir şeyler koymam gerekiyor.”</p>

  <p>“Ya sen, Miller?” Shaun çılgınca bakan gözlerini Haley’e dikti. “Ben eşek olacağım. Ama sen piliç olacak mısın?”</p>

  <p><i>♠</i></p>

  <p class="p2"><b>Shaun'un tiyatro tutkusu Irene'le Devon’a da bulaşmış olabilir. Peki, Haley sahne ışıklarına hazır mı? Aslına bakarsanız, Shaun hazır mı? Hazır ya da değil, yeni tutkusunu, saplantısını buldu. Fakat bu, Haley’in onun tombul ayak izlerinden gitmek zorunda olduğu anlamına gelmiyor.</b></p>

  <p class="p2"><b>Haley’in hayatına biraz daha dramatik inişler çıkışlar eklemek istiyorsanız, 7. Bölüme (</b><a href="../Text/Bolum007.xhtml">SINIRSIZ DRAMA</a><b>) atlayın. Eğer Haley’in şimdiye kadar doğal yeteneklerinin ne olduğunu öğrenmiş olması ve sportmen yanına odaklanması gerektiğini düşünüyorsanız, onu futbol antrenmanına gönderin. (</b><a href="../Text/Bolum006.xhtml">EĞLENCE OLSUN DİYE</a><b>).</b></p>

  <p class="p2"><b>Hayat dramalarla doludur, hem de yalnızca sahnede değil. Fakat, Xavier’in ifadesiyle, tiyatrocular, genellikle lüks içinde yaşamayı bilirler. Oyunda rol almak Haley’in hayatına yeni bir boyut katabilir - veya programını o kadar yoğunlaştırır ki, Haley kendini yıpratıp bitkin düşebilir. Haley ne kadarını kaldırabilir? Rahatlık bölgesinden ne kadar uzaklaşacağına siz karar vereceksiniz.</b></p>
</body>
</html>
