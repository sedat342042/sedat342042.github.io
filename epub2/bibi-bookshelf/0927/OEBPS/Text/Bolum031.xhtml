<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h1>31</h1>

  <p class="baslik">KABUL TÖRENİ</p>

  <p class="baslik2">Kabul törenine katılmaya karar vermeden önce,<br />
  neye bulaştığınızı iyice öğrendiğinizden emin olun.</p>

  <div>
    <br />
  </div>

  <p>Kızlar futbol takımına daha yeni giren iki birinci sınıf öğrencisinden bahseden Haley, “Bence Leah ve Marissa onlara kabul töreni yapmazsak hayal kırıklığına uğrayacak,” dedi. Eşkaptanlar Haley ve Sasha, kabul töreni programı yapmak üzere okuldan sonra Drip’te buluşmuşlardı.</p>

  <p>“Haklısın,” dedi Sasha. “Kendilerini grubun parçası gibi hissetmelerini sağlar. Artı, diğer kızlar da bunu yapmayı çok istiyor.”</p>

  <p>“Lütfen. Onlar yalnızca kendileriyle uğraşılmayacağı için memnunlar,” dedi Haley.</p>

  <p>“Dürüst olmak gerekirse, ben de memnunum,” dedi Sasha.</p>

  <p>“Belki de onları Dave Metzger’in videocast programına konuk etmeliyiz,” dedi Haley. “O programın küplerini gördün mü?”</p>

  <p>Süper inek Dave Metzger’in “Hillsdale’in İçinden” podcastı geçenlerde videoya geçmişti ve bu, muhtemelen Dave’in bugüne kadar aklına gelen en iyi fikir değildi. Üçüncü sınıf transkript baskısının, bütün dersleri A olan en kuvvetli öğrencileri bile mahvettiği biliniyordu. Dave de aynı durumdaydı. Gelecek yıl üniversiteye başvurma konusuna o kadar kafasını takmıştı ki, çözülmeye başlamıştı. Dave video yayını sırasında halüsinasyon görüyormuş gibi davranmış, ter içinde kalmış ve tuhaf, yersiz sözler püskürtmeye başlamıştı. Tuhaf bir şekilde, program, yüzünün görünmediği podcastından daha da popüler olmuştu - bütün okul onun ter içinde erimesini çok komik bulmuştu.</p>

  <p>“Birisi bana görüntüleri iletti,” dedi Sasha. “Son derece acayip. Bence birinci sınıf öğrencilerimizi o enkazın yanma yaklaştırmayalım.”</p>

  <p>“Belki de haklısın,” dedi Haley. “Gelecek hafta büyük bir program değerlendirme süreci toplantısı var. Bütün toplantı boyunca sutyenlerini ve külotlarını giysilerinin dışına giymelerini sağlayabiliriz. Hatta belki hızla sahneden geçerler.”</p>

  <p>“Bilemiyorum,” dedi Sasha. “Onları bütün okulun önünde o şekilde utandırmak? Ayrıca çok riskli. Müdür Crum çıkıp gelebilir. Belki de kabul törenini yalnızca kendi aramızda yapmalıyız. Muz yeme yarışmasına ne dersin? En kısa sürede hangisinin en fazla muzu yiyebileceğini belirleyecek bir yarışma yaptıralım. Bunu sekizinci sınıftayken Coco'nun evinde düzenlenen bir pijama partisinde yapmıştık. Epey komikti.”</p>

  <p>Haley içini çekti. Sasha’nın sekizinci sınıftayken yaptığı bir şeyi yapmak? Kesinlikle havalı görünmüyordu. “Belki erkekleri de dâhil etmeliyiz - kabul törenini kızlı erkekli yapmalıyız. Ne de olsa, hepimiz, kızlar ve erkekler, Hillsdale’in futbolcularıyız. İki taraf da biraz daha yaratıcı olabilir.”</p>

  <p>“Ama erkekler orada olursa Leah ile Marissa’ya ne yaparsak yapalım, çok daha utanç verici olacak.”</p>

  <p>“Bu kötü bir şey mi?” diye sordu Haley muzur bir ifadeyle.</p>

  <p>♠</p>

  <p class="p2"><b>Haleyle Sasha gerçekten bu kızlı-erkekli kabul törenini yapacaklar mı? Eğlenceli olabilir - tabii birinci sınıf öğrencisi değilseniz. Belki gerçekten takım ruhunu canlandırmaya yardımcı olur, ama ya bir şeyler ters giderse? Karışıma erkekleri eklemek, tehlikeli bir kokteyl oluşturabilir. Haley’in kararı size bağlı.</b></p>

  <p class="p2"><b>Eğer kızlı-erkekli kabul töreni yapmak amacıyla kız takımının erkeklere katılmasını istiyorsanız, 35. Bölüme (</b><a href="../Text/Bolum035.xhtml">NEW JERSEY SU İŞKENCESİ</a><b>) gidin. Haley’in tereddütte kaldığını ve küçük kızlara daha iyi davranılmasını istediğini düşünüyorsanız, 36. Bölüme (</b><a href="../Text/Bolum036.xhtml">BİRAZ ACIYIN</a><b>) gidin. Son olarak, Haley’in kabul törenini unutup, münazara takımı çalışmasında Annie ve Alex'le görüşmesi gerektiğine inanıyorsanız, 33. Bölüme (</b><a href="../Text/Bolum033.xhtml">KAVGA ÇIKARAN SÖZLER</a><b>) gidin.</b></p>
</body>
</html>
