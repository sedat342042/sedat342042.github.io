<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h1>47</h1>

  <p class="baslik">MUTLU SON</p>

  <p class="baslik2">İşler istediğiniz gibi gittiği zaman mutlu olmak kolaydır.</p>

  <div>
    <br />
  </div>

  <p>Johnny neredeyse gülerek, “Mia’yla benim aramda bir şeyler olduğunu düşündüğüne inanamıyorum,” dedi Sasha’ya.</p>

  <p>Haley, Johnny’yle yüzleşirken destek olmak ve aralarının düzelmesine yardım etmek amacıyla, Sasha’yla birlikte Bubbies’e gitmişti. Şimdi onlar sohbet ederken, Haley öylece duruyor ve özel bir konuşmayı dinleyen bir davetsiz misafir gibi hissediyordu.</p>

  <p>“Aslında olduğunu sanmıyordum,” dedi Sasha. “Ama ikinizi birlikte görünce ben... yalnızca merak ettim. İkiniz sırlarınızı paylaşıyor gibi görünüyordunuz. Ayrıca hâlâ onun en güvenilir insan olduğuna inanmıyorum.”</p>

  <p>“Şey, aslında bir sırrımız vardı,” diye açıkladı Johnny. Haley kötü bir şey duymaya hazırlandı. “Bu.” Johnny cebinden beyaz kurdeleyle bağlanmış küçük mavi bir kutu çıkardı ve Sasha’ya uzattı. “Haydi, aç.”</p>

  <p>Sasha’nın kafası karışmıştı ama kutuyu açınca yüzü tamamen yumuşadı. Kutunun içinde narin bir zincirin ucunda sallanan güneş şeklinde bir altın madalyon vardı. Madalyonun arkasına <i>Sasha</i> + <i>Johnny. Birinci yıl</i> yazılmıştı.</p>

  <p>“Johnny,” dedi Sasha nefesini tutarak.</p>

  <p>“Bunu sana yıldönümümüzde verecektim.”</p>

  <p>“Çok güzel bir şey bu.”</p>

  <p>Johnny’nin yan gözle kendisine baktığını hisseden Haley geriye doğru iki adım attı ve cep telefonunu çıkararak mesaj atabileceği birini bulmaya çalıştı. Onları kesinlikle yalnız bırakması gerektiğini anlamıştı.</p>

  <p>“Mia manken olduğundan, senin çok seveceğin yeni bir tasarımcı tanıyabileceğini düşündüm,” diye açıkladı Johnny. “Beni şehirde bir dükkâna gönderdi ve bunu buldum.”</p>

  <p>“Bayıldım!” Sasha kolyeyi taktı. “Ama bu gerçekten çok pahalı görünüyor.” Johnny’nin bu kadar pahalı bir hediyeyi alabilmiş olması Sasha’yı kaygılandırmış gibiydi.</p>

  <p>“Burada, Bubbies’de neden çalıştığımı sanıyordun?” diye sordu Johnny. “Gerçi anlaşılan burada bahşişler tahmininden çok daha iyi. Aslında bu işte çalışmaya devam edebilirim.”</p>

  <p>Sasha ona sıkıca sarıldı. Yüzünü Johnny’nin boynuna gömerken, “Senden kuşkulandığım için özür dilerim,” diye fısıldadı.</p>

  <p>Haley orada durup, Sasha’yla Johnny’nin birbirlerine sarılmalarını izlerken, aniden kendi hayatıyla ilgilenmesi gerektiğini fark etti. Telefonunda Reese’in gönderdiği eski bir mesajı buldu. Mesajda, “Akşam yemeğini iptal etmek zorunda kaldığım için özür dilerim. Yakında bunu telafi edeceğim. Söz veriyorum,” yazıyordu. Haley kaşlarını çattı. “Yakında” hiçbir zaman gelmiyordu. Gözyaşları yanaklarından akarken Haley tuvalete doğru yürüdü.</p>

  <p>♠</p>

  <p>Ona mücevher olan bir erkek arkadaşı olmadığı için kendine acıyordu. Aynanın karşısında, sessizce kendi kendine Reese durumuyla yüzleşmeye söz verdi. Ona tapıyordu ama böyle, onunla hiç görüşmede ve hep ikinci sırada - futboldan, aileden, arkadaşlardan ve çok önemsediği genel ortalamasından sonra beşinci sırada diyelim - kalarak devam edemezdi.</p>

  <p>Belki de yoluna devam etmesinin zamanı gelmişti.</p>

  <p style="text-align: center;">SON&nbsp;</p>
</body>
</html>
