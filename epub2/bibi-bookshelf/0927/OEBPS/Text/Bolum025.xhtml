<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h1>25</h1>

  <p class="baslik">ÖZGÜRLÜK MÜZİĞİ&nbsp;</p>

  <p class="baslik2">Rock konserleri ahmaklan ortaya çıkarabilir.</p>

  <div>
    <br />
  </div>

  <p>“Bu kasetleri görmek için sabırsızlanıyorum,” diyen Haley giderek daha çok heyecanlanıyordu. Sasha’nın Mustang’ının arka koltuğunda oturuyordu. Sasha arabayı Garden State Bulvarı’ndan George Washington Köprüsüne sürerken Johnny Lane ona yardımcı oluyordu. Üçü Manhattan’daki Üniversite Müzik Festivaline gidiyordu - üç günde yüz tane grup çalacaktı ve düzinelerce mekâna önemli insanlar doluşuyordu. Sasha’nın annesi onlara, yıldızların peş peşe sahneye çıkacağı ikinci gün için bilet almıştı. Haley aslında Sasha onu almaya geldiği zaman arabada Johnny’yi görünce şaşırmıştı. Çift son zamanlarda çok fazla beraber olmuyordu. Ama öte yandan, Haley Johnny’nin bu kalibrede yeteneklerle dolu bir müzik festivalini asla kaçırmayacağını biliyordu. Sasha da o olmadan kesinlikle bir festivale gidemezdi.</p>

  <p>“İlk gösteriyi görünceye kadar bekle,” diyen Sasha Johnny’ye dönüp sırıttı. “Sahnede yirmi beş müzisyen, dansçılar, ateş yiyenler, kemancılar, bir koro—”</p>

  <p>“Yani Tayland’ın yemek tiyatrosu, Grand Ole Opry ile buluşuyor,” diye ekledi Haley.</p>

  <p>“Bu bazı grupların hoşuna gidebilir,” dedi Johnny. “Ama ben anlamıyorum. Mesele Hedon değil. Son zamanlarda bazı şeyleri karıştırıp çoğaltmak yerine, azaltmamız gerektiğini düşünüyorum.”</p>

  <p>Johnny, Hillsdale’deki en iyi müzik gruplarından birinin gitaristiydi. Yetmişli yıllarda garajlarda duyulan işlenmemiş rock sesi çıkarıyorlardı ve sahnelerinde kesinlikle kemancılara veya ateş yiyenlere yer yoktu. Buna rağmen, Haley Johnny’nin biraz daha alçak gönüllü olması gerektiğini düşünüyordu. Ne de olsa biletleri Sasha temin etmişti.</p>

  <p>Birkaç ay önce Sasha Hedon’la çalışmaya başlamış ama sonra yazın, solo şarkıcı - söz yazarı olarak çalışmak üzere gruptan ayrılmıştı. Haley bu kararın muhtemelen Sasha’yla Johnny’nin ilişkisini, ya da geriye ne kaldıysa onu kurtardığım düşünüyordu. Haley, Sasha aracılığıyla müzik grubu arkadaşları arasında oluşabilecek gerginliği ve iç çekişmeyi birinci elden görmüştü. Sasha duygularını, “Beatles’in neden dağıldığını şimdi anlıyorum,” sözleriyle ifade etmişti.</p>

  <p>Mustang George Washington köprüsünün üstünde hızla ilerlerken Haley pencereden dışarıya baktı. Hudson nehrinin karşı tarafında New York kentinin silueti, soğuk bir sonbahar mevsiminde bir Cumartesi gününün güneşini yansıtıyordu. Haley ne zaman nehri geçip şehre gitse aynı heyecanı yaşıyordu. California’da, arabayla Marin County’deki evinden San Francisco’ya giderken de aynı şeyleri hissederdi. Fakat New York’ta, San Francisco’nun bile yetişemediği bir enerji vardı - burada her şey olabilirdi. Kiminle karşılaşacağınızı asla bilemezdiniz.</p>

  <p>Sasha Johnny’ye “Gerçekten görmek istediğin bir şey var mı?” diye sordu ve heyecanla cevabını bekledi.</p>

  <p>“Şey, biraz taze kan görmek güzel olabilir,” dedi Johnny. “Geçen baharda Gruplar Savaşma o kadar kendimizi kaptırdık ki, görev bilincimizi kaybettik. Kökenimize dönmemiz gerekiyor. Rubber Dynamite’ı unutun. Asıl rakibimiz burada. Lanet olası Stones’u örnek almalıyız, dostum.”</p>

  <p>Sasha güldü. “Beklentilerini düşük tutmak gibisi yoktur.”</p>

  <p>FDR Bulvarında ilerlediler ve Manhattan’a girdikleri hızda çıkıp, Williamsburg Köprüsünden Brooklyn’e geçtiler. Festival etkinliklerinin ilki Lo-Fi adını taşıyan depo büyüklüğünde bir kulüpte gerçekleşecekti. Kalabalık bir çiçek çocuğu topluluğu girişi kapatmış, tüm biletleri tükenmiş olan etkinlik için bilet kapmaya çalışıyordu. Sasha, Haley ve Johnny kalabalığı yararak ilerlediler, kapıdaki fedaiye biletlerini gösterdiler ve içeri girdiler. Haley, Sasha’dan ödünç aldığı eski Sonic Youth tişörtü ve seksenli yıllara özgü bol botlarının içine soktuğu dar kot pantolonuyla buraya çok uygun olduğu hissine kapıldı. Botlar çok ucuza Jack’in eskici dükkânından alınmıştı. Sasha da ekose taytı, motosiklet çizmeleri ve siyah triko mini elbisesiyle aynı derecede hoştu. Bu arada Johnny standart üniformasını giymişti: siyah kot, düz siyah tişört, renkli gözlükleri ve imzası haline gelen geniş kenarlı şapkası.</p>

  <p>îlk gruplardan biri çoktan sahneye çıkmıştı ve bir funk-metal parça çalıyordu, haley müziğin üstünden Sasha’ya, “Ben bir şişe su alacağım,” diye seslendi. “Bir şey istiyor musun?”</p>

  <p>“Hayır, ben iyiyim,” dedi Sasha. Johnny, bir şey isterse, kendisinin alacağını belirtmek amacıyla başını salladı.</p>

  <p>Haley bara yöneldi, tam maden suyunu ısmarlarken biri kolunu çekiştirdi. “Hep söylerim, New York kıyafet değiştirmiş küçük bir kasaba.” Haley arkasını döndü ve Alex Martin’in kendisine sırıttığını görünce çok şaşırdı. Düzgün düğmeli gömleği ve bej rengi pantolonu ile diğer rockçılar arasında dikkati çekiyordu, ama - belki de boynundan iki tane VIP basın kimliği sallandığı için - umursamıyormuş gibi görünüyordu.</p>

  <p>“Burada ne yapıyorsun?” diye sordu Haley.</p>

  <p>“Üniversite Müzik Festivalinin web sitesi için gösteriyi çekiyorum,” dedi Alex. “Para vermiyorlar ama VIP alanında dolaşabiliyorum - mekândaki en iyi koltuklar.”</p>

  <p>Başını kaldırıp balkona ve sahnenin yakınında iple ayrılan bölüme bakan Haley, “Burada sadece ayakta duruluyor,” diye hatırlattı. “Doğru,” dedi Alex dudaklarını büzerek.</p>

  <p>“Bu işi nasıl ayarladın? Üniversitede bile değilsin.”</p>

  <p>“Önemsiz bir ayrıntı,” dedi Alex. “Ayrıca, yazarlarının işi genç öğrenmelerini istiyorlar.”</p>

  <p>Haley başım salladı. Alex kesinlikle Hillsdale’de tanıdığı diğer çocuklardan çok farklıydı - ama buna rağmen onun hakkında daha bilmediği birçok şey varmış gibi görünüyordu.</p>

  <p>Açılış grubu sürelerini tamamlayıp sahneden ayrılırken, görevli üç kişi bir sonraki grubun müzik aletlerini hazırladı.</p>

  <p>“Haydi gel,” dedi Alex aniden. “Sahnenin yanında güzel bir yer bulalım.” Boynundaki basın kimliklerinden birini çıkartıp Haley’in boynuna astı.</p>

  <p>“Sağ ol,” diyen Haley Alex’in elini tuttu ve birlikte kalabalığı yararak ilerlediler, iple ayrılan alanın önünde duran görevliye kimliklerini gösterdiler. Haley iyi olduğunu belirtmek üzere Sasha’ya el salladı. Sasha Alex’i görünce gülümsedi ve başparmağını havaya kaldırdı. Alex’le Haley - tam ilk şarkı başlarken - sahnenin önüne ulaştı. Grup çalmaya başladı ve Haley her şeyi görebiliyordu. Ünlü bir sanatçıya hiç bu kadar yakın olmamıştı. Alex hemen yanındayken, en sevdiği şarkılara eşlik ederek dans etti.</p>

  <p>Gösteri bitince Alex’e “Harika bir konserdi,” dedi. “Hatta galiba grubun terinin bir kısmı üstüme sıçramış olabilir.”</p>

  <p>“İnşallah hepsi senin terin değildir,” diyen Alex Haley’in ıslak tişörtünü işaret etti. VIP alanından çıktılar ve kulübün arka tarafına ilerleyerek, Sasha ile Johnny’yi bara yaslanmış halde, enerji içeceği içerken buldular.</p>

  <p>“Hey, pahalı koltuklarda manzara nasıldı?” diye sordu Sasha.</p>

  <p>Haley ona VIP basın kartını göstererek hava attı. “Sadece, kemancılardan biriyle biraz vakit geçirdim diyelim. Siz Alex’i tanıyor musunuz?”</p>

  <p>Johnny Alex’i başıyla selamladı. “Hey dostum, başarılı olmanın en güzel yolu.”</p>

  <p>Sasha gereksiz bir tanıştırma eylemi içinde, “Bu Johnny, ben de Sasha,” dedi.</p>

  <p>“Evet, kim olduğunuzu biliyorum. Dinleyin, bütün detayları unutmadan gösteriyle ilgili notlar alsam iyi olacak ” dedi Alex. “Sonra görüşürüz, değil mi, Haley?”</p>

  <p>“Tabii, Alex,” dedi Haley, “ve teşekkürler.”</p>

  <p>Alex el sallayıp uzaklaşırken hafifçe kızardı.</p>

  <p>“Highland kimdi?” dedi Johnny alçak sesle.</p>

  <p>Sasha Johnny’e kaşlarını çatarak, “Harekete geçmeye hazır mısın, Haley?” diye sordu. Hep birlikte bir sonraki gösteriye gitmek üzere arabaya yürüdüler.</p>

  <p>Haley, “Şehre her hafta gelemememiz ne kadar kötü,” diye yorum yaptı. Bir şekilde, annesiyle babasının bunu kabul edeceğini sanmıyordu. Bu etkinlik için bile evden çıkmasına izin vermelerini sağlamak bile ne kadar zor olmuştu.</p>

  <p>Sasha Haley’e dönerek, “Öhö öhö, gelecek hafta futbol takımı kabul töreni var, unuttun mu, Kaptan? O birinci sınıf öğrencileri kendi kendilerini kabul etmeyecek.”</p>

  <p>Johnny dudak büktü.</p>

  <p>“Doğru,” dedi Haley verdikleri sözü hatırlayarak. Ama vaktini daha verimli bir şekilde geçirmenin yolu olup olmadığını da merak etti. Örneğin belirli bir son sınıf öğrencisini daha yakından tanımakla...</p>

  <p>♠</p>

  <p class="p2"><b>Alex'le bu şekilde karşılaşmak ne büyük rastlantı. Yoksa kaderde olan, kaçınılmaz bir karşılaşma mıydı? Münazara ustası ve matematik şampiyonunun aynı zamanda - ücret ödenmese de - yazıları yayınlanan bir rock muhabiri olduğu kimin aklına gelirdi? Acaba bu süperstar son sınıf öğrencisi başka neler yapabiliyor?</b></p>

  <p class="p2"><b>Birinci sınıflar, ister hazır olun ister olmayın, futbol kaptanları geliyor. Okul haftasını atlayıp, doğrudan KABUL TÖRENİ'ne gitmek istiyorsanız,&nbsp;</b><a href="../Text/Bolum031.xhtml">31. Bölüm</a><b>&nbsp;e gidin. Eğer Haley’in tereddütte kaldığını ve onun yerine, Alex'le bir karşılaşma yolu bulmayı tercih ettiğini düşünüyorsanız, 30. Bölümdeki&nbsp;</b><a href="../Text/Bolum030.xhtml">MÜDÜR CRUM'IN SÖYLEVİ</a><b>&nbsp;gidin.</b></p>

  <p class="p2"><b>Bir dedikodunun çıkması için görülmek, örneğin üçüncü sınıftan bir kızla son sınıf öğrencisi bir çocuğun Wi!liamsburg’da bir sahnenin önünde dans etmesi yeterlidir. Peki, Reese Highland bunu duyunca ne diyecek?</b></p>
</body>
</html>
