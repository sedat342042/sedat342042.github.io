<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h1>32</h1>

  <p class="baslik">DEVON’LA SOHBET</p>

  <p class="baslik2">Gerçek hayatın dramları bir yolunu bulup sahneye dökülür.</p>

  <div>
    <br />
  </div>

  <p>“Bu sahneyi bir daha tekrarlayalım,” dedi Devon. Haley’le Devon bir gün öğleden sonra Jack’in Eski Giysiler Dükkânında dağınık tezgâhın arkasında oturuyorlardı ve <i>Bir Yaz Gecesi Rüyası</i>’nı çalışıyorlardı. Devon’un çalıştığı dükkân öğleden sonraları hep sessiz oluyordu ve bu yüzden Devon Haley’i oraya prova yapmaya davet etmişti.</p>

  <p>“Sahi mi?” diye sordu Haley. “Geçen sefer hallettiğimizi sanıyordum. Devam etmemiz gerekmiyor mu?”</p>

  <p>“Tabii, replikleri biliyorsun?” dedi Devon. “Ama hissedebiliyor musun?”</p>

  <p>“O-o, Shaun gibi konuşmaya başladın,” dedi Haley.</p>

  <p>Bu sahneyi birlikte defalarca tekrarlamışlardı ve Haley yorulmaya başlamıştı. Devon’un devam etmek istemesi onu çok şaşırtmıştı - ama biraz da memnun olmuştu. Demetrius rolünü okumak Devon’u biraz rahatlatıyor gibiydi ve onunla aşk sahneleri çok da zahmetli bir iş değildi.</p>

  <p>“Xavier’in ne dediğini biliyorsun,” dedi devon. “Helena <i>olman</i> gerekiyor. Onun hissettiklerini hissetmelisin. Haydi, bir kere daha yapalım.”</p>

  <p>Haley, “Peki,” dedi. Gözlerini kapattı ve derin bir nefes aldı. Artık senaryosuna bakması bile gerekmiyordu. “Sen başla.”</p>

  <p>Devon Demetrius'un repliklerini okudu: “‘Eğer benim peşimden gelirsen, inanma / Ama ormanda sana kötülük yapacağım.’”</p>

  <p>“‘Ah, tapınakta, şehirde, tarlada,’” dedi Haley / Helena.</p>

  <p>“‘Bana kötülük yapıyorsun. Ayıp, Demetrius!</p>

  <p>Hataların cinsiyetimde skandal oluşturuyor;</p>

  <p>Erkekler gibi aşk için kavga edemiyoruz.</p>

  <p>Bize kur yapılmalı, biz kur yapmak üzere yaratılmamışız.</p>

  <p>Senin peşinden geleceğim ve cehennemden oluşan bir cennet yaratacağım,</p>

  <p>O çok sevdiğim elin üstünde ölmek için.’”&nbsp;</p>

  <p><b><i>♠</i></b></p>

  <p>Karakteri Helena Demetrius’u saplantı derecesinde seven Haley sevgiyle ve özlemle Devon’un yüzüne baktı, rol icabı tabii. Devon’un gözlerine baktı ve onun da kendisine sevgiyle baktığını görünce şaşırdı.</p>

  <p>“Iııhh, Demetrius, merhaba? Sen daha Helena’yı sevmiyorsun. Bu noktada hâlâ onun bir baş belası olduğunu düşünüyorsun.”</p>

  <p>“Ha,” diyen Devon hemen başını çevirdi. “Doğru. Helena gerçekten benim için deliriyor. Ona dayanamıyorum. Anladım.”</p>

  <p>“Bana sorarsan, Helena biraz fazla ileri gidiyor,” diye ekledi Haley. “Ama en azından sonunda erkeğini elde ediyor.”</p>

  <p>“O bölümü yapalım,” dedi Devon aniden. “Dördüncü perde, birinci sahnenin bitimindeki o son bölümü. ‘Ve kalbimdeki bütün inançlar...’dan başlayalım.”</p>

  <p>Haley senaryosunu kontrol etti ve işaretini bekledi. Devon heyecanla konuşmaya başladı:</p>

  <p>“‘Ve kalbimdeki bütün inançlar, erdemler,</p>

  <p>Gözlerimin hedefi ve zevki</p>

  <p>Sadece Helena. Tanrım, sadece o</p>

  <p>Hermia’yı görmeden önce onunla nişanlıydım.</p>

  <p>Ama hastalıkta olduğu gibi, bu yemekten iğrendim,</p>

  <p>Ama sağlıkta olduğu gibi, doğal ağız tadıma eriştim.</p>

  <p>Şimdi arzuluyorum, seviyorum, özlüyorum.</p>

  <p>Ve sonsuza dek sadık kalacağım.’”</p>

  <p>‘“Ben de Demetrius’un bir mücevher olduğunu düşünüyorum,”’ dedi Haley. “‘Hem benim, hem de benim değil.’”</p>

  <p>“‘Bana öyle geliyor ki,” dedi Devon, “‘Henüz uyumuyoruz, ama rüya görüyoruz.’”</p>

  <p>Devon’un gözleri parlıyordu ve Haley onun, Demetrius’un Helena’sını sevdiğini anladığı ana tamamen kendini kaptırdığını görebiliyordu. Devon ona doğru eğildi ve şefkatli bir öpücükle dudaklarını Haley’in dudaklarına bastırdı.</p>

  <p>Haley de ona karşılık verdi. Helena Demetrius’unu böyle öperdi - bütün gücüyle, tutkuyla. Kısa sürede iki vahşi orman perisi gibi sevişmeye başladılar. O kadar dalmışlardı ki Haley kapının açıldığını ve birisinin tezgâha yaklaştığını duymadı.</p>

  <p>“Öööö!” diye haykıran Whitney dehşet içinde onların sevişme seansına baktı. “Gidin, bir oda bulun!”</p>

  <p>Haley’le Devon nefes nefese ve kızararak birbirlerinden ayrıldılar. Devon tüvit yeleğini düzeltti ve başına tekrar komi şapkasını geçirdi. “Yardımcı olabilir miyim?”</p>

  <p>“Dilini boğazımdan aşağı sokman gerekiyorsa edemezsin,” diye mızıldandı Whitney. “Ama evet, gerçekten de bir şeye ihtiyacım var. Olmasa bu güve üreme yerine adım atar mıydım?”</p>

  <p>“Peki, nedir?” diye sordu Devon.</p>

  <p>“On yedinci yüzyıl korselerime bakmak istiyorum, hemen,” dedi Whitney. “Onları nerede tutuyorsunuz?”</p>

  <p>“Gerçek on yedinci yüzyıl korseleri mi?” dedi Devon. “O tür klasik eşyalar bulundurmuyoruz.”</p>

  <p>“Korselere neden ihtiyaç duyuyorsun?” diye sordu Haley. “Oyun için mi? Kostümlerimizi sen yapıyorsun, değil mi?”</p>

  <p>“Aslında korse, Bayan Eton’un Kumarhane Gecesi bağış toplantısı için yapmakta olduğum elbiseye lazım,” dedi Whitney. “Korse bu mükemmel vücudu daha da mükemmelleştirecek.”</p>

  <p>“Üçüncü koridorda Madonna’dan esinlenilerek yapılmış bir korse var,” dedi Devon. “Tabii, on yedinci yüzyıldan değil, ama senin elbisende işe yarayabilir.”</p>

  <p>“Teşekkür ederim.” Whitney üçüncü koridora doğru ilerledi. “Ben gidinceye kadar lütfen giysilerinizi üstünüzden çıkarmamaya çalışın,” diye seslendi.</p>

  <p>Haley kızardı. Devon Haley’i kendine çekti ve “Çok eğlenceliydi,” diye fısıldadı.</p>

  <p>“Orada biraz kendimizi kaptırdık. Belki karakterlerimizi çok fazla benimsedik.”</p>

  <p>“Artık benimle Demetrius arasında fark göremiyorum,” diye itiraf etti Devon. “Geçen gün neredeyse sana Helena diyecektim ve prova bile yapmıyorduk.”</p>

  <p>Whitney korseyle geri dönerken ikisini de kuşkuyla süzdü. “Tamam, alıyorum,” dedi.</p>

  <p>Devon korseyi otomatik yazar kasaya kaydetti ve bir torbaya koyarak Whitney’e verdi. Sonra Whitney kapıdan çıktı.</p>

  <p>Devon Haley’e döndü. “Bu rol yapma işini kimin çok ileri götürdüğünü biliyorsun tabii.”</p>

  <p>“Kim?” diye sordu Haley.</p>

  <p>“Shaun’la irene.”</p>

  <p>“Ha, biliyorum,” dedi Haley. “Şu eşek meselesi.”</p>

  <p>“Durum sandığından da kötü,” dedi Devon. “Provalardan sonra ne yaptıklarını biliyor musun?”</p>

  <p>“Ne?” diye soran Haley tuhaf bir şekilde büyülenmişti.<br /></p>

  <p>“Shaun eşek başını takıyor ve anırırken Irene’i sırtına bindiriyor ve sonra onu sırtından atmaya çalışıyor.”</p>

  <p>Haley donakaldı.</p>

  <p>“Sahi mi? Irene’in bunu kabul edebileceğini sanmıyorum,” dedi.</p>

  <p>“Dalga mı geçiyorsun?” dedi Devon. “irene gayet eleştirel ve soğukkanlı davranıyor ama Shaun bana Irene’in özel hayatında oldukça vahşi bir kadın olduğunu anlatıyor.”</p>

  <p>Devon Haley’e bir öpücük daha vermek üzere eğildi. Haley de ona karşılık verdi ama sonra geri çekildi. Irene’le Eşek Shaun’un rahatsız edici görüntüsünü aklından çıkaramıyordu. irene gerçekten de bu kadar acayip bir şey yapar mıydı? Haley Devon’a inandığından emin değildi. Belki yalnızca dedikoduydu. Ama öte yandan, belki de değildi.</p>

  <p>♠</p>

  <p class="p2"><b>Devon dedikodu yapacak birine benzemiyor - öyle değil mi? Bir anda Haley'ye çok açıldı. Rol yapma ve Shakespeare’in ilham veren etkisi yüzünden olmalı. Ancak Irene’in Shaun'un sırtına bindiğini kendi gözleriyle gördü mü? Öyleyse, Haley’in Irene'le konuşması gerekebilir. Bugünlerde herkes aklını kaçırmış gibi görünüyor.</b></p>

  <p class="p2"><b>Haley’in gidip Irene’in ve okul tiyatrosunun set tasarımının ne durumda olduğunu görmesi gerektiğine inanıyorsanız, 37. Bölüme (</b><a href="../Text/Bolum037.xhtml">HAYDİ, İRENE</a><b>) gidin. Irene’in ümitsiz vaka olduğunu Haley’in zamanını politika dünyasında geçirmesinin daha yararlı olacağını düşünüyorsanız, 34. Bölüme (</b><a href="../Text/Bolum034.xhtml">KUMARHANE GECESİ</a><b>) gidip onu Coco, Whitney ve şehir kulübü üyeleriyle partiye gönderin.</b></p>

  <p class="p2"><b>Hillsdale gibi küçük bir kasabada, sır tutmak zordur. Haley’in, gizleyecek bir şeyi olmadığından emin olmasında yarar var.</b></p>
</body>
</html>
