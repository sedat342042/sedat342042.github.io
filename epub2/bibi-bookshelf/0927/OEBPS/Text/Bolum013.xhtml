<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h1>13</h1>

  <p class="baslik">TARTIŞILIR</p>

  <p class="baslik2">Şeytanın avukatlığını yapmak<br />
  ancak şeytansanız işe yarar.</p>

  <div>
    <br />
  </div>

  <p>Alex Martin, Haley ilk resmi yarışması için Münazara takımı Merkezine geldiği zaman memnun bir şekilde gülümserken, “Demek biraz daha istiyorsun?” dedi. “Cezaya doymuyorsun galiba.”</p>

  <p>Haley, “Meydan okumalar beni durduramaz,” diye sert bir yanıt verirken, keşke daha akıllıca bir cevap verebilseydim, diye düşündü. Alex Martin tam anlamıyla kendini beğenmiş ukalanın tekiydi. Haley neden onun göze çok hoş göründüğünü düşünüyordu ki? Tabii, telaşlı, gergin, zeki ve şirin biri gibi. Yine de, onu gönül rahatlığıyla küçümseyebilseydi, her şey çok daha kolay olurdu.</p>

  <p>“Meydan okuma. Doğru,” diyen Alex Haley’i, odada Hillsdale Lisesi’nin oturduğu tarafta, Annie’nin yanındaki sandalyeye götürdü. “İlk yarışmamız Ridgewood’a karşı. Daha zorlu bir meydan okuma olamaz. Umarım halledebilirsin.”</p>

  <p>“Beni merak etme,” dedi Haley hissettiğinden daha fazla özgüvenle. Kürsünün karşı tarafındaki Ridgewood takımını inceledi. Tartışmacılar, konuşacakları sıraya göre oturmuşlardı. Haley sondan İkinciydi, yani koyu kırmızı kazaklı Ridgewoodlu kızla tartışacaktı. Genç kadının gür siyah saçları düzeltilerek at kuyruğu yapılmıştı; siyah çalı gibi kaşları, insanın içine işleyen mavi gözlerinin üstünde iki belirgin çizgi oluşturuyordu. Burnu ve çenesi sivriydi, elmacık kemikleri belirgindi ve kazağına uyan kırmızı ruj sürmüştü.</p>

  <p>“Ayy,” diye fısıldadı Annie. “Anlaşılan Alex seni ilk tartışmanda Sivri Dilli Francine’le eşleştirdi. İyi şanslar, evlat.”</p>

  <p>“Firemouth - Sivri Dilli Francine mi?” dedi Haley. İsim kıza uyuyordu ama anlamını Haley pek sevmedi.</p>

  <p>Annie, “Francine Kendall,” diye açıkladı. “Ridgewood’un kaptanı. Bir efsane ve sadece kendi fikirleri açısından da değil. Tezleri çok sağlamdır ve insanı kışkırtır. Rakiplerinin budala gibi görünmesine neden olur. Ve genellikle onları ağlatır. Onları hiçbir zaman yenemedik ve nedeni Francine.”</p>

  <p>“Harika.” Haley sinirli bir şekilde, son tartışmacı olarak yerini alan Alex’e baktı. Alex kötü niyetli bir girişimle onu mahvetmek ve takımdan ayrılmasını sağlamak amacıyla, ona ilk yarışmasında, kasten lise tarihindeki en zorlu rakibi vermişti. Veya Haley öyle olduğunu varsaymak durumundaydı.</p>

  <p>“Buna ihtiyacın olabileceğini düşündüm,” diyen Alex, kırmızı - mavi çizgili kravatını düzeltirken, Haley’e bir mendil uzattı. “Sanırım, öğleden sonranın bitiminde istifanı kabul edeceğim.”</p>

  <p>“Merak etme, bu gözlerden gözyaşı aktığını görmeyeceksin,” dedi Haley mertçe.</p>

  <p>“Ha doğru,” dedi Alex. “Sen güçlü bir kızsın. Belki futbol sahasından ayrılmaman ve münazara takımını akıllılara bırakman gerekiyor.”</p>

  <p><i>“Çok yönlü</i> deyimini hiç duymadın mı?” diye tersledi Haley. “Bazı insanlar hem atletik <i>hem de</i> akıllı olabiliyor.”</p>

  <p>“Bu bir varoş efsanesi,” dedi Alex sakin bir şekilde. “Sporcu sporcudur - ve onlara aptal denmesinin bir nedeni vardır.”</p>

  <p><i>Ne kadar küstah bir herif bu yaa\</i> Haley yerine otururken soğukkanlı görünmeye çalıştı. Oysa içinden ona ateş püskürüyordu. <i>Son derece kasıntı biriydi! Ve de kendini beğenmişti! Olağanüstü zekasını göstermek için bugüne kadar ne yapmıştı?</i></p>

  <p>“Alex, onu rahat bırak,” diye emretti Annie.</p>

  <p>“Bu bir şey değil,” dedi Alex. “Sadece ısınma. Eğer biraz sataşmaya dayanamıyorsa, zaten yanlış yerde.”</p>

  <p>Haley içinden acaba haklı olabilir mi, diye merak etti.</p>

  <p>Tarih öğretmeni ve münazara takımının okul danışmanı Bayan Dearborn, yarışmayı başlatmak amacıyla kürsüye çıktı. “Hillsdale Lisesi - Ridgewood münazarasına hoş geldiniz. Bu, yeni ders yılının ilk yarışması ve görünüşe göre en şiddetlisi olabilir. Bu nedenle hepinize iyi şanslar. Bugünkü konumuz: Doğa - eğitime karşı. Karar: Bir çocuğun hayatında, doğduğunda sahip olduğu genler, büyürken içinde bulunduğu koşullardan daha etkilidir. Ridgewood lehte konuşacak. Ridgewood’un birinci tartışmacısı olan birinci sınıf öğrencisi Nancy Zewicki’yle başlayacağız.”</p>

  <p>Haley dikkatle dinleyerek, kendi savunmasının kenarına notlar alırken, saçaklı bir elbise giymiş olan kızıl saçlı alık bir kız olan Nancy Zewicki bir insanın kaderinin doğumda belirlendiğini ama bunun sadece genetik yüzünden olmadığını belirtti. İroni yaptığına ilişkin en ufak bir belirti olmaksızın “Eski astroloji çalışmalarına bakın,” dedi. “İnsanlar yüz yıllardır, doğduğunuz anda yıldızların oluşturduğu şeklin, hayatınızın gidişatını belirlediğine inandı. Bu teoriyi çürütebilen kimse çıktı mı? Ben kendim yay burcundanım ve okuduğum her astroloji yorumu kesinlikle, ama kesinlikle bana uyuyor.”</p>

  <p>Haley defterine, <i>Nancy Zemcki - Whitney Klein’m Ridgewood versiyonu</i>, diye karaladı. Annie nota baktı, etrafına daire çizdi ve yanına <i>kesinlikle</i> yazdı.</p>

  <p>“Ama sakın kanma,” diye fısıldadı Annie. “Bu, stratejilerinin bir parçası. Seni sahte bir üstünlük duygusuna sürüklüyorlar ve sonra öldürücü darbeyi vuruyorlar.”</p>

  <p>Aynen Annie’nin tahmin ettiği gibi, sonraki birkaç Ridgewood tartışmacısı daha sertti. Haley onların söylediklerine odaklanmakta oldukça zorlandı. Aklı Alex’e ve iğrenç yorumlarına kayıp duruyordu. Münazara denemesinde Alex’i neredeyse perişan ettikten sonra ona nasıl aptal sporcu derdi? Neden Haley’i ezmekte bu kadar kararlıydı? Kalbi küt küt atıyordu, fakat kanını hareketlendiren şey yalnızca sinirlenmesi değildi - artan gazabıydı.</p>

  <p>Annie onu dürtükledi. “Dikkat et! Sivri Dilli kalkıyor.”</p>

  <p>Francis Kendall kürsüde muhteşem bir şekilde dururken, not kartlarını düzeltmek için tahtaya vurdu. Konuşmasına, “Doğa -eğitim bilmecesi, modern bilimin yumurta - tavuk açmazıdır,” diye başladı. “Klasik çelişki. Ancak bilim insanları son zamanlarda genetik biliminde büyük adımlar attı ve ne kadar çok şey öğrenirlerse, kanıtlar o kadar güçlü oluyor: Genleriniz kaderiniz. 2003 yılında Oxford Üniversitesinde bir grup araştırmacı, bir araştırma yapmaya başladı...”</p>

  <p>Yo, hayır, diye düşündü Haley. Sivri Dillinin öldürücü istatistikleri vardı. Anlaşılan bu konuda araştırma yapmak amacıyla kütüphanede saatlerce kalmıştı. Haley de daha fazla araştırma yapmak isterdi, ancak zamanı mı vardı?</p>

  <p>Haley tekrar odaklandığında, Francine, “Tek yumurta ikizleri doğumda birbirlerinden ayrılıp iki farklı kıtada yetiştirildi,” diyordu. “Birbirlerinin varlıklarından haberleri yoktu. Ama yine de, ikisi de gramerde başarılı, matematikte kötüydü, ikisi de hırslı tramplenden atlama sporcusu oldu ve ikisi de, yedi yaşında bademcik iltihabı oldu...”</p>

  <p>Alex Haley’e dönüp, <i>Hadi bundan iyisini yap bakalım, sporcu müsveddesi,</i> demek istermiş gibi kaşlarını kaldırdı. Alex’in derdi neydi? Kendi takımının kazanmasını istemiyor muydu?</p>

  <p>Francine konuşmasını tamamladığında, Haley’in içinde biriken öfke tam anlamıyla bir cehenneme dönüşmüştü. Haley ne yaptığını pek bilmeden kürsüye çıktı ve notlarına bile bakmadı. Bakmasına gerek yoktu. Görüşleri içinden dışarı taşıyordu. Boşu boşuna iki sosyal adalet fanatiğinin kızı olmamıştı. Bu, çok iti bildiği, hazır olduğu bir konuydu - ve Alex’e duyduğu öfke beynini tetiklemiş gibi görünüyordu.</p>

  <p>“Hiç kimse genetiğin bir insanın oluşumunda önemsiz olduğunu savunamaz,” dedi Haley. “Ancak birbiri ardına yapılan araştırmalar, çocuklar - hatta evlat edinilen ve anne-babalarının genlerini paylaşmayan çocukların bile - en çok çevrelerindeki insanlardan, özellikle anne-babalarından etkilendiklerini göstermiştir. Evlat edindiğiniz bir çocuğu taciz ederseniz, o çocuk muhtemelen büyüyünce, biyolojik anne-babası öyle olsa da, olmasa da, tacizci olabilecektir. Eğitim hemen her konuda - hastalıkta bile - doğanın etkisini bastıracak kadar güçlüdür. Bunu anlamak için sigara içmek veya diyet yapmak gibi davranış unsurlarının sağlık üzerindeki etkisine bakın...”</p>

  <p>Haley tutuşmuştu. Konuşurken neredeyse ağzından duman çıktığını görebiliyordu. Kelimeler ağzından gayet düzgün ve anlaşılır bir şekilde dökülürken, Haley bir yandan şaşırırken, bir yandan da, <i>Şimdi kimmiş sivri dilli</i>? diye düşündü. Konuşmasını bitirdiği zaman, iki münazara takımı da hayretle ona bakakaldı.</p>

  <p>Haley yerine oturdu. “İşlerini bitirdin,” diye fısıldadı Annie. “Francine’in yüzündeki ifadeyi gördün mü?”</p>

  <p>Alex boğazını temizledi ve huzursuz bir şekilde sandalyesinde kıpırdanırken, Ridgewood’un son tartışmacısı - Mark Deavers adında bir çocuk - tezini savundu. Sonra konuşma sırası Alex’e geldi. Hakemler birkaç dakika birbirlerine danıştılar ve sonra, dört-üç oylamayla Hillsdale lehine karar verdiler. Şahinler beş yıldır ilk defa Ridgewood’u yenmişti.</p>

  <p>Francine Kendall bizzat gelip Haley’in elini sıktı. “Kutlarım. Bu konuda çok coşkulu olduğun görülüyor. Söylediklerine gerçekten inanan insanları yenmek her zaman zordur.”</p>

  <p>“Teşekkür ederim,” diyen Haley, hangi konuda o kadar coşkulu olduğunu merak etti. Gerçekten doğa eğitime karşı tartışması mıydı? Yoksa başka bir şey miydi? Alex Martin’le ilgili bir şey miydi?</p>

  <p>“Harika bir iş çıkardın, Haley,” dedi Annie. “Takıma paha biçilmez bir katkın oldu. Senin hakkında Alex’in kararını bozduğuma çok memnunum.”</p>

  <p>Haley, “Alex deyince...” derken Alex yanlarına geldi. Haley onun özür dilemesini, onu aptal-sporcu diye nitelendirmesinin yanlış olduğunu itiraf etmesini bekledi.</p>

  <p>Alex onun yerine, “Bir şey değil,” dedi ve yürüyüp gitti.</p>

  <p><i>Bir şey değil mi? Ne için bir şey değil?</i></p>

  <p>Haley Annie’ye, “Bu adama inanabiliyor musun?” dedi. “Münazaradan önce beni sinirlendirdiği için ona teşekkür etmem gerektiğini düşünüyor - mesele bu muydu? Zaferimizi ona borçlu olduğumuzu mu düşünüyor? Bunun bir tür strateji olduğunu mu söylemeye çalışıyor?”</p>

  <p>“Iıhh, öyle görünüyor,” dedi Annie. “Ve ne oldu biliyor musun? İşe yaradı.”</p>

  <p>Nutku tutulan Haley okulun içinde yürüyerek bisiklet parkına doğru ilerledi. Alex hiç akimdan çıkmıyordu. Yüzü, kaşlarını kaldırması, pis pis sırıtması gözünün önünden hiç gitmiyordu. Gülse mi, bağırsa mı bilemiyordu. Bu kadar çıkarcı, bu kadar kendini beğenmiş, bu kadar sinir bozucu... buna rağmen... aynı zamanda bu kadar çekici.</p>

  <p>Münazara uzun sürmüştü ve okul artık çok sessizdi, neredeyse bomboştu. Okul binasının arka kapısından çıktı ve Irene’le Devon’u büyük boya bidonları taşırken gördü. <i>Bunlar ne işler çeviriyor?</i> Diye merak etti Haley. Hem bu saatte okulda ne işleri var? Haley aklına kötü şeyler getirmek istemiyordu ama bu görüntü kuşku yaratıyordu. Ne de olsa irene, şeytanlıklara yabancı değildi. Daha bir yıl önce Shaun tam da bu binaya Irene’in benzerini grafiti olarak çizmişti. Ayrıca Devon’un karanlık ve düşünceli bir yanı vardı. Haley inceleme yapıp yapmamayı düşündü.</p>

  <p>♠</p>

  <p class="p2"><b>Asiler kesinlikle muzurluklarıyla tanınıyorlar. Haley, İrene ve Devon'un hemen her şeyi yapabilecek kapasitede olduğundan o kadar emin ki... Özellikle boya ve okul binasının arka yüzü söz konusu olduğunda... Peki ama, Haley’in daha fazla bilgi edinmesi gerekiyor mu?</b></p>

  <p class="p2"><b>Ya Alex Martin? Akıl oyunlarını kesinlikle çok seviyor. Bu onun bir başka - o kadar da entelektüel olmayan bir yanı mı? Ağız dalaşı yapmak dışında, acaba başarılı olduğu başka bir konu var mı? Haley’in daha önce belirttiği gibi, birazcık çok yönlü olabilir mi? Ne de olsa hiç kimse yalnızca zeki olamaz. O şahane beynin yanı sıra, güzel bir bedeni de var.</b></p>

  <p class="p2"><b>Haley’in aşk hayatı şu anda oldukça karışık, zira çok sayıda genç etrafında uydu gibi dolanıyor ve bir tanesine karar vermesi gerekiyor. Alex’in gizlediği bir iyi yanı olduğuna inanıyorsanız, 18. Bölüme (</b><a href="../Text/Bolum018.xhtml">KONUK SANATÇI</a><b>) gidip Haley’i eve gönderin ve romantizm adaylarını değerlendirmesini sağlayın.</b></p>

  <p class="p2"><b>Haley bütün özelliklerinin yanı sıra meraklı biri ve bir süre Irene'le Devon'u, son "sanat projelerini" merak etmesi kaçınılmaz. Haley’in onları takip etmesi ve ne işler çevirdiklerini öğrenmesi gerektiğini düşünüyorsanız, 21. Bölüme (</b><a href="../Text/Bolum021.xhtml">SAHNE TASARIMI</a><b>) gidin.</b></p>

  <p class="p2"><b>Hangisi daha güçlü, beyin mi, kalp mi? Bu soru güzel bir münazara konusuna benziyor. Haley’in yanıtı bulmasına kim yardımcı olacak?</b></p>
</body>
</html>
