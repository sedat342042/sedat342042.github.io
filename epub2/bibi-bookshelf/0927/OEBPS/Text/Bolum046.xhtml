<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h1>46</h1>

  <p class="baslik">JOHNNY DEFOL</p>

  <p class="baslik2">Güvenlik ağı oluşturmadan karar vermeyin.</p>

  <div>
    <br />
  </div>

  <p>“Hey, Haley - gel benimle.” Sasha okuldan sonra, yeni arabasıyla Haley’in evinin önüne gelip arabanın camını açtı. “Arabaya bin. Johnny’nin iş yerinde neler çevirdiğini göreceğiz.”</p>

  <p>Haley arabaya atladı ve Sasha Bubbies’e gitmek üzere yola çıktı. Sasha son zamanlarda Johnny’yle zor zamanlar yaşıyordu ve Haley onun, kendisine destek olacak birine ihtiyaç duyduğunu anlamıştı. Sasha, Mia’yla Johnny’yi Bubbies’de bir köşe masada birbirlerine kur yaparken yakaladığından beri, erkek arkadaşının manken kızdan hoşlandığına inanıyordu.</p>

  <p>“Aklımdan çıkaramıyorum,” diye mırıldandı Sasha. “Mia. Ve Johnny. Birlikte. Gülüyor, öpüşüyor, kim bilir hangi egzotik İspanyol sevişme tekniklerini uyguluyor... Kesinlikle bir şeyler oluyor. Bundan eminim.”</p>

  <p>“Johnny geleceğimizi biliyor mu?” diye sordu Haley.</p>

  <p>“Hayır,” dedi Sasha. “Böylece ona sürpriz yapabiliriz.”</p>

  <p>“Peki, sana bunu söylemeyecektim ama Mia buraya geldiğinden beri Johnny’ye cilve yapıyor,” dedi Haley. “Resim dersinde ona nasıl asıldığını görmelisin.”</p>

  <p>“Öff!” Sasha avucuyla direksiyona vurdu. “O İspanyol karı kendini ne sanıyor?”</p>

  <p>“Birisi o kıza bir ders vermeli,” dedi Haley.</p>

  <p>“O iş için ideal insanın kim olduğunu biliyorum,” dedi Sasha. “Ben.”</p>

  <p>Araba patinaj yaparak restoranın önünde durdu. Sasha hışımla arabadan indi. Haley de onu takip etmek zorunda kaldı. Beklendiği üzere, Johnny barda oturmuştu ve Mia’yla koyu bir sohbete dalmıştı.</p>

  <p>Sasha, geç öğle yemeği yiyen müşterileri rahatsız ederek aniden, “Sohbetinizi bölmek istemiyorum ama,” dedi. “Mia, eski en yakın arkadaşımın babasını baştan çıkardığını dikkate alınca, burada takılacak zaman bulmana şaşıyorum. Bir de Internet’te yayınlanan ilişki seanslarının çekimi de var. Merak ediyorum, daha ne kadar alçalacaksın?”</p>

  <p>Johnny Sasha’yı sakinleştirmek amacıyla hamle yaptı, ama Sasha onu itekledi. “Olayı onun açısından dinlemedin,” dedi Johnny.</p>

  <p>“Öyle mi? Ama tahminimce sen dinledin. Burada olanlar bu mu? Senin omuzunda ağlayıp sana dert mi yanıyor? Sen yanından geçen hiçbir erkekten ellerini uzak tutamayan açgözlü bir fahişesin!” Sasha parmağını Mia’nın yüzüne batırdı. “Neden İspanya’ya geri dönüp başarılı olduğun mesleği - üstsüz mankenlik - yapmayı sürdürmüyorsun?”</p>

  <p>Haley Mia’nın yüzünde öfke belirtisi gördü. Ama Mia hiçbir şey olmasa da başarılı bir aktristti. Yan gözle Johnny’ye baktı ve birkaç saniye içinde gözleri doldu. Johnny elini şefkatle Mia’nın omuzuna koydu.</p>

  <p>“Anlaşılan tercihini yaptın. Umarım onu Hillsdale’in yarısıyla paylaşmakta bir sakınca görmezsin,” diyen Sasha, şaşkına dönen müşterilerin fısıltılarını ve bakışlarını görmezden gelerek, hışımla restorandan dışarı fırladı. Haley sadık bir şekilde onun peşinden gitti ve arabaya bindi.</p>

  <p>“Onlara günlerini gösterdim,” diye mırıldandı Sasha.</p>

  <p>“Bunu yapmak zorundaydın,” dedi Haley. “İnsanlar arkandan iş çevirdikleri zaman yanlarına kalmamalı.”</p>

  <p>“Peki, neden kendimi bu kadar kötü hissediyorum?” diye sordu Sasha. Mia’nınkilerin aksine, Sasha’nın gözyaşları gerçekti.</p>

  <p>♠</p>

  <p class="p2"><b>Şimdi de Sasha’nın omuzunda ağlayacak birine ihtiyacı var. Ama belki Haley’in omzu en iyi seçenek değildir. Sasha’yı olay çıkarmaya teşvik eden kişi Haley'di.</b></p>

  <p class="p2"><b>Sasha birkaç gün sonra iohnny'yle Mia’nın aslında arkasından iş çevirmediğini; aslında Johnny’nin, birinci yıldönümlerini kutlamak için Sasha’ya almak istediği mücevher hakkında Mia’nın tavsiyesini aldığını öğrendi. Söylemeye gerek yok, Johnny o kolyeyi almadı. Sasha kendinde, barışmaları için Johnny'ye yalvarma cesaretini bulamadı, ama zaten Johnny onunla barışmazdı - onları Bubbies’de o şekilde küçük düşürdükten sonra mümkün değildi.</b></p>

  <p class="p2"><b>Sasha büyük bir hata yaptı ve onu durdurabilecek, bu hatayı yapmasını önleyebilecek tek kişi Haley'ydi. Umalım da Haley dersini almış olsun ve bir sonraki seferde daha başarılı olsun.</b></p>

  <p class="p2"><a href="../Text/Bolum001.xhtml">1. Bölüme</a><b>&nbsp;geri dönün.</b></p>
</body>
</html>
