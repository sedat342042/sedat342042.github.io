<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h1>30</h1>

  <p class="baslik">MÜDÜR CRUM’IN SÖYLEVİ</p>

  <p class="baslik2">Eğer evinizin soyulmasını istemiyorsanız,<br />
  anahtarlarınızı verip durmayın.</p>

  <p>Haley sessizce konferans salonuna girerken, Müdür Crum, “Bu kutsal koridorlarda spor takımlarımızın kabul törenlerinde yapılan değişikliklere ilişkin fısıltılar duyuyorum/’ diye bağırdı. “Internet’te ağza bile alınmayacak davranışların kaydedildiğinden ve yayınlandığından bahsediliyor. Hayır, ‘Hillsdale’in İçinden’ video yayınından bahsetmiyorum.” Haley arkalarda bir yere oturdu ve tanıdık biri olup olmadığını görmek için etrafına bakındı. Okulun tamamı oradaydı, ya da çoğu oradaydı.</p>

  <p>Koridorun karşı tarafında Irene’i, Shaun’u ve Devon’u gördü, üçü de boya içindeydi - Haley onların <i>Bir Yaz Gecesi Rüyası</i> oyununun sahneleri üzerinde çalıştığını varsaydı. Shaun Bottom rolünü çok ciddiye alıyordu ve kostümünü okula bile giymeye başlamıştı. Bugün neyse ki, eşek başını çıkarıp yanındaki koltuğa koymuştu. Shaun hâlâ, Müdür Crum ne zaman komik bir şey söylese anırıyor ve Devon’la Irene’in kahkahalarını bastırmak zorunda bırakıyordu.</p>

  <p>Spencer anlaşılan toplantıyı asmıştı ama Coco, Whitney, Cecily ve Mia ortalarda bir sırada beraber oturuyor, Sebastian da hemen arkalarında oturmuş, Mia’nın kulağına bir şeyler fısıldıyordu. Birkaç sıra solda, Annie ile Hannah şaşkın bir halde oturuyor, konuşmaya odaklanmakta zorlanıyordu. Dave de onlarla beraberdi - başı, boynunun üstünde dik duramıyormuş gibi, sallanıyordu.</p>

  <p>Ayağını sinirli bir şekilde pat-pat yere vuruyordu. Üniversite hazırlık baskısı üçünü de etkiliyormuş gibi görünüyordu. Çok yazık, diye düşündü Haley. îyi bir okula girme ihtimali yüksek olan birileri varsa, bunların da Annie, Dave ve Hannah’dan oluşan beyin takımı olması gerekiyordu.</p>

  <p>Etraflarında oturan çocukların hepsi dikkatle Dave’i izliyordu. Sanki onun komik bir şey yapmasını veya söylemesini bekliyorlardı. Dave onları hayal kırıklığına uğratmadı. Arada sırada sessizce havlıyor veya çatıdan saldırıya geçmiş bir Ninja ekibi görmüş gibi, korkmuş bir ifadeyle tavanı işaret ediyordu.</p>

  <p>Zavallı Dave, diye düşündü Haley. “Hillsdale’in İçinden” Pod-cast’ını dönüştürmüştü ve bu yayında bütün dünya ne kadar stres ötesi bir durumda olduğunu görmüştü. Kamera ağzından çıkan her çatlak sesi kaydetmiş ve sanal âleme göndermişti. Hillsdale Lisesi öğrencileri bu programın bir ayaklanma olduğunu düşünüp, videonun küplerini bütün arkadaşlarına iletmişti. Dave Metzger şimdi alay konusu olsa bile, takipçilerini artırmıştı.</p>

  <p>“Bu söylentileri ciddiye alıyorum,” dedi Müdür Crum, “ve bu tehdit yüzünden Koyu Kahverengi Alarma geçmek zorunda kaldık.”</p>

  <p>Bir grup çocuk buna kıs kıs güldü.</p>

  <p>“Şimdi hepinizi uyarıyorum,” dedi Müdür Crum. “Öğrenci arkadaşlarına yapılan kötü muameleden doğrudan spor takımlarının kaptanları sorumlu olacak. Eğer taciz veya yaralama konusunda tek kelime duyacak olursam, peşinize düşeceğim ve pişman olacaksınız.”</p>

  <p>Haley başının üstünde gürültülü ayak sesleri ve homurdanmalar duydu. Boynunu çevirip yukarı bakınca, balkonu kızlı erkekli sporcuların ele geçirdiğini gördü. Sasha ve futbol takımındaki arkadaşlarının çoğu, Reese ve erkekler takımıyla, Drew ve futbolcularla birlikte balkondaydı. Johnny Lane ortalıkta görünmüyordu. Haley son zamanlarda onu Sasha’nın yanında pek görmüyordu ama böyle bir toplantıya katılmaya tenezzül ettiyse bile, çok başarılı bir basketbol oyuncusu olmasına rağmen, sporcuların oturduğu bölümde olmayacaktı.</p>

  <p>Haley, Reese’in toplantıya zaman ayırabilmesine şaşırmıştı. Son haftalarda o kadar yoğun bir şekilde çalışıyordu ki, yanlarındaki evde oturmasına rağmen Haley onu çok az görmüştü.</p>

  <p>“Geçmişte de buna benzer sorunlarımız oldu,” diye devam etti Müdür Crum. “Ve bana güvenin, o olayları çıkaranların hepsi ağır bir şekilde cezalandırıldı. Sadece birkaç yıl önce, tenis takımı kafeteryaya bir ördek sürüsü saldı.” Öğrencilerin arasından kıkırdama sesleri duyuldu. “Bu gülünecek bir şey değildi,” dedi Müdür Crum sert bir şekilde. “Bu yalnızca ciddi bir sağlık ihlali olmakla kalmıyordu, olaydan sonraki haftalar boyunca öğle yemeğimde ördek tüyü bulduğumu biliyor musunuz?”</p>

  <p>Shaun yüksek sesle “Vaak!” diye bağırdığında Müdür Crum dışında herkes çok eğlendi.</p>

  <p>“Ondan da beteri, on yıl önce futbol takımı bir gece odama bir inek kilitledi,” dedi. “Ertesi sabah geldiğimde nasıl bir pislikle karşılaştığımı hayal edebilirsiniz.”</p>

  <p>Dinleyiciler toplu olarak, “Mööööö,” diye bağırıldı. Herkes güldü.</p>

  <p>“Millet, bu hiç komik değil!” diye bağırdı Müdür Crum. “O yıl bütün futbol takımı okuldan uzaklaştırıldı. Kaptan Rutgers bursunu kaybetti. Ayrıca voleybol takımı havuza kırmızı boya döküp, içine bıçakla kestikleri bir yapay mankeni attıkları zaman, inanın bana, onlar da bedelini ödedi.”</p>

  <p>♠</p>

  <p>Sporcu grubu ayaklarını yere vurmaya başladı ve Haley, müdürün konuşmasının geri teptiğini anladı. Müdür, takımları kabul törenlerinden vazgeçirmeye çalışmak yerine aslında, kendilerinden öncekilerin yaptığı eşek şakalarını geride bırakmaya teşvik ediyordu. Crum onlara fikirler veriyordu.</p>

  <p>♠</p>

  <p class="p2"><b>Müdür Crum daha ne kadar budalalık yapabilir? Şimdi sporcular heyecanla kendi çaylaklarını kabul etmeyi bekliyorlardı ve müdürün söylevi sayesinde akıllarında, bunun sürdürmeleri gereken bir okul geleneği olduğu fikri oluşuyordu.</b></p>

  <p class="p2"><b>Bütün bunlar hakkında Haley ne düşünüyor? Hillsdale’in gösterişli taciz tarihinin parçası olmak istiyor mu? Yoksa başka faaliyetlerle mi ilgileniyor? Haley bugünlerde kendini hangi grupla özdeşleştiriyor? Haley’in sporcularla takılmasını istiyorsanız, 35. Bölüme&nbsp;</b><a href="../Text/Bolum035.xhtml">(NEW JERSEY SU İŞKENCESİ</a><b>) gönderin. Coco, Whitney ve Mia’nın neler yaptığını ve Bayan Eton'un valilik kampanyasının nasıl gittiğini öğrenmek istediğini düşünüyorsanız, 34. Bölümde bahis oynayın (</b><a href="../Text/Bolum034.xhtml">KUMARHANE GECESİ</a><b>). Haley’in bugünlerde tiyatro sahnesiyle daha çok ilgilendiğine inanıyorsanız, 37. Bölüme (</b><a href="../Text/Bolum037.xhtml">HAYDİ, İRENE</a><b>) gidin. Son olarak, Haley’in aşk hayatını hareketlendirmek istiyorsanız, 33. Bölüme gidin (</b><a href="../Text/Bolum033.xhtml">KAVGA ÇIKARAN SÖZLER</a><b>).</b></p>

  <p class="p2"><b>Üniversiteler üçüncü sınıf transkriptierini dikkatle incelediğinden, Haley’in kararları - seçtiği arkadaşlardan katıldığı okul dışı faaliyetlere ve çalışarak geçirdiği zamana kadar tüm kararları - daha da önem kazanıyor. Haley fırsatları tepip, biraz eğlenecek mi? Yoksa korkup, güvenli bir yol mu izleyecek?</b></p>
</body>
</html>
