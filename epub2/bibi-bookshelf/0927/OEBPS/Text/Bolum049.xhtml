<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h1>49</h1>

  <p class="baslik">TİYATRO GÖSTERİSİ</p>

  <p class="baslik2">Sahne heyecanı birçok şekilde görülebilir.</p>

  <div>
    <br />
  </div>

  <p>Büyük Hillsdale prodüksiyonu <i>Bir Yaz Gecesi Rüyası</i>’nın açılış gecesiydi. Haley rolünü, artık uyurken bile söyleyebilecek kadar iyi ezberlemişti ama yine de çok önemli bir şeyi unutmaktan çok korkuyordu. Giyinme odası heyecanla uğuldarken Whitney dişlerinin arasında iğnelerle bir aktörden diğerine koşuyor, her kostümü bir kez daha kontrol ediyor ve her şeyin, tıpkı planladığı gibi, yerli yerinde olduğundan emin oluyordu.</p>

  <p>İrene, Haley’nin giysisinin fermuarını çekerken heyecanla, “Açılış gecesi!” dedi. “Gergin misin?”</p>

  <p>“Hayır,” dedi Haley. “Neden gergin olayım? Ben Helena’yım.” irene güldü. “Lütfen. Bu cümleleri izleyicilerine sakla. Ben bile gerginim ve sahneye adım atmam gerekmiyor.”</p>

  <p>Shaun odada volta atıyor, kendi kendine, “Ben eşeğim, ben eşeğim...” diye mırıldanıyordu.</p>

  <p>Haley etrafındaki herkesin muhtemelen kendisi gibi sinirli olduğunu fark etti. Sakinleşmek için saç ve makyaj kısmına geçti.</p>

  <p>Haley saçları ve makyajı yapıldıktan sonra, Irene’le birlikte yan çıkıntıda durup, perdenin açılışına kadar dakikaları saydı.</p>

  <p>“Bir göz at,” diye önerdi İrene. Haley perdeyi hafifçe araladı ve izleyicilere baktı. Kalabalığı görünce çok şaşırdı. Ancak daha da etkileyici olan, Irene’in sahne tasarımıydı.</p>

  <p>“irene, orman muhteşem görünüyor,” diyen Haley gerçekten çok etkilenmişti. “Gerçekten de perilerin yaşadığı büyülü orman olmuş.” Haley’nin annesiyle babasını görünce midesi buruldu. Mitchell, öğretmenleri ve bütün arkadaşları ilk sıralarda oturuyorlardı. Haley hafifçe panikleyerek hemen perdeyi kapattı. “Belki de bakmak iyi bir fikir değil.”</p>

  <p>İrene onun omuzuna hafifçe vurdu. “Merak etme. Sen gerçekten çok yeteneklisin. İzleyiciler sana bayılacak. Ben ne diyorum? Zaten bayılıyorlar. Galiba orada Büyükannen Polly’yi gördüm.”</p>

  <p>“Sahi mi?” diye sordu Haley heyecanla.</p>

  <p>“Sen çok şanslısın, irene. Senin işin çoktan bitti.”</p>

  <p>“Öyle mi sanıyorsun?” diye meydan okudu irene. “O devasa setleri hiçbir şeyi devirmeden taşımayı dene. Gecenin sonunda birinin kafasına ağaçla vurmazsak şanslı olacağız.”</p>

  <p>Yönetmen yardımcısı Coco otoriter bir şekilde ellerini çırparak, “Herkes yerine!” diye bağırdı.</p>

  <p>“Tanrım, bu kız kesinlikle patronluk taslamayı çok seviyor,” diye fısıldadı irene. “Ben gideyim. Haydi, iyi şanslar!”</p>

  <p>“Sağ ol!” Haley sahne arkasında oyuncu arkadaşlarının yanında yerini aldı. Perde açıldı ve oyun başladı.</p>

  <p>Haley işaretini duyup sahneye çıkınca, ışıklar bir an gözlerini kamaştırdı, ama sonra kendini topladı. Replikleri hayatında ilk kez söylüyormuşçasına son derece doğal bir şekilde ağzından dökülüyordu. Haley kendini unuttu ve gerçekten karşılıksız aşk acısı çeken bakire Helena oldu. Devon’un canlandırdığı Demetrius’un aniden başından beri Helena’yı sevdiğini anladığı an geldiğinde, Haley gezegende bu harika anı yaşayan sadece kendisi ve Devon varmış gibi hissetti. Devon’un gözleri parlıyordu ve Haley'yi gerçek duygularla öptü.</p>

  <p>Mia, Titania rolünde epeyce alkış aldı ve Spencer, son kostümlü provaya gelmemiş olmasına rağmen bir şekilde muzip Puck rolünü becerdi. Fakat salonun yıkılmasına neden olan şey, Shaun’un Nick Bottom betimlemesi oldu.</p>

  <p>Oyun bitince bütün kadro ayakta alkışlandı. Perde son kez inerken, herkes zıpladı ve gülerek birbirine sarıldı. Haley bir tiyatroda rol almanın bu kadar heyecan verici bir şey olduğunu daha yeni anlamıştı.</p>

  <p>Haley, oyun sonrası parti laflarıyla uğuldayan giyinme odasına dönerken, Xavier Willkommen dört öğrencisini bulmak üzere hızla içeri girdi.</p>

  <p>“İtte buradatınıt, yıldıtlarım,” diye haykırırken gözünde beliren yaşı sildi. “Hepinit muhtetemdinit, muhtetem! Taun, ailenin rol yapma yeteneği anlatılan tana da getmit!”</p>

  <p>Irene’le Haley birbirlerine baktılar ve gülmemeye çalıştılar. Xavier harika bir öğretmendi fakat rol yapma becerisi pek parlak sayılmazdı. Ancak Shaun, yeterince istekli olduğunuz zaman her şeyi yapabileceğinizi kanıtlamıştı.</p>

  <p>Joan, Perry ve Mitchell gururla ışıldayarak, Haley’i kutlamak üzere giyinme odasına geldi. Hemen arkalarından Büyükanne Polly geliyordu.</p>

  <p>“Kızım,” dedi Büyükanne gururla.</p>

  <p>Küçük blazer ceketi ve papyonuyla çok şık olan Mitchell, <i>“Gerçekten</i> çok iyiydin,” dedi. “Bak, bunları sana getirdim.”</p>

  <p>Haley’e büyük bir buket sarı gül verdi. Haley gülleri kokladı ve ışıldayarak gülümsedi.</p>

  <p>“Hepinize teşekkürler,” dedi. “Ve Mitchell, gülleri bana vermeden parçalamadığın için ayrıca teşekkür ederim.”</p>

  <p>“Tabii ki yapmazdım, sersem/’ dedi Mitchell. “Çiçekleri tekrar birleştiremezsin.”</p>

  <p>Ailesiyle, arkadaşlarıyla ve rol arkadaşlarıyla orada dururken ve damarlarında hâlâ adrenalin dolaşırken Haley bu geceyi her zaman hatırlayacağını biliyordu, okul tiyatrosunda oynamayı göze alarak bir risk aldığını bildiğinden, şu anda çok memnundu. Yardımcı bir rol olsa da, kendini bir yıldız gibi hissediyordu. Ayrıca hepsinin ötesinde, Devon’a, erkek kahramana sahipti.</p>

  <p><br /></p>

  <p style="text-align: center;">SON</p>
</body>
</html>
