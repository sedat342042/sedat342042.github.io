<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h1>16</h1>

  <p class="baslik">ROL DAĞILIMI&nbsp;</p>

  <p class="baslik2">Liderliği ele alın, takip edin veya oyundan çıkın.</p>

  <div>
    <br />
  </div>

  <p>“Haley, buraya gel.” Coco Haley’yi kubbeli binada bir banka çağırdı. Haley’in dersler arasında boş zamanı vardı, bu nedenle kabul etti. “İlgilenebileceğin haberlerim var - oyuncu listesi kesinleşti!”</p>

  <p>“Yani rolü aldım mı?” diye sordu Haley.</p>

  <p>“Bir dakika sonra söyleyeceğim,” dedi Coco.</p>

  <p><i>Normal,</i> diye düşündü Haley. <i>Olabilecek en son dakikaya kadar üstünlük taslaması gerekiyor.</i></p>

  <p>Coco, yönetmen yardımcısı olarak, aktörlerin narin egosu üzerindeki gücünün tadını çıkarıyordu. “Önce rol alamayan bütün zavallıları çağırıp onlara kötü haberi vermem gerekiyor,” dedi Coco şevkle.</p>

  <p>“Oyuncu listesini astığın zaman anlamayacaklar mı?” diye sordu Haley.</p>

  <p>“Tabii, ama böylesi çok daha eğlenceli.” Coco tak diye cep telefonunun kapağını açtı ve numaraları tuşlamaya başladı.</p>

  <p>Haley neredeyse bağırarak, “Peki, ya ben?” dedi.</p>

  <p>“Rahatla, Miller,” dedi Coco önemsemeyen bir tavırla. “Sen de kaderini çok yakında öğreneceksin. Alo, Candy Davenpoıt'la mı görüşüyorum? Merhaba, ben Coco De Clerq, sonbahar oyununun yönetmeni.”</p>

  <p>"Yönetmen yardımcısı,” diye düzeltti Haley.</p>

  <p>Şşşş.” Coco telefonun eliyle kapatarak Haley’e tısladı. “Her neyse, oyuncu listesini belirledik ve kaygıyla beklediğini düşündüm—”</p>

  <p>Haley oturduğu yerden bile Candy’nin heyecanlı çığlıklarını duydu. “Başrolü aldım mı? Başrolü aldım mı?”</p>

  <p>“Hayır, üzgünüm, Candy, başrolü alamadın,” dedi Coco. “Aslında hiç bir rolü alamadın. Yalnızca arka planda durup kanatlarını çırpan önemsiz bir peri rolünü bile alamadın. Hayır, hiçbir şey. Hemen öğrenmek istersin diye düşündüm. Aktörlük hayatın hakkında hayaller kurmayasın diye. Seçmelere katıldığın için çok teşekkürler. Belki gelecek seneye. Hoşça kal.”</p>

  <p>Coco bir sonraki numarayı tuşlarken Haley, “Coco, bu çok acımasız bir hareketti,” dedi.</p>

  <p>“Biliyorum, öyleydi, değil mi? Aslına bakarsan, düşünceli davranıyorum ve onları merakta bırakmıyorum—Alo, Tessa?”</p>

  <p>Haley, Coco’nun “Üzgünüm, kaybettin,” telefonu listesini tamamlamasını beklerken, huzursuzlanarak yerinde kıpırdandı. Rolü almış mıydı, almamış mıydı? Helena’yı oynamayı gerçekten çok istiyordu, ama Hermia da harika olurdu. Oyuncu listesine çaktırmadan bakmaya çalıştı, fakat Coco listeyi deri çantasında katlı tutuyordu.</p>

  <p>“Pekâlâ, eğer bana oyuncu listesini göstermeyeceksen, ben gidiyorum.” Haley kuduruyordu.</p>

  <p>Haley çekip gitmek üzereyken, “Of, tamam,” dedi Coco. “Sen, iyi haberi alan şanslı kız olacaksın. Ama hiç kimseye söyleme -diğerlerine ben söylemek istiyorum.”</p>

  <p>“Peki, peki! Bana söyle de!”</p>

  <p>“Haley, sana söylemekten büyük bir mutluluk duyuyorum, sen... Helena rolünü oynayacaksın.”</p>

  <p>Haley rahatlayarak içini çekti. “Bu harika bir haber! Peki, Demetrius’u kim oynayacak?”</p>

  <p>Coco uzun bir süre duraksayarak, seçilen kişinin adını Haley’e söyleyip söylememeyi düşündü. Sonunda, “Devon McKnight,” dedi. “Benim ilk tercihim değildi, ama ne yapabilirsin?” Önemli noktaları belirlemek için listeyi gözden geçirdi. “Bir bakalım... Spencer Puck’u oynuyor, tabii—bence muhteşem olacak, sence de öyle değil mi?”</p>

  <p>“Sen öyle diyorsan,” dedi Haley.</p>

  <p>“Ve Shaun da Nick Bottom’ı oynayacak.” Coco yüzünü buruşturdu. “Benim isteğimin aksine, ama Bay Lyons ısrar etti. Bana göre, seçmelere eşek başıyla gelmesi işi bitirdi.”</p>

  <p>“Kabul etmek zorundasın, Shaun denemede gerçekten komikti,” diye yorum yaptı Haley.</p>

  <p>“Hiçbir şeyi kabul etmek zorunda değilim.”</p>

  <p>“Titania’yı kim oynuyor?” diye soran Haley, oyunun en çok istenen rolünü kimin alacağını merak ediyordu.</p>

  <p>“Mia, tabii ki,” dedi Coco. “Titania’nın olağanüstü güzellikte biri olması gerekiyor. Bu okulda onlardan çok fazla yok. Sözüm meclisten dışarı, tabii.”</p>

  <p>“Tabii.” Haley Coco’nun, istisnanın Haley değil, kendisi olduğunu söylemeye çalıştığını biliyordu.</p>

  <p>“Ben bomba gibi bir Titania olurdum, ama yeteneklerime başka yerlerde ihtiyaç duyuluyor,” dedi Coco. “Bu fedakârlığı memnuniyetle yapıyorum.”</p>

  <p>“Hepimiz çok memnun olduk,” dedi Haley. Coco’nun söyleyeceği hiçbir şey artık Haley’i rahatsız edemezdi - aşırı derecede heyecanlıydı. Helena rolünü almıştı! Ve Helena Demetrius’una sahip olacaktı. Bu, Hailey’in Devon’u çok sık görmeye başlayacağı anlamına geliyordu.</p>

  <p><span style="font-variant: small-caps;"><b>♠</b></span></p>

  <p class="p2"><b>Harika bir haber! Haley istediği rolü aldı ve Devon duygusal olarak ilgi duyduğu kişi olacak. Peki, bu aşk sahne dışında da devam edecek mi? Bu, Haley’nin, yılın sonuna kadar aşk - ve sosyal - hayatının gidişatını</b></p>

  <p class="p2"><b>değiştirebilecek şahane bir gelişme. Oyun, popüler Cocobut'tan anti sosyal sahne ekibine ve gösterişli set tasarımcılarına kadar, her türlü çocuğun katıldığı büyük bir yapım. Haley, tiyatro güruhunun parçası olarak birçok farklı yöne kayabilir.</b></p>

  <p class="p2"><b>Eğer yönetmen yardımcısı Coco'nun yanında kalıp, şahane insanlarla daha fazla zaman geçirmesi gerektiğini düşünüyorsanız, 19. Bölüme gidin (</b><a href="../Text/Bolum019.xhtml">ATEŞ VE BUZ</a><b>). Eğer Devon, İrene ve Shaun'la beraber olmasının, Haley’in rol yapma yeteneği üzerinde daha iyi etki yaratacağına inanıyorsanız, 21. Bölüme (</b><a href="../Text/Bolum021.xhtml">SAHNE TASARIMI</a><b>) gidin.</b></p>

  <p class="p2"><b>Sahne oluşturuldu, oyuncular seçildi. Artık oyun başlasın!</b></p>
</body>
</html>
