<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h1>26</h1>

  <p class="baslik">BROADWAY’DEN ÇOK UZAKTA</p>

  <p class="baslik2"></p>

  <p class="baslik2">Yapabilenler yapar. Yapamayanlar öğretir.<br />
  Öğretemeyenler beden dersi verir.<br />
  Bazen de tiyatro.</p>

  <p>“Tiyatronun bu kadar küçük olmasını beklemiyordum,” dedi Haley. Shaun, Devon, irene ve Haley, özel öğretmenleri Xavier’in Broadway’ın çok çok çok dışında <i>The Soul Farmer</i> adını taşıyan yeni bir oyunda ilk defa sahneye çıkışını görmek üzere şehre gitmişlerdi.</p>

  <p>“Hillsdale Lisesi’nin konferans salonu burayı gölgede bırakır,” dedi irene.</p>

  <p>“Hayır. Çok havalı,” dedi Shaun. “Cesur. Gerçek. <i>Aa - ii.”</i></p>

  <p>“Oldukça gerçek,” dedi irene. “Mesela senin kendini eşek sanman. Ama bir dakika, bu bir sanı değil, gerçek.”</p>

  <p>“Oyunun adını pek beğenmedim,” dedi Devon. “The Soul Farmer - bana fazlasıyla Elmer Gantry romanını hatırlatıyor.”</p>

  <p>Haley de “Biraz ürkütücü,” olduğunu kabul etti. “Fakat Xavier’in hatırı için izlememiz gerekiyor. Bu noktada bizim performansımız yüzünden yeterince sıkıntı çekti.”</p>

  <p>“Onu gurum olarak atamaya o kadar yaklaştım ki,” dedi Shaun. “Aa-ii.” Neyse ki, irene, Devon’un küçük arabasına sığmayacağım söyleyerek Shaun’u eşek başını evde bırakmaya ikna etmişti. Ama hâlâ nereye giderse gitsin eşek kişiliğini de götürüyordu.</p>

  <p>Yerlerine oturdular. Haley’in koltuğu çökmüştü ve hafifçe sağa eğilmişti. Bir koltuk kayabilirdi ama yanındaki koltuğa sakız yapışmıştı.</p>

  <p><i>Xavier tiyatro okulundan daha yeni mezun oldu,</i> dedi Haley kendi kendine. <i>Herkes bir yerden başlamak zorunda.</i></p>

  <p>Birkaç dakika sonra, ışıklar söndü ve perde açıldı. Sahne dekoru bir mısır tarlasında bir barakaydı. Xavier sahneye tulumla ve bir hasır şapkayla, gömleksiz bir halde, dişlerinin arasında bir kamış ve elinde bir yabayla çıktı. Bir nedenle bütün yüzüne ve ellerine parlak kırmızı makyaj yapılmıştı.</p>

  <p>İrene Haley’e, “Bu oldukça kötü bir çiftçi yanığı,” diye fısıldadı ve Haley’in kıkırdamasına neden oldu.</p>

  <p>“Şşş!” dedi Shaun.</p>

  <p>Xavier, “Ha-ha-ha-ha!” diye bağırdı. “HİT KİMTE benim yanımda güvende değil. Tehrin GÜNAHLARINA ve tahriklerine eritilemeyen bu hutur dolu tiftlikte bile. Hâlâ katıp KAVURUYORUM. Ha-ha!”</p>

  <p>“Bu da ne...?” diye fısıldadı Devon.</p>

  <p>Xavier her zaman yaptığı şeyi yapıyor, konuşurken belirli KELİMELERİ aşırı derecede VURGULUYORDU. Haley onun en azından canlandırdığı karaktere uyum sağlamaya çalışacağını sanıyordu. Ancak yalnızca... Xavier rolü yapıyordu. Ya da belki de onun gözünde, bu, karakterin parçasıydı. YÖNTEM ne olursa olsun, doğru görünmüyordu.</p>

  <p>Sol taraftan sahneye iki sarı saç örgülü ve <i>Oz-büyücüsündeki</i> Dorothy önlüğü takmış bir aktris çıktı.</p>

  <p>“Hey, n’aber, yabancı?” dedi. “Bu ne güzel bir sürpriz böyle. Buralara pek ziyaretçi gelmez.” Kadın Xavier’e kirpiklerini kırpıştırdı. Haley bunun komik olması gerektiğini düşünerek gülmeye başladı ama salonda başka hiç kimse gülmeyince kahkahasını bastırdı.</p>

  <p>“Bunun NEDENİNİ anlayabiliyorum,” dedi Xavier. “İtin verirtenit kendimi tanıtayım. Benim adım Bili. Bili Z. Bub.”</p>

  <p>“Yani Beelsebub gibi mi?” diye fısıldadı Devon. “Hani şeytan olan mı?”</p>

  <p>Haley omuzlarını silkti. “Sanırım.”</p>

  <p>“Şşşş,” dedi Shaun yine. “Hey, çocuklar!” Ancak o da kaygılı görünüyordu.</p>

  <p>Sahnede Xavier’in karakteri Bili Z. Bub’ın, bir çiftçi, onun iki ergen çocuğu ve yan çiftlikte yaşayan dul kadın arasında sorun yaratmasıyla ilgili birçok saçmalık vardı. Haley takip etmekte zorlanıyordu. Sonunda pes etti. Oyun çok saçmaydı, aktörlerin hiç birisi iyi değildi, ama Xavier korkunçtu. Haley sürekli olarak Xavier’in bir şey planladığını, sonunda işe yarayacak bir teknik uyguladığını düşünüyordu. Sonra, final sahnesinde, bir deri bir kemik vücudu tamamen kırmızı boyayla kaplanmış bir şekilde - üstünde başka hiçbir şey yoktu - sahneye çıktı.</p>

  <p>“Aman Tanrım,” dedi irene nefesini tutarak.</p>

  <p>“Buna inanmıyorum,” dedi Shaun kekeleyerek.</p>

  <p>Haley gülmemek için kendini zor tuttu. Ama bu neredeyse imkânsızdı. Xavier son monologunu, kötülüğün banal olduğuna dair bir şeyler söylerken Haley isterik bir kahkaha krizine girmemek için kolunu çimdikledi.</p>

  <p>Sonunda perdeler kapandı. İzleyiciler alkışladı ve Haley nihayet gülebildi.</p>

  <p>“Peki... Kulise gidip merhaba dememiz gerekiyor mu?” diye sordu irene. “Yoksa buradan çıkıp bu felaket hiç yaşanmamış gibi davranabilir miyiz?”</p>

  <p>“Ben doğruca eve gitmek ve o kırmızı şeytanın anılarını sonsuza dek temizlemek için uzun, sıcak bir duş almak istiyorum,” dedi Devon.</p>

  <p>“Sen ne düşünüyorsun, Shaun,” diye sordu Haley. “Kulise gitmezsek Xavier bozulur mu?”</p>

  <p>Shaun dehşet içinde sahneye bakıyordu.</p>

  <p>İrene, “Shaun?” diyerek yüzünün önünde parmaklarını şıklattı. “Tatlım? Aa-ii?”</p>

  <p>“Çok kötüydü,” dedi Shaun yavaşça. “Bu kadar kötü olduğuna inanamıyorum.”</p>

  <p>“Evet, çok iğrençti,” dedi Devon. “Bir sonraki özel derste sanırım eski ‘İlginçti’ cümlesini kullanacağım. Her zaman işe yarıyor.”</p>

  <p>“Ama ona inandım,” dedi Shaun. “Onun oyunculuk tavsiyelerine uydum. Onun eleştirilerini dinledim. Onu tiyatro gurum yapacaktım. Bir şarlatanın peşine takılmaya bu kadar yaklaştığıma inanamıyorum.”</p>

  <p>Haley, “O bir şarlatan değil,” diye güvence verdi. “Bize söylediği her şeye inanıyordu. Yalnızca rol yapma konusunda pek yetenekli değil. Yani, adam doğuştan peltek konuşuyor.”</p>

  <p>“Yapamayanlar öğretir,” diye önerdi Devon.</p>

  <p>“Haydi, buradan çıkalım,” diyen Haley Shaun’un sırtını sıvazladı. Ve dönüşte Shaun olağandışı bir şekilde sessizdi. Bir kere bile <i>Aa-ii</i> demedi.</p>

  <p>“Bu kadar üzülme, Shaun,” dedi irene. “Devon haklı. Birçok olağanüstü hoca, öğrettikleri şeyleri yapamaz. Bay Von’a bak.” Rick Von eksantrik resim öğretmenleriydi ve öğrencilerin en sevdiği öğretmendi. “Bize gösterdiği soyut resmi hatırlıyor musun? Her tarafı simsiyah olup ortasında tek bir turuncu nokta bulunan resmi? Hepimizin ne kadar şaşırdığını hatırlıyor musun? ‘Bu bu senin resmin? Yapabildiğin en iyi resim bu mu?’ diye düşünmüştük. Onun sanatının çok daha ilginç ve canlı olacağını sanmıştım. Çünkü ders verirken gerçekten büyüleyici oluyor. Ama resim yapamaması, benim resimlerimi fırlatıp atmak istememe neden olmadı.”</p>

  <p>Shaun sessizliğini korudu.</p>

  <p>Haley artık konuyu değiştirme zamanının geldiğini düşündü. “Hey, çocuklar, Bay Von’un potansiyel müstakbel üvey oğlu Dave Metzger hakkındaki son dedikoduları duydunuz mu?” Dave’in sinirli annesi halen Bay Von’la çıkıyordu. Gerçekten de çok tuhaf bir çift oluşturuyorlardı. “Güya ‘Hillsdale’in İçinden programını canlı videocast’e dönüştürüyor.”</p>

  <p>“Vay canına. Riskli hareket,” dedi Devon. “Sence küçük hippiler arasında bulunan çok sayıdaki ve sadık takipçileri aylardır dinledikleri kişinin o olduğunu anladıkları zaman devam edecekler mi?”</p>

  <p>“Sanmam,” dedi Haley.</p>

  <p>“Ah, merak etmeyin, Dave çuvallamanın bir yolunu bulacaktır,” dedi irene. “Hiç şüpheniz olmasın.”</p>

  <p><span style="font-variant: small-caps;"><b>♠</b></span></p>

  <p class="p2"><b>Zavallı Shaun. Heveslerini çok ciddiye alıyor. Şimdi ne yapacak? Yöntemle rol yapmaktan vaz mı geçecek? Bu durumda İrene rahatlayabilir ama Yöntemden vazgeçmesi Shaun'un oyundaki performansını nasıl etkileyecek? Shaun'u tanıdığımızdan, Xavier’in rezil olmasının, Yöntem çılgınlığını daha da ileri götürmesine yol açabileceğini söyleyebiliriz. Mantık Shaun'un en güçlü yanı sayılmaz.</b></p>

  <p class="p2"><b>En azından Devon soğukkanlılığını korudu. Özel ders ve oyunun provaları onu Haley'ye her zamankinden daha çok yakınlaştırdı. Eğer Haley’nin bu keyifli yakınlaşmadan yararlanması ve Devon'la yalnız olarak daha fazla zaman geçirmesi gerektiğini inanıyorsanız, onu 32. Bölüme (</b><a href="../Text/Bolum032.xhtml">DEVON'LA SOHBET</a><b>) gönderin.</b></p>

  <p class="p2"><b>Eğer Haley’nin bu sahneden uzaklaşması ve Dave’in yeni video-cast'ıyla ilgili merakını gidermesi gerektiğini düşünüyorsanız, 27. Bölüme (</b><a href="../Text/Bolum027.xhtml">VIDEOCAST</a><b>) gidin. Ya da Haley’in artık okuldaki diğer öğrencilerin neler yaptığını öğrenmesinin zamanının geldiğini düşünüyorsanız, 30. Bölüme (</b><a href="../Text/Bolum030.xhtml">MÜDÜR CRUM'IN SÖYLEVİ</a><b>) gidin.</b></p>

  <p class="p2"><b>Hayatta doğru dengeleri kurmak kolay değildir, özellikle de farklı yönlere çekildiğinizi hissediyorsanız.</b></p>
</body>
</html>
