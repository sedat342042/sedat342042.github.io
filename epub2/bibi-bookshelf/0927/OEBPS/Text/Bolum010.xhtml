<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h1>10</h1>

  <p class="baslik">ÇANTALI KIZ</p>

  <p class="baslik2">El çantaları kullanışlı,<br />
  güzel veya politik olabilir<br />
  -ama her zaman bir anlamları vardır.</p>

  <p>“Bir ayda iki kere alışveriş merkezine gitmek,” diye homurdandı Haley’in annesi. “Yakamdan şu <i>Çam Ormanlarını Koruyalım</i> rozetini çıkarıp, yerine <i>Amerika’nın Alışveriş Merkezlerini Destekliyorum</i> rozeti taksam daha iyi olacak.</p>

  <p>“Bu senin fikrindi, anne,” dedi Haley. Tabii, Haley, öneride katkısı olduğunu kabul ediyordu.</p>

  <p>Haley’in eski sırt çantası o kadar yıpranmıştı ki, alt tarafında bir delik vardı - aslında minicik bir delikken, Haley’in “yanlışlıkla” bütün yaz eşelemesi sonucunda, ev anahtarlarının geçebileceği kadar büyümüştü. Yırtık uygun bir büyüklüğe gelince, anahtarlarını çantasına atarak sınamış, anahtarlar birkaç saniye içinde yere düşmüştü. Mükemmel, diye düşünen Haley, planının bir sonraki aşamasını uygulamaya koymuştu.</p>

  <p>Bir sabah okuldan önce, Haley çıkmak üzere eşyalarını toplamadan, annesinin mutfağa girmesini bekledi. Sonra çantasını alıp omuzuna attı ve o anda, sanki anlamış gibi, anahtarlar Joan’un ayaklarının dibine düştü.</p>

  <p>“O neydi öyle?” diye sordu Haley’in annesi kaşlarını çatarak.</p>

  <p>Haley eğilip anahtarlarını aldı. “Hah,” dedi. “Bu nasıl oldu?” Sırt çantasını ters çevirdi ve büyük bir gösteriyle, dipsiz bir uçuruma bakarmış gibi, çantanın altındaki delikten içeri baktı. “Hey, sırt çantamda bir delik var.”</p>

  <p>Mitchell yardımcı olmaya çalışarak, “Oraya istersen bir mıknatıs koyabilirim, Haley,” dedi. “Anahtarlarını o delikli çantanın içinde, olmaları gereken yerde tutmaya yardımcı olur. Artı, onları kolayca bulabilirsin. Hep doğru yerde olurlar.</p>

  <p>Haley elektronik düşkünü kardeşini susturmak amacıyla ona ters ters baktı.</p>

  <p>“Bakayım.” Joan sırt çantasını eline alıp inceledi. “Belki bunu bir yerde yama koydurarak tamir ettirebilirim.”</p>

  <p>Tamir ettirmek mi? Yama koydurmak mı? Plan bu değildi. Hillsdale’de sırt çantaları o kadar demode olmuştu ki... Tanıdığı herkesin, çoğu zaman moda özürlüsü olan Annie Armstrong’dan, modaya isyan eden irene Chen’e kadar herkesin tonlarca eşyalarını taşımak için farklı türde çantası - bir anlamı olan, insanın üç gün yaşamak için ihtiyaç duyacağı her şeyi alabilen çok büyük omuz çantası vardı, sırt çantaları ortaokul öğrencileri içindi.</p>

  <p>“Eğer oraya mıknatıs koyarsanız, yamalatmanıza gerek kalmaz,” diye ısrar etti Mitchell. “Tabii, delik mıknatısın geçebileceği kadar büyük değilse. Öyleyse, sorun olur.”</p>

  <p>“Mıknatıs olmaz,” dedi Haley. “Lütfen, yama da olmasın. Kaç tane kitap taşımam gerektiğini bilmiyor musunuz? Yeniden yırtılacak. Bence yeni bir çantaya ihtiyacım var.” Joan kaşlarını çattı. Haley, “Parasının bir kısmını ben veririm,” önerisinde bulundu. “Yazın çocuk bakarak kazandığım paradan öderim.”</p>

  <p>Bu öneri çözümü kolaylaştırdı. Joan sonunda pes ederek, “Olabilir...” dedi. “Bu akşam yemekten sonra seni alışveriş merkezine götürebilirim.”</p>

  <p>Böylece o akşam, Joan’un tüm yakınmalarına rağmen, dükkânlar arasında koşuşturmaya başladılar.</p>

  <p>Üç yıldır aynı sırt çantasını kullanıyordum, anne. Muhtemelen bu çantayı da üç yıl kullanacağım. Bu müsriflik yaptığımız bir alışveriş değil,” diye mantık yürüttü Haley. Annesinin sosyal adalet ve çevre bilincini tamamen destekliyordu ama bazen çanta yalnızca çantaydı - eşyalarınızı taşımak için gerekli olan bir şeydi. Yoksa değil miydi?</p>

  <p>Joan yeni bir resmi takım - tüketici karşıtı duruşundan muaf olup, çevreyi kirleten şirketlere karşı dava kazanmak amacıyla kullandığı iş giysisi bakmak üzere başka bir reyona giderken, Haley aksesuar reyonuna bakındı. Birkaç tane çanta beğendi, fakat sadece bir çantaya yetecek kadar parası vardı. Karar vermek çok zordu. Altmışlı yılların sonu havasını taşıyan havalı, modern, şık bir beyaz rugan deri çanta, irene Chen gibi gösterişli, kendine özgü biri için mükemmeldi. Şeftali rengi süet fazla kızlara özgü ve güvenli görünüyordu, Annie Armstrong’un kullanacağı türde bir çantaya benziyordu. Son olarak, spor ve zevkli olan kırmızı biyeli kanvas çanta Haley’in dikkatini çekti ve ona Sasha’yı hatırlattı. Haley çantalara tekrar tekrar baktı. Okul yılı daha yeni başlamıştı ve ne tür bir çantaya ihtiyacı olacağından pek emin değildi. Üçüncü sınıf kişiliğine hangisi uyardı?</p>

  <p><span style="font-variant: small-caps;"><b>♠</b></span></p>

  <p class="p2"><b>Hangisi olacak? Haley’in şimdi seçeceği çanta onun en önemli okul yıllarında çizeceği yolu belirleyecek. Haley iddialı kişiliğini mi öne çıkarmalı? Beyaz rugan çantayı almasını sağlayın ve onu 17. Bölümdeki tiyatro denemelerine gönderin (</b><a href="../Text/Bolum017.xhtml">OYUNCU KOÇU</a><b>). Belki en iyisinin kanvas çantanın olacağını düşünüyorsunuz. Öyleyse, 15. Bölümdeki futbol maçına gidin (</b><a href="../Text/Bolum015.xhtml">GÜZEL AYAK HAREKETLERİ</a><b>). Akademik, üniversiteye gidecek grubun içinde kalabilmek için kesinlikle şeftali rengi süet çanta ile münazara takımı olmalı ve 13. Bölüme gidilmeli (</b><a href="../Text/Bolum013.xhtml">TARTIŞILIR</a><b>). Veya belki Haley’in zarif siyah evrak çantasını tercih etmesi gerektiğini düşünüyorsunuz. Bu durumda, 16. Bölümdeki&nbsp;</b><a href="../Text/Bolum016.xhtml">ROL DAĞILIMI</a><b>&nbsp;bölümüne gidin.</b></p>
</body>
</html>
