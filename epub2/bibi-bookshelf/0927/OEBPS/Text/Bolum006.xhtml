<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h1>6</h1>

  <p class="baslik">EĞLENCE OLSUN DİYE</p>

  <p class="baslik2">Bir kaptanın takımını her<br />
  yerde geliştirmesi gerekir - hem sahada<br />
  hem de saha dışında...</p>

  <div>
    <br />
  </div>

  <p>Haley futbol antrenmanına giderken, park yerinde Sasha Lewis’i, sırt çantasını hayatında gördüğü en şahane küçük kırmızı Mustang arabasına atarken gördü.</p>

  <p>“Bu arabayı nereden buldun?” diye sordu Haley.</p>

  <p>Sasha arabanın kapısını kapattı ve lacivert şortu, sarı-mavi Hillsdale Lisesi Şahinler tişörtüyle kaportaya yaslanarak sırıttı. “Muhteşem, değil mi?” dedi. “Ona Beygir adını verdim. Klasik altmış dokuz model Mustang. Pascale’dan yaş günü hediyesi.”</p>

  <p>Annesi Pascale Lewis Fransız ve son derece şık bir kadın olan Sasha, New Jersey’de yasal ehliyet alma yaşı on yedi yaşma basmıştı. Haley, Şubat ayındaki bir sonraki doğum gününü sabırsızlıkla bekliyordu. Ancak araba kullanabilen arkadaşlarının olması, neredeyse kendisinin kullanabilmesi kadar iyiydi.</p>

  <p>“Beygir, ha?” diyen Haley, tek kişilik siyah deri koltukları inceledi. “Güzelmiş,” dedi.</p>

  <p>“Erkekler hep arabalarına kız adı veriyorlar,” dedi Sasha. “Ama bu araba bana erkekmiş gibi geliyor ve çılgınca sürebiliyorum.”</p>

  <p>“Kesinlikle,” diyen Haley, Sasha’nın gösterge panelinde duran broşürü çekip aldı. “Bu ne?” Yazılı mesaja bir göz attı. “B/r <i>Yaz</i></p>

  <p><i>Gecesi Rüyası</i> için açık seçmeler. Sen de mi tiyatroya girmeyi düşünüyorsun?”</p>

  <p>“Yok canım. Dalga mı geçiyorsun? Yeterince doluyum zaten. Öte yandan, sen - gözümde Haley Miller’in sahne becerilerini sergilediğini canlandırabiliyorum. Utangaç gibi davranıyorsun ama içten içe sahne ışıklarını, ilgi odağı olmayı çok istiyorsun.” Haley kızardı.</p>

  <p>Sahada Koç Tygert düdüğünü çaldı. “Lewis! Miller! Acele edin!”</p>

  <p>Sasha’yla Haley, yılın ilk lise futbolu kızlar as takımı antrenmanına katılmak üzere kramponlarıyla sahaya koştu. Güneş koçun sol elindeki altın yüzüğe yansıyıp parıldayınca Sasha, “Anlaşılan Tygert hâlâ evli. Çok yazık,” dedi.</p>

  <p>“Evet, karısı şanslı bir kadın,” dedi Haley kendinden geçerek.</p>

  <p>“Pekala kızlar, yeni as takım futbol sezonuna hoş geldiniz,” dedi koç. “Bu yıl harika bir grubumuz var ve geçen yılın sezon sonu yenilgisine rağmen, bu takımın sonuna kadar gidebileceğine inanıyorum.”</p>

  <p>Kızlar alkışlayarak tezahürat yaptılar. “Ooooo!” “Yaşa” “Haydi Şahinler!”</p>

  <p>“Ama her şeyden önce,” dedi Koç Tygert. “Biliyorsunuz, Tanya ile Padma geçen yıl mezun oldu. Bu nedenle yeni bir takım kaptanına ihtiyacımız var. Tessa ile Jen, takıma geri dönen tek son sınıf öğrencileri—” Başıyla, geçen sene sahadan çok yedek kulübesinde vakit geçiren iki kızı işaret etti. Jen, kaptanlık kesinlikle onun hakkıymış gibi, kendini beğenmiş bir şekilde başını salladı. <i>Hoop, dur bakalım</i>, <i>Jen</i>, diye düşündü Haley. Tessa hiç kimsenin kendisini fark etmesini istemiyormuş gibi, başını önüne eğmişti -belli ki, takımı zafere taşıma heveslisi değildi.</p>

  <p>“Bu görev, becerebileceğini düşündüğünüz herkese açık,” diye bitirdi Koç Tygert. “Şimdi... Adaylar?”</p>

  <p>Christina adında neşeli bir ikinci sınıf öğrencisi elini kaldırdı. “Sasha’yı aday gösteriyorum. Bak, Sasha, geçen sene final maçımızı mahvettiğin zaman sana biraz kızmıştık. Fakat yaz boyunca kendini kanıtladın. Bu takıma kendini bu kadar adamış birini daha önce hiç görmedim. Bence güvenimizi tekrar kazandın. Ayrıca, kabul edelim, sana ihtiyacımız var. Yeteneklerin acımasızca iyi.”</p>

  <p>“Destekliyorum,” diye bağırdı bir başka ikinci sınıf öğrencisi zaferle.</p>

  <p>Başka hiç kimse onun adını söylemeyince Jen zorla, “Ben kendimi aday gösteriyorum,” dedi.</p>

  <p>“Peki, buna izin veriliyor,” dedi Koç Tygert. “Bir liderin kendine güvenmesi hoşuma gider.”</p>

  <p>Dee adında bir üçüncü sınıf öğrencisi, “Haley Miller,” diye araya girdi. “Haley ve Sasha çok yakın arkadaş. Alınma, Jen,” diye ekledi, bozulan son sınıf öğrencisine bakarak.</p>

  <p>“Başka aday var mı?” diye sordu Koç Tygert. Kızlar ses çıkarmadı. “Yok mu? Pekâlâ, oylama yapalım. Üç adayımız Sasha, Haley ve Jen. Adaylar lütfen arkanızı dönün de, oy verenler yakıcı bakışlarınızdan etkilenip korkmasın.”</p>

  <p>Kızlar gülüşürken Haley, Sasha ve Jen tribünlerde takımın geri kalanına arkalarını döndüler. Haley Koçun, “Pekâlâ,” dediğini duydu. “Jen’e kimler oy veriyor? Eller? Peki. Sasha?”</p>

  <p>Haley bu kez daha fazla hareketlenme, hışırtıya benzer bir ses duyduğunu düşündü ama ayırt etmek zordu.</p>

  <p>“Şimdi, sonuncu ama aynı derece önemli adayımız Haley için elleri görelim.”</p>

  <p>Haley Sasha’ya göz attı. Sasha gözlerini devirip, “Bu saçmalığa inanabiliyor musun?” dedi.</p>

  <p>“Tamam, adaylar şimdi dönebilirler,” dedi Koş Tygart. “Gördüğüm kadarıyla eşitlik var. Haley de Sasha da dokuzar oy aldı.”</p>

  <p>Haley çok şaşırdı. Takım arkadaşları ona o kadar mı saygı duyuyordu, hayrandı? Kızların çoğunun Sasha’ya oy vereceğini biliyordu ama onunla aynı derecede başarılı olmayı beklemiyordu. Kafasından hesap yaptı. Yani takımın tamamı ya Haley’e, ya da Sashaya oy vermişti - bir kişi hariç. Haley, Jen’in tek oyunun, son sınıftaki arkadaşı Tessa’dan geldiğine bahse girmeye hazırdı.</p>

  <p>“Bu nedenle bir teklifim var,” dedi koç. “Haleyle Sasha’nın eş kaptan olmalarına ne dersiniz? İkisi de yoğun üçüncü sınıf öğrencileri olduklarına göre, sorumluluğu paylaşabilirler.”</p>

  <p>Kızlar, “Eveeet!” diye bağırdılar.</p>

  <p>Sasha omuzunu silkti. “Bana uyar.”</p>

  <p>“Bana da,” dedi Haley.</p>

  <p>Koç Tygert, “Mükemmel,” dedi. “Kızlar, yeni liderleriniz Sasha ve Haley’le tanışın!” İki kızın da birer kolunu zafer selamıyla havaya kaldırdı. Haley yüzünün kızardığını hissetti. Utanmıştı ama aynı zamanda çok heyecanlıydı. Sasha’yla çok iyi anlaşıyorlardı ve kızlar as takımının eşkaptanı olmak, üniversite başvurularında harika görünecekti.</p>

  <p>“Takım ceketlerinize <i>Kaptan</i> kelimesini işleteceğim,” dedi koç. “Gelecek hafta alırsınız. Şimdi sahanın etrafında üç tur koşun, sonra hazırlık maçı yaparız. Başlayın!”</p>

  <p>Christina Haley’le Sasha’nın sırtına vurdu. “Tebrikler! Harika olacaksınız.”</p>

  <p>“Sağ ol,” dedi Haley. Sahanın etrafında koşarlarken Sasha’nın yanına geçip ona ayak uydurdu.</p>

  <p>Sasha, “Yarın antrenmandan sonra işin var mı?” diye sordu.</p>

  <p>“Ne, yani bin milyon saatlik ev ödevi ve ezberlenmesi gereken bin tane SAT sözcüğü dışında mı demek istiyorsun?” dedi Haley. “Pek sayılmaz. Neden sordun?”</p>

  <p>“Drip’te açık mikrofon oynayacağım,” dedi Sasha. “Yazın üzerinde çalıştığım bazı yeni parçaları patlatacağım. Biraz destek bulsam, bir iki cana yakın dost yüzü görsem hiç fena olmazdı. Açık mikrofon etkinliklerine gelenler acımasız olabiliyor. Ne dersin?”</p>

  <p><i>♠</i></p>

  <p class="p2"><b>Aferin Haley'ye - başarılarını artırıyor ve lise transkripti her dakika biraz daha etkileyici görünüyor. Kim bilir - belki de, futbol takımının eş-kaptanı olarak, gelecekte bir spor bursu alma sırasına girebilir. Ancak ne yazık ki, öğrenci sporular bile denklemin öğrencilik kısmını göz-ardı edemezler. Sasha her zamanki gibi, durup dinlenmeden çalışıyor, kendini paralıyor. Ama bu Haley’in de, bazen pek zarif olmayan ayak izlerinin peşinden gitmesi gerektiği anlamına gelmiyor, öte yandan, iyi arkadaşlar - ve eşkaptanlar birbirlerini desteklerler. Bu durumda Haley sizce ne yapmalı?</b></p>

  <p class="p2"><b>Haley’in Sasha’nın yeni şarkılarını merak ettiğine inanıyorsanız (belki sözleri tanıdığı insanlar hakkındadır!), 11. Bölüme gidip onu Drip’te&nbsp;</b><a href="../Text/Bolum011.xhtml">AÇIK MİKROFON</a><b>’a götürün. Haley’in içinde ortaya çıkmaya can atan bir aktris olduğunu ve Sasha’yı başka zaman da şarkı söylerken izleyebileceğini düşünüyorsanız, 12. Bölüme (</b><a href="../Text/Bolum012.xhtml">ROLÜ ALMAK İÇİN</a><b>) gidip, onu Bir Yaz Gecesi Rüyası seçmelerine gönderin. Haley’in sonbahar gardırobunu düzeltmeden başka kararlar vermemesi gerektiğine inanıyorsanız, onu 10. Bölüme (</b><a href="../Text/Bolum010.xhtml">ÇANTALI KIZ</a><b>) gönderin.</b></p>

  <p class="p2"><b>Üçüncü sınıf hareket dolu bir yıl olacak, ama hiç kimse hepsini birden yapamaz. Seçiminizi yaparken dikkatli olun zira Haley bir anda kendini tavşan deliğinden düşerken bulabilir.</b></p>
</body>
</html>
