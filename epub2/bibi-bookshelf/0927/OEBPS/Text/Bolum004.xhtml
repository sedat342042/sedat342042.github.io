<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h1>4&nbsp;</h1>

  <p class="baslik">TARTIŞMAYA HAZIR</p>

  <p class="baslik2">Güçlü bir bakış bir<br />
  kelimeden daha inandırıcı olabilir.</p>

  <div>
    <br />
  </div>

  <p>“Sebastian’la Mia’nın gerçekten yarın birlikte okula döneceğine inanabiliyor musun?” diye soran Annie Armstrong, Haley’i münazara takımının pratik yaptığı sınıfın en ön sırasında bir sandalyeye yönlendirdi. Yanıt, hayırdı, Haley yakında koridorlarda İspanyolca konuşan baş döndürücü bir çiftle karşılaşacağına inanamıyordu. Ayrıca sürekli olarak bunu düşünmek zorunda kalmamayı tercih ediyordu. “Denemeye karar verdiğine çok sevindim,” diye ekledi Annie. “Alex sana bayılacak! Sen birinci ekibin en güçlü adayısın.”</p>

  <p>Haley, “Alex kim?” diye sordu ama Annie onu duymazdan gelip, sınıfın ön tarafındaki iki konuşmacı podyumundan birine doğru ilerledi. Yanında kısa, dalgalı kumral saçlı, kültürlü görünen şirin bir çocuk duruyordu. Uzun boylu, geniş omuzlu biriydi ve koyu bej ütülü pantolonla, içine sokulmuş mavi ince çizgili, yakası düğmeli gömlek giymişti. Bir de papyon kravat. A-ha, diye düşünen Haley elinde olmadan, ister istemez meraklandı. Hillsdale Lisesinde bu ultra-tutucu öğrenciyi daha önce fark etmemişti, oysa bu çok tuhaftı çünkü o buğulu ela gözler bir yana, bu kadar acayip giyim alışkanlığı olan birini hatırlayacağından emindi. Çocuğun saçları yandan ayrılmıştı ve esmer tenli yüzünde sert, <i>Meet The&nbsp;</i><i>Press</i> - <i>Basınla Tanışın</i> programına uygun bir ifade vardı. Egzotizmini değerlendiren Haley, son <i>sınıf öğrencisi olmalı,</i> diye düşündü.</p>

  <p>“Hepiniz yerlerinize oturursanız,” diyen çocuk, elindeki tokmağı kürsüye vurdu. “Annie’yle ben başlayacağız. Münazara takımı seçmelerine hoş geldiniz. Benim adım Alex Martin, takımın kaptanıyım ve bu benim eşkaptanım, bugüne kadar ofiste görev alan ilk üçüncü sınıf öğrencisi Annie Armstrong.”</p>

  <p>Açık pembe etek ve tertemiz beyaz gömleğin üstüne yelek giymiş ve ütülenmiş gibi duran dümdüz saçlarına sarı bir bant takmış olan Annie gülümsedi ve hiç kimse alkışlamamış olsa da, hafifçe eğildi.</p>

  <p>“Annie şimdi tartışma konularını dağıtacak ve bugün hepiniz, bizden biriyle tartışıp becerilerinizi gösterme fırsatını bulacaksınız,” dedi Alex. Annie ortadan ikiye katlanmış kâğıtları dağıtmaya başladı. Haley kendi kâğıdını açtı. <i>Konu: Çevre politikası. Karar: İş âleminin ekonomik ihtiyaçları çevre uğruna feda edilmeli. Senin görüşün: Lehte.</i></p>

  <p><i>Hımm,</i> diye düşündü Haley. Konu başlığı Haley için mükemmeldi - fazla mükemmeldi. Annesi çevre konularında uzmanlaşmış bir avukattı, bu nedenle Haley iki tarafın argümanlarını iyi biliyordu. Annesi, Bayan Miller’in çalıştığı avukatlık bürosunun ortağı olan Annie bunu bilerek, Haley’in konusunu, ona takıma girme şansını maksimuma çıkaracak şekilde seçmiş olmalıydı.</p>

  <p>Alex, “İlk olarak, Whitney Klein Annie’yle tartışacak,” diye açıkladı. “Whitney?”</p>

  <p>Haley, alık Whitney’in çağırıldığını duyunca çok şaşırdı. Münazara takımına girmeye çalışacağını düşüneceği en son insan Whitney’di. Öte yandan bu dönem akademik geçmişini kuvvetlendirme baskısıyla, üçüncü sınıf öğrencileri, üniversiteye girmelerine yardımcı olabilecek her türlü faaliyete katılma çabası içinde çekişip duruyorlardı.</p>

  <p>Annie soldaki kürsünün arkasında yerini alırken, Whitney bronz rengi sivri topuklu sandallarıyla tökezleyerek sınıfın ön tarafına gidip, sağda durdu. Cilveli bir şekilde Alex’e gülümserken Alex tokmağıyla bir sıraya oturdu. Haley biraz kıskançlık hissetti ama Alex Whitney’i umursamayınca memnun oldu. Alex kayıtsız bir tavırla, “Tamam, başlayın,” diye emretti.</p>

  <p>“Karar,” diye okumaya başladı Annie kürsüsünün üstündeki bir öbek kâğıttan. “On altı yaşından büyük ergenlik çağındaki kızlar, anne-babalarının izni olmadan göğüslerine implant taktırabilmeli. Ben lehte konuşacağım: On altı yaşında bir kız, ne istediğini bilecek kadar büyümüştür ve kendi vücudu konusunda kararlar vermesine izin verilmelidir. Eğer daha büyük göğüs istiyorsa ve ameliyatın parasını karşılayabiliyorsa, annesi - babası onaylamasa bile, yasa çerçevesinde istediğini yapabilmeli. Whitney?”</p>

  <p>Whitney başıyla onaylayarak, “Aynı fikirdeyim,” dedi.</p>

  <p>Alex kıs kıs güldü.</p>

  <p>Annie, “Hayır, Whitney, sen aleyhte konuşmak zorundasın,” dedi. “Bak, sana verdiğim kâğıtta ne yazıyor?”</p>

  <p>Whitney gözlerini kırpıştırarak elindeki kağıda baktı. “Aleyhte yazıyor. Ha. Ama ben öyle düşünmüyorum. Bence kızlar istiyorlarsa implant taktırabilmeli. Anne babaların onları sindirmesine neden izin veriliyor?”</p>

  <p>“Hayır, Whitney, meseleyi anlamıyorsun,” dedi Annie. “Burada senin ne düşündüğün önemli değil. Münazarada, kişisel görüşlerin ne olursa olsun, sana verilen görüşü savunmak zorundasın. Mantıklı bir savunma oluşturma becerisi konusunda alıştırma yapıyoruz. Ben şahsen, kızların implant taktırmasına hiçbir şekilde izin verilmemesi gerektiğine inanıyorum ama bana lehte konuşma görevi verildi.”</p>

  <p>“Ne?” dedi Whitney. “Bu son derece anlamsız. Neden basit bir şekilde seninle yer değiştirmiyoruz?”</p>

  <p>Alex gözlerini devirdi ve tokmağını sıraya vurdu.</p>

  <p>“Teşekkürler, Whitney Klein. Çıkış sınıfın arka tarafında. Sırada Haley Miller var ve bendenizle tartışma zevkine varacak.”</p>

  <p>Whitney yalpalayarak kürsüden uzaklaştı. “Yani takıma giremedim mi?”</p>

  <p>Annie başını iki yana salladı. “Üzgünüm, Whitney.”</p>

  <p>Whitney içini çekti. “Sorun değil, sanırım hâlâ yazım takımı seçmelerine katılacak kadar zamanım var.”</p>

  <p>Alex, “O konuda iyi şanslar,” derken Whitney sınıftan çıktı. Haley yerinden kalkarken, Alex soldaki kürsünün arkasına geçti. Annie tokmaklı sıraya geçti.</p>

  <p>Haley sınıfın ön tarafına yürürken, Dale adında bir sınıf arkadaşı “O adama dikkat et,” diye fısıldadı. “Üç yıl peş peşe eyalet şampiyonasını kazandı. Birçok rakibini ağlattığı için ona Gözyaşı Yolu diyorlar.”</p>

  <p>Haley yerine geçince, Alex, “Karar: îş âleminin ekonomik ihtiyaçları çevre uğruna feda edilmeli. Haley lehte konuşacak.”</p>

  <p>“Teşekkürler, Alex,” dedi Haley gür bir sesle. “Çevre sorunu her zaman büyük işletmelerin ihtiyaçları karşısında öncelikli olmalı. Aslında, şirketler kendi çıkarları için etik ve sürdürülebilir bir şekilde çalışmalı. İş âleminin büyümeyi teşvik etmek ve tüketicilerine ürün sağlamak amacıyla doğal kaynaklara ihtiyacı var. ayrıca sağlıklı işçiler ve sağlıklı tüketiciler olmadığı zaman, ekonomi çöker. Bu nedenle kısa vadede çevre açısından mantıklı uygulamalar benimsemek daha az kârlı olsa da, uzun vadede, herkes kazanır.”</p>

  <p>Annie tokmağını bir kez vurdu. “Teşekkürler, Haley. Zamanın doldu. Şimdi Alex aleyhte konuşacak.”</p>

  <p>“Teşekkür ederim, Annie.” Alex boğazını temizledi. “Haley, ileri sürdüğün görüşler, nesillerdir çevreciler tarafından tekrarlanıp durdu. Bu durum, yanıltmacaların daha az saçma olmasını sağlamıyor.”</p>

  <p>Haley tüylerinin diken diken olduğunu hissetti. Ne hakla zekâsına hakaret ederdi! İtiraz etmek üzere ağzını açtı, ancak Annie hafifçe başını iki yana salladı. Haley’in sırası değildi. Alex’in ağız kalabalığını sessizce dinlemesi ve iddialarını çürütmek için sırasını beklemesi gerekiyordu.</p>

  <p>“Eğer büyük işletmeler kendilerini geliştirip, bir gecede daha temiz teknolojiye geçmeye zorlanırsa, tedarik zincirlerinin bitmesini veya doğal kaynakların tükenmesini beklemeniz gerekmeyecek,” diye savundu Alex. “Ekonomiler o anda çökecektir. Piyasa eşitliği yok olacak. Şirketler iflas edecek. Şu andaki dünya nüfus yoğunluğunu sürdürebilecek bir hızda mahsul alma, işleme ve nakletme becerimizi kaybederiz. Böyle bir ekonomik karmaşanın ve düzensizliğin ortasında, salgın hastalık çıkar ve bir başka veba çağına gireriz. Yani toparlayacak olursam, ekonomi otlaklarımızdan ve ormanlarımızdan çok daha önemlidir. Zira hareketli bir ekonomide ihtiyacımız olan kâğıdı yapmak için ağaçları kesemezsek veya vatandaşlarımızı proteinle beslemek amacıyla üzerlerinde büyükbaş hayvanlarımızı otlatamazsak, ormanlar ve otlaklar zaten bize ne kazandırıyor? Bu ülke, büyük işletmelerin bu görkemli toprakları özgürce kullanması ilkesi üzerine kuruldu. Eğer bu, Alaska’da petrol sondajı yapmamız gerekince birkaç fokun ölmesi anlamına geliyorsa, varsın olsun.”</p>

  <p><i>Dingi</i> Annie zili çaldı. “Haley - karşılık verecek misin?”</p>

  <p>Haley kendi kendine ağzını kapatması gerektiğini telkin etti çünkü Alex’in savunmasının bariz bencilliği karşısında ağzı şaşkınlıkla açık kalmıştı. Alex herhalde Haley’in hayatında tanıştığı en sinir bozucu insan olmalıydı. Ama - bunu hiç kimseye yüksek sesle itiraf edemezdi - orada o kadar heves ve coşkuyla kendisine bakarken, onu elinde olmadan müthiş bir şekilde yakışıklı buluyordu. “Çok benzin tüketen cipler kullanmak, temel insanlık hakkı değildir,” diye cevap verdi Haley. “Bir lükstür - hem de bütün gezegenimiz şımarık, cahil, bencilce küstahlığımız tarafından mahvedilmeden önce onsuz yaşamayı öğrenmemiz gereken bir lüks. Küresel ısınma okyanusların taşmasına ve sahilleri sular altında bırakmasına neden olursa ne olacak? New York’taki merkezleri bir dalganın altında kaldığı zaman büyük işletmeleriniz nasıl para kazanacak? îş dünyası öngörüsüz olmayı göze alamaz. Geleceği düşünmeliyiz ve bu, gezegenimizi korumak ve özen göstermek anlamına geliyor. Alabildiğimiz her şeyi koparıp almak değil.”</p>

  <p><i>Dingi</i> “Alex?”</p>

  <p>“Küresel ısınma bir efsane. Bana, karbon yakıtı kullanımının, atmosferde kalıcı bir hasar yarattığına ilişkin bir tane inkâr edilemeyecek kanıt göster.”</p>

  <p>Haley bu adama inanamıyordu. Kendine hâkim olamayarak, “Dünyayı senin gibi insanlar mahvediyor!” diye bağırdı. “Gerçeği görmüyorsun çünkü, görebildiğin tek şey, sadece kendi bencil açgözlülüğün!”</p>

  <p>“Yeterince dinledim,” dedi Alex. “Haley biraz önce tartışmayı kişiselleştirdi. Anlaşılan münazara kurallarını anlamamış. Duygulara yer yok. İyi bir tartışmacı olamayacak kadar fevri. Üzgünüm, Bayan Miller, ama takıma katılmaya uygun değilsiniz.”</p>

  <p>“Ne?” Haley şaşkınlık içindeydi. Seçmelere katılanların geri kalanını dinlemeden, öylece karar mı veriyordu? Sırf onunla aynı fikirde olmadığı için, uygun olmadığını nasıl söyleyebilirdi! “Bunu kişisel olarak algılayan sensin!”</p>

  <p>Annie Haley’i susturdu ve masaya tokmağını vurdu. “Reddedildi!” diye bağırdı. “Eşkaptan olarak, oyunu hükümsüz kılıyorum, Alex. Haley Miller’in öğrenecek çok şeyi var ama güzel konuşuyor ve hırslı. Takıma giriyor.”</p>

  <p>♠</p>

  <p class="p2"><b>Annie sayesinde Haley artık doyasıya tartışabilecek. Peki ama bunu gerçekten istiyor mu? Tartışmak insana ne kazandırır ki?</b></p>

  <p class="p2"><b>Bir de, bu Alex denen çocuğun nesi var? Yavru foklar hakkında heyecanla söylediği şeylere gerçekten inanıyor mu? Yoksa yalnızca çok başarılı ve tarafsız bir tartışmacı mı? Bir insan bu kadar katı yürekli olabilir mi? Peki, o ela gözler bir yana, Haley onu neden bu kadar çekici buluyor? Neden Haley’in kafasını bu kadar karıştırıyor?</b></p>

  <p class="p2"><b>Dil tutulmasından bahsetmişken, Ispanyol vücut güzeli Sebastian Bodega geri döndü. Sorun şu, Sebastian'la Mia hâlâ beraber mi? Haley’nin Alex’e, bu kadar saldırgan olmayan yanını göstermesi için bir şans vermek ve Sebastian’ın neler çevirdiğini görmek istediğini düşünüyorsanız, (</b><a href="../Text/Bolum009.xhtml">İSPANYOL SİNEĞİ</a><b>) ne gidin. Haley’in belki de Alex'ten ve münazara takımından uzak durup daha az stresli bir okul dışı faaliyet bulmasının daha iyi olacağını düşünüyorsanız, (</b><a href="../Text/Bolum011.xhtml">AÇIK MİKROFON</a><b>) a gidin. Son olarak, eğer Haley’nin karar vermek için biraz daha zamana ihtiyacı olduğuna inanıyorsanız, &nbsp;(</b><a href="../Text/Bolum010.xhtml">ÇANTALI KIZ</a><b>) a gidin.</b></p>

  <p class="p2"><b>Haley gerçekten münazara takımında isteniyor mu? Yoksa Alex sürekli olarak onu kışkırtacak mı? Bu tür sorgulamalar Haley’e acı mı verecek, kazanç mı sağlayacak? Bunun cevabını öğrenmek için okumaya devam edin.</b></p>
</body>
</html>
