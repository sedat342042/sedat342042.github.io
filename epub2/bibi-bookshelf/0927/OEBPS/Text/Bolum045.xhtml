<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h1>45</h1>

  <p class="baslik">GİZLİ SİLAH</p>

  <p class="baslik2">Eğer bir şeyi gömmeye çalışacaksanız,<br />
  gerçekten derin bir çukur kazmanızda yarar var.</p>

  <div>
    <br />
  </div>

  <p>Haley Whitney’nin evine geldiği zaman, hiç kimseye - özellikle de Whitney’e, Jerry Klein’ın Mia Delgado’yla ilişkisi olduğu iddiasını anlatmamaya zaten karar vermişti. Ancak Whitney onu odasına çıkarıp gizemli bir şekilde kapıyı kapatınca, Haley bir anda Whitney ona Mia konusunda baskı yaptığı takdirde muhtemelen itiraf etmek zorunda kalacağını anladı.</p>

  <p>“Sana bir şey sormak istiyordum,” diye başladı Whitney. “Ciddi bir konu.”</p>

  <p>“Peki,” diyen Haley şaşırmış ve masum bir ifadeyle Whitney’in kabarık beyaz yatağına oturdu.</p>

  <p>“Sende bağırsaklarını düğüm düğüm buran ve iki büklüm olup ağlama isteği yaratan gerçekten korkunç karın ağrıları oluyor mu?” derken karnını tutuyordu.</p>

  <p>“Kramp mı demek istiyorsun?” diye soran Haley Whitney’in nereye varmaya çalıştığını anlamadı ama babasıyla Mia Delgado’dan bahsetmediği için rahatladı.</p>

  <p>“Midem günlerdir çok kötü,” diye devam etti Whitney.</p>

  <p>“Belki biraz bitki çayı içmelisin,” diye önerdi Haley. “Bence nane çayı mideni çok rahatlatır. Stres yüzünden mi? Son zamanlarda sınıfımızdaki herkes bu dertten mustarip.”</p>

  <p>Haley tam üstüne basmıştı. Whitney bir anda gözyaşlarına boğuldu.</p>

  <p>“Şimdi Sasha’nın babasıyla yaşıyorum ve Sasha’nın beni hiç ziyaret etmediğine inanamıyorum,” diye ağladı. “Bir kere bile. Burada, koridorun hemen karşısında, kendine ait bir odası var ve umurunda bile değil. Eskiden en yakın arkadaşımdı! Sonbahar koleksiyonumu onu düşünerek tasarladığımı biliyor musun?”</p>

  <p>Haley Whitney’e sarıldı. Klein’ların yaşadığı skandallardan uzak durmaya karar verdiğine memnundu. Whitney ailesinde yeterince karışıklık yaşamıştı ve daha fazlasını kaldıramazmış gibi görünüyordu.</p>

  <p>“Sasha’nın bir ara uğrayacağından eminim, Whit. Belki de ona neler hissettiğini anlatmalısın.”</p>

  <p>“Onu arayayım mı?” diye sızlanan Whitney koluyla gözyaşlarını sildi.</p>

  <p>“Evet, burada sen büyüklük göstermelisin ve onu aramalısın. Kendini daha iyi hissedersin. Hissedeceğinden eminim.”</p>

  <p>“Sağ ol, Haley. Belki de aramalıyım. Sen çok iyi bir arkadaşsın. Sen olmasan ne yapardım, bilemiyorum.”</p>

  <p>Haley gülümsedi. Arkadaşını bütün dedikodulardan koruduğu için memnundu ve vicdanı çok rahattı.</p>

  <p>Haley, Whitney’le Sasha’nın yine arkadaş olarak birlikte takılacağını umarak, Whitney’nin telefonunu eline aldı ve “Bak, numarayı tuşluyorum,” dedi.</p>

  <p style="text-align: center;">SON</p>
</body>
</html>
