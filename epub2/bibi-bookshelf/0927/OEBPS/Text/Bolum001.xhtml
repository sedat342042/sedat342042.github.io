<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h1>1</h1>

  <p class="baslik">BİTMEYEN YAZ</p>

  <p class="baslik2">Yazın en sıcak günlerinde, sonbahar cazip gelebilir</p>

  <div>
    <br />
  </div>

  <p>“Merak ediyorum, müziği geri geri çalmak mümkün mü?”</p>

  <p>Haley Miller, üzerindeki şort tulum ve kolsuz gömlekle babasının çalışma odasındaki kanepeye çöktü, başını hızla, MP3 çalarıyla oynayan yedi yaşındaki kardeşi Mitchell’e çevirdi. “Ne dedin sen?”</p>

  <p>“Hiçbir şey.”</p>

  <p>“Bir daha söyle.”</p>

  <p>Mitchell cevap vermedi.</p>

  <p>“Haydi, Mitchie. Beni eğlendir.”</p>

  <p>“Demek istiyorum ki, eğer senin MP3 çalarını parçalasam ve ters taksam, müziği tersinden çalar mı?”</p>

  <p>Haley kulaklarına inanamıyordu. O kadar şaşırmıştı ki, kardeşinin özenle programladığı dinleme cihazını mahvetmek üzere olduğunu neredeyse fark etmeyecekti. “Bir kez daha söyle, Mitchie.”</p>

  <p>“Neden?”</p>

  <p>Mesele Mitchell’in ne söylediği değil, nasıl söylediğiydi. Bir yılı aşkın bir süredir ilk defa tam cümleler kurmuş ve normal bir insan sesiyle konuşmuştu. Haley’in kardeşi o dakikaya kadar robotik monoton bir sesle konuşmakta ısrar etmişti. Aynen. Böyle.</p>

  <p>Bu durum Haley’in annesiyle babasını çok kaygılandırmış ve tabii, Haley’i çıldırtmıştı.</p>

  <p>“Mitchell, ne oldu? Konuştun. Hem de bir uzaylı gibi değil.”</p>

  <p>“Hıh. Neden konuşmayayım?” dedi Mitchell. “Ben bir asteroitte yaşamıyorum ki.”</p>

  <p>“Baba! Anne!” Haley ayağa fırladı, MitchelFin elini yakaladı ve mutfağa koştu. Mutfakta babası Perry ile annesi Joan’u üç düzine başaktan mısır tanesi ayıklarken buldu. Kışın kullanmak üzere dondurmak amacıyla mısır ezmesi hazırlıyorlardı. Ailenin telaşlı dalmaçyalısı Freckles uykusundan uyandı ve o anın heyecanına kapılarak havlamaya başladı. “Mitchell’i dinleyin!”</p>

  <p>“Lütfen, Haley,” dedi Joan. “Onunla yaptığımız bütün testler, egzersizler ve kayıtlardan sonra, bir cümle daha dinleyemem.”</p>

  <p>“Yalnızca dinleyin.” Haley Mitchell’i elinden çekiştirdi ve onu annesiyle babasının karşısında durdurdu. “Pekâlâ, Mitchell. Haydi. Konuş.”</p>

  <p>Bazen - şunu her zaman yapalım - ablasını kızdırmaktan zevk alan Mitchell, yalnızca gülümsedi ve hiçbir şey söylemedi.</p>

  <p>“Konuş, yoksa iki başparmağını birden kırarım!” diye tersledi Haley.</p>

  <p>"Hayır!” diye haykırdı Mitchell. “Video oyunu oynamak için onlara ihtiyacım var.”</p>

  <p>“Kesinlikle.” Haley zaferle annesiyle babasına gülümsedi. “Duydunuz mu?”</p>

  <p>“Neden bu kadar büyüttüğünüzü anlamıyorum,” dedi Mitchell. “Mor kanatlar çıkarıp uçmaya başlamadım.”</p>

  <p>Joan’un ağzı açık kaldı. Perry dizlerinin üstüne yığıldı ve küçük oğluna sarıldı. “Doğruymuş!”</p>

  <p>“Ah, Tanrıya şükür,” dedi Joan. “Tam da öğretmenlerin eksantrik davranışları pek hoş karşılamadığı ikinci sınıfa geçerken.”</p>

  <p>“Ne oldu, Mitchell?” diye soran Perry, Mitchell’in saçlarını karıştırdı. “Alışkanlığını kim bıraktırdı?”</p>

  <p>“Evet,” dedi Haley. “O robot esprisini bütün bir yıl sürdürmek herhalde çok zor oldu.”</p>

  <p>Haley’in annesiyle babası zamanın büyük bir bölümünü, Mitchell’i bir doktordan diğerine sürüklemekle ve oğullarının acayip kekelemesini anlamaya çalışmakla geçirmişti. Psikolog, psikiyatrist, konuşma terapisti birbirini ardına Mitchell’e testler uygulamış ve Joan’la Perry’i umutsuzluğa düşürerek, robot sürecinin muhtemelen geçici olduğunu söylemişlerdi. Joan sürekli olarak, “geçici mi?” diyordu. “Hayali arkadaşı Marcus - o geçiciydi. Bir kış sadece kahverengi-yiyecekler-yemek - oldukça zaman alıcı, ama sonuçta zararsızdı. Ama bu? Hayatımda böyle bir şey görmedim. Üstelik bütün kitapları okudum.”</p>

  <p>Küçük Mitchell’e hiç kimse yardım edemediğinden, Miller’ler sonunda bir süre oluruna bırakmaya ve gerçekten de bu garip ve sinir bozucu konuşma alışkanlığından vazgeçip geçmeyeceğini görmeye karar vermişlerdi. Anlaşılan sonunda vazgeçmişti ve herkes rahatlamıştı.</p>

  <p>“Bu çok önemli bir dönüm noktası,” diyen Perry fırlayarak ayağa kalktı ve mutfaktan çıktı. Birkaç saniye sonra, kayıt kamerasıyla geri döndü. Belgesel yapımcısı olarak, ne kadar utanç verici ve sıkıcı olursa olsun, Miller ailesinin hayatındaki her olayı kaydetmek hoşuna gidiyordu.</p>

  <p>“Benimle ilgili film mi yapacaksın?” diye sordu Mitchell kameraya bakarak.</p>

  <p>“Yapmamı ister misin?” diye sordu Perry. “Seni birinci sınıf projem yapabilirim,” diye takıldı Perry. Perry yaz aylarında izin aldıktan sonra, Columbia film okulunda misafir profesör olarak görevine dönmek üzereydi.</p>

  <p>“Sence en iyi açım hangisi?” diye soran Mitchell aniden MeksikalI güreşçi gibi poz verdi. “Baba, bak, senin ağaçlarından biri gibiyim,” diye eklerken kollarını ağaç dalı gibi kaldırdı ve hayali bir rüzgârla sallandı. Perry’nin en son belgeseli, yapraklarını döken ağaçların yaşam döngüleri hakkındaydı.</p>

  <p>“Kesinlikle doğal bir yeteneğin var,” diye cevap veren Perry kameranın arkasında kıkırdayarak gülerken, Mitchell’in performansını kaydediyordu.</p>

  <p>Haley kardeşinin konuşmasında hâlâ arada sırada hafif bir düzensizlik seziyordu ama her neyse - bu büyük bir gelişmeydi. “Sağ ol, Mitchie.”</p>

  <p>“Ne için?” diye sordu Mitchell.</p>

  <p>“Hayatımızı şimdiden fazlasıyla güzelleştirdin. Seni her gece yemek masasında dinlemenin ne kadar sinir bozucu olduğunu bilemezsin.”</p>

  <p>“Yardımcı olabildiğime sevindim,” diyen Mitchell başını eğdi Sonra Haley’in MP3 çalarını mutfak tezgâhında bıraktığı yerden kaptı ve koşarak mutfaktan çıktı.</p>

  <p>“Hey, Mitchell,” diye seslendi Haley onun peşinden. “Eğer o aleti parçalamaya kalkarsan, gerçekten başparmaklarını kırarım.”</p>

  <p>Haley kardeşinin onun sözünü dinleyeceğinden kuşkuluydu ancak sıcaktan aşırı derecede bunaldığı için peşinden koşamayacaktı. Miller ailesi klimaya veya Joan’un ifadesiyle, “Sizi uyuşturarak iklim değişikliğinin etkilerini hissetmenizi engelleyen o karbon saçan makineye” inanmıyordu. Yazın son günleri yaşanıyordu ve bunaltıcı New Jersey havası yüzünden Haley’in beyni puslanmıştı. Bir kere, Hillsdale Lisesinde üçüncü sınıfa başlayacağına inanamıyordu. Geçen sene bu zamanlarda, Miller ailesi, bütün ülkeyi aşıp, Kuzey Carolina’dan New Jersey’e taşınma süreci içindeyken, geleceği son derece belirsiz görünüyordu. Bilinmez. Boş bir sayfa.</p>

  <p>Ancak şimdi her şey çok farklıydı. Haley arkadaşlarının kim olduğunu biliyordu. Ya da en azından bildiğini sanıyordu. Yeni okulu Hillsdale Lisesinde işleyişin nasıl olduğunu anlamıştı ve bugünlerde matematik kanadı olan labirentte çok ender olarak kayboluyordu. Buna rağmen, ikinci sınıfı bitirip yaz tatiline girerken birçok konu havada kalmıştı. Okul birkaç gün sonra açılacağından, Haley bir kez daha, Hillsdale hiyerarşisinde nerede durduğunu bilmiyordu.</p>

  <p>Geçtiğimiz yıl boyunca herkes ve her şey çok değişmişti. Hillsdale’e geldiği zaman Coco de Clerq, Whitney Klein ve Sasha Lewis sınıfta ve okulun diğer bölümlerinde üstünlük taslayan sosyal kraliçe arılardı. Şimdi Coco, erkek arkadaşının annesi olan Eleanor Eton’un valilik kampanyasına kafayı takmıştı. Daimi ikinci kız ve Coco’nun yardımcısı Whitney, yerel moda tasarımcısı olarak kendini gösteriyordu ve Sasha futbol ve rock’n’roll uğruna popüler yaşamı terk etmişti.</p>

  <p>Spektrumun diğer ucunda, süper inekler Annie Armstrong’la Dave Metzger, bahar tatilinde Ispanya’ya gitmiş ve çift olarak geri dönmüştü - yurt dışına yaptıkları yolculuk kitap kurtlarını tamamen Latin sevgililere dönüştürmüştü. Fakat bohem rapsodiyle kısa bir süre flört ttikten sonra, eski not peşindeki hallerine yavaş yavaş geri dönüyorlardı. Bu ikili yaz tatillerini bir tür akademik siber uzayda geçirmişti. Dave Wahington, D. C.’de bir bilgisayar kampına giderek videocasting öğrenirken, Annie New York’un kuzeyinde bir uygulamalı çalışma merkezinde yaratıcı yazarlık ve gramer dersi almıştı - tabii, grameri dışlaması mümkün müydü? Üniversite yarışı giderek ciddileşiyordu ve Annie’yle Dave fırsatların parmaklarının ucundan kaçıp gitmesine izin vermeyecekti. En azından bugünlerde biraz daha iyi giyiniyorlardı ve eskisi kadar gergin değillerdi.</p>

  <p>Gösterişli asi gruba gelince, irene Chen, Shaun Willkommen ve Devon McKnight anti-sosyal konumlarını yumuşatıyorlardı. Hatta Shaun geçen baharda atletizme başlamıştı. Haley tombul Shaun’un kendi isteğiyle spor yapacağını hayal bile edemezdi, ama cazip gelmesinin bir nedeninin giysiler olduğundan kuşkulanıyordu. Shaun, Devon’un okuldan sonra çalıştığı Jack’s seçkin giysi mağazasından yetmişli yılların eşofmanlarından almıştı. Giysileri pelerinlerle, alın bantlarıyla ve lamelerle süslemiş; Hillsdale’in kendi Evel KnievePi gibi görünmeye başlamıştı. Bu benzetme çok uzak sayılmazdı, zira ne de olsa Shaun, lrene’e olan aşkını kanıtlamak için Sevgililer Gününde alev alev yanan bir kalbin ortasından atlamıştı.</p>

  <p>Diğer tarafta, tüm saçmalıklar sayesinde, asiler derslerinde - Bay Von’un sanat semineri dışında - o kadar başarısız olmuşlardı ki, hepsi yaz okuluna gitmek zorunda kalmıştı. Haley Müdür Crum’la haftalar boyunca tek başına bir sınıfta oturma düşüncesi karşısında ürperdi. Kesinlikle cehennem hayatı denilebilirdi.</p>

  <p>Sonra bir de, daha çok Yunan tanrısına benzeyen yan komşu Reese Highland vardı. Reese yazın gittiği atletizm kampı turundan daha yeni dönmüştü ve Haley bir kez daha odasının penceresinden, onun araba yolundaki basket potasına şut atışını izleyebiliyordu. Gömleksiz. Onu bazen yine gömleksiz olarak, tam karşısında olan yatak odasında da görebiliyordu. Sıcak havanın en azından böyle bir faydası vardı. Daha az kıyafet giymek anlamına geliyordu. Futboldan basketbola ve koşmaya, yaptığı her sporda mükemmel sonuç alıyordu. Aynı zamanda çok akıllıydı. Her bakımdan mükemmel bir gençti. Ama Haley için mükemmel genç miydi? Ayrıca nasıl emin olacaktı? Reese, temmuz ve ağustos aylarının büyük bir bölümünde uzakta olduğundan görüşmekte zorlanmışlardı. Karşılıklı olarak birkaç kartpostal atılmış ve Dört Temmuz’da telaşlı bir telefon görüşmesi yapılmıştı. Ama şimdi Haley arkadaşlar mıydı, erkek arkadaş - kız arkadaşlar mıydı, yoksa tesadüfen aynı sınıfta olup biraz geçmişleri olan iki komşu muydular, emin değildi.</p>

  <p>Haley bu sene kim olacağını bilmiyordu ama bir şeyden emindi: Kim olursa olsun, yeni bir kot pantolona, kampüsteki ilk gününde doğru mesajı verecek bir şeye ihtiyacı vardı.</p>

  <p>Haley dalgınlığından sıyrılarak ve hoşnutsuz bir ifadeyle giysilerine bakarak, “Anne, bence okula dönüş alışverişi yapmamızın zamanı geldi,” dedi.</p>

  <p>Mitchell de koşarak mutfağa dönüp, “Aaaa, ben de,” dedi. “Şık ikinci sınıf giysilerine ihtiyacım var. spor ceket, kravat, öyle şeyler lazım.”</p>

  <p>“Şey, spor ceketi bilmem ama...” dedi Joan. “Sanırım alışveriş merkezine gidebiliriz,” diyen Joan bakışlarında korku ifadesi belirdi. Haley’in annesinin her türlü alışverişe karşı neredeyse fiziksel bir tahammülsüzlüğü vardı, daha doğrusu, domates fidesi, bahçe aletleri, organik gübre kovaları veya fasulye filizleri alınmayan alışverişlerde.</p>

  <p>“Mitchell gelmek zorunda mı?” diye yakındı Haley.</p>

  <p>“Kusura bakma, tatlım, iki yolculuk yapacak zamanım yok,” dedi Joan. Aslında, Haley’in yüzündeki ifade, bir yolculuğu atlatmasının bile sorun olacağını gösteriyordu.</p>

  <p><i>***</i></p>

  <p>Haley Mitchell’le Joan’u mağazanın çocuk reyonunda bırakıp, dehşet içinde kalmadan giyebileceği kot pantolon arayışına çıktı. Alışveriş merkezinin ana bölümündeki yürüyen merdivenden inerken, neredeyse ellerinde paketler, torbalar bulunan şen şakrak, sarışın Whitney Klein’la çarpışıyordu.</p>

  <p>“Haley!” diye haykıran Whitney Haley’in iki yanağını değmeden öptü. “Sonunda o California hippisi giysilerinden tamamen kurtuluyor musun?” diye ekleyen Whitney, Haley’in giysilerine küçümseyerek göz attı.</p>

  <p>“Iıhh, sanırım,” diyen Haley, Whitney’in alışveriş torbalarına göz atarken ne yaptığını biliyordu. Haley, Whitney’in bütün aldıklarının parasını ödediğini umuyordu. Hillsdale’de herkesin gayet iyi bildiği gibi, Whitney, geçtiğimiz okul yılında dükkân hırsızlığını alışkanlık haline getirmişti ve Haley onun bu saplantısından tamamen kurtulup kurtulmadığını anlayamamıştı.</p>

  <p>“Gelecek sezon için fikir çalıyorum - yani alıyorum. Bahar kreasyonunu çizmeye başlamak için geç kalmamak lazım! Merak etme, hepsinin parasını ödedim,” diye açıkladı Whitney.</p>

  <p>“Harika,” diyen Haley, bir düzine polisin şok tabancasıyla üstlerine çullanmak üzere olmadığını öğrenince rahatlamıştı.</p>

  <p>“Biliyor musun, bu sene bakır rengi çok moda.” Whitney torbalardan birine uzanıp, yeni bir çift metalik bakır rengi çizmenin burnunu gösterdi. “Bu sezonun küf yeşili. Hillsdale’de herkes bütün yaz boyunca parlak yeşil tonuyla gösteriş yapmıştı. “Gerçekten bakır rengi bir çanta almalısın, Haley. Saçlarınla muhteşem olur!”</p>

  <p>Haley uzun kestane rengi saçlarına dokundu. Zaten yeni bir çanta almayı düşünüyordu ve Whitney’in seçtiği renk aslında fena sayılmazdı. “Olabilir,” dedi.</p>

  <p>“Hey, Zoe Jones’u duydun mu?” diyen Whitney, Haley’e yaklaşıp, uçarı sesini, uluslararası boyutta on altı yaşındaki kızların dedikodu tonu olarak bilinen düzeye indirdi.</p>

  <p>Haley, “Hayır,” dedi. Yaz boyunca dedikodulardan epeyce uzak kalmıştı.</p>

  <p>“Duyduğum kadarıyla Saddle River’lı o yeni grup Motormouth’la çok sıkı fıkı olmuş.” Haley en azından Motormouth’un adını duymuştu. O yaz muhtemelen, gürleyen bas hoparlörü olan bir cipin dinleme mesafesi içinde bulunan herkes duymuştu. Önemli bir çıkış yapan ve karizmatik şarkıcı Pi-Rex liderliğindeki New Jersey’li rap-rock grubu anlaşılan üç eyalete yayılan alanda her disk-jokeyi büyülemişti.</p>

  <p><i>Motorworth Whitney için güzel bir lakap olurdu,</i> diye düşündü Haley sınıf arkadaşının gevezelik edişini izlerken.</p>

  <p>“Çok önemli bir şey gibi görünmüyor,” dedi Haley. “Zoe müzisyen. Muhtemelen yalnızca işi profesyonellerden öğrenmek istiyor.”</p>

  <p>“Ya evet,” diye alay etti Whitney.</p>

  <p>Esmer, güzeller güzeli Zoe, geçen yılın birinci sınıfları arasında, En Yetenekli, En Mükemmel ve Ünlü Olma İhtimali En Yüksek kız seçilmişti ve bu seçim onu, daha büyük sınıflardaki kız akranları için belirgin ve hazır bir tehlike haline getirmişti. Whitney kendini tehdit edilen kızlardan yalnızca biriydi. Zoe aynı zamanda büyük ölçüde Zoe’nin müzik yeteneği, güzelliği ve sahne becerisi sayesinde baharda Hillsdale - Rigewood Gruplar Savaşını</p>

  <p>kazanan yerel new-wave (yeni akım) pop grubu Rubber Dynamite’ın da yıldızıydı. Bu durum, Whitney’in ondan korkması ve kötülemesi için bir neden daha oluşturuyordu.</p>

  <p>“İşi öğrenmek kendini Pi-Rex’in önüne atmayı ve onlarla turneye gidebilmek için her şeyi, evet her şeyi yapmayı önermeyi mi gerektiriyor?” diye soran Whitney’in yüzü, <i>skandal</i> düşüncesiyle kıpkırmızı olmuştu.</p>

  <p>“Belki amplifikatörleri yüklemek ve mikrofonları kurmak gibi ‘şeyleri’ kastediyordu,” önerisinde bulundu Haley.</p>

  <p>“Şey, duyduğum kadarıyla, bunlar haricinde her şeyi yapıyormuş,” dedi Whitney. “Hepsiyle. İkinci sınıfa daha başlamamış olan bir kız için bu fahişelik sayılabilir.”</p>

  <p>Haley kuşkuluydu. Zoe’yi o kadar iyi tanımıyordu, ama diğer taraftan, Whitney de tanımıyordu. Haley, “Bunu nereden duydun?” diye sordu.</p>

  <p>“Haydi ama, Miller. Bunu herkes biliyor,” diye cevap verdi Whitney. “Demek ki doğru. Şimdi. Gitmek zorundayım, ama okulda görüşürüz. Ha, tabii, bir de SAT hazırlık dersinde. Gidiyorsun, değil mi? Çok öptüm!”</p>

  <p>“Evet,” diyen Haley’in aklı dağılırken, Whitney yüksek topuklu küf yeşili yazlık espadrilleriyle sendeleyerek uzaklaştı.</p>

  <p>SAT hazırlık dersi. Haley hayal meyal annesinin onu o derse kaydettirdiğini hatırladı. Bu konuşma havanın oldukça boğucu olduğu, termometrenin 40 dereceyi vurduğu ve Haley’in odasındaki vantilatörün önünde neredeyse katatonik bir durumda süründüğü bir günde gerçekleşmişti.</p>

  <p>Haley salınarak genç bölümüne girdi ve bulabildiği en sade kot pantolonu seçti - zaten sahip olduğu ve bazen iç çamaşırının görünmesine yol açarak annesiyle babasını kızdıran düşük kesimliler yerine yüksek belli bir pantolon seçti. Ama beli, anne kotlan gibi delicesine yüksek değildi. Paçaları borudan biraz daha genişti ama çizme paça değildi... Her hangi bir zamanda herhangi bir yere giderken giyilebilecek bir kot pantolon alınarak çok hassas bir denge kurulmuştu.</p>

  <p>Haley annesini ve kardeşini kasada yakaladı.</p>

  <p>“Bir papyon kravat aldım,” diyen Mitchell kırmızı ekoseli Genç Cumhuriyetçi boyunbağını gösterdi.</p>

  <p>Haley, “Çok güzel, Mitch,” derken onu resmen baştan savdı.</p>

  <p>Joan içini çekti. “Alışveriş merkezine gelmek yeterince kötü değilmiş gibi, şehir kulübü reyonlarını da gezmek istedi. Mitchell’in son evresine hoş geldin. Şimdi artık robot olmadığından, Merv Griffin’e dönüşüyor.”</p>

  <p>“Merv Griffin kim?” diye soran Haley şaşkınlık içindeydi.</p>

  <p>Mitchell, “Eğlence dünyasının gelmiş geçmiş en büyük ismi,” diye araya girerken, kravatını tişörtünün üstüne geçirdi.</p>

  <p>Joan gözlerini devirdi. “Eskiden talk-show sunucusuydu. Çocuklar, ner dersiniz, eve dönüş yolunda Golden Dynasty’e uğrayıp, Çin yemeği alalım mı?”</p>

  <p>“Bana uyar,” dedi Haley. Golden Dynasty’nin sahibi irene Chen’in annesi babasıydı ve irene bazen orada çalışıyordu. Etrafta başka kimlerin olduğunu görmek ilginç olabilirdi. Örneğin, arkadaşı olan şirin fotoğrafçı Devon McKnight orada olabilirdi.</p>

  <p>Torbalarını park yerinde hibrit ciplerine taşırlarken Joan telefonla yemek siparişlerini verdi. On dakika sonra Golden Dynasty’nin önüne park ediyorlardı. Joan Haley’ye bir miktar para uzattı. Haley arabadan indi ve restoranın girişinin üzerine eğilen altın rengine boyanmış dragonun altından geçti. Aynen tahmin ettiği gibi, irene kabul bölümünde duruyordu ama Devon’dan ve aslında Irene’in erkek arkadaşı Shaun’dan eser yoktu.</p>

  <p>İrene simsiyah saçlarına mavi balyajlar yaptırmıştı, saçları örülmüş ve Prenses Leia tarında başının üstüne toplanmıştı. Kulağının arkasına oldukça büyük ve beyaz şakayık takmıştı ve üzerinde beyaz klasik bir ev elbisesiyle kırmızı triko kemer vardı. Siyah beyaz çizgili tozlukları, lame ayakkabılarına kadar iniyordu.</p>

  <p>“Merhaba, Haley. Sanırım bu paket senin?” irene Haley’ye, hoş bir şekilde hoisin sosu kokan büyük ve ağır bir torba verdi. “Babana söyle, onun için fazladan monosodyum glutamat tozu koydum.”</p>

  <p>“Teşekkürler,” diyen Haley anlayışla gülümsedi. Irene’in bu kadar kadınsı göründüğüne inanamıyordu. Bir erkek arkadaş bulmak, arkadaşının gardırobunda mucizevi bir etki yaratmıştı. “Son görüştüğümüzden beri yeni gelişmeler var mı?”</p>

  <p>İrene omuzlarını silkti ve restoranı işaret etti. “Burada yeni bir şey görebiliyor musun?”</p>

  <p>“Bu duyguyu biliyorum,” diyen Haley, kendi pek heyecanlı sayılmayacak yazını düşündü.</p>

  <p>“Tabii, her şey okuldan iyidir,” dedi irene. “Bu yıl her zamankinden daha da kötü olacak. Babam ve Shaun’un babası birlik oldular ve bize özel hoca tutacaklar. Yani haftanın beş günü bütün gün okula gitmenin üstüne, okuldan sonra da ders almam gerekecek. Bunun tek nedeni babamın genel ortalamamı yükseltmediğim takdirde, hiçbir üniversiteye kabul edilmeyeceğimi düşünmesi.”</p>

  <p>O anda Irene’in babası restoranın arka tarafından gülümsedi, el salladı, giydiği yeni Harvard sweatshirt’ü gösterdi ve sonra Irene’e doğru yürüdü.</p>

  <p>İrene, “Oraya gireceğimi sanıyorsa, kesinlikle delirmiş,” diyerek parmağını havada, başının yanında döndürdü.</p>

  <p>Haley gülümsedi ve Bay Chen’e el salladı.</p>

  <p>“Bence bu kadar destek olması çok tatlı,” dedi Haley.</p>

  <p>“Her neyse. En azından Shaun’la zaman geçirmem fikrine alıştı. Tabii, özel derslere Devon’un da katılmasında ısrar ediyor. Ayrıca bulabileceğimiz başka insanların da. Shaun’la benim bu kadar çok zamanı birlikte ‘yarı-yalnız’ geçirmemiz fikri hoşuna gitmiyor. Sanki grup olmamız sevişmemizi engelleyecek. Peki, ne dersin, katılmak ister misin?</p>

  <p>“Ha?” diye sordu Haley.</p>

  <p>“Özel ders grubumuza,” diye tekrarladı irene. “Bak, Miller, senin dahi olduğunu biliyorum ama bunların hepsi ödevine bedava yardım. Annie Armstrong bile böyle bir teklifi kabul eder.”</p>

  <p>“Düşünmem gerekecek,” diyen Haley yemeğin parasını ödedi. “Pazartesi görüşürüz.” Torbayı aldı ve aceleyle bekleyen cipe doğru yürüdü. Bu arada irene bir manikür seti çıkarıp tırnaklarını törpülemeye başladı.</p>

  <p>Haley arabaya binip kapıyı kapatırken, Joan, “irene nasıl?” diye sordu.</p>

  <p>“Evren tamamen yoldan çıkmış.”</p>

  <p>“Ne demek istiyorsun?” diye sordu Joan.</p>

  <p>“Şey, irene göz kamaştırıyor ve ... özel ders alacak,” diyen Haley, arkadaşının gerçekten ders çalışacak olması karşısında hâlâ şaşkındı. “Bana, onunla beraber ders almamı önerdi, yani onlarla. Shaun da özel derslere katılacakmış.”</p>

  <p>“Ya Devon?” diye soran Mitchell Haley’e doğru öpücükler göndererek. “Birbirinizi test edecek misiniz? Bir doğrun olursa ne oluyor?”</p>

  <p>“Kes sesini, budala,” diyen Haley, MitchelFi arka koltuğa itti. “Galiba seni robotken daha çok seviyordum.”</p>

  <p>“SAT hazırlık dersinle birlikte yürümez,” diye uyardı Joan. “Okuldan sonra ikisine ve katıldığın diğer şeylerin hepsine zaman kalmaz. Ayrıca Barbara Highland, siz çocukların bu testler için deneme yapmanızın önemli olduğunu düşünüyor. Duyduğum kadarıyla çok stresli olabiliyormuş, sen ve Reese gibi parlak öğrencilerin de arada sırada yardıma ve güvenceye ihtiyacı olabiliyormuş.” Barbara, Reese’in annesiydi, demek ki Haley’in seksi komşusu da o sınıfta olacaktı. “Karar senin,” diyen Joan, Dynasty’nin uzun araba yolundan çıktı. “Ama bence SAT hazırlık dersine gitmen daha doğru olur.”</p>

  <p>Haley Reese’i, sonra da Devon’u düşündü. Annesiyle aynı fikirde olduğundan emin değildi.</p>

  <p>***</p>

  <p><br /></p>

  <p class="p2"><b>Bu arada Haley’in kendini sıkıp üniversiteye hazırlanması gerekiyor. Sınıfındaki hemen herkes - ve buna çalışkan Annie ve Dave, Sasha, Cecily, Reese, hatta Coco De Clerq ve Whitney Klein da dâhil - aynı SAT hazırlık dersinde olacak. Aslında bu bir sürpriz sayılmaz çünkü Hillsdale Serıtinel, "Kursun olabilecek en yüksek SAT notunu garanti ettiğini" iddia etti ve bu vaade hangi veli dayanabilir? Haley bu destekten yararlanabileceğini biliyor ama diğer taraftan, danışmanların birçoğu ders notu ortalamasının SAT'tan daha önemli olduğunu vurguluyor. Belki küçük bir özel ders grubu ona daha çok yardımcı olur.</b></p>

  <p class="p2"><b>Haley’in kararı sizin elinizde. Kalabalığın - ve Reese Highland’in -peşine takılıp SAT hazırlık sınıfına katılması gerektiğini düşünüyorsanız, 2. Bölüme (</b><a href="../Text/Bolum002.xhtml">SAT HAZIRLIK SINIFI</a><b>) gidin. Yok eğer, Haley’in daha çok genel ortalamasını yükseltmekle ilgilenmesi - ve Devon McKnight'la kaliteli vakit geçirmesi - gerektiğine inanıyorsanız, 3. Bölüme (</b><a href="../Text/Bolum003.xhtml">ÖZEL HOCAYLA TANIŞMA</a><b>) gidin.</b></p>

  <p class="p2"><b>Haley en iyi üniversitelerden birine ulaşabilecek mi, yoksa zamanı gelince üniversite fikrinden tamamen vaz mı geçecek? Ayrıca şimdilik boş derslerini kendini kitaplara vererek mi, okul dışı faaliyetlere yüklenerek mi, yoksa sınıfında yeni ehliyet alanlarla Hillsdale’de zevk için arabayla dolaşarak mı geçirecek? Peki, hangi gençle dolaşmayı tercih edecek? Seksi komşusu Reese'le mi? düşüncelere dalan fotoğrafçı Devon'la mı? Yoksa sahneye yeni bir genç mi çıkacak?</b></p>

  <p class="p2"><b>Üçüncü sınıfta her karar - özellikle her hata - iki hata sayılır. Haley Miller dâhil, herkes hakkında söylentiler çıkacak. Ya... Bunların hepsi doğruysa?</b></p>
</body>
</html>
