<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h1>5</h1>

  <p class="baslik">MATEMATİK OLİMPİYATLARI</p>

  <p class="baslik2">Doğru mu yanlış mı:<br />
  Eğer çok fazla düşünürseniz,<br />
  beyninizdeki kaslardan birini incitebilirsiniz.</p>

  <div>
    <br />
  </div>

  <p>Sonunda üstünde MW 341: MATEMATİK OLİMPİYATLARI yazan kapıyı görünce, <i>Nihayet,</i> diye düşündü Haley rahatlayarak. Matematik kanadı olan kötü şöhretli koridorlar labirentinde on dakikadır dolanıyordu. En iyi süresi bu değildi ama en azından, bir kere geometri dersine gitmek için korkunç bir şekilde yarım saat arandığı zamanla karşılaştırıldığında, önemli bir ilerlemeydi.</p>

  <p>Haley kapıyı açmadan önce duraksadı. Tabii, Reese onu beliyordu ama gerçekten Matematik Olimpiyatlarında rekabet etmek için biçilmiş kaftan mıydı? İkinci dereceden denklemlerle arası iyiydi fakat kronometre sıfıra ilerlerken, on beş yirmi ürkütücü yetişkin ve akranın önünde x’i bulmak? Bu, Haley’in mükemmel olmayı hayal ettiği bir faaliyet sayılmazdı. Fakat seksi komşusu birlikte yarışmalarını teklif etmişti ve transkripti böyle bir desteğe ihtiyaç duyuyordu, bu yüzden en azından denemeye değeceğini düşünüyordu.</p>

  <p>Haley kapıyı açtı ve kendini üç duvarında, kalemle yazılan tahta, kara tahta ve ilan tahtası olan normal bir sınıfta buldu. Bir duvarda ise, matematik kanadının kapalı kubbesine bakan bir dizi pencere vardı. Bina mimari olarak, DNA’nın ikiz heliks yapısının taklidi olan bir şekilde inşa edilmişti.</p>

  <p>Reese sınıfın baş kısmında, bol pantolonlu, topaklı bir yünlü yelek giymiş, baykuşa benzeyen gözlükleri olan uzun boylu, zayıf, uzun suratlı bir adama bir şeyler danışıyordu. Adam kaleminin ucuyla bir kâğıda vuruyordu. “Hayır, hayır, parabolik eğriyi negatif kuadrantta çıkarmışsın,” diye gürleyerek, Reese’in bu kadar ender görülen bir hata yapmasına sinirlendiğini açıkça belli ediyordu. “Verilerinin hepsi çarpık, Highland.” Haley, doğru bir şekilde, bu adamın, öğrencilerini yetiştirmeden, hatta bazen ödüllü matematikçilere dönüştürmeden önce, aşağılayarak yerle bir etmesiyle ünlü kalkülüs öğretmeni doçent Cosmo Milosevic olduğunu tahmin etti. Geçen sonbaharda bir öğrenciyi ulusal satranç yarışmasına göndermişti. Bay Milosevic Reese’in çalışmasını yüksek sesle kontrol ediyordu - herkesin içinde incelemek, etkili bileme yöntemlerinden biriydi - ve Reese eleştiriye o kadar dalmıştı ki, Haley’in kapıda durduğunu fark etmedi.</p>

  <p>Haley, “Ihım,” diyerek boğazını temizlediyse de işe yaramadı. Haley ister istemez biraz hayal kırıklığı yaşadı. Bu okul sonrası faaliyetin onu Reese’e yakınlaştıracağını sanıyordu fakat burada, matematik binasında Reese onun geldiğini bile fark etmiyordu. Ne bekliyordum? diye düşündü. Balonlar, konfetiler ve güller mi?</p>

  <p>Haley yavaş yavaş geri geri çıkışa gittiğini fark etti. Reese henüz onu görmemişti. Hâlâ vazgeçebilirdi. Ama sonra gözüne bir şey, daha doğrusu birisi ilişti. Sınıfın arka tarafında bir tanıma dalgası oldu. Havadaki avuç, yandan ayrılmış kısa kahverengi saçları ve zekâ fışkıran ela gözleri olan kültürlü bir gence aitti. Üzerindeki son derece tutucu, mavi, yakası düğmeli bir gömleği, bej rengi pantolonunun içine sokmuştu. Kıyafetini koyu kahverengi kemer ve mokasen ayakkabılar tamamlıyordu. Ancak bu tarz kesinlikle şapşal bir etki yaratmıyordu. Kravatı gevşemişti ve boynunda yumuşak bir şekilde duruyordu. Haley önce onun kim olduğunu hatırlayamadı, bu yüzden herhalde son sınıf öğrencisi, diye tahmin etti. Hem de şirin bir son sınıf öğrencisi, diye düşündü çocuğun cazibesine kapılarak. Kendisini çağırmasına minnettar olan Haley sınıfı baştan başa yürüyerek hemen onun yanına gitti.</p>

  <p>“Merhaba, benim adım Haley,” diye fısıldadı.</p>

  <p>“Hı? Ha, ben de Alex, Alex Martin,” diye cevap veren çocuk, karşıya bakmaya devam etti. Haley bu ismi, o gün daha önce gördüğü ve münazara takımı seçmelerinin reklamını yapan broşürlerden hatırladı. Alex, Annie Armstrong’la birlikte, münazara takımının eşkaptanıydı.</p>

  <p>“Tanışıyor muyuz?”</p>

  <p>Haley’nin yüzüne bile bakmayan Alex, “Tahtanın önünde duruyordun da,” dedi sert bir şekilde. “İzin verir misin? Önemli bir kanıtın ortasındayım da.”</p>

  <p>Haley kendini aptal gibi hissetti. <i>Demek bunun da umurunda bile değildi</i>, diğer düşünerek kıpkırmızı oldu. Kareli defterini çıkardı ve tahtaya yazılmış olan birkaç basit soru üzerinde çalışmaya başladı. Birkaç dakika sonra, huzursuzlandı ve gözleriyle sınıfı taradı. <i>Tabii bu sosyal olarak acayip akıllılar denizi arasında tek hemcinsim Hannah Moss,</i> diye düşündü. Hannah ve etrafında oturan öğrencilerden bazıları, kurşun kalemlerini, tükenmez kalemlerini ve son derece öemli hesap makinelerini koymaları için yapılmış olan sol ön ceplerinde SADECE RAKAMLAR yazan bir örnek ceketler giymişlerdi. Reese Bay Milosevic’le derin konuşmasını sürdürürken ve Alex kararlı bir şekilde not almaya devam ederken, Haley, <i>of, benim burada ne işim var</i>? diye düşündü. <i>Daha da beteri, Reese’in burada ne işi var? Matematik Olimpiyatçısı profiline uyduğu pek söylenemez. Yani bu zekâ küpleri onun kim olduğunun farkında mı acaba</i>? Haley etrafına bakındı. Matematik kulübünün hiçbir dahi çocuğu, üçüncü sınıfların en çok sigara içen üyesinin aralarında olduğunu umursamıyormuş gibi görünüyordu. Belki de Reese’in buraya gelmeyi sevmesinin bir nedeni de buydu, sonucuna vardı Haley. Burada hiç kimse ona tapmıyordu - yalnızca elinde kareli bloknotu olan öğrencilerden biriydi.</p>

  <p>Haley Miller de olası bir kız arkadaş değildi. Yarışmada kendi ayakları üstünde durması gereken bir takım arkadaşıydı.</p>

  <p><i>Pekâlâ, odaklan, Miller. Buraya çalışmaya ve aklını geliştirmeye geldin, Cumartesi gecesi için bir sevgili bulmaya değil.</i> Fakat bu olgun düşünce tarzına rağmen, aklına matematikle hiç ilgisi olmayan ve kızlara özgü bir şekilde rahatlatıcı bir fikir geldi. <i>Matematik kulübünde erkeklerin kızlara oranı on beşte bir! Bu durum benim lehime işlemek zorunda!</i></p>

  <p>Biraz teselli bulan Haley elinde olmadan gülümsedi ve Reese gelip yanındaki sıraya otururken ilgisiz davranmayı sürdürse de ve Alex matematik kulübü toplantısının geri kalanında bir kelime daha etmediyse de, bunun sonuçta eğlenceli olabileceğini düşündü.</p>

  <p><i>♠</i></p>

  <p class="p2"><b>Haley işin içinde boğulma kavramını anlıyordu ama bu çok saçmaydı. Reese bir rekabetin ortasında kaldığını fark etmiyor mu? Haley son sınıf dâhisine tutulmuş gibi görünüyor. Ona duyduğu ilgi, reese’e duyduğu ilgiden az mı, çok mu, eşit mi? sonuçlar teslim edildiği zaman, Haley’in kalbini hangi matematik dehası kazanacak? Yoksa ikisi de çalışmaları uğruna Haley'le ilgilenmemeyi sürdürecek mi?</b></p>

  <p class="p2"><b>Eğer Haley’in bir anlık kabalığı için Reese’i affetmesi gerektiğini düşünüyorsanız, 11. Bölüme (</b><a href="../Text/Bolum011.xhtml">AÇIK MİKROFON</a><b>) gidin. Eğer Haley’e düşünmek için biraz daha zaman vermek istiyorsanız, 10. Bölüme (</b><a href="../Text/Bolum010.xhtml">ÇANTALI KIZ</a><b>) gidin.</b></p>

  <p class="p2"><b>Reese’in dikkatli olmasında fayda var. Bu kentte sayılarla arası iyi olan tek kişi o değil.</b></p>
</body>
</html>
