<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_1">Sunuş</h1>

  <p class="normal">Geçen yüzyılda ülkemizi yaratmış, çağdaş kültürüne yön vermiş olan Atatürk devrimlerinde, kurumlarıyla, eleştirel ve felsefi düşüncesiyle örnek aldığımız Batı’nın insan ve tarih odaklı sorgulayıcı kültürüne İspanya’dan katılan düşünür José Ortega y Gasset’in<sup class="calibre3"><a href="../Text/1_split_019.html#footnote-100-1" id="footnote-100-1-backlink">[1]</a></sup> bir yapıtını daha Hasan Âli Yücel Klasikler Dizisi’nde<sup class="calibre3"><a href="../Text/1_split_020.html#footnote-100-2" id="footnote-100-2-backlink">[2]</a></sup> sunuyoruz: Sistem Olarak Tarih.</p>

  <p class="normal">Ortega y Gasset, XIX. yüzyıl sonlarıyla XX. yüzyılın ilk yarısını kapsayan yaşamında Avrupa tarihinin art arda bunalımlarına tanık olmuş, o bunalımların tarihsel ve toplumsal kökenlerini izlemeyi eğitici aydın misyonunun gereği olarak üstlenmiş bir düşünürdür. 1930 yılında basılan başyapıtı Kitlelerin Ayaklanması o irdelemenin ürünüdür.</p>

  <p class="normal">Sistem Olarak Tarih’in yazılış tarihi olan 1935 yılına değin, kıta ülkeleri sarsıntı üstüne sarsıntı geçirmişti: I. Dünya Savaşı’nı (1914-1918) ilkin Rusya’da Bolşevik Devrimi izleyerek diğer Avrupa ülkelerindeki işçi ve emekçi kitlelerine esin kaynağı olmuştu; tepkisel kitle hareketleri de belirmekte gecikmemişti: Önce İtalya’da Mussolini buyruğundaki faşist kıtalarla 1922’de Roma üzerine yürüyerek iktidara el koymuş, yirmi yıl sürecek bir dikta rejimi başlatmıştı; ardından Almanya’da ondan örneklenen ve çok geçmeden kıtayı kana bulayacak olan Nazi hareketi filizlenmiş, sancılı bir şiddet döneminin sonunda 1933’de Hitler’in acımasız totalitarizmi başlamıştı.</p>

  <p class="normal">Tarih saati her zaman Avrupa’nınkinden farklı işleyen İspanya da o zaman diliminde kendi sarsıntılı yolunu çizdi: İlk otoriter rejimi olan General Primo de Rivera diktası 1920’de başlayıp 1929’da sona erdikten sonra, 1931’de ülke beklenmedik bir dönemece girdi: Artık şaibeli sayılan krallık rejimi saygınlığını ve toplum içindeki çoğunluk desteğini yitirmişti, derken belediye seçimleriyle rejim değişti, bir gecede meşruti krallıktan II. İspanyol Cumhuriyeti’ne geçiliverdi.</p>

  <p class="normal">Ülkenin önde gelen birçok aydını ile birlikte Ortega da o evrimi ummuş ve desteklemişti; başyapıtının yayımlandığının ertesi yılı, rejimin değişmesi gerektiğini savunan Aydınlar Manifestosu’na imza vererek, monarşinin kısa sürede devrilmesinde hatırı sayılır bir katkısı olmuştu. Ne var ki yeni rejim onun yüksek burjuva kökenli hümanist düşünür beklentilerine karşılık vermediğinden, yeni oluşturulan Anayasa’nın radikal yönelişini paylaşmayarak, çok geçmeden seçilmiş bulunduğu Kurucu Meclis üyeliğinden ayrılmayı tercih etmişti. Ortega’nın “Omurgasız İspanya” olarak tanımladığı İspanyol toplumu 1930’ların ilk yarısında yine onun deyişince, birbirinin söylemini dinlemeyen, anlamayan, algılamayan “su geçirmez bölmeler”e ayrılıp kutuplaştığında, düşünür yazılarında ve konferanslarında yıllar boyunca ünlenerek günümüze dilde yerleşik bir deyiş halinde ulaşacak olan “Bu değil, böyle olmaz!” feryadını koparmıştı. Ama boşuna: Üç yıl sürecek, bir milyon ölüye mal olacak iç savaşın patlak vermesine ancak bir yıl kalmıştı. O karşılıklı kıyım bütün İspanyollar gibi Madridli Ortega y Gasset’in yaşamını da belirleyecekti.</p>

  <p class="normal">Sistem Olarak Tarih o alabildiğine gergin tarihsel-toplumsal ortamda, ama bağlamının çok ilerisine geçerek, günlük siyasetin, İspanya, hatta Avrupa olaylarının ötesindeki bunalımı, insanoğlunun varoluş koşulları çerçevesindeki çaresiz konumunu irdeleyen, çıkış yolunu akılla araştıran bir yapıttır ve kısalığına karşın, Ortega düşüncesinin evriminde bir köşe taşı oluşturur.</p>

  <p class="normal">Ne İspanya’nın, ne de Avrupa’nın siyasal gelişimiyle doğrudan bağlantısı olan yapıt, ilkin bir uluslararası bilim bağlamında ortaya çıkmış, Philosopyh and History (Felsefe ve Tarih) başlığıyla R. Klibansky yönetiminde toparlanan “Ernst Cassirer’e Saygı” kitabına Ortega’nın katkısı olarak basılmıştır (Oxford University Press, 1935). Kendi ülkesinde ise ancak iç savaştan sonra, dikta döneminde, Revista de Occidente yayınları arasında sessiz sedasız gün ışığını görebilecektir (Madrid, 1941).</p>

  <p class="normal">Yapıtın temeli, düşünürün 1934 yılı sonlarında İspanya Bilimleri Geliştirme Kurulu’nun<sup class="calibre3"><a href="../Text/1_split_021.html#footnote-100-3" id="footnote-100-3-backlink">[3]</a></sup> bir kongresi için hazırladığı, ama sonunda elde olmayan nedenlerden ötürü oturum gerçekleştirilemediğinden, sunma fırsatını bulamayacağı bir konferans metninden oluşur. Daha sonra Buenos Aires’in La Nación gazetesinde “Bilimin Durumu ve Tarihsel Akıl” başlıklı bir dizi halinde yayımlanan yazılar bu kitapçığın ilk bölümlerine karşılık verir. Üç yıl sonra, 1937’de, yine aynı bağlamda, “Doğa, Ruh ve Tarih” başlıklı başka yazılar yayımlanmıştır. Sonuç olarak denebilir ki Sistem Olarak Tarih, Ortega’nın kendisine bağlı olmayan dışsal nedenlerden ötürü zaman zaman kesintiye uğrayan düşünsel evriminin en kapsamlı felsefi projesinin anahatlarını içermektedir; düşünür hep ertelemek durumunda kaldığı o projeye birçok kez değinmiş, hatta ona Aurora de la razón histórica (Tarihsel Aklın Şafağı) ya da Sobre la razón viviente (Yaşayan Akıl Üstüne Düşünceler) başlığını yakıştırmıştır.</p>

  <p class="normal">Görüldüğü gibi, Ortega y Gasset’in kitaplarının çoğu çeşitli bağlamlarda, farklı yayın organlarında basılmış, ama aynı temel fikirleri geliştiren değişik yazılarının toparlanmasıyla oluşturulmuştur. Burada da yapıtın sonuna yine aynı çerçevedeki “Düşüncenin Theourgiası ve Demiurgos’u” başlıklı bir yazısını ekledik. Paulino Garagorri, Sistem Olarak Tarih’in 1981 basımının önsözünde dağınıklık gibi görünebilecek bu duruma değinirken Ortega’nın şu sözlerini anımsatıyor:</p>

  <p class="normal">“Ben kendim ile ortam koşullarımın toplamıyım. Benim ilk kitabımda yer alan ve felsefi düşüncemi birkaç sözcükte özetleyen bu ifade yalnızca yapıtımın sunduğu ve önerdiği öğretiyi anlatmakla kalmaz, yapıtımın tamamı o öğretinin uygulandığı örnektir. Yapıtım, özü ve varlığı itibariyle ortam koşullarına bağlıdır. Bununla demek istiyorum ki, maksatlı olarak öyledir, çünkü maksatsız, hatta her türlü karşıt amaca karşın, insanoğlunun dünya üzerinde ortam koşullarına bağlı olmayan hiçbir şey yapmamış olduğu kesindir.”</p>

  <p class="normal">Dolayısıyla diye vurguluyor P. Garagorri, farklı ortam koşullarının ürünü olması metnin içeriğini zayıflatmak şöyle dursun, düşünürün bilinçle üstlendiği o belirleyici koşul niteliğiyle Ortega’nın felsefenin alanından dışlamayı amaçladığı hayali akılcılık soyutlamalarından kurtulmak üzere yöneldiği tek yol olarak ortaya çıkar.<sup class="calibre3"><a href="../Text/1_split_022.html#footnote-100-4" id="footnote-100-4-backlink">[4]</a></sup></p>

  <p class="normal">Metin, ayrı ayrı başlıklar konmuş olmamakla birlikte, her biri aşağıdaki konuları içeren dokuz bölümden oluşmaktadır<sup class="calibre3"><a href="../Text/1_split_023.html#footnote-100-5" id="footnote-100-5-backlink">[5]</a></sup>:</p>

  <p class="normal">I Radikal gerçek olan yaşam, inanışlar üstüne temellenmiştir</p>

  <p class="normal">II Akla imanın son bulması</p>

  <p class="normal">III Fikirler ve inanışlar</p>

  <p class="normal">IV Fizikçiliğe ve doğacılığa eleştiri</p>

  <p class="normal">V İnsan ve doğa</p>

  <p class="normal">VI Eleacılık, doğalcılık ve Avrupa insanının zihinselleşmesi</p>

  <p class="normal">VII Dram olarak insan</p>

  <p class="normal">VIII İnsanın doğası yoktur</p>

  <p class="normal">IX Akıl ve tarihsel akıl</p>

  <p class="normal">Ortega için sistem kavramı, bütünleştirme, temellendirme, kapsadığı tüm öğeleri birbiriyle ilintili olan bir ilkesel ağdır. Gerçek, sistemdir; yaşam ise radikal gerçektir, dolayısıyla yaşam sistemdir ve tarih içinde oluşmuştur. Tarih, insanı oluşturmuş bulunan süreçtir, insanoğlu tarih bağlamında varlığını bulmuş, kendini gerçekleştirmiştir: Dolayısıyla insan varlığının özü tarihselliktir. Yaşamöyküsü olarak tarih. Ama yalnızca bireylerin değil, toplulukların, bireysel yaşantıların içinde akıp gittiği toplumları meydana getiren olayların tarihidir.</p>

  <p class="normal">O amaçla Ortega Avrupa düşüncesinin geçtiği aşamaları yorumlar:</p>

  <p class="normal">“Ortaçağ boyunca Avrupa insanı vahiyle yaşamıştı. Vahiy olmasaydı, yalnızca kendi çıplak güçleriyle, içinde bulunduğu dünya denen o esrarlı çevreyle, varoluşun getirdiği felaketlerle ve karabasanlarla baş edemezdi. Ama inanıyordu ki, her şeye kadir, her şeyi bilen bir varlık, yaşantısı için esas olan her şeyi öylece onun önüne sermekteydi. Bu imanın iniş çıkışlarını izleyebilir, bir kuşaktan ötekine giderek neredeyse çöküntüye uğrayışına tanık olabiliriz. Hüzünlü bir öyküdür o (...) XV. yüzyılın ortalarına doğru, o canlı inanç apaçık biçimde yorgun, etkisiz inanca dönüşür, hatta bireysel ruhtan tümüyle sökülüp atılır. Çağın insanı o dünyayla olan ilişkilerini açığa kavuşturmaya artık vahyin yeterli olmadığını hissetmeye başlar (...) XV ve XVI. yüzyıllar muazzam bir ruhsal sıkıntı ve müthiş bir tedirginlik dönemidir; bugünkü deyişimizle bunalım yüzyıllarıdır. Batılı insanı o sıkıntı ve tedirginlikten yeni bir inanç kurtarır: Akla, bilimlere duyulan inanç. Düşkünleşmiş olan insan yeniden doğar. Yeniçağ, fiziksel-matematiksel akıl üzerine temellenen yeni bir güveni doğuran tedirginliktir, o akıl insanla dünya arasında yeni bir aracı olacaktır.”</p>

  <p class="normal">Ne var ki o güven, o araç da Avrupa insanı için değişmez, kalıcı kazanımlar olmayacaktır. Sistem Olarak Tarih o noktadan, yani Batı düşüncesinde aklın bunalımından yola çıkar: XVII. yüzyılda Descartes’ın temsilcisi olduğu fiziksel-matematiksel akıl modeli XX. yüzyılda artık iflas etmiştir, çünkü insanı ıskalamış, ancak görünürdeki olgularla, niceliklerle uğraşmış, ama insanoğlunun sorunlarına çözüm üretememiştir:</p>

  <p class="normal">“Eğer insan etkinlikleri ve uğraşları bütününde bozgunla sonuçlanmamış bir tanesi varsa, o da bilimdir: Ama kendi öz alanıyla, doğaya sınırlı kalması koşuluyla. Bilim hayal gücünün varamadığı kadar uzaklara ulaşmış bulunuyor (...) İnsan, bilimin harikulade gücünü, doğa karşısındaki büyük zaferini yadsımıyor; ama aynı zamanda, doğanın insanın yaşantısının yalnızca bir boyutu olduğunu ve onun karşısında ulaşılan şanlı zaferin, bizim insan varlığımızın bütünü karşısında bozguna uğramayı engellemediğini fark ediyor. Yaşamak, her an için kaçınılmaz bir bilançodur; fiziksel akıl da o hesabın sonuçta korkunç bir açık vermesini önleyemiyor.”</p>

  <p class="normal">Ortega, böylece XIX. yüzyıl pozitivizminin akılcılığına, fizikçiliğine, doğalcılığına, ilerleme ve ütopya türünden zihinsel fetişlere karşı çıkar; insanı –birey olarak ve toplum olarak– belirleyen deneyimler dizisini ön plana çıkarır: Tarih’tir o. Ortega için akıl fiziksel-matematiksel değil, yaşamsal akıl’dır, yaşam denilen sürecin biriktirip katmanlaştırdığı deneyimler, yani tarihsellik, bilinçle ya da bilinçsizce, kişinin ve topluluğun davranışlarına yön veren ilkedir.</p>

  <p class="normal">Fildişi kulesinde bir filozof değil, aynı zamanda bir salon adamı olan, felsefeyi fildişi kulesinden çıkarıp, kültür ve eğitim aracı olarak kullanmayı amaç edinen, coşkulu, nükteli konferanslarıyla dinleyicilerini eğittiği kadar da büyüleyen Ortega, insanın hayattaki konumunu kitabın dördüncü bölümünde hoş bir simgesel öyküyle açıklar:</p>

  <p class="normal">“Eski çapkınlardan Lindoro bana içini döktü: ‘Dün Hermione ile tanıştım. Enfes bir kadın. Müsait davrandı, umut verdi. Aklımdan geçmiyor değil yani, kur yapsam, gönlünü çelmeye çalışsam mı diye. Ama benim öz varlığım “Her-<br class="chapter" />
  mione’nin âşığı olmak”tan ibaret olabilir mi? Hayal etmek olayların önünde gitmektir ya, Hermione ile âşıkdaşlığımı birazcık kafamda canlandırmaya başladım mıydı, o varlık biçimini şiddetle kendimden uzaklaştırıyorum. Hermione’ye bir kusur bulduğumdan değil, daha önce Cidalisa’nın âşığı, Arsinoe’nin âşığı, Glukeia’nın âşığı olduğuma göre, birinin “âşığı olmak” nedir biliyorum, ne harika şeydir biliyorum, ama sınırlarını da biliyorum. Demek oluyor ki, yarın birinin âşığı olmamamın nedeni, daha önce olmuş olmam. Eğer aşk denen o deneyimi enine boyuna yaşamış olmasaydım, ben şimdi kalkar, Hermione’nin âşığı olurdum’.</p>

  <p class="normal">Alın size yaşam denen şu garip gerçeğin yeni bir boyutu daha. Önümüze olabileceğimiz değişik olanaklar serili, ama arkamızda olmuş olduğumuz şey duruyor. Ve olmuş olduğumuz şey, olabileceğimizi olumsuz etkiliyor.”</p>

  <p class="normal">Tarih, gerçeği anlamamıza, açıklamamıza olanak sağlayan etmendir: “Tarih, der Ortega, benim yaşamım olan gerçeğin sistematik bilimidir.” İnsan tarihsel bir varlıktır. İnsanın doğası yoktur, ancak tarihi vardır, o da “kaçınılmaz ve eşsiz bir zincir oluşturan insan deneyimlerinin sistemidir.” Tarihi anlayabilmek için tarihsel aklın, XVII. yüzyılda “yeni bilim”in doğuşundan beri yürürlükte bulunan fiziksel-matematiksel aklın yerini alması şarttır.</p>

  <p class="normal">Bununla Ortega’nın ileri sürdüğü, ne tarihin “tekerrürden ibaret”, ne de en büyük rehber sayılması gerektiğidir: Tarihin salt “ortam koşullarının” sonucu olan insan gerçeğinin özünü anlamanın tek yolu olduğunu belirtir. İster yeterli olsun, ister yetersiz, elimizdeki tek olanaktır o. Kesin ilkeleri reddeder Ortega, insanın varoluşsal dramı üstüne odaklanır:</p>

  <p class="normal">“Tanrı’ya olan imanını kaybetmesi, insanı kendi doğasıyla, yani elinde kalan şeyle baş başa bırakır. Zihin o doğanın parçasıdır ve insan ona güvenmek zorunda kalınca, fiziksel-matematiksel akla imanla eğitilir. Şimdi akla olan inanç da kaybedilince, insan ona kalan tek şeye dayanarak ayakta durmak zorunda: Düş kırıklığı içindeki yaşantısına (...) Kendi kendisini şöyle sorguluyor insan: Elimde bana kalan bu tek şey, yaşamım, yani düş kırıklığı içinde yaşamak nedir acaba? Nasıl oldu da bundan başka bir varlığım kalmadı? Yanıtı, insanoğlunun izlemiş olduğu yolun keşfidir, tecrübelerinin diyalektik dizisidir ki, tekrarlıyorum, aslında başka türlü de olmuş olabilirdi, ama sonuçta işte böyle, olduğu gibi olmuştur ve onu iyi bilmek şarttır. Kendi kendine yabancılaşan insan, gerçek olarak kendi kendisiyle yüz yüze kalır. Tarih olarak ve ilk kez olarak, kendisini geçmişiyle uğraşmaya zorunlu görür, merakından ötürü ya da kurallayıcı örnekler bulma amacıyla değil, elinde başka şeyi yoktur da ondan. Hiçbir iş sahiden gerekmediği sürece ciddi olarak yapılmaz. Bu nedenle, içinde bulunduğumuz şu an, tarihin tarihsel akıl olarak yeniden düzenlenmesi çağıdır.”</p>

  <p class="normal">İnsanın varoluş biçimi dramdır, çünkü dünyada kendi seçmiş olmadığı bir yaşantının ortasına atılmış bulur kendini insan, üstelik her an önündeki değişik olanaklardan birini seçmek, yaşıyor olabilmek için bir şeyler yapıp yakıştırmak konumundadır. Ve o uğraşında, kendi deneyimlerinden –ya da ait olduğu toplumunkilerden– başka bilgilenme aracı yoktur elinde. Kendi bireysel ya da toplumsal geçmişini irdeleme zorunluluğu meraktan ya da şaşmaz kurallar arayışından ileri gelmez, düpedüz çaresizliktendir.</p>

  <p class="normal">Ortega’nın tarihçiliği antropolojik diye nitelenebilecek tarihsel göreceliktir: Çünkü birey açısından geçerli olan “değerler” mutlak veriler değildir, belli bir dönemin, belli nedenlerden ötürü, belli toplumsal deneyimler sonucu oluşup yerleşmiş değerleridir. İnsanoğlu da eski Yunan felsefesinin Eleacı okulunun şekillendirdiği kendi kendine yeterli, güvenli, eksiksiz insan değildir, ortam koşullarına göre değişen kendi dramını yaşamakla uğraşan bir insandır. Düşünürün deyişiyle “düş kırıklığı içindeki yaşamını” gerçekleştiren bireydir.</p>

  <p class="normal">Ortaçağ’dan Yeniçağ’a, Yeniçağ’dan XX. yüzyılın ilk yarısına değin, Batı insanının hangi zihinsel deneyimlerden geçtiğini, nereden gelip nereye yöneldiğini, şimdi nerelere yönelebileceğini kavramak, doğru seçimleri yapabilmek için de, Avrupa tarihinin tüm bireylerin yaşamını etkilemekte olan o bunalımlı döneminde, 1935’te bir dünya savaşından sonra İspanya’da iç savaş çanları çalmakta, ikinci bir dünya savaşı kıta ufkunda belirmekteyken, insan kendi deneyimlerinden başka bir şeyden medet umamaz:</p>

  <p class="normal">“Avrupa insanı geçmişte ‘demokrat’ oldu, ‘liberal’ oldu, ‘mutlakiyetçi’ oldu, ‘feodal’ oldu, ama artık değil. Bu acaba, artık kesinlikle bunların hiçbiri değil mi demek oluyor? Elbette ki hayır. Avrupa insanı hâlâ bu şeylerin hepsi olmayı sürdürüyor, evet, ama ‘olmuş olmak’ biçiminde. Eğer o deneyimleri yaşamış olmasa, onları geride bırakmış olmasa, olmuş olmak denen o özel biçimiyle hâlâ öyle olmasa, bugünkü siyasal yaşamın güçlükleri karşısında o tutumlardan birini denemekten medet umabilirdi. Ama bir şey ‘olmuş olmak’ o şeyi bir kez daha olmayı kendiliğinden önleyen güçtür.”</p>

  <p class="normal">Ortega’da yakın dönemin en düşündürücü, en etkileyici, en eğitici bir temsilcisini bulduğumuz, sürekli kendini aşmaya, sürekli sorgulamaya, aklın ışığında sürekli yeni ve daha geçerli çözümler aramaya yönelen, hümanizmasıyla, Aydınlanma’sıyla, laik düşüncesiyle, toplumsal ve kurumsal evrimiyle örnek aldığımız bir Batı vardı ve geçen yüzyılın tamamına yakınını kapsayan bir batılılaşma hareketimiz vardı bizim...</p>

  <p class="normal">Anımsıyorsunuz, değil mi?</p>

  <p class="sagnormal">Neyyire Gül Işık</p>

  <p class="sagnormal">Madrid, Ortega Vakfı Kitaplığı<br class="chapter" />
  Ocak 2011</p>
</body>
</html>
