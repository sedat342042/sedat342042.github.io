<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_10">VII</h2>

  <p class="normal">İster bağışlanmaz doğalcılık biçimiyle olsun, ister güler yüzlü ruhçuluk biçimiyle olsun, fiziksel-matematiksel akıl insani sorunları göğüslemede yaya kalıyordu. Yapısı gereği elinden gelen tek şey insanın doğasını araştırmaktı. Ve elbette ki, bulamıyordu onu. Çünkü insanın doğası yoktur. İnsan kendi bedeni değildir, çünkü bedeni bir “şey”dir; canı, ruhu, psike’si, bilinci de değildir, çünkü o da bir “şey”dir. İnsan hiçbir “şey” değildir, olsa olsa bir dramdır – kendi yaşamıdır, her birimizin başına gelen ve her birimizde olaylardan başka bir şey olmayan, salt ve evrensel bir olay. Tüm şeyler, ne olursa olsunlar, insanın karşılaştığı şeylere getirmeye çabaladığı yorumlardan başka bir şey değildir. Aslında insan birtakım şeylerle karşılaşıyor değildir, onları kendi koyuyor ya da varsayıyordur. Karşılaştığı şey var olmanın salt güçlüklerinden ya da kolaylıklarından ibarettir. Var olmanın kendisi de ona, örneğin bir taşa olduğu gibi “yapılmış halde” armağan edilmiş değildir; tersine –bu yazının ilk sözcükleriyle ileri sürülen düşünceyi evirip çevirerek diyebiliriz ki– kendini var olur durumda bulduğunda, yani şu var olma denen şey başına geldiğinde, bulduğu ya da başına gelen tek şey aslında var olmayı sürdürebilmek için bir şeyler yapmaktan başka çaresi bulunmadığıdır. Bu da gösteriyor ki, salt var olma olarak bile, yaşamın oluş biçimi olma hali’dir, çünkü bize verilmiş bulunan ve insan yaşamı var olduğunda var olan tek şey, o hayatı yapılandırma gereğidir, her birimiz kendi hayatımızı.<sup class="calibre3"><a href="../Text/1_split_037.html#footnote-100-19" id="footnote-100-19-backlink">[19]</a></sup>Yaşam bir zarffiildir, sıfatfiil değil: Bir faciendum’dur<sup class="calibre3"><a href="../Text/1_split_038.html#footnote-100-20" id="footnote-100-20-backlink">[20]</a></sup>, factum<sup class="calibre3"><a href="../Text/1_split_039.html#footnote-100-21" id="footnote-100-21-backlink">[21]</a></sup>değil. Hayat bir uğraştır. Gerçekten de hayat çok uğraştırır insanı. Fontenelle’in yüzüncü yaşını sapasağlam idrak etmesine şaşıran doktor ona ne hissettiğini sorduğunda, dalya diyen adam şöyle yanıtlamıştır: Rien, rien du tout... Seulement une certaine difficulté d’être.<sup class="calibre3"><a href="../Text/1_split_040.html#footnote-100-22" id="footnote-100-22-backlink">[22]</a></sup>Bunu genelleyelim ve diyelim ki, hayat yalnız yüz yaşında değil, her zaman difficulté d’être’dir.<sup class="calibre3"><a href="../Text/1_split_041.html#footnote-100-23" id="footnote-100-23-backlink">[23]</a></sup>Yaşamın oluş biçimi, biçimsel olarak zor olmasıdır, sorunsal bir görevden oluşan bir varlıktır o. Maddenin ya da şeyin başlı başına yeterli oluşuna karşılık, yaşam bir muhtaç olmadır, yani yalnızca birtakım ödevlere sahip olan bir kendiliktir. Oysa bir yıldız, yörüngesini tutturmuş, beşiğinde uyuyan bir bebek misali, öylece gider ha gider.</p>

  <p class="normal">Yaşamımın her anında önümde çeşitli olanaklar açılır: Ya şunu ya da bunu yapabilirim. Eğer bunu yaparsam, bir an sonra A olurum; öbürünü yaparsam, B olurum. Şu anda okur bu yazımı elinden bırakabilir ya da okumayı sürdürebilir. Ve bu denemenin önemi ne denli sınırlı olursa olsun, iki şıktan birini ya da öbürünü seçtiğinde, okur A ya da B olacaktır, kendisini bir A ya da bir B yapmış olacaktır. İnsan kendisini yapan kendiliktir, geleneksel varlıkbilimin ancak sonuç aşamasına vardığında tosladığı ve anlamaktan vazgeçtiği bir kendilik:<br class="chapter" />
  Causa sui<sup class="calibre3"><a href="../Text/1_split_042.html#footnote-100-24" id="footnote-100-24-backlink">[24]</a></sup>olan. Şu farkla ki, causa sui yalnızca kendisinin nedeni olmaya “çabalamak” durumundaydı, ama ne tür bir kendisi’ne neden olacağını belirlemek durumunda değildi. Zaten daha önceden belirlenmiş, değişmez bir kendisi vardı, örneğin sonsuzluktan oluşuyordu.</p>

  <p class="normal">Ama insanoğlu yalnızca kendisini yapılandırmak durumunda değildir, yapması gereken en vahim şey kendisinin ne olacağını belirlemektir. Causa sui’nin kendisiyle çarpımıdır. Hiç de keyfi olmayan bir rastlantı sonucu, yaşayan varlık öğretisi gelenekte hemen hemen kullanabileceği kavramlar olarak ancak ilahi varlık öğretisinin düşünmeye çalıştıklarını bulur. Eğer şimdi okur bir an sonra yazımı okumayı sürdürmeyi seçtiyse, son aşamaya varacak demektir, çünkü bunu yapmak, yaşamı için benimsediği genel programa, dolayısıyla olmayı seçtiği belli bir insana en uygun olan şeydir. O hayati program her insanın kendi ben’idir, her an önünde açılan çeşitli oluş biçimleri arasından seçmiştir<sup class="calibre3"><a href="../Text/1_split_043.html#footnote-100-25" id="footnote-100-25-backlink">[25]</a></sup>o ben’i.</p>

  <p class="normal">Bu oluş biçimleri konusunda şunları söylemek gerekiyor:</p>

  <p class="normal">1. Bana öylece armağan edilmiş değildirler, benim yapıp yakıştırmam gerekir onları, ister yaratıcılığımla, ister kendi yaşamım bağlamındaki başka insanlardan devralarak. Ortam koşullarını göz önüne alarak yapma ve olma projeleri icat ederim. Karşıma çıkan, bana verilmiş olan tek şey budur: Ortam koşulu.<sup class="calibre3"><a href="../Text/1_split_044.html#footnote-100-26" id="footnote-100-26-backlink">[26]</a></sup>İnsanın düş gücünden kendine bir yaşam görüntüsü icat etme, olacağı kişiliği “tasarlama” yeteneğinden yoksun olamayacağı çok sık unutuluyor. İnsan kendi romanının yazarıdır, ister özgün roman olsun, ister aşırmaca.<sup class="calibre3"><a href="../Text/1_split_045.html#footnote-100-27" id="footnote-100-27-backlink">[27]</a></sup></p>

  <p class="normal">2. Bu olanaklar arasında seçim yapmak durumundayım. Dolayısıyla özgürüm. Ama şu noktanın iyi anlaşılması gerekiyor, istesem de istemesem de zorunlu olarak özgürüm. Özgürlük bir kendiliğin uyguladığı bir etkinlik değildir, çünkü onu uygulamaktan başkaca ve daha öncesinde sabit bir varlığa sahiptir. Özgür olmak demek bir oluşumsal kimlikten yoksun olmak demektir, belli bir varlığa bağlanmamış olmaktır, önce olduğu şeyden başka bir şey olabilmek, hiçbir belirlenmiş varlığa yerleşip kalamamak demektir. Özgür olmada sabit ve kalıcı olan şey, oluşumsal istikrarsızlıktır.</p>

  <p class="normal">Demek ki insan varlığından söz edebilmek için Eleacı-olmayan bir varlık kavramı oluşturmamız gerekiyor, tıpkı Euklidesçi-olmayan bir geometri oluşturulduğu gibi. Herakleitos’un attığı tohumun muhteşem hasadını yapmanın zamanı geldi işte.</p>

  <p class="normal">İnsanoğlu son derece yoğrulabilir bir kendiliktir, istenilen her şey olmaya elverişlidir. Öyledir, çünkü başlı başına hiçbir şey değildir, “siz nasıl istiyorsanız öyle” olmaya hazır salt potansiyeldir. Okur bir an durup insanın olmuş olduğu, yani kendini yapmış olduğu tüm şeyleri aklından geçirsin – Taş Devri “vahşileri”nden, Paris’in sürrealist gençlerine değin. Ama ben demiyorum ki her an kendini herhangi bir şeye dönüştürebilir. Her an önüne ancak birtakım sınırlı olanaklar açılır – o sınırların ne olduğunu ilerde göreceğiz. Ancak bir an yerine tüm anlar düşünülürse, insanoğlunun esnekliğine getirilebilecek sınır görülemez. Taş Devri dişisinden Madam Pompadour ve<br class="chapter" />
  Lucile de Chauteaubriand çıkmıştır; beşten yukarısını sayamayan Brezilya yerlisinden Newton ve Henri Poincaré çıkmıştır. Zaman aralığını daraltırsak, 1873’te liberal Stuart Mill’in, 1903’te ilerici liberal Herbert Spencer’in hâlâ hayatta olduklarını hatırlayınız, 1921’de ise Stalin ile Mussolini ortaya çıkmış, diktalarını kurmuş bulunuyorlar.</p>

  <p class="normal">Bu arada insanın bedeni ve ruhu, doğası, tüm o somut değişimlere açıkça yol açmış olabilecek hiçbir önemli farklılaşmaya uğramamıştır. Tersine, “insan yaşamı” denen gerçek, “maddesinde” değişime uğramıştır: İnsan yalnızca keyfi iradelerden oluşan bir dünyada var olduğu inancından, “doğa”nın, değişmez somutlukların, özdeşliklerin vb. bulunduğu bir dünyada var olması gerektiği inancına geçmiştir. Bir kere insan yaşamı duruma göre değişen bir kendilik değildir, tersine, değişim doğrudan doğruya onun “maddesi”dir, bu demek oluyor ki, kendi kendisini Eleacıların anladığı türden madde olarak düşünemez. Yaşam oynanan bir “dram” olduğuna göre, o dramı yaşayan “şahıs” kendi dramından ayrı, önceden var olan bir “nesne” olmadığına, ancak o dramın işlevinde var olduğuna göre, demek oluyor ki “maddesi” konusudur. Ama eğer o konu değişecek olursa, değişimin “maddesine ilişkin” olduğu söylenebilir.</p>

  <p class="normal">Yaşayan kişinin varlığı hep kendisinden farklı bir varlık olduğundan –okul terimleriyle söylersek, hareketi yalnız fiziksel değil, metafiziksel olan bir varlık– kendine özgü, kaçınılmaz kimliğini yok eden kavramlarla düşünülmesi şarttır. Bu da ilk bakışta göründüğü kadar korkunç bir şey değildir. Ben konuyu şimdi hiç irdeleyemem. Ancak okurun zihnini şaşkınlığa kapılmış, boşlukta yüzer-gezer durumda bırakmamak için şunu hatırlatmakla yetiniyorum: Düşüncenin kendi kendisinden kaçınma yeteneği genellikle sanıldığından çok daha fazladır. Yapısı gereği cömerttir düşünce: Diğerkâmların şahıdır. Bir örnek vermek yeter: Kimilerinin “duruma bağlı” diye adlandırdıkları kavramlar vardır. “Burası” kavramı, “ben” kavramı, “bu” kavramı öyledir. O kavramlar ya da anlamlandırmaların öyle bir biçimsel özdeşlikleri vardır ki, anlamlandırdıkları ya da düşündürdükleri maddenin yapısı gereği özdeş-olmadığını belirtmeye yarar. Asıl gerçeği –yaşamdır o gerçek – düşünmeye yarayan tüm kavramlar bu anlamda “duruma bağlı” olmak zorundadır. Bunda bir tuhaflık yok, çünkü yaşam salt durumdur, bu nedenle Kardinal Cusano insanı bir Deus occasionatus<sup class="calibre3"><a href="../Text/1_split_046.html#footnote-100-28" id="footnote-100-28-backlink">[28]</a></sup>olarak adlandırır, çünkü ona göre, insan, özgürlüğü içinde Tanrı gibi yaratıcıdır; yani kendi kendiliğini yaratan bir kendiliktir. Ama Tanrı’nınkinden farklı olarak, yaratısı mutlak değildir, durumla sınırlıdır. Dolayısıyla, tam olarak şunu söylemeye cesaret ediyorum: İnsan kendi kendisini ortam koşuluna bağlı olarak yaratır, durumsal bir Tanrı’dır.</p>

  <p class="normal">Her kavram bir allgemeine Bedeutung’dur (Husserl). Ama diğer kavramlarda genellik, o kavramlar bireysel bir duruma uygulandıklarında hep bir başka bireysel duruma uyguladığımızda düşünmemiz gereken aynı şeyi düşünmek zorunluğudur; oysa duruma bağlı kavramda, tersine, genellik bizi onu uyguladığımızda asla hep aynı şeyi düşünmemeye davet eder. Bunun en ileri örneği insan yaşamı anlamındaki “hayat” kavramıdır. Bir anlamı olmasını sağlayan anlam tabii ki aynıdır; ama anlatmak istediği yalnızca özel bir şey değildir, ondan da öte eşsiz bir şeydir. Hayat herkesin kendi biricik yaşamıdır.</p>

  <p class="normal">Sözü uzatmamak için, izninizle bu düşünceleri burada kesiyorum ve haliyle ortaya çıkan zorlukları karşılamaktan vazgeçiyorum.<sup class="calibre3"><a href="../Text/1_split_047.html#footnote-100-29" id="footnote-100-29-backlink">[29]</a></sup></p>
</body>
</html>
