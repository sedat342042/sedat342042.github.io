<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Arsenik</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre3" id="sigil_toc_id_5" style="text-align: center;">Yedinci Bölüm</h1>

  <div>
    <br />
  </div>

  <p class="calibre3">Döndüğüm zaman rahibin karısını evde buldum.</p>

  <p class="calibre3">Oturmuş, Joanna ile yarenlik ediyordu.</p>

  <p class="calibre3">Bana, "Bu benim için gerçek bir şok etkisi oldu" dedi.</p>

  <p class="calibre3">"Zavallı..zavallı!" "Maalesef" dedim, "bir insanı intihara itmek çok feci bir şey. Sizin söz ettiğiniz olay, Bayan Symmington'un intiharı değil miydi?" Bayan Dane Calthrop başını sallayarak: "İnsan ona da acıyor tabii" dedi, "ancak bu er geç olacak bir şeydi. Öyle değil mi?" Joanna kuru bir sesle: "Yaa, öyle mi?.." diye cevap verdi. Rahibin karısı kardeşime döndü: "Evet; benim görüşüm bu merkezde. Eğer bir insanın dertlerinden kurtulması için tek çare canına kıymak ise, o zaman sorunun önem derecesinin önemi yoktur. Demek ki kadın hoşuna gitmeyecek herhangi bir durum karşısında aynı yola başvuracaktı... Yani aslında bu tür bir kadındı Bayan Symmington. Ne var ki önceden bunu tahmin edebilmek olanaksızdı. Ben şahsen, zavallının hayata sıkıca bağlı, bencil ve biraz da aptalca bir kadın olduğunu sanırdım. Onun bu şekilde bir paniğe kapılacağı aklıma gelmezdi. Artık, insanları sandığımdan da az tanıdığımı anlamaya başlıyorum." "Zavallı derken, kimi kastetmiş olduğunu hala merak ediyorum.." diye mırıldandım.</p>

  <p class="calibre3">Hayretle bana baktı: "Mektupları yazan o kadını kastettim tabii." "Herhalde ona acıyacak değilim ben!." dedim.</p>

  <p class="calibre3">Bana doğru eğilen Bayan Calthrop, elini dizime koydu ve bana acır gibi bakıp konuşmaya başladı: "Durumu anlayamıyor musunuz? Hiçbir şey hissetmiyor musunuz? Bir an için hayal gücünüzü harekete geçirin. O mektupları yazan kişinin ne müthiş, ne umutsuz bir mutsuzluk duyabileceğini tahayyül edin. Bütün benliği zehirlenmiş ve bu zehri ancak bu şeklide dışarı akıtabilen bir kimseyi gözünüzün önüne getiriniz. Zaten bu nedenle kendi kendime çok içerliyorum. Hatta kendimi suçlu buluyorum. Bu kasaba korkunç bir mutsuzluk içinde hayat sürdüren bir insan var.</p>

  <p class="calibre3">Ve ben bunu fark edemedim hala!.. Oysa bunu benim sezmem gerekirdi. Bir insan meydana çıkan olaylara, hareketlere karışmaz. Ben hiçbir zaman böyle bir şeye kalkışmam.</p>

  <p class="calibre3">Fakat o içe dönük, kapkaranlık, korkunç mutsuzluk, tıpkı şişip kangren olan bir uzva benzer. Bir kolu kestiğiniz zaman zehir dışarı akar ve zarar vermez. Evet..zavallı..çok zavallı.." Ayrılmak üzere ayağa kalktı.</p>

  <p class="calibre3">Ben de onunla aynı fikirdeydim ama, o imzasız mektupları yazan yaratığa hiç acımıyordum. Gene de merakla sordum: "O kadının kim olabileceği konusunda bir görüşünüz var mı, Bayan Calthrop?" Menekşe rengi güzel gözlerinde şaşkın bir ifade belirerek bana döndü: "Bu hususta bir tahminde bulunabilirim.</p>

  <p class="calibre3">Ama yanılmam ihtimali de var. Öyle değil mi?" Hızlı adımlarla kapıdan çıkarken döndü ve başını içeri uzatarak bana sordu: "Siz Bay Burton, bugüne kadar niçin evlenmediniz?" Başka bir kimse bunu sorsa, bu soruyu küstahlık olarak tanımlardım.. Ancak, bu konunun Bayan Calthrop'un aklına o anda gelmiş olacağı gibi bir hisse kapıldım. Üstelik bu sorunun cevabını rahibin eşinin gerçekten öğrenmek istediğini düşündüm ve; "Kendime uygun bir kadın bulamadım da ondan, Bayan Calthrop." diye soruya cevaplandırdım.</p>

  <p class="calibre3">Bayan Calthrop bu cevaba pek inanmış görünmüyordu: "Evet bunun söyleyebiliriz. Ama bu çok yerinde bir cevap olmaz. Çünkü birçok erkeğin kendilerine uygun olmayan kadınlarla hayatlarını birleştirdiklerine tanık olmuyor muyuz?" Bu sefer, dönmeden çıkıp gitti. Kız kardeşim: "Bu kadın gerçek bir kaçık" dedi, "ama gene de ben kendisinden hoşlanıyorum. Kasabadakiler ise her nedense ondan korkuyorlar." "Ben de öyle..birazcık." diye itiraf ettim.</p>

  <p class="calibre3">"Kadının sarf edeceği kelimeleri önceden kestiremediğin için mi?" "Evet. Üstelik, gelişi güzel olarak yürütmekte olduğu tahminler, aslında bir hayli zekice şeyler." Joanna düşünceli bir tonla sordu. "O mektupları yazan kişinin gerçekten çok mutsuz olduğuna inanıyor musun?" "O Allah'ın gazabı kadının ne düşündüğü ve ne hissettiği hakkında hiçbir fikrim yok. Aldırdığım da yok. Beni asıl ilgilendiren o'nun kurbanları." Bugün düşünüyorum da.. İmzasız mektupların failinin his ve düşüncelerini tartışırken, apaşikar bir noktayı fark etmemiş olmamız çok garipti. Griffith o'nun, çok memnunluk duyabileceğini, ben ise pişmanlık krizleri geçirdiğine inanıyorduk. Kadın, mektuplarının meydana getirdiği sonuç karşısında belki sarsılmıştı. Oysa Bayan Calthrop o'nun ıstırap içinde kıvrandığından adeta emindi.</p>

  <p class="calibre3">Oysa üzerinde hiç durulmayan, daha doğrusu benim hiç durmadığım nokta; o belirli, kaçınılmaz korku hissi idi.</p>

  <p class="calibre3">Çünkü Bayan Symmington'un hayatına kıyması ile mektuplar olayı çok daha ciddi bir safhaya bürünmüştü. Polis soruşturma yapmış, Scotland Yard'dan yardımcı müfettiş istenmişti, imzasız mektup yazan kişinin kimliğinin, adının gizli kalması gerekiyordu.</p>

  <p class="calibre3">Korku açısı ön plana alındığı taktirde, bu olayı diğerlerinin izlemesi mukadderdi. Ben bu olasılıkların farkında dahi değildim. Oysa bunları derhal fark etmem gerekirdi.</p>

  <p class="calibre3">O sabah kahvaltıya ben ve kardeşim biraz geç indik. Daha doğrusu Lymstock geleneklerine göre. Saat dokuz buçuktu.</p>

  <p class="calibre3">O saatte Londra'da insanlar yeni uykuya dalarlardı. Bense hala uyurdum. Fakat daha ilk taşındığımızda Partridge bize, "Kahvaltınızı saat sekiz buçukta mı, yoksa dokuzda mı alırsınız?" diye sorduğu zaman, ne ben ne de Joanna daha geç bir saati teklif edebilme cesaretini gösterememiştik.</p>

  <p class="calibre3">O anda Aimee Griffith'in kapının basamağında Megan'la konuşmakta olduğunu görünce bir hayli sinirlendim. Kadın Joanna ile beni görünce, her zamanki tiz ve canlı sesi ile bağırdı: "Günaydın tembeller! Ben kalkalı saatler oldu." Bu onun kendi bileceği bir şeydi. Bir doktorun sabahın erken saatlerinde kahvaltı etmesi olağandı. Abla olarak kardeşine sıcak bir fincan çay veya kahve vermek, görevi olmakla beraber, bu durum, kendisine uyku seven komşuların huzurunu kaçırma yetkisini vermezdi herhalde! Üstelik sabahın dokuz buçuğu, ziyaretler için uygun bir saat da değildi.</p>

  <p class="calibre3">Megan, usulca eve girdi ve yemek odasına gitti.</p>

  <p class="calibre3">Kadının, kızı kahvaltı masasından kaldırmış olduğunu anladım.</p>

  <p class="calibre3">Aimee Griffith: "İçeri girmeyeceğimi söyledim" dedi. Sanki evde konuşmak yerine, sokak kapısı önünde dikilip konuşmak bir marifetti! "Bayan Burton'a, evde lüzumundan fazla sebze olup olmayacağını soracaktım.</p>

  <p class="calibre3">Anayoldaki Kızıl Haç için sebzeye ihtiyaç var da.. Eğer varsa, Owen gelip arabası ile alır." "Bir hayli erken yola dökülmüşsünüz.." dedim.</p>

  <p class="calibre3">"Erken yola çıkan, menziline erken ulaşır Bay Burton!" diye cevap verdi. "Üstelik bir insanın bu erken saatlerde dost ve ahbaplarını bulması daha kolaydır. Sizden sonra Bay Pye'ı da ziyaret edeceğim. Öğleden sonra Bartonlada bulunmam gerekiyor. Malûm ya izciler toplantısı." "Sizin bu enerjik davranışlarınız, sizden fazla, galiba beni yoruyor!" dedim. O anda telefon çaldı ve hole doğru ilerledim.</p>

  <p class="calibre3">Telefonun ahizesini kaldırıp; "Buyurun" dedim.</p>

  <p class="calibre3">Ahizeden derin derin nefes sesleri geliyordu. O anda karşımda bir kız "Ah!" diye şaşkın şaşkın konuşmaya başlamak istedi.</p>

  <p class="calibre3">Ben muhatabıma cesaret vermek ister gibi bir kez daha "Buyurun!" dediğim zaman, karşımdaki ses bir kez daha, "Ah!" diye mırıldandı ve sonra da boğuk bir sesle: "Orası Ufak Katır Tırnağı mı?" diye sordu.</p>

  <p class="calibre3">"Evet burası Ufak Katır Tırnağı villası." "Ah." Kızın her cümleye bu deyimle başladığı belli olmuştu. Biraz duraklayıp çekinerek sordu: "Bayan Partridge ile bir dakika konuşabilir miyim?" "Tabii" dedim, "kim arıyor?" "Kendisine Agnes deyin, olur mu?" "Agnes mi?" "Evet, Agnes." Ahizeyi masanın üzerine koyarak merdivene doğru gidip seslendim: "Partridge, Partridge!" Elinde süpürgesi aşağıya indi. Saygılı davranışına rağmen, yüzünde "Gene ne istiyorsun?" der gibi bir ifade vardı.</p>

  <p class="calibre3">"Buyurunuz efendim." "Agnes seninle telefonda konuşmak istiyor." "Efendim?" Sesimi yükselterek, "Agnes" diye tekrarladım.</p>

  <p class="calibre3">"Agnes Wodell mi? Nesi var acaba?" Fena halde şaşırmış gibiydi.</p>

  <p class="calibre3">Acele telefona koştu.</p>

  <p class="calibre3">Usulca yemek odasına girdim. Megan iştahlı iştahlı önüne konan yumurtalı domuz sucuğunu yemekle meşguldü. Aimee Griffith'in aksine hiç de neşeli bir görünüşü yoktu. "Merhaba" dediğim zaman asık bir çehre ile cevap verdi ve kahvaltısına devam etti....</p>

  <p class="calibre3">Gazeteyi elime aldım. Birkaç dakika sonra Joanna odaya girdi. Feci şekilde sarsılmış bir hali vardı.</p>

  <p class="calibre3">"Ööf, bıktım artık!" diye söze başladı.. "Galiba hangi sebzelerin hangi mevsimde yetiştikleri konusundaki cahilliğimi belli ettim. Kuzum, çalı fasulye bu ayda yetişmez mi?" Megan, "Ağustosta yetişir" diye soruyu cevaplandırdı.</p>

  <p class="calibre3">Kız kardeşim sanki kendini savunmak istermişçesine: "Londra'da her mevsimde fasulye yenebiliyor!" diye mırıldandı.</p>

  <p class="calibre3">"Benim küçük aptal kızım!" dedim. "Onlar konserve. Taze olanlar ise soğuk hava depolarında muhafaza edilip dünyanın dört bir bucağından getirtiliyor." Joanna sordu: "Yani fildişi, tavus kuşları ve maymunlar gibi mi?" "Ha şunu hileydin!" Joanna bir an düşündü ve "Ben şahsen tavus kuşlarını tercih ederim" dedi.</p>

  <p class="calibre3">Megan ise, bir maymuna sahip olmak istiyordu.</p>

  <p class="calibre3">Joanna eline aldığı portakalı soyarken düşünceli düşünceli sordu: "İnsan, Griffith gibi kanlı canlı, sağlıklı ve hayat dolu bir kadın olsa acaba neler hissederdi? Acaba o kadın yorulmanın ne demek olduğunu bilmez mi? Üzüntü veya keder gibi hislerden habersiz midir?" Aime'nin ömür boyunca üzgünlük duyamıyacağını beyan ederek Megan’ın arkasından verandaya çıktım. Oturmuş, pipomu doldurmaya başladığım anda Partridge'ın yemek odasına girdiğini gördüm. Öfkeli bir tavırla: "Sizinle bir dakika görüşebilir miyim, Bayan Burton?" dedi.</p>

  <p class="calibre3">Kendi kendime "Eyvah!" dedim. "İnşallah Partridge'ın bizim yanımızdan ayrılmaya niyeti yoktur. Aksi halde Emily Barton bize gerçekten kızacaktır." Partridge konuşmasını sürdürüyordu... "Beni burada telefonla aramış olmalarından dolayı özür dilemem gerekiyor. Daha doğrusu bu münasebetsizliği yapan genç kızın hatalı davranışta bulunduğunu anlaması gerekirdi. Evdeki telefonu kullanmak hiç adetim olmamıştır.. Ahbaplarımın beni aramalarına da müsaade etmem. Üstelik telefona bizzat Bay Burton cevap verdi." Joanna, hizmetçi kadını teskin etmek istedi: "Zararı yok, Partridge.</p>

  <p class="calibre3">Ahbapların madem ki seninle konuşmak gereğini duymuşlar, neden telefonla aramasınlar?" Kadının ses tonundan yüzündeki ifadenin daha da sertleşmiş olabileceğini tahmin ettim. "Bu evde böyle şeyler yapılmaz. Bayan Emily Barton böyle bir şeye asla müsaade etmezdi. Fakat telefon eden Agnes Wodell cidden bir şok geçirmiş. Üstelik o daha çok ufak bir kız. Bir centilmenin malikanesinde nelerin yapılıp nelerin yapılmaması gerektiğini bilmiyor daha." İçimden, "Bu sana iyi bir ders olsun Joanna!" dedim.</p>

  <p class="calibre3">Partridge devam ediyordu: "Telefon eden Agnes daha önce burada benim yanımda çalışırdı. O zaman daha on altı yaşındaydı. Yetimhaneden gelmiş ve bu nedenle kendisine öğüt verecek bir ailesi veya yakınları yoktu.</p>

  <p class="calibre3">Bu nedenle her başı sıkıştığında bana koşardı.</p>

  <p class="calibre3">Çünkü doğru yolu ona gösteren ben olurdum." Joanna, "Eeh" diye kekeleyip bekledi.</p>

  <p class="calibre3">Partridge'ın bazı şeyler daha söylemek niyetinde olduğu apaşikardı.</p>

  <p class="calibre3">"Bu nedenle sizden izin istemek cüretinde bulunacağım Bayan Burton. Agnes bu akşam üzeri bana çay içmeye gelebilir mi? Mutfakta tabii..</p>

  <p class="calibre3">O bugün izinli. Benimle konuşmak istediği son derece önemli bir konu varmış. Yoksa onu hiçbir zaman çağırmazdım." Joanna şaşırmıştı adeta: "Fakat ahbaplarının seninle birlikte çay içmelerinde ne gibi bir mahzur olabilir ki?" Kız kardeşim daha sonradan durumu anlatırken, kadının bu soru üzerine daha da dikleşip, adeta tehlikeli bir hal almış olduğunu söyledi.</p>

  <p class="calibre3">"Bu evde bu tür adetlere yer yoktur Bayan Burton.</p>

  <p class="calibre3">İhtiyar Bayan Barton mutfakta misafir kabulüne asla rıza göstermezdi. İzin günlerimiz tabii hariç. O günlerde dışarı gidip gezmek yerine arkadaşlarımızı buraya davet edebilirdik. Fakat sair günlerde asla.</p>

  <p class="calibre3">Emily Barton da aynı geleneği sürdürüyor." Genellikle kendilerine karşı çok iyi davranan Joanna'yı hizmetçiler severlerdi. Ancak Partridge'in o'na ısınmaya hiç de niyeti yoktu.</p>

  <p class="calibre3">Kadın yemek odasından çıktıktan sonra Joanna’nın yanma gidip: "Boşuna çaba sarf etme, kızım" dedim, "gösterdiğin yumuşak ve munis davranışların hiçbir zaman takdir edilmeyeceğinden emin olabilirsin.</p>

  <p class="calibre3">Partridge'e karşı, eski günlerinde olduğu şekilde davranılacak. Üstelik bir centilmenin villasında her şey ananelere uygun bir şekilde tatbik edilmelidir." Üzüntülü bir şekilde içini çeken Joanna, "Bugün her yönden şanssız bir günüm" dedi, "Aimee sebze konusundaki bilgisizliğim nedeni ile beni küçük görüyor. İnsancıl davranışlarım yüzünden Partridge bana kızıyor.</p>

  <p class="calibre3">Neredeyse bahçedeki çimler üzerine kendimi atıp hüngür hüngür ağlamaya başlayacağım." "Megan zaten orada" dedim.</p>

  <p class="calibre3">Kız birkaç dakika önce ağır adımlarla bahçeye çıkmış ve o anda çimlerin ortasında dalgın dalgın düşünüyordu.</p>

  <p class="calibre3">Birden bize doğru koştu ve: "Bugün eve dönmem gerekiyor" dedi.</p>

  <p class="calibre3">"Neden?" Hem şaşırmış, hem de üzülmüştüm.</p>

  <p class="calibre3">Genç kızın yüzü kızardı. Gözlerini bize çevirmeden, endişeli fakat kararlı bir şekilde konuştu: "Beni misafir etmekle bana çok büyük iyilikte bulundunuz. Burada sizinle kalmaktan cidden büyük bir mutluluk duydum. Fakat artık eve dönmem gerekiyor. Nihayet orası benim kendi evim. İnsan muhakkak ki ebediyete kadar evinden kaçamaz. Bu nedenle eve döneceğim." Kız kardeşimle birlikte onu bu fikrinden caydırmak için bir hayli çaba harcadık, ama Megan’ın fikrinden caymasına olanak yoktu. Nihayet Joanna arabayı garajdan çıkardı. Megan yukarı çıkıp bavulunu hazırladı.</p>

  <p class="calibre3">Bu işe tek sevinen Partridge oldu. Sanki aksi kadının yüzünden bir tebessüm belirmişti. Megan'dan hoşlanmadığı pek aşikardı zaten.</p>

  <p class="calibre3">Joanna kızı evine bırakıp geri döndüğü zaman, ben çim göbek üzerinde duruyordum.</p>

  <p class="calibre3">"Tıpkı bir güneş saatini andırıyorsun!" diye takıldı. "Neden?" "Göbeğin ortasında bir bahçe biblosu gibi dikilmiş duruyorsun da ondan. Ancak bu saatin altına, 'Bu saat yalnız parlak güneşli günlerde kullanılır' idaresini maalesef yazamayacağız.</p>

  <p class="calibre3">Zira kaşların çatık!" "Evvela keyfim yok. ilk kez Aimee Griffith..." "Aman, unuttum. O sebze konusunu konuşmalıyım." "Arkadan Megan çıkıp gitti. Oysa onu gezmeye götürecektim." "Tabii tasma ve kayışını takarak!" "Ne demek istedin?" Sebze bahçesine doğru giderken Joanna yüksek sesle: "Tabii ki tasma ve kayışla. Beyefendi köpeğini kaybetti.</p>

  <p class="calibre3">Keyifsiz olmasının nedeni de bu.." diye seslendi.</p>

  <p class="calibre3">Megan'ın bu şekilde alelacele yanımızdan ayrılmış olmasına kızmadım dersem, yalan söylemiş olurum. Kim bilir belki de canı sıkılmaya başlamıştı!. Aslında bizim yaşantımız bir genç kız için fazla eğlenceli bir nitelik de taşımıyordu. Kendi evinde hiç olmazsa üvey kardeşleri ve Elsie Holland vardı...</p>

  <p class="calibre3">Dr. Griffith öğleye doğru uğradı. Bahçıvan sebzeleri koparıp istif etmiş onu bekliyordu. Bahçıvan sebzeleri otomobilin bagajına yerleştirirken ben doktoru bir kadeh içki içmek üzere eve davet ettim. Owen Griffith, birlikte öğle yemeği yememiz teklifini kabul etmemişti. İçeri gidip seri şişesini getirdiğim zaman, tahmin ettiğim gibi Joanna rolünü oynamaya başlamıştı. Ancak bu kez kardeşim, Owen'e karşı düşmanca davranmıyordu.</p>

  <p class="calibre3">Bir kedi yavrusu gibi kanepenin bir köşesine kıvrılıp oturmuştu. Owen'e mesleği hakkında sorular soruyor, pratisyenlik-ten memnun olup olmadığını öğrenmek istiyor, dünyanın en ilginç mesleklerinden birinin doktorluk olduğuna işaret ediyordu.</p>

  <p class="calibre3">Onu bunu bilmem ama, kız kardeşim dünyada dinlemesini bilen ender insanlar iridir. Nitekim takdir edilmeyen dahilerin yakınmalarını az mı dinlemişti ki? Bu nedenle Owen'in anlattıklarını dinlemek çok kolaydı onun için. Üçüncü kadehten sonra Griffith, Joanna'ya ancak bir doktorun anlayabileceği bir olaydan söz etmeye başladı. Kız kardeşim çok ilgileniyormuş gibi bir tavır takınmıştı. Bir ara üzüldüm, çünkü Owen kendisi ile oyun oynanılmayacak kadar iyi bir gençti. Şu kadınlar gerçekten birer iblis! Bir an genç doktorun erkeksi yüzüne, inatçılığını yansıtan dudaklarına gözüm ilişti. O an, Joanna’nın arzusuna o kadar kolayca nail olamayacağını anladım.</p>

  <p class="calibre3">O anda Joanna; "Hadi Dr: Griffith" dedi, "fikrinizi değiştirin de yemeğe kalın." Doktor hafifçe kızarmıştı: "Çok isterdim ama, ablam beni bekliyor" deyip beklemeden hole çıktı.</p>

  <p class="calibre3">Griffith'in, bana kalırsa, biraz endişeli bir hali vardı. Ablasından çekinmekte olması da ihtimal dahilindeydi.</p>

  <p class="calibre3">Joanna mütebessim bir tavırla geri dönerek, "Meseleyi hallettim" dedi ve Owen Griffith yemeğe bizde kaldı. Hayatından bir hayli memnun görünüyordu. Kendisi ile kitaplardan, oyunlardan, dünya siyasetinden, müzikten, resim ve modern mimari ekollerinden söz ettik.</p>

  <p class="calibre3">Ele almadığımız tek konu Lymstock oldu: İmzasız mektuplar ve Bayan Symmington'un intihar olayı da sohbetimizin dışında kaldı. Sanki o meseleleri unutmuş gibiydik. Owen de bir hayli mutlu görünüyordu. Kederli yüzü, sanki aydınlanmıştı. Kullandığı sözler bir hayli kafalı olduğunu da belli ediyordu.</p>

  <p class="calibre3">Doktor veda edip ayrıldıktan sonra, kız-kardeşime: "Bana bak Joanna!" dedim. "O çok iyi bir insan. Sakın ona oyun oynamaya kalkışma!" "Böyle konuşacağından emindim. Siz erkekler daima birbirinizi korursunuz." "Ona neden bu kadar kızıyordun Joanna? Davranışlarında gururunu kıracak bir şey mi vardı?" Kardeşim, "Olabilir, belki" demekle yetindi.</p>

  <p class="calibre3">Öğleden sonra Emily Barton'a çaya davetliydik.</p>

  <p class="calibre3">Ancak kalmakta olduğu pansiyona gittiğimiz zaman, erken davrandığımızı fark ettik. Bize kapıyı açan, uzun boylu, kaba yapılı, aksi suratlı bir kadın; Emily Barton'un henüz eve dönmediğini bildirdi. "Ancak geleceğinizi bize bildirmişti.</p>

  <p class="calibre3">Şöyle buyurunuz." Kadını takip edip üst katta rahat bir oturma odasına girdik. Odadaki eşyanın bir kısmının, "Ufak Katır Tırnağı"ndan getirilmiş olduğu anlaşılıyordu.</p>

  <p class="calibre3">Emily Barton'un sadık Florence'ı olduğu anlaşılan kadın, pansiyonu ile gururlanıyordu. Odayı gösterip: Nasıl, şirin değil mi?" diye sorması ile bunu belli ediyordu.</p>

  <p class="calibre3">Joanna içtenlikle: Çok güzel" dedi.</p>

  <p class="calibre3">"O'nu, elimden gelen gayreti sarf edip rahat ettirmeye çalışıyorum ama anlayacağınız gibi her istediğimi yapamıyorum. O şimdi bir pansiyon odasında değil, köşkünde yaşamalıydı. Sanki kabahat bizdeymiş gibi, öfke ile bakıp odadan çıktı. Belki de bize öyle gelmişti.</p>

  <p class="calibre3">"Galiba bizden hoşlanan kimse yok!" dedim.</p>

  <p class="calibre3">"Megan bizden sanki bıktı. Partridge sana durmadan sinirleniyor.</p>

  <p class="calibre3">Sadık Florence ise ikimize birden içerliyor..." Joanna: "Acaba Megan niye alelacele gitti?" diye mırıldandı.</p>

  <p class="calibre3">"Canı sıkıldığı için olsa gerek!" "Hiç zannetmiyorum Jerry. Sıkıldığına kani değilim. Acaba Aimee Griffith kıza bir şeyler fısıldamış olmasın?" "Bu sabah kapı önündeki konuşma sırasında mı?" "Evet. Kadın pek fazla zaman bulamadı ama gene de bir şeyler söyleyebilmiştir.. Belki de... " Kardeşimin cümlesini tamamladım: "Belki de kadın patavatsızın biri. Belki de..." Kapı açıldı ve Emily Barton içeri girdi.</p>

  <p class="calibre3">Yanakları kızarmış, soluk soluğa idi. Tavrında bir heyecan havası vardı.</p>

  <p class="calibre3">Mavi gözleri pırıl pırıl parlıyordu. Telaşlı bir şekilde konuşmaya başladı: "Çok affedersiniz. Geç kaldım. Kasabaya alışverişe çıkmıştım. Mavi köşedeki pasta ve kekler bana pek taze görünmedi.</p>

  <p class="calibre3">Ben de Bayan Lygon'a gittim. Genellikle pastayı en son alırım.</p>

  <p class="calibre3">Fırından taze taze çıkma olanağı daha fazla oluyor. Ama sizi bu kadar beklettiğim için kendimi affedemiyorum. Fakat..." Joanna kadının sözünü kesti: "Kabahat bizde Bayan Barton. Vaktinden önce geldik. Tepeden yürüyerek aşağı indik. Artık Jerry d kadar uzun adımlar atıyor ki, çabucak buraya inebildik." "Vaktinden önce geldik diye bir şey yok, kızım.</p>

  <p class="calibre3">Böyle konuşmayın.</p>

  <p class="calibre3">İnsan güzel şeylere hiçbir zaman doyamaz." Yaşlı kadın sevgi dolu bir hareketle Joanna’nın omuzunu okşadı.</p>

  <p class="calibre3">Kardeşimin keyfi yerine gelmişti. Hiç olmazsa kendisinden hoşlanan biri vardı.</p>

  <p class="calibre3">Ev sahibem bana da gülümsedi, ama biraz çekingen bir tebessümdü bu. "Aslında çayı pek kadınsı bir şey sayarlar ama buraya kadar gelip zahmet ettiğiniz için çok teşekkür ederim Bay Burton." Bayan Barton'un, erkeklerin yalnız sabah akşam viski ve sigara içip, ara sıra dışarı çıkıp köy kızlarını baştan çıkardıkları ve evli kadınlarla ilişki kurduklarını zannettiği anlaşılıyordu.</p>

  <p class="calibre3">Joanna ve ben, Emily Barton'un aşırı ısrarı üzerine alışageldiğimizden çok fazla pasta ve kek yedik.</p>

  <p class="calibre3">Bu ziyaretten çok hoşlandığı, kadının her halinden belli oluyordu.</p>

  <p class="calibre3">Tahmin edileceği gibi aradan çok geçmeden söz Lymstock'a getirildi.</p>

  <p class="calibre3">Ev sahibemiz, Dr. Owen Griffith'in iyilik ve zekasını övüp, Mr.</p>

  <p class="calibre3">Symmington'un da oldukça akıllı olduğunu belirtti. Nitekim kendisinin fazla, ödediği verginin bir kısmını geri almayı başarmıştı. Çocukları ve eşine tam anlamı ile bağlı bir erkekti. Bu sözlerden sonra kadın biraz durakladı ve, "Zavallı Bayan Symmington!" dedi. "Çok acı bir olay. O zavallı yetimler de annesiz kaldılar. Pek güçlü kuvvetli bir kadın olmadığı gibi son zamanlarda asabı da gereğinden fazla bozulmuştu." Joanna: "O imzasız mektup muhakkak ki kadını fazlasıyla sarstı" dedi.</p>

  <p class="calibre3">Yaşlı kadın hafifçe kızardı ve sitemli bir ses tonu ile: "Bu hiç de konuşulması hoş bir konu değil" dedi. "Evet, bir sürü mektupların yollanmış olduğunu biliyorum ama onlardan söz etmeyeceğim.</p>

  <p class="calibre3">Çok iğrenç şeyler.</p>

  <p class="calibre3">Bunları bilmezlikten gelmek çok daha yerinde olacak." Kadının isteğine uyarak konuyu değiştirip sözü Aimee Griffith'e getirdik.</p>

  <p class="calibre3">Bayan Barton, "Fevkalade bir insan o" dedi, "fevkalade. Enerjisine ve organizasyoncu yeteneklerine hayranım. Kızları da kanımca iyi idare ediyor.</p>

  <p class="calibre3">Her anlamda becerikli ve çağdaş görüşlü, bir kadın. Kardeşine de düşkün.</p>

  <p class="calibre3">İki kardeşin birbirine bağlı olması ne kadar hoş bir şey!" Joanna sordu: "Acaba doktor, ablasının kendine biraz fazla baskı yaptığı kanısında değil mi?" Emily Barton Joanna'ya hayretle baktı: "Aimee kardeşi için o kadar büyük fedakarlıklara katlandı ki.." Sesinde vakar ve biraz da sitem okunuyordu.</p>

  <p class="calibre3">Kardeşimin gözlerinde, "Yook canım!.." der gibi alaylı bir ifade kıvılcımını görünce derhal konuyu Bay Pye'a çevirdim.</p>

  <p class="calibre3">Kadının Bay Pye hakkında bazı şüpheleri olduğu konuşmasından anlaşılıyordu... "Şeey.. O nazik.. Evet çok kibar bir adam. Zengin ve cömert.</p>

  <p class="calibre3">Kendisine bazen acayip insanlar ziyarete geliyor. Tabii Bay Pye dünyayı dolaşmış bir insan." Seyahatlerin, insanın yalnız görüş açısını genişletmekle kalmayıp aynı zaman acayip ahbaplar edinmesine yol açtığını kendisine izah ettik, Ev sahibemiz; "Ben de bir toplu, geziye katılmak isterdim" dedi.</p>

  <p class="calibre3">"İnsan gazetelerde bu turları okuyor. Herhalde çok eğlenceli olsa gerek." Esefle başını salladı.</p>

  <p class="calibre3">Joanna sordu: "Neden bir geziye çıkmıyorsunuz?" Kafasındaki hayalin birden gerçeğe dönüşmesi Bayan Barton'un adeta korkutmuştu. "Ah! Hayır. Olamaz. Bu imkansız bir şey" dedi.</p>

  <p class="calibre3">"Ama neden? Bu toplu seyahatler bir hayli ucuza da mal oluyor." "Bu yalnız bir para konusu değil. Yalnız yolculuğa çıkmak pek hoşuma gitmez. Tek başına bir kadın çevrede garip bir manzara teşkil etmez mi?" Joanna, "Ne münasebet!" dedi.</p>

  <p class="calibre3">Emily Barton, kardeşime bir an tereddüt ederek baktı ve devam etti: "Üstelik bavullarıma sahip olamam. Yabancı limanlarda karaya ayak basmak.. Değişik paralar.." Bakışlarında adeta bir korku belirmişti.</p>

  <p class="calibre3">Joanna, sözü bir süre yapılacak kermese çevirdi ve bunu Bayan Dane Calthrop'un, dedikodusu izledi.</p>

  <p class="calibre3">Rahibin eşinden söz edilince Bayan Barton'un yüz hatları adeta gerildi. "Biliyor musunuz?" dedi. "Aslında o çok garip bir kadın. Bazen öyle kelimeler sarf ediyor ki..." "Mesela ne gibi kelimeler?" diye sordum. "Bilmem ki nasıl izah edeyim? Beklenmedik şeyler söyleyiveriyor.. Ya size bakışları!..</p>

  <p class="calibre3">Sanki siz orada mevcut değilmişsiniz gibi bir hisse kapılıyorsunuz, Düşüncelerimi sarih bir şekilde anlatma olanağını bulamıyorum. Ne var ki, söylemek istediklerimi anlatmak çok da zor.</p>

  <p class="calibre3">Sonra.. Kimsenin işine de burnunu sokmuyor. Oysa çok durumlarda bir rahibin eşi insana fikirler verebilir. Hatta karşısındakini paylasa dahi hoş görülebilir. Bu sayede insanlar kendilerini frenleyip hatalarını düzeltme yolunu seçebilirler.</p>

  <p class="calibre3">Herkesin Bayan Calthrop'un sözünü dinleyeceğinden eminim. Çünkü ondan bir hayli çekiniyorlar. Ne var ki bütün bunlar sanki onu hiç ilgilendirmiyor.</p>

  <p class="calibre3">Sonra da hiç beklenmedik kimselere acıyor." Joanna ile göz göze geldik. "Bu çok ilgi çekici bir şey" dedim.</p>

  <p class="calibre3">"Fakat son derece iyi yetiştirilmiş bir kadın Bayan Calthrop.</p>

  <p class="calibre3">Belpath'lı Farrowey ailesinden. Ne var ki bu eski ailelerde bazen çok acayiplikler fark ediliyor. Dane Calthrop kocasına gerçekten bağlı bir kadın.</p>

  <p class="calibre3">Rahibe gelince, o, çok akıllı ve kültürlü.</p>

  <p class="calibre3">Kanımca taşra kasabalarında ziyan olup gidiyor. Rahip aynı zamanda çok iyi ve candan bir insan. Fakat sık sık atasözlerini Latince tekrarlaması, insanın aklını bir hayli karıştırıyor.." Heyecanla, "Ah, Ah!" diye haykırdım.</p>

  <p class="calibre3">Joanna atıldı: "Jerry çok pahalı özel okullarda tahsil gördüğü için Latincenin "L"sini dahi bilmez." Bu da Bayan Barton'un sözünü başka bir konuya getirmesine neden oldu. Sesini alçalttı ve: "Buradaki öğretmen kız pek acayip bir mahlûk, pek acayip!." Barton'dan ayrılıp, tepeyi tırmanırken Joanna bana kadın hakkındaki fikrini; "Şipşirin bir ihtiyarcık" diye açıkladı.</p>

  <p class="calibre3">Akşam yemeğine Joanna Partridge'e takılarak, "İnşallah çay partin başarılı geçmiştir" diyerek gülümsedi.</p>

  <p class="calibre3">Kıpkırmızı kesilen hizmetçi kadın daha da dikleşerek cevap verdi: "Teşekkür ederim Bayan Burton ama, Agnes gelmedi." "Ah, çok yazık!" "Benim için önemli değil, efendim." Neredeyse öfkesinden çıldıracaktı. Fakat gene de tenezzülen derdini anlattı: "Onu ben davet etmedim ki! Bana telefon eden kendisi. Bir derdi olduğundan söz etti. izin gününde buraya gelip gelemeyeceğini sordu. Ben de sizden izin isteyip peki dedim. Kızdan ne ses ne seda çıktı. Özür dilemek dahi aklına gelmedi. Ama yarın sabah bir kart göndermiş olacağından eminim. Ah, bu zamane kızları...</p>

  <p class="calibre3">Hiç biri haddini bilmiyor. Normal davranmayı da.." Joanna, bir hayli kırgın görünen hizmetlisini; "Belki hastalanmıştır, telefon edip sordun mu?" diyerek teselli etmek istedi.</p>

  <p class="calibre3">"Hayır efendim. Agnes'in kabalığı kendine ait.</p>

  <p class="calibre3">Ama, onunla ilk karşılaştığımda ne yapacağımı ben pek iyi bilirim." Öfke ile odadan çıktı.</p>

  <p class="calibre3">Kız kardeşim kıkır kıkır gülüyordu: "Kız herhalde sevgilisi ile kavga etti" dedim, "bu nedenle Partridge'e danışmak istiyordu. Fakat sonradan delikanlı ile arası düzeldi.." Joanna bu kez bir kahkaha atarak: "Öyle olsa gerek" dedi.</p>

  <p class="calibre3">Kız kardeşimle imzasız mektuplardan söz etmeye başladık. Nash ile Londra'dan gelen müfettiş Graves, acaba araştırmalarında bir ilerleme kaydedebilmişler miydi? Joanna: "Bayan Symmington'un intihar olayından bugüne kadar aradan tam bir hafta geçti" dedi, "herhalde bu süre içinde bazı bilgiler edinmiştir. Parmak izlerini bulmuş olmaları da bir olasılık. El yazısı örneklerinden de faydalanmış olabilirler!" Dalgın dalgın cevap verdim: "Bugün tam bir hafta." Joanna'nın sözleri beni etkilemişti. Kafamın içinde bir kuşku belirmeye başlamıştı sanki.</p>

  <p class="calibre3">Bunu daha önce düşünmüş olmam gerekirdi. Belki de şuuraltı bir his altındaydım. Ama şimdi duyduğum endişe, her geçen an daha fazla artıyordu.</p>

  <p class="calibre3">O sırada Joanna, bana söylediği eğlenceli sözleri dinlemediğimi fark edip sordu: "Nen var, Jerry?" Cevap vermedim. Beynim bazı noktaları birleştirmeye çalışıyordu.</p>

  <p class="calibre3">Bayan Symmington'un intihar olayı.. Kadın o gün öğleden sonra evde yalnızdı. Çünkü hizmetçiler izindeydi. Tam bir hafta önce idi bu...</p>

  <p class="calibre3">"Jerry, ne olu..." Kardeşimin sesini kestim. "Hizmetçiler haftada bir gün izin alırlar, değil mi?" "Evet, genellikle öyle." Joanna bana ilgi ile bakıyordu.</p>

  <p class="calibre3">"İzinler hep aynı güne mi rastlar?" "Evet, daima." Ayağa kalkıp odama gidip zili çaldım. Partridge kapıda göründü.</p>

  <p class="calibre3">"Söyle bana," dedim, "bu Agnes Wodell de hizmetçilik mi yapıyordu?" "Evet efendim. Bayan Symmington'un yanında..</p>

  <p class="calibre3">Yani şimdi Bay Symmington.'un hizmetçisi olarak.." Derin bir nefes alıp saatime baktım. On buçuğa geliyordu. "Bu saatte Agnes eve döner mi?" "Evet efendim. Hizmetçilerin saat onda dönmeleri gereklidir. Bu yönden Symmington ailesi eski kurallara sadık kalmışlardır." "Onlara telefon edeceğim" dedim.</p>

  <p class="calibre3">Telefon etmek üzere ole çıkarken Joanna ile Partridge beni takip ettiler. Hizmetçinin son derece kızgın olduğu belli idi. Joanna ise hayret içinde kalmıştı.</p>

  <p class="calibre3">Ben ahizeyi kaldırıp numaraları çevirirken, Joanna merakla, "Ne yapmak istiyorsun, Jerry?" diye sordu.</p>

  <p class="calibre3">"Kızın eve salimen dönüp dönmediğini öğrenmem gerekiyor kızım." dedim.</p>

  <p class="calibre3">Partridge burnunu çekmekle yetindi. Ama artık bu burun çekmelere, burun kıvırmalara alışmış, hiçbir şekilde umursamıyordum.</p>

  <p class="calibre3">Cevap veren Elsie Holland idi. "Rahatsız ettiğim için özür dilerim" dedim. "Ben Jerry Burton. Hizmetçiniz Agnes eve döndü mü acaba?" Aynı anda aptallık ettiğimi anlamıştım. Ya kız evdeyse o zaman ne yapacaktım? Elsie Holland şaşırmış gibiydi. "Evet," dedi, "bu saate kadar eve dönmüş olması gerekir." Kendimi bir hayli gülünç bir durumda hissetmeme rağmen, ısrarla: "Lütfen gidip gelip gelmediğini öğrenmek zahmetine katlanır mısınız?" diye ricada bulundum.</p>

  <p class="calibre3">Dadıların da iyi yönleri olsa gerek. Genellikle istenilenleri yaparlar.</p>

  <p class="calibre3">Elsie Holland da tahmin ettiğim gibi, ahizeyi bıraktı ve, "Bir dakika" diyerek dediğimi yapmaya gitti...</p>

  <p class="calibre3">Bir iki dakika sonra güzel dadının sesini duydum: "Bay Burton?" "Evet!" "Agnes daha eve dönmemiş." O anda ön sezilerimin beni yanıltmadığını anlamıştım. Karşıdan hafif sesler geliyordu. Daha sonra Symmington'un sesini "duydum: "Alo Burton, bir şey mi var?" "Hizmetçiniz Agnes daha eve dönmemiş.." "Evet. Bayan Holland gidip baktı. Bir kaza filan mı oldu?" "Hayır" dedim, "kaza olmadı." "Yani kızın basma bir şey gelmiş olmasından mı endişe ediyorsunuz?" Ciddi bir tonla; "Böyle bir şey olmuşsa, buna hiç şaşmam!" diye cevap verdim.</p>

  <p class="calibre3"></p>
</body>
</html>
