<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Arsenik</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre3" id="sigil_toc_id_8" style="text-align: center;">On Birinci Bölüm</h1>

  <div>
    <br />
  </div>

  <p class="calibre3">Ertesi sabah aklımı kaçırmıştım galiba. Şimdi o günleri düşünüyorum da, gerçekten kaçırmış olmam gerektiği kanısına varıyorum.</p>

  <p class="calibre3">Her aybaşında olduğu gibi, muayene için doktorum Marcus Kent'e gitmem gerekmişti.. Londra'ya trenle gitmeye karar vermiştim. Her ne hikmetse Lymstock tren istasyonu kasabadan bir hayli uzaktaydı. Arabayla süratle yol alırken, yolda Megan'a rastladım.</p>

  <p class="calibre3">Her zamanki gibi ayaklarını süre süre yürüyordu. Frene bastım.</p>

  <p class="calibre3">"Hey, merhaba. Ne yapıyorsun?" "Hiiç. Yürüyüşe çıktım." "Pek yürüyüşe çıkmış halin yok. Keyifsiz bir yengeç gibi sürünüyordun." "Belirli bir hedefim yok ki!" "O halde gel de beni trene geçir." Otomobilin kapısını açtım.</p>

  <p class="calibre3">Arabaya atlayan Megan nereye gittiği mi sordu.</p>

  <p class="calibre3">"Londra'ya, doktorumu görmeye.." diye cevap verdim.</p>

  <p class="calibre3">"Sırtındaki ağrılar mı arttı?" "Çok şükür, öyle bir şey yok. Zaten hemen hemen iyileşmiş gibiyim.</p>

  <p class="calibre3">Marcus bundan ziyadesiyle memnun kalacak." İstasyona varmıştık. Otomobilimi park edip biletimi aldım. Peron oldukça tenha idi. Tanıdık bir sima da göremedim.</p>

  <p class="calibre3">Megan. "Bana biraz para ödünç verebilir misiniz? Otomatik makineye atıp çikolata alacağım." dedi.</p>

  <p class="calibre3">Ona cebimden çıkardığım parayı verip gülerek sordum: "Çiklet veya boğaz pastili de arzulamadığından emin misin?" Megan kendisi ile dalga geçtiğimi fark dahi etmeden: "Ben en çok çikolatayı severim." diye cevap verdi.</p>

  <p class="calibre3">Megan otomatiğe doğru ayaklarını sürerken, öfke ile onu izledim.</p>

  <p class="calibre3">Ezik topuklu kunduralar, delikli çoraplar, eskimiş bir eteklik, çirkin bir kazak giymişti. Bütün bunların beni niçin öfkelendirdiğini anlayamıyordum.</p>

  <p class="calibre3">Nitekim geri döndüğü zaman hiddetle ona bağırdım: "O iğrenç çorapları giymekten ne zaman vazgeçeceksin?" Kız, hayretle bacaklarına baktı ve, "Nesi varmış sanki o çorapların?" diye sordu.</p>

  <p class="calibre3">Öfkeli öfkeli tüm giydiklerini tenkit ederken tren geldi ve içimi tamamen dökemedim. Birinci mevki kompartımanlardan birinde kendime yer bulduktan sonra, tren kalkıncaya kadar konuşmaya devam için pencereden uzandım.</p>

  <p class="calibre3">Megan peronda durup bana başını kaldırarak sordu: "Bu kadar kızgınlığın nedeni var mı?" "Hayır, hiç de kızgın filan değilim." dedim.</p>

  <p class="calibre3">Yalan söylemek zorunda kalmıştım... "Pasaklı halin, kendini bırakman beni adeta sinirlendiriyor." "Ne kadar canım istese de, gene hoşa gidebilecek bir kimse olamam.</p>

  <p class="calibre3">Bu nedenle, boşu boşuna efor sarf etmem için bir sebep yok." "Hay Allahım!" dedim. "Seni güzel giyinmiş halde görmeyi ne kadar isterdim. Seni Londra'ya götürüp tepeden tırnağa giydirip kuşatmalı." Megan da; "Keşke bu olabilseydi." diye cevap verdi.</p>

  <p class="calibre3">Tren hareket etmişti. Megan’ın o arzulu yüzüne baktım. İşte o anda çıldırmıştım. Kapıyı açıp kızı apar-topar içeri çektim.</p>

  <p class="calibre3">Megan, basamağa çarptığı dizini oğuşturuyordu.</p>

  <p class="calibre3">"Neden yaptın bunu?" diye sordu.</p>

  <p class="calibre3">"Sesini kes yumurcak!" dedim. "Benimle Londra'ya gelecek ve istediklerimi yerine getirdiğim zaman kendini tanıyamayacaksın. Seni böyle süfli süfli dolaşır görmekten bıktım. Bak göreceksin, ne hale geleceksin!" Megan, "Ah" diye fısıldadı.</p>

  <p class="calibre3">Megan’ın bana peronda, arkada kalıp ve Joanna’nın deyimi ile bir fino köpeği gibi baktığını ve şimdi ise köpeğin hayret dolu bir sevinç içinde göründüğünü herhalde ona söyleyemezdim.</p>

  <p class="calibre3">Londra'ya varır varmaz bir taksiye atlayıp Joanna’nın terzisi Mirotin'e götürdüm. Mağaza sahibi aslında 45 yaşlarında Mary Grey adında bir kadındı. Çok cana yakın bir kadın... Kendisini çok severdim. Mağazadan içeri girmeden, Megan’ın kulağına fısıldadım: "Unutma, sen benim yeğenimsin!" "Bu da nereden çıktı?" "İtiraz istemem kızım!" diye bağırdım.</p>

  <p class="calibre3">Mağazaya girer girmez, Mary Grey'i bir köşeye çekip, kendisine yeğenimi getirdiğimi, Joanna’nın mazereti çıktığından gelemediğini ve kızın halini gösterip: "Onu tepeden tırnağa kadar giydir ve kuşat. Karar senin." dedim.</p>

  <p class="calibre3">Çorabından iç çamaşırına, eteğinden kundurasına kadar her şeyinin yenilenmesini de ilave ettim. Aynı zamanda Joanna’nın saçlarını yapan kuaförün kim olduğunu sordum.</p>

  <p class="calibre3">"Antoine. Endişelenme, o meseleyi de ben hallederim." dedi.</p>

  <p class="calibre3">"Az bulunur bir kadınsın" diyerek yanaklarından öptüm. 220 "Unutma ki bu iş bana ayrı bir zevk verecek. Para hariç tabii. Bir kadın yaratmak gibi bir şey olacak bu." Megan'ı bir hayli süzdükten sonra: "Üstelik vücudu da bir hayli güzel!" demekten kendini alamadı.</p>

  <p class="calibre3">"Gözlerin herhalde başka bir ışınla etrafı izliyor!" dedim. "Kız bana pek biçimsiz geliyor." Mary Gray kıs kıs gülerek: "Endişelenme," dedi.</p>

  <p class="calibre3">"Herşeyi sen bana bırak." "Oldu Mary, saat altı sularında gelip kızı alırım." Saat tam altıda Mirotti mağazasından içeri girdim. Hayatımdan bir hayli memnundum. Bunun da nedeni Marcus Kent'in bana tahmin ettiğimden de daha süratli bir şekilde iyileşme yolunda olduğumu söylemiş olmasıydı.</p>

  <p class="calibre3">Bir müşterisi ile uğraşan Mary Grey, parmağını dudaklarına götürüp "sesini çıkarma" dercesine bir işaret yapıp fısıldadı: "Çok uğraştım. Fakat büyük bir şok'a kendini hazırla!" Mağazanın bekleme salonuna girdiğim zaman, Megan aynanın önünde durmuş, kendini seyrediyordu. İnanın bana, kızı cidden tanıyamamıştım. Nefesim kesilir gibi oldu.</p>

  <p class="calibre3">Upuzun, napnarin bir kız İpekli ince çoraplar ve şık ayakkabılar, ayak bilekleri, ayak ve bacak biçimini bütün nefaseti ile ortaya koymuştu. Saçları kesilmişti. Kestane rengindeki bukleli saçları pırıl pırıl ışıldıyordu. Yerinde bir davranışla, en ufak bir makyaja dahi baş vurmamışlardı. Kızın zaten buna en ufak bir ihtiyacı da yoktu. O anda, şimdiye kadar küçük Megan'da fark etmediğim bir şeyi daha fark ettim. Çocuksu, saf bir gurur.</p>

  <p class="calibre3">Bana büyük bir ciddiyetle baktıktan sonra, biraz da utangaç bir tavırla gülümseyerek sordu: "Pek fena oldum sayılmaz, değil mi?" "Ne diyorsun kızım?" dedim. "Gel yemeğe gidelim.</p>

  <p class="calibre3">Karşılaştığımız her erkek dönüp sana bakmazsa, ben de Jerry değilim!." Megan'da şaheser bir güzellik belki yoktu, ama değişik, herkesin kendisine dönüp bakmasını gerektirecek bir özelliği vardı.</p>

  <p class="calibre3">Lokantaya girdiğimizde, metrdotel yanımıza geldiği zaman, yanında olağanüstü bir kadın bulunduğunu sanan her erkeğin duyduğu budalaca gururu duymuştum.</p>

  <p class="calibre3">Kokteyllerimizi ağır ağır yudumladıktan sonra, yemeğimizi yedik.</p>

  <p class="calibre3">Dans da ettik. Meğer, Megan dansa bayılırmış! Onu kırmak istememiştim.</p>

  <p class="calibre3">Ancak Megan’ın kötü bir dam olacağını sanmıştım, meğer ne kadar da yanılmışım!... Kız, kollarımın arasında bir tüy gibi hafif, müzik temposuna nefis bir şekilde ayak uydurabiliyordu.</p>

  <p class="calibre3">Şaşırmıştım ve "Vay canına!" dedim. Bu kadar güzel dans edeceğini tahmin etmemiştim." Megan bu sözlerime şaşırmıştı: "Gittiğim okulda dans dersleri de olduğunu bilmiyor muydunuz?" "Ama, iyi dans etmek için ders yeterli midir?" Nefis bir gece geçiriyorduk. Masaya döndüğümüz zaman, Megan: "Artık eve dönme vakti gelmedi mi?" diye sorunca aklım başıma geldi sanki.</p>

  <p class="calibre3">Kendi kendime "Eyvah! dedim. "Ben cidden aklımı kaçırmışım." Son tren kalkalı aradan yıllar geçmişti sanki.</p>

  <p class="calibre3">Derhal kalkıp lokantadan çıktık. Bir araba tuttum. Fakat Lymstock'a geldiğimiz zaman, vakit bir hayli gecikmişti.</p>

  <p class="calibre3">Vicdan azabı duyuyor gibiydim.</p>

  <p class="calibre3">"Herhalde şu anda herkes seferber olmuş, her yerde seni arıyorlardır!" dedim. Megan benim aksime bir hayli sakindi.</p>

  <p class="calibre3">"Yok canım," dedi. "Ben çoğunlukla sokağa çıkar ve öğle yemeğine dahi eve dönmem." "Doğru, kızım ama, bu kez ikindi çayı ve akşam yemeğine bile dönmedin." Megan’ın şansı bir hayli yaver gidiyordu. Etraf sessiz ve karanlıktı.</p>

  <p class="calibre3">Kızın önerisi üzerine arka tarafa geçip Rose'un penceresine ufak bir taş attık.</p>

  <p class="calibre3">Ahçı kadın pencereden bakıp, aşağı indi ve kapıyı açtı.</p>

  <p class="calibre3">"Ah.. Ben sizi yatıyor sanmıştım. Yemekten sonra Bay Symmington ile Bayan Holland otomobille gezmeye çıktılar." Her zamanki gibi burnunu çeken Rose; "Ben çocuklara bakacağımı söylemiştim. Colin'i yatırmaya götürdüğüm zaman sizin de dönmüş olduğunuzu sanmıştım, nitekim Bay Symmington'a da böyle söyledim." dedi.</p>

  <p class="calibre3">"Megan’ın artık gerçekten yatma zamanı geldi." diye Rose'un sözünü kestim.</p>

  <p class="calibre3">"Çok teşekkür ederim" diyen Megan; "İyi geceler, hayatımın en güzel gününü geçirdim." diyerek gülümsedi.</p>

  <p class="calibre3">Eve döndüğüm zaman, sanki sarhoş gibiydim.</p>

  <p class="calibre3">Pencereden başını uzatan Joanna; "Demek gelebildin?" dedi.</p>

  <p class="calibre3">Salona girdiğim zaman, Joanna kahvesini içerken ben de bardağıma viski doldurdum.</p>

  <p class="calibre3">"Beni merak ettin mi?" "Yok canım. Londra'da kalıp eğlenmeye karar verdiğini anlamıştım." Gülümseyerek; "Bir bakıma eğlendim sayılır." dedikten sonra kahkaha ile gülmeye başladım.</p>

  <p class="calibre3">Gülmemin nedenini soran Joanna'ya olup bitenleri birer birer anlattığım zaman, kardeşim bana hayretle bakıp konuştu: "Jerry! Sen gerçekten çıldırmışsın. Gerçek konuşuyorum, aklını kaçırmışsın!" "Evet, olabilir!" "Fakat, oğlum, Lymstock gibi bir yerde böyle şeyler yapılır mı? Hikaye yarın bütün kasaba halkının diline düşecek." "Olabilir, ama eninde sonunda Megan daha henüz bir çocuk sayılır." "Hadi oradan sen de.. Megan yirmi yaşında. Yirmi yaşında bir kızı Londra'ya götürüp giydirmek, eninde sonunda büyük bir rezalete yol açar.</p>

  <p class="calibre3">Hay Allah, hatta Megan ile evlenmek zorunda bile kalabilirsin." Joanna’nın yüz ifadesinde yarı ciddiyet okunuyordu.</p>

  <p class="calibre3">O anda çok önemli bir şey hatırıma geldi: "Hay Allah, evlenmek zorunda kalırsam ne olur sanki?" dedim. "Üstelik bu benim çok da hoşuma giden bir şey olur." Joanna’nın yüzündeki ifade çok acayipti.</p>

  <p class="calibre3">Fincanını masaya bırakıp ayağa kalktı ve kapıya doğru ilerlerken, alaylı bir ifade ile: "Evet!" dedi, "ben zaten bunu daha çok önceden hissetmedim dersem, yalan söylemiş olurum." Dışarı çıktı.</p>

  <p class="calibre3">Elimde viski bardağı, olduğum yerde kalakalmıştım. Yeni fark ettiğim bu husus beni bir hayli sarsmıştı.</p>

  <p class="calibre3"></p>
</body>
</html>
