<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Arsenik</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre3" id="sigil_toc_id_7" style="text-align: center;">Dokuzuncu Bölüm</h1>

  <div>
    <br />
  </div>

  <p class="calibre3">Symmington'ların evinden ayrılmadan önce gidip Megan'ı buldum.</p>

  <p class="calibre3">Kız bahçede kendini bir hayli toplamış, dolaşıyordu. Beni oldukça neşeli bir şekilde karşıladı.</p>

  <p class="calibre3">Kendisine bizimle kalmaya gelmesini bir kez daha teklif ettim, fakat o kısa süre tereddüt edip başını salladı: "Çok iyisiniz, ama buradan ayrılmak niyetinde değilim. Eninde sonunda burası benim yuvam. Üstelik çocukların bakımında Elsie'ye yardımcı da olabilirim." dedi.</p>

  <p class="calibre3">"Peki, sen istediğin gibi yap." "Evet, burada kalacağım. Fakat, ancak.." Ona cesaret vermek istercesine acele ile: "Evet, evet.." dedim.</p>

  <p class="calibre3">"Ancak kötü bir durum meydana gelirse, size telefon edebilirim, değil mi?" dedi ve devam etti: "O zaman siz de derhal koşarsınız herhalde?" "Evet, ama... Ne gibi kötü şeylerin olabileceği aklına geliyor ki?" diye sordum.</p>

  <p class="calibre3">Dalgın dalgın cevap verdi: "Ah, bilemem... Bu sıralarda işler o kadar karışık ki.." "Ne olursun" dedim, "sakın bir ceset daha bulmaya kalkışmayasın..</p>

  <p class="calibre3">Bu sana hiç yaramıyor!.." Bir kahkaha attı ve : "Doğru" dedi, "durum karşısında bir hayli hastalanmıştım." Megan’ın evde kalması hoşuma gitmiyordu ama, dediği gibi orası kendi yuvasıydı. Üstelik Elsie Holland'ın da bundan böyle onunla ilgileneceğini tahmin ediyordum.</p>

  <p class="calibre3">Müfettiş Nash ile birlikte "Ufak Katır Tırnağı"na geldik. Baş Müfettiş, Partridge'ı sorguya çekti fakat işe yarayabilecek hiçbir şey elde edemedi.</p>

  <p class="calibre3">Ancak Partridge'in bize gelen gündelikçi kadına Agnes'ten söz ettiği anlaşılabildi. Herhalde gündelikçi kadın da, tüm benzerleri gibi, yemeyip içmemiş, haberi sağır sultanın duyabileceği şekilde etrafa yaymıştı.</p>

  <p class="calibre3">O anda aklıma gelip sordum: "Anlayamadığım bir şey var: Neden Joanna ile bana da o mektuplardan gönderdiler? Biz buranın yabancısıyız. Kasabada düşmanımız olabileceğini de sanmıyoruz." "Siz hala imzasız mektup yazanların ruh yapısını anlamamışa benziyorsunuz. Onlar, tüm insanlığa düşman olduklarından herkesi tedirgin etmek isterler. Bilmiyorum ama size gönderilen mektubun zarfını dikkatle incelediniz mi? Eğer dikkat etmiş olsaydınız o mektubun size olmayıp, Bayan Barton'a yazılmış olduğunu fark ederdiniz.</p>

  <p class="calibre3">Evet, Bayan Emily Barton'a. Ama, mektubu gönderen daha sonra soyadımızdaki ikinci harf olan "U" harfini Barton'un soyadındaki ikinci harf olan "A" ile değiştirmiş." Bu ufacık olay gereği şekilde yorumlanmış olsaydı, belki de olayları kaplayan esrar perdesi daha çabuk aralanmış olabilecekti.. Ama ne yazık ki hiç birimiz buna gerekli önemi vermedik.</p>

  <p class="calibre3">Müfettiş gittikten sonra Joanna'ya usulca sordum. "Partridge hakkında ne düşünüyorsun?" Kardeşimin bu soru karşısında gösterdiği hayret ifadesinden neredeyse utanacaktım.</p>

  <p class="calibre3">"Partridge mi?" Af dilercesine: "Yeni, yeni aklıma gelmeye başladı bu" diye söze başladım. "Bazı yönlerden çok garip bir kadın bu bizim hizmetçi. O..haşin görünüşlü yaşlı kız, fanatik bir dindar da olabilir pekala." "Olayın fanatik bir dindarla ilgili olmadığını Graves zaten sana söylemedi mi?" "Bir sekso manyak da olamaz mı? Partridge belki de hürmet edilecek bir kişi. Belki de bu nedenlerde hislerini frenliyor. Nere deyse asırlar boyunca birbirinden yaşlı kadınlar arasında bir manastır hayatı sürmüş olacak." "Mektupların bir kadın tarafından gönderilmiş olduğundan kesinlikle emin bulunuyorlar, değil mi?" Hayretten haykırarak cevap verdim: "Yani sen bu işin bir erkeğin başı altından mı çıktığını sanıyorsun?" "Muhakkak ki normal bir erkeği düşünmüyorum.</p>

  <p class="calibre3">Fakat bazı belirli tip yaratıklar vardır. Senin anlayacağın ben Bay Pye’ın üzerinde duruyorum." "Demek ki senin seçtiğin kurban Bay Pye?" "Niçin bu işi yapan o olmasın? Yapayalnız, mutsuz ve kalbi kin ve nefretle dolu bir insan olamaz mı o? Belki de içinden, mutlu insanlardan nefret ediyordur. Yazmakta olduğu mektuplardan da garip, sapık ve sanatkarane bir zevk duyuyordur!" "Graves onun için orta yaşlı, hiç evlenmemiş biri olduğunu söyledi." "Pye'in evde kalmış ihtiyar bir kızdan ne farkı var ki?" Düşünceli bir sesle: "Ama, o, söz konusu çevreye hiç uymuyor ki?" diye cevap verdim.</p>

  <p class="calibre3">"Doğru, çevreye uyamıyor. Çok zengin ama parasının bir yararını da göremiyor... Pye, gerçekten dengesiz bir kimse sayılabilir. Aslında o ufak tefek tombul adam, insanı bir hayli korkutabilecek bir yaratık." "Ancak o'na da mektup gönderildiğini unutma Joanna!" Kız kardeşim başını salladı: "Bundan kesinlikle emin miyiz ki? Adam bize bu konuda rol yapmış olamaz mı? Aslında o, ufak tefek kurnaz bir aktörü andırmıyor mu?" "Yeter artık Joanna!" diye bağırdım... "Biz buraya bitkisel bir hayat sürmeye ve kasabanın ancak şirin dedikoduları ile ilgilenip vakit geçirmeye gelmiştik. Ne de küçücük, şipşirin dedikodular..</p>

  <p class="calibre3">İftira, yalan, iğrenç dil ve cinayet, hem de çifte cinayet." Ana yol, son cinayet olayından dolayı küme küme insanlarla dolmuş ve önüne gelen zavallı Agnes'in kötü sonundan söz ediyordu. Bu arada herkesin tepkisini öğrene bilmek arzusunu duydum.</p>

  <p class="calibre3">İlk önce Owen Griffith ile karşılaştım. Yorgun bir hali vardı. Sanki hastaydı. Bu nedenle şüphelenmedim dersem yalan söylemiş olurum.</p>

  <p class="calibre3">Cinayetler, bir doktorun her gün rastladıkları normal olay olmakla beraber ölüm karşısında insanların duydukları ıstıraplara alışkın olması gerekirdi.</p>

  <p class="calibre3">"Sizi hiçbir şekilde anlayamıyorum" dedim.</p>

  <p class="calibre3">"Yaaa." Dalgın bir görünüşü vardı. "Son günlerde bazı hastalarımın durumu beni bir hayli endişe içinde bıraktı." "Bunlar arasında etrafta rahatlıkla elini kolunu sallayarak dolaşan bizim deli de var mı?" "Ne sandınız?" Gözlerini benden ayırıp karşı tarafa döndürdüğünü sezdim. Gözü ayrıca seğiriyordu.</p>

  <p class="calibre3">"Yazanın kim olduğunu biliyor musunuz?" "Hayır. Yoo. Nerede o günler!" Owen lafı değiştirip Joanna’nın nasıl olduğunu sordu ve tereddüt edercesine.. "Bazı resimler görmeyi arzu etmişti de.." diye kekeledi.</p>

  <p class="calibre3">"İsterseniz resimleri kardeşime götürürüm." dedim.</p>

  <p class="calibre3">"Yoo. Yo.. O kadar önemli değil. Nasıl olsa yolum o tarafa da düşecek." Owen Griffith'in kız kardeşime sırılsıklam aşık olmuş olmasından endişelenmeye başlamıştım. Kendi kendime söyleniyordum: "Hay Allah! Allah sana layık olduğunu versin, Joanna. Griffith gibi bir genç senin gibilerin tuzağına inşallah düşmez. O gerçekten çok iyi bir insan." Ablasının yaklaştığını gören Owen Griffith ayrılmak için müsaade istedi. El sıkışarak ayrıldık. Ancak ilk kez Aimee Griffith ile konuşma ihtiyacını duymuştum.</p>

  <p class="calibre3">Aimee her zaman olduğu gibi söze baştan değil, ortadan başladı: "Çok korkunç bir şey bu!" dedi. "Siz de erkenden oraya gitmişsiniz." Kadına Megan'ın telefonu üzerine oraya koştuğumu söylemeye hiç de niyetim yoktu.</p>

  <p class="calibre3">"Dün gece biraz endişelenmiştim. Agnes bizim Partridge'e çaya gelecekti fakat görünmedi." dedim.</p>

  <p class="calibre3">"Siz de korkunç bir olayın meydana gelmesinden korktunuz, değil mi? Ne kadar da zeki bir insansınız, Bay Burton?" Gülerek: "Evet dedim, "ben insan kılığına bürünmüş bir tazıyım, derhal koku alırım!" "Ben ölen kızın şekli şemailini dahi bilmiyorum.</p>

  <p class="calibre3">Oysa bana en azından yirmi kez kapıyı açmış olması gerek.</p>

  <p class="calibre3">Silik bir kız. Bana kalırsa ona sevgilisi kıymıştı. Herhalde kavga etmişlerdir.</p>

  <p class="calibre3">Burada yaşayanların çoğu birbirlerinin akrabası. Kanları bozulmuş sayılabilir." Aimee bir ara durakladı ve devam etti: "Duyduğuma göre cesedi Megan bulmuş. Zavallı kız için herhalde bu, büyük bir şok olmuştur?" "Normal değil mi?" diye sordum. "Kız için bu durum hiç de iyi bir şey değil. Her zaman söylediğim gibi, bana göre Megan pek dengeli, bir kız sayılmaz. Bu tür olaylar onun bu akıl dengesini daha da kaybetmesine yol açabilir." O anda kararımı verdim ve öğrenmek istediğim sorunun cevabını almak istedim: "Söyleyin bana Bayan Griffith, Megan’ın eve dönmesi için onu ikna eden siz mi idimiz?" "Şeey. İkna ettiğimi iddia edemem ama.." Göz göze geldiğimiz zaman, Aime'nin kendini savunma ihtiyacını duyduğunu fark etmiştim. "O kızın kişisel sorumluluklarından kaçınması doğru bir hareket olmaz. O çok genç, etraftakilerin ne derece dedikoducu olduğunu da bilemez. Ona bu tür bir imada bulunmanın görevim olduğunu düşündüm de.." "Dedikodu mu?.." O derece öfkeye kapılmıştım ki, sözlerimi bitiremedim.</p>

  <p class="calibre3">Kadın ise kendine has kendini beğenmişliği ve güven ile devam ediyordu: "Etrafta dolaşan tüm dedikodulardan sizin haberiniz olmadığından eminim. Aman her şey benim kulağıma gelir! Ben herkesin ne söylediğini, hatta ne düşündüğünü pek iyi bilirim. Tabiatıyla ben bu dedikodulara kesinlikle inanmam ama, insanları siz pek iyi tanırsınız. Oysa kızın hayatını kazanması gerekiyor. Bu dedikodular, onun için hiç de yararlı olamaz." Şaşırmıştım. "Hayatını kazanması mı gerekiyor?" diye sordum.</p>

  <p class="calibre3">Aimee, "Elbette, onun için zor bir hayat bu," diye konuşmasını sürdürdü. "Ama kız bana kalırsa en doğru yolu seçti. Yani hemen çıkıp kasabayı terk edemezdi. Çocukları ise ortada bırakamazdı. Aslında onlara bakacak kimseler yok. Son derece mükemmel şekilde davrandı. Fevkalade.</p>

  <p class="calibre3">Bunu herkese tekrarlıyorum. Ama ne var ki bu kasabada sinsi sinsi akıtılan bir zehir var ve insanların konuşmalarını durdurabilmeniz olanaksız." "Siz kimden söz ediyorsunuz Allah aşkına?" diye sordum.</p>

  <p class="calibre3">Aimee Griffith sabırsız bir tavırla: "Kimden olacak?" dedi. "Tabii Elsie Holland'dan. Bana kalırsa çok dürüst bir kız o.</p>

  <p class="calibre3">Sadece görevini yapmaya çalışıyordu." "Peki herkes ne gibi dedikodu yapıyor?" "Herkes Elsie Holland'ın, ölen Bayan Symmington'un yerini alma çabasında olduğunu ileri sürüyor. 'Dul adamı teselli edip, kendisi olmadığı takdirde hiç bir şeyin normal bir yol takip edemeyeceğini ona telkin ediyor' diyorlar." Bir hayli sarsılmıştım. "Allahım. Bayan Symmington öleli henüz aradan ancak bir hafta zaman geçti." Aimee Griffith omuzlarını silkerek: "Tabii bu çok gülünç bir şey ama, insanları tanırsınız..." dedi. "Kız genç ve güzel, bu da dedikoduların çıkması için yeter de artar bile.. Üstelik dadılığın bir istikbali de yok. Kızcağızın evlenip ev bark sahibi olmak istemesi de ayıplanacak bir şey olmasa gerek..</p>

  <p class="calibre3">Herhalde kız kozlarını yerinde kullanıyor olmalı! Tabii Mona Symmington'un ölümünden bu yana şok geçiren Bay Symmington'un bütün bunlardan haberi dahi yok. Ama erkekleri bilirsiniz. Kız hep yanında, kendisini rahat ettirmeye çalışıyor. Çocukları da çok sevdiğini ileri sürüyor.</p>

  <p class="calibre3">Tabii bu nedenle Richard'ın güvencesi ona karşı daha da fazla artıyor." Sesimin tonunu yavaşlatarak: "Demek siz" dedim, "Elsie Holland'ın içten pazarlıklı, açgözlü ve bu tür hareketlere heves edecek bir fahişe olduğu karaşındasınız?" Aimee Griffith'in yüzü kıpkırmızı kesildi ve: "Ne münasebet, ben kıza acıyorum!... Herkes hakkında ağza gelmedik laflar söylüyor. Ben de bu nedenle Megan'ın evine dönmesinin yerinde bir hareket olacağını kendisine ima ettim. Bu suretle Richard Symmington ile Elsie Holland evde yalnız kalmamış olurlar. Bu şekil daha iyi değil mi?..." Durumu daha iyi anlamaya başlamıştım.</p>

  <p class="calibre3">Aimee Griffith o şuh kahkahalarından birini daha atıp: "Yaaa işte böyle Bay Burton." dedi. "Çok sarsıldınız. Bizim kasabanın dedikoducuları sizi bir hayli şaşırttı. Ancak şunu unutmayınız ki, onlar her zaman bu şekilde düşünürler." Gülerek beni başı ile selamlayıp yanımdan uzaklaştı.</p>

  <p class="calibre3">Kilisenin önünde Bay Pye ile karşılaştım. Yüzü heyecandan kıpkırmızı kesilmiş olan Emily Barton ile konuşuyordu. Pye beni büyük bir içtenlikle selamladı.</p>

  <p class="calibre3">"Ah, günaydın Bay Burton, günaydın... Güzel kardeşiniz bugün nasıllar?" Joanna’nın çok iyi olduğunu söyledim.</p>

  <p class="calibre3">"Ama galiba kasaba forumuna katılmak istemedi.</p>

  <p class="calibre3">Haber bizi çok heyecanlandırdı. Pazar gazetelerinde çıkan heyecanlı cinayet haberlerinin bir benzeri. Bana kalırsa o kadar ilginç bir cinayet sayılmaz. Ufak bir hizmetçi kızı vahşice öldürmüşler. Hiç de önemli bir şey değil. Ama gene de her cinayet gibi bu da heyecan yaratıyor." Emily Barton'un sesi titriyordu. "Korkunç bir olay bu.. Cidden korkunç!.." Tombul elli, ufak tefek Pye, Emily Barton'a dönerek: "Ama bu korkunç olay size zevk veriyor, değil mi hanımefendi?" diyordu. "Bunu itiraf ediniz. Olayı muhakkak ki beğenmiyor ve lanetliyorsunuz ama, gene de bundan heyecan duymaktasınız!.." Emily Barton: "Pekiyi bir kızcağızdı Agnes. O'nu Partridge yetiştirdi." demekle yetindi.</p>

  <p class="calibre3">Söze atıldım: "Dün akşam üzeri Agnes, Partridge'e çaya gelecekti." dedi Pye'a döndüm. "Herhalde Aimee Griffith bunu size haber vermiştir?" dedim.</p>

  <p class="calibre3">Umursamaz bir şekilde konuşmuştum.</p>

  <p class="calibre3">Görünüşe göre Pye hiç şüphelenmemiş-ti. "Evet" dedi, "bundan bana bahsetti. Yanılmıyorsam, hizmetçilerin beylere ait ev telefonlarından faydalanmalarının yeni bir adet olduğundan da söz etti." Emily Barton, hayretle: "Partridge'in bu davranışına şaştım doğrusu" dedi, "Agnes'in o hareketine de hayret ettim!" Pye, alay edercesine: "Maalesef Lymstock artık bozuluyor" dedi.</p>

  <p class="calibre3">"İmzasız mektuplar, çifte cinayetler, suç eğilimleri..." Emily Barton, endişe dolu bir ifade ile: "Yani, intihar olayı ile cinayeti birbirlerine mi bağlıyorlar?" diye sordu.</p>

  <p class="calibre3">Antika meraklısı ufak tefek adam bu görüşü derhal benimsedi ve; "Çok ilginç bir nazariye" dedi. "Kızın bildiği bir şey vardı. Bu nedenle öldürüldü. Evet çok verimli bir alan. Böyle düşünmekle çok zeki bir kadın olduğunuz meydana çıkıyor." "Artık daha fazla dayanamayacağım!.." diyen ev sahibem ani olarak dönüp uzaklaştı...</p>

  <p class="calibre3">Pye, yaşlı kadının arkasından bakıyor, pespembe yüzünde alaycı bir ifade beliriyordu. Sonra da, bana dönerek hafifçe başını salladı ve; "Şipşirin bir ihtiyarcık, değil mi?" dedi. "Sanki gerçek bir antika!" "Mesele hakkındaki fikriniz nedir?" diye sordum.</p>

  <p class="calibre3">"Hangi mesele?..." "Hangi mesele olacak, imzasız mektuplar, cinayet v.s..." Sesini kısarak cevap verdi: "O kimse...muhakkak deli, kaçık, ama bunu katiyen öğrenemezsiniz." "Kim o?" Göz göze geldik. Adam gülümsedi. "Hayır, Burton" dedi, "olmaz.</p>

  <p class="calibre3">Çünkü bu bir iftira olabilir. Bu kadar suça bir de iftira eklemeyelim." Sonra adeta sıçrar adımlarla ana yoldan aşağıya doğru yürümeye başladı.</p>

  <p class="calibre3">Şaşkın şaşkın adamın arkasından bakarken, birden kilisenin kapısı açıldı ve rahip Calep Dane Calthrop dışarı çıktı.</p>

  <p class="calibre3">Bana baktı ve dalgın dalgın gülümseyerek; "Merhaba Bay...şey...Bay..." Kendisine yardımcı oldum: "Burton." "Affedersiniz, tabii, tabii..sakın sizi hatırlamadığımı sanmayınız! Sadece bir an için dalgınlığa gelip adınızı unuttum. Güzel bir gün değil mi?" Kısaca, "Evet, çok güzel bir gün." demekle yetindim.</p>

  <p class="calibre3">Ufak gözlerini kısarak bana baktı.. "Fakat bir şey var...bir konu... Ah, Symmington'larda çalışan o zavallı bahtsız çocuk... Ben bir türlü burada, aramızda, bir katilin bulunabileceğini düşünemiyorum! Evet Bay Burton, şey.." "Evet, inanılacak bir şey değil bu!" diye cevap verdim.</p>

  <p class="calibre3">Kulağıma eğilerek sordu: "Bana bazı kimselere imzasız mektuplar yollandığını söylediler. Siz bu tür bir dedikodu duydunuz mu?" "Evet, duydum." diye cevap verdim. "Korkakça, çok adi bir şey bu." diyerek Latince bazı kelimeler sarf etti. "Acaba Horace'ın bu sözleri bu olaya uygulanabilir mi?..." "Tam anlamı ile!" dedim.</p>

  <p class="calibre3">Konuşabileceğim başka kimse yoktu... Eve döndüm.</p>

  <p class="calibre3">Yemek saatinden birkaç dakika önce "Ufak Katır Tırnağı" 'na varabildim. Joanna pencerenin önünde, dışarıyı seyrediyor, ama sanki gözleri görmüyordu.</p>

  <p class="calibre3">"Ben dışarda iken ne yaptın?" diye sordum.</p>

  <p class="calibre3">"Bilmem.. Galiba hiç bir şey yapmadım!" Verandaya çıktım. Fer forje bahçe masasında iki seri kadehi duruyordu. Sandalyelerden birinin üzerinde ise, beni şaşırtan bir şey bırakılmıştı.</p>

  <p class="calibre3">"Allahım, bu da ne?" diye sordum.</p>

  <p class="calibre3">Joanna: "Ha, o mu?" dedi. "Hasta bir dalağın veya buna benzer başka bir insan uzvunun fotoğrafı. Dr. Griffith beni ilgilendirebileceğini sanmış da.." "Pek korkunç bir şey, bu." dedim.</p>

  <p class="calibre3">"Gerçekten." "Griffith nasıldı?" diye sordum.</p>

  <p class="calibre3">"Yorgundu ve pek mutsuz bir görünüşü vardı.</p>

  <p class="calibre3">Galiba kafasına takılan bir şey var.." "Bir türlü tedavi edemediği şu dalak olmasın kafasına takılan şey?" "Saçma saçma konuşma Jerry! Ben onu mu kastettim sanki?" "Bana bak kızım, tahminime göre ki nadiren aldanırım adam sana abayı fena yakmış ve lütfen yakasını bırak!" dedim.</p>

  <p class="calibre3">"Lütfen sus Jerry" dedi, "gerçekten ben bir şey yapmış değilim." "Kadınlar hep böyle konuşurlar!..." Joanna öfkeli bir tavırla verandadan içeri girdi.</p>

  <p class="calibre3">Dalak resmi güneşten kıvrılmaya başlamıştı.</p>

  <p class="calibre3">Ucundan tutup salona girdim. Resmi pek beğenmemiştim ama, bunun Dr.</p>

  <p class="calibre3">Owen Griffith'in çok sevdiği hazinelerinden biri olduğunu anlamıştım. Fotoğrafı kaim bir kitabın sahifeleri arasına sıkıştırıp buruşmamasını sağlamak istedim. Kütüphanenin raflarının birinden kalın ciltli bir kitap çıkardım. Bu bir vaaz kitabıydı.</p>

  <p class="calibre3">Birden sahifeler, parmaklarımın arasında açıldı. Sebebini derhal anladım.</p>

  <p class="calibre3">Kitabın ortasından bir" hayli sahife kesilmişti.</p>

  <p class="calibre3">Donarak yerimde kaldım. Kitabı izlemeye başladım. Baş sahifeye göz attığım zaman, 1840 yılında basıldığını gördüm.</p>

  <p class="calibre3">İmzasız mektuplardaki kelimeler bu kitaptan kesilen harflerle hazırlanmıştı.</p>

  <p class="calibre3">Öğle yemeğinden sonra vakit kaybetmeden kitabı merkeze götürdüm.</p>

  <p class="calibre3">Herkes fazlası ile sevindi. Rastlantı sonucu bulduğum bu nesne yüzünden herkes beni övmeye koyuldu.</p>

  <p class="calibre3">Kısa bir süre sonra Dr. Owen Griffith de merkeze geldi.</p>

  <p class="calibre3">"Günaydın Nash," diye söze başladı. "Bu sabah beni aradığını söylediler. Önemli bir şey mi var?" "Resmi cinayet soruşturması cuma günü yapılacak.</p>

  <p class="calibre3">O gün size uygun mu acaba?" "Tabii, tabii, otopsiyi bu gece Moresby ile birlikte yapacağız." "Bir nokta daha var Dr. Griffith. Bayan Symmington kaşe türü bir ilaç alıyormuş ve bu ilacı da ona siz sağlık vermişsiniz." Dr. Griffith: "Eh?" diye mırıldandı. "Acaba o kaşelerden bir insan fazla miktarda alsa ölebilir mi?" Griffith: "Ne münasebet" dedi, "otuzunu birden yutsa, belki bir şey olabilirdi." "Fakat, bir gün kadıncağıza dozu fazla aşmamasını söylemişsiniz.</p>

  <p class="calibre3">Elise Holland öyle dedi." "Doğru, Bayan Symmington her şeyde mübalağaya, ifrata kaçacak mizaçta bir kadındı. Bir ilacın iki mislini alarak iki misli süratle iyileşebileceğini düşünecek tipte idi. Üstelik ben, bir hastanın aspirini dahi gereğinden fazla almasını arzulamam. Bu olayda ise Bayan Symmington'un ölüm nedeni kesinlikle belirlenmiş bulunuyor.</p>

  <p class="calibre3">Siyanür içerek öldü." "Bunu biliyorum. Fakat benim aslında ne kastettiğimi anlamadınız korkarım! Ancak kanımca bir insan canına kıymak istediği zaman siyanür yerine, bol miktarda uyku ilacı tercih eder." "Ah, tabii. Fakat siyanür daha trajik bir etki yaratır. Sonuç ise kesindir. Uyku ilacı ise, durum vaktinde fark edildiği takdirde, hastanın midesi temizlenip hayata dönme olanağı vardır." "Anlıyorum, doktor, çok çok teşekkür ederim." Doktorun ardından ben de merkezden çıkıp tepeye doğru yöneldim.</p>

  <p class="calibre3">Joanna evde yoktu. Telefon defterine ise kargacık burgacık bir şeyler karalamıştı. Bana ve Partridge'e haber vermeden çıkıp gitmişti sanki...</p>

  <p class="calibre3">"Canım çok sıkılıyor. Galiba artık bu kasabaya fazla tahammül edemeyeceğim. Dr. Griffith telefon ederse kendisine salı günü gidemeyeceğimi söyleyiniz. Çarşamba veya perşembe uygun olabilir." Kaşlarımı kaldırıp, salondaki rahat koltuklardan birine yerleştim.</p>

  <p class="calibre3">Kasabada meydana gelen korkunç olayları düşünüyordum. Dr. Griffith, ülkenin kuzeyinde otururken orada da imzasız mektupların gönderildiğini söylemişti bana. Aimee Griffith'in bir işi olabilir miydi bu? Hayır, bu olamazdı. Çünkü mektubu gönderen yakalanmıştı... Okul öğrencisi bir kızdı bunu yapan.</p>

  <p class="calibre3">O anda oda bana çok soğuk geldi. Pencereden içeri rüzgar giriyordu herhalde... Koltuğumda kımıldadım. Acaba ani olarak neden bu derece büyük bir üzüntüye kapılmıştım? Joanna’nın holdeki deftere karaladığı yazılar..</p>

  <p class="calibre3">O notu neden düşünüyordum acaba? Griffith ile Joanna..</p>

  <p class="calibre3">Doktor, kardeşime aşık olmak üzere.. Yo, o not beni bu nedenle üzmedi..</p>

  <p class="calibre3">Muhakkak başka bir şey olacaktı' Olduğum yerde uyuyup kalmak üzereydim. Kendi kendime tekrarlıyordum. Ateş olmayan yerden duman çıkmaz. Tabii duman çıkmaz..</p>

  <p class="calibre3">Tamam bütün olaylar birbirine bağlı...</p>

  <p class="calibre3">Dalmışım ki rüya görmeye başlamışım. Megan'la yolda yürüyordum.</p>

  <p class="calibre3">Yanımızdan o anda Elsie Holland geçti. Üzerinde gelinlik elbisesi vardı.</p>

  <p class="calibre3">Etrafta bulunanlar, "Sonunda zaten Dr. Griffith ile evlenecekti" diye söyleniyordu. "Yıllardır nişanlı olduklarını etraftan saklıyorlardı." Hep birlikte kiliseye girdik. Rahip Calep Dane Calthrop heyecanla ayağa fırlayıp bağırmaya başladı: "Buna engel olmak lazım, anlıyor musunuz? Engel olmak lazım!" O anda kendime geldim. Salonun camekanlı kapılarından içeri girmiş bulunan rahibin karısı karşımda duruyordu.</p>

  <p class="calibre3">Sinirli bir tavırla. "Buna engel olmak lazım!" diyordu.</p>

  <p class="calibre3">İrkilerek birden ayağa fırladım ve; "Affedersiniz, dalmışım" dedim, "ne diyordunuz?" Rahibin karısı Dane Calthrop hiddetle yumruğunu öbür elinin avucuna vurdu ve: "Buna artık engel olmak lazım.</p>

  <p class="calibre3">O mektuplar! Cinayet! Agnes gibi masum çocukların hunharca öldürülmesine göz yumamayız!.." "Haklısınız, çok haklısınız.." diye kekeledim.</p>

  <p class="calibre3">"Ama bunu nasıl başaracağız?" "Ben derhal bir eksper çağıracağım." dedi.</p>

  <p class="calibre3">Esefle başımı sallayıp; "Buna olanak yok." dedim. "Scotland Yard işe, ancak bölge polis müdürünün resmi bir talebi karşısında el atar. Üstelik Scotland Yard, zaten Müfettiş Graves'i buraya göndermedi mi Ki?" "Ben o tip eksperlerden söz etmedim.. Bana imzasız mektuplar veya cinayet konularında tecrübe sahibi kimseler lazım değil.</p>

  <p class="calibre3">Ben, insanları tanıyan eksperler istiyorum. Anladınız mı? Bize lazım olan eksper, kötülükler konusunda bilgisi olan bir eksper." Garip bir görüştü ama, ilginç bir yönü de yok değildi.</p>

  <p class="calibre3">Ben daha cevap vermeden, o, başını bana güvenle sallayıp: "Ben bu işi derhal halledeceğim." dedi ve camlı kapıdan verandaya çıkıp gitti.</p>
</body>
</html>
