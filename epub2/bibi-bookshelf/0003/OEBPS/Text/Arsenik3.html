<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Arsenik</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre3" style="text-align: center;">Onuncu Bölüm</h1>

  <div>
    <br />
  </div>

  <p class="calibre3">O günden sonra çok garip bir hafta geçirdim.</p>

  <p class="calibre3">Sanki her an rüyada yaşıyordum. Hiç bir şey bana gerçekmiş gibi görünmüyordu.</p>

  <p class="calibre3">Agnes Wodell ile ilgili resmi soruşturmanın yapıldığı cuma günü beklenileceği gibi, Lymstock'lu bütün meraklılar salonu doldurdular.</p>

  <p class="calibre3">Herkes korku ve endişe ile yeni bir olay bekliyordu, ancak korkulan başa gelmedi.</p>

  <p class="calibre3">Müfettiş Nash, ara sıra ortalıklarda görünüyor, fakat ne yaptığı, kime tuzak kurduğu belli olmuyordu.</p>

  <p class="calibre3">Emily Barton çaya, Megan ise öğle yemeğine geldiler. Owen Griffith'in hastaları ile uğraşmaktan başını kaşıyacak vakti olmuyordu. Bay Pye ile seri kadehlerini tokuşturduk ve rahibin evine çay içmeğe gittik.</p>

  <p class="calibre3">Rahibin karısının daha önceki saldırgan' ve kızgın davranışlarını tekrarlamadığını görünce biraz olsun rahatladım. Geçen olayı unutmuş olsa gerek. Lahanalarına dadanan muzır böcekleri yok etmek, şimdi onun için en önemli konu olarak gözüküyordu.</p>

  <p class="calibre3">Rahibin evinde gerçek huzur dolu mutlu saatler geçirdik. Rahip ve eşinin bir başka konukları daha vardı. Nazik, oldukça yaşlı bir hanımdı bu.</p>

  <p class="calibre3">Bir şeyler örüp duruyordu Çay ve kekler nefisti.</p>

  <p class="calibre3">Rahibin kültür taşan konuşmaları zevkle dinlenecek türdendi.</p>

  <p class="calibre3">Fakat cinayet konusunu da bir nebze dahi olsun ele almamış olduğumuzu aklınıza getirmeyiniz. Bayan Calthrop'un misafiri Bayan Marple'u beklendiği gibi bu olay çok heyecanlandırmıştı.</p>

  <p class="calibre3">Yaşlı kadın, bizlerden özür dilercesine ;.</p>

  <p class="calibre3">"Taşra kasabalarında insan konuşacağı pek çok konu bulamıyor." dedi.</p>

  <p class="calibre3">"Öldürülen hizmetçi kız Agnes'in kendi hizmetçisi Edith'e benzediğini, fakat çalışkan olmasına rağmen olayları çabuk kavrayamadığını ileri sürüyordu.</p>

  <p class="calibre3">Bayan Marple'ın bir akrabası da imza sız mektuplar yüzünden bir hayli çekmişti Bu nedenle ihtiyarcık bu imzasız mektuplar konusunu, oldukça ilgi çekici bir olay olarak kabul ediyordu.</p>

  <p class="calibre3">Bayan Marple, rahibin eşinden olaylar hakkında kasaba halkının fikrini sorduğu zaman Joanna söze atıldı: "Herhalde Bayan Cleat'den şüphe duyuyorlar!" diye mırıldandı.</p>

  <p class="calibre3">Dane Calthrop başını sallayarak: "Hayır, hayır.</p>

  <p class="calibre3">Artık o kadın üzerinde durmuyorlar." diye cevap verdi.</p>

  <p class="calibre3">Marple, Bayan Cleat'i tanımıyordu ve kim olduğunu sordu.</p>

  <p class="calibre3">Joanna'nın kadını kasabanın büyücüsü olarak takdim edip rahibin karısının bunu doğrulamasını istediği zaman Bayan Dane Calthrop: "Bayan Cleat çok gülünecek bir kadın." dedi.</p>

  <p class="calibre3">"Gösterişten çok hoşlanır. Her ayın on dördünde gidip kırlardaki çiçekleri toplar.</p>

  <p class="calibre3">Tabii bütün kasaba sakinlerinin bu yaptığını fark etmesi için elinden geleni esirgemiyor." Bayan Marple: "Tabii onun gibi gülünç kızlar da gidip ondan fikir alıyorlar, değil mi?" diye sordu.</p>

  <p class="calibre3">Bayan Dane Calthrop, kasaba halkının artık Cleat'den şüphelenmeyişlerinin nedenini şu şekilde açıkladı: "Agnes şiş sokularak öldürülmüş. Kasabalılar, 'Bayan Cleat isteseydi, şiş yerine büyü yaparak kızı öldürürdü' diyerek şüpheleri onun üzerinden kaldırdılar. Onlara göre kız büyü sonucu sararıp solar ve ölürdü." Konuşurken, rahibin karısının son ziyaretinden söz açıldı. Koltukta rüya gördüğümü söylediğim zaman bana, rüyayı anlatmamı rica etti.</p>

  <p class="calibre3">Joanna'nın telefon not defte ine yazdığı cümlelerden başlayıp rüyayı anlatmaya başladım.</p>

  <p class="calibre3">Bayan Marple sözümü kesip, not defterinde ne yazıldığını sordu.</p>

  <p class="calibre3">"Maalesef çok aptalca konuştum galiba. O not rüyaya ait olmayıp Joanna'nın yazdığı gerçek bir nottu." dedim.</p>

  <p class="calibre3">İhtiyarcık öne doğru eğilip sordu: "Eğer o not defterinde neler yazıldığını sorarsam, bana kızar mısınız?" Bütün bu konuşmalardan Joanna, çok eğlenmişe benziyordu.</p>

  <p class="calibre3">"Vallahi ben pek hatırlayamıyorum, belki Jerry hatırlar." dedi.</p>

  <p class="calibre3">Ben not defterinde yazılı cümleleri tekrarladım.</p>

  <p class="calibre3">Tabii ne kadarını hatırlayabildiysem. Yaşlı kadın beni pür dikkat dinliyordu. Çok romantik bir kadın olsa gerek. Herhalde habere bu açıdan bakıyordu. Nitekim başını sallayarak gülümsedi ve "Anlıyorum, iyi anlıyorum. Böyle bir şeyi zaten tahmin etmiştim." dedi.</p>

  <p class="calibre3">Bayan Calthrop sert bir tonla konuştu: "Ne gibi bir şeyi kastettin Jane?" İhtiyar kadın mırıldanarak cevap verdi: "Alelade bir şey." Bir an beni süzdü ve: "Bay Burton, çok zeki bir genç olduğunuz bir gerçek. Ama kendinize güvenceniz yok.</p>

  <p class="calibre3">Oysa kendinize güvenmeniz şart." dedi.</p>

  <p class="calibre3">Joanna bir kahkaha atarak: "Aman lütfen ona bu tür cesaret vermeyin. Zaten kendisini gereğinden fazla beğeniyor." "Sus, kızım." dedim. "Bayan Marple beni çok iyi anlıyor!" Kadıncağız bir taraftan örgüsüne devam ediyor, diğer taraftan konuşuyordu.</p>

  <p class="calibre3">"Biliyor musunuz?" dedi. "Başarılı bir cinayet işlemek, marifetli bir oyuna benzer." "El çabukluğu ile yapılan marifetlerin insanın gözünü aldattığını mı söylemek istediniz?" "Yoo, yalnız şunu demek istedim. Herkesi, her yerde, ilgi çekeceği sanılmayan bir şeyi izlemeye zorlamak gerekir.</p>

  <p class="calibre3">Buna da galiba yanılmıyorsam 'şaşırtmaca' adı verilir." "Herkes galiba aradığımız deli'yi başka yerlerde arıyor!" diye söze katıldım.</p>

  <p class="calibre3">Bayan Marple: "Ben herkesin yerinde olsam," dedi, "ben daha ziyade bir deli değil, aklı gereğinden fazla yerinde birinin peşine takılırdım." "Doğru." dedim. "Nash da aynı fikirde, üstelik arananın 'saygıdeğer' kişiliğinden de söz etti." Bayan Marple başını sallayarak beni tasvip etti ve; "Evet, bu son derece önemli bir yön." dedi.</p>

  <p class="calibre3">"Nash imzasız mektupların gönderilmesine devam edileceğine inanıyor." "Madem ki polisin görüşü bu, bunda şüphe edilecek bir taraf yok." diyen Marple, Joanna'ya döndü: "Size de mektup geldi mi yavrum?" Joanna kıkır kıkır gülerek: "Ah, tabii.. Pek korkunç ve iğrenç sözlerle dolu bir mektup." diye cevap verdi.</p>

  <p class="calibre3">Bayan Marple: "Maalesef imzasız mektup yazarları genellikle genç ve güzel kızları hedef alırlar." Söze karıştım: "İşte zaten bu nedenle, Elsie Holland'a mektup gönderilmemiş olması da merak uyandırıyor ya!" Bayan Marple bir an düşünüp konuştu: "Ah, şu..</p>

  <p class="calibre3">Symmington'ların dadısı, rüyada gördüğünüz sarışın güzel kız mı?" "Evet." Joanna: "Ona da gelmiştir ama kız açıklamak istemiyor herhalde!" diye görüşünü belirtti.</p>

  <p class="calibre3">"Yoo, hayır." dedim. "Ben Elsie'ye inanıyorum.</p>

  <p class="calibre3">Nash da aynı görüşte." Bayan Marple, hayretini gizleyemeyerek: "Yaa!" dedi. "İşte bu son derece ilginç bir şey. Hatta bu ana kadar duymuş olduklarımın en ilginç olanı!" Aradan iki gün geçmişti. O gece Exhampton'dan dönüyordum. Hava kararmıştı. Akşam yemeğini orada yemiştim.</p>

  <p class="calibre3">Arabamın farlarında bir bozukluk hissettim. Birkaç kere yakıp söndürdüm.</p>

  <p class="calibre3">Daha sonra otomobili durdurup, farları onardım.</p>

  <p class="calibre3">Yol bir hayli tenha idi. Aslında Lymstock'ta hava karardıktan sonra sokağa pek çıkan olmazdı. Lymstock'un ilk evleri görünmeye başlamıştı.</p>

  <p class="calibre3">Kadın enstitüsünün sivri çatılı, çirkin binası da bunların arasındaydı.</p>

  <p class="calibre3">Bilmiyorum, bahçe kapısından içeri süzülür gibi giren o gölgeyi gerçekten görmüş muydum? Yoksa sadece şuuraltı bir düşünce miydi? Fakat gene de Enstitü konusu fikri bir hayli çelmeye başladı.</p>

  <p class="calibre3">Bahçe kapısı aralıktı. İçeri girdim. Dar ve kısa bir yol ön kapıya uzanıyordu.</p>

  <p class="calibre3">Durakladım. Be nim burada ne işim vardı ki sanki? Bunun nedenini ben de bilmiyordum. O anda bir hışırtı duydum. Bir kadın etekliğinin çıkardığı hışırtıyı andırıyordu bu ses. Köşeyi dönüp sesin geldiği tarafa ilerledim. Görünürde kimsecikler yoktu. Yürüdüm. Bir köşe daha döndüğüm zaman kendimi binanın arka cephesinde buldum. İki adım ötede bir açık pencere fark ettim. Usulca yanaşıp dinlemeye başladım. Bir şey duymamama rağmen, içimden gelen bir ses, binada birinin olduğunu söylüyordu.</p>

  <p class="calibre3">Sırtımdaki ağrılar tam anlamı ile henüz geçmiş değildi. Fakat buna rağmen pencereden içeri atlayabildim. Cebimdeki el fenerini yaktım. Aynı anda bir ses bana sert bir tonla: Söndür onu!" diye fısıldadı. Derhal emre uydum. Çünkü o an içinde Baş Müfettiş Nash'ı tanımıştım. Adam beni kolumdan tutup koridora çıkardı. Burada pencere olmadığından kimsenin bizi görebilmesine olanak yoktu. Işığı yakan Nash'ın yüzünde öfkeden ziyade üzüntü hissi fark ettim.</p>

  <p class="calibre3">"Tam da işe karışacak zamanı seçtiniz. Bay Burton!" dedi.</p>

  <p class="calibre3">"Affedersiniz. Sanki birinin peşindeymişim gibi geldi bana!" "Bunda şüphe yok. Sizden önce birisi arka tarafa geldi. Pencerenin önünde durdu ve süratle uzaklaştı. Herhalde sizi duymuş olacak." Tekrar özür diledim ve ;"Ne oluyor acaba?" diye merakla sordum.</p>

  <p class="calibre3">Müfettiş: "Mektubu yazmış olan kişinin önüne geçilmez bir arzu duyacağını düşünü yorum Bay Burton.".dedi. "O, muhakkak bir kez daha mektup yazmak isteyecektir. Bunun tehlikeli olacağını muhakkak ki düşünmüş olacaktır. Ancak mektup yazmak onda vazgeçilmez bir alışkanlık oldu. Tıpkı içki ve eroin müptelaları gibi..." Başımı sallayarak Nash'ı dinliyordum. "Yazan da bu mektubu eski mektuplara benzetmek için tüm gayretini sarf edecek. Kitapların yırtık sahifeleri o'nda. Tabii oradaki kelime ve harflerden faydalanacak. Ne var ki zarfı yazmak ayrı bir sorun ortaya çıkardı.</p>

  <p class="calibre3">Kadının zarflar için de aynı makineyi kullanması gerek. Makine ise burada.</p>

  <p class="calibre3">Başka bir daktilo makinesi kullanıp, adresi elle yazma cesaretini de kendinde göremez herhalde!..." Hayretle sordum: "Yani, oyuna devam edecek diyorsunuz?" "Ona ne şüphe? Kendisine fazla güvendiğinden de eminim. Bu tür insanlar daima kendilerini beğenmiş olurlar. Bu nedenle karanlık bastıktan sonra, kadının Enstitüye geleceğini düşündüm." "Kadının kim olduğu hakkında bir fikriniz var mı?" "Henüz, hayır." "Ama herhalde şüphelendiğiniz birisi var?" "Evet. Ancak karşımızdaki çok kurnaz. Bilmediği oyun yok." Bir kez daha özür dilediğim zaman Nash: "Eh, ne yapalım!" diye cevap verdi.. "Bugünlük şansımız bu kadarmış.</p>

  <p class="calibre3">İnşallah bir daha sefere şansımız daha yaver gider." Dışarıya çıktığım zaman arabamın yanında biri beni bekliyordu.</p>

  <p class="calibre3">Bekleyen gölgenin Megan olduğunu fark edince, bir hayli şaşırdım.</p>

  <p class="calibre3">"Merhaba!" dedi. "Bunun sizin arabanız olduğunu tahmin etmiştim.</p>

  <p class="calibre3">Ne yapıyorsunuz burada?" "Benim ne yaptığım değil, asıl senin burada ne işin olduğu önemli!" Ben geceleri yürüyüşe çıkarım. Bu gece de aynını yaptım. Geceleri hiç olmazsa, kimse, insanı yolda durdurup yersiz sorular sormuyor. Yıldızlar ne güzel parıldıyor! Etraftaki doğa kokusu insanın içine siniyor. Normal şeyler dahi bir esrar havasına bürünüyor!..." "Söylediklerinin hepsi gerçek. Ancak bu saatte sokaklarda ancak kedilerle büyücüler dolaşır. Evde seni merak eden olmaz mı?" "Hayır. Onlar hiçbir zaman benim ne yaptığım veya nerede olduğumla ilgilenmezler." "Söyle bakalım, nasılsın?" "Gördüğünüz gibi çok iyiyim." "Peki, Elsie Holland seninle meşgul oluyor mu?" "Elsie gerçekten çok iyi bir kız, ama aptallığından sorumlu olan kendisi değil ki!" "Elsie adına hiç de hoş bir görüş değil ama, galiba doğru bir teşhis! Atla arabaya, seni evine götüreyim." Megan'ı aramadıkları aslında pek doğru sayılmazdı. Çünkü eve yaklaştığımız sırada Symmington kapı önünde duruyordu.</p>

  <p class="calibre3">"Merhaba" dedi. "Megan yanınızda mı?" "Evet" diye cevap verdim.</p>

  <p class="calibre3">"Onu eve getirdim." Megan'a sitem dolu bir ifade ile bakıp "Bu şekilde bize haber vermeden çıkıp gitmen, hiç de doğru bir şey değil, Megan. Bayan Holland senin yüzünden bir hayli endişelendi." Megan anlaşılmayan sözler mırıldanarak içeri girerken, Symmington derin derin içini çekti ve "Yetişkin bir kız, büyük bir sorumluluk. Bilhassa kendisiyle ilgilenecek annesinden yoksun bir genç kız olursa.. Sanırım Megan için artık okula gitme yaşı da geçti.." deyip, şüpheli bir ifade ile bana bakıp: "Herhalde onu otomobille gezdirdiniz, değil mi?" diye sordu.</p>

  <p class="calibre3">Öyle düşünmesinin daha yerinde olacağını düşündüm.</p>

  <p class="calibre3"></p>
</body>
</html>
