<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Arsenik</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre3" id="sigil_toc_id_3" style="text-align: center;">Dördüncü Bölüm</h1>

  <div>
    <br />
  </div>

  <p class="calibre3">Hatırladığım kadarı ile bir hafta kadar sonra hizmetçimiz Partridge, Bayan Baker adında bir kadının benimle bir-iki dakika konuşmak istediğini haber verdi. Bayan Baker adında kimseyi tanımıyordum. "Kim bu bayan?" diye sordum, "Joanna ile konuşsa daha iyi olmaz mıydı?" Ancak kadının şahsen benimle konuşmak istediği belli idi. Üstelik Bayan Baker'in Beatrice'in annesi olduğunu da öğrenmiştim. Oysa ben Beatrice'i çoktan unutmuştum bile. Bir süreden beri evde kır saçlı, orta yaşlı bir kadınla mutfakta veya merdiven başlarında karşılaşıyordum.</p>

  <p class="calibre3">Kadının yeni gündelikçi olduğunu sanmıştım. Ne var ki Beatrice'in annesi ile konuşmaktan kaçınamazdım. Bilhassa Joanna’nın dışarı çıktığını öğrendiğim zaman, içeri girmesini söyledim. O anda imzasız mektupları yazan kimseye ne kadar küfür ettiğimi herhalde tahmin edersiniz.</p>

  <p class="calibre3">Bir süre sonra odaya, ablak yüzlü, acele konuşan bir kadın girdi.</p>

  <p class="calibre3">Bakışlarında ve davranışlarında, beni suçlarmış gibi bir görünüş bulunmadığını görünce rahatladım.</p>

  <p class="calibre3">Hizmetçi Partridge dışarı çıkıp kapıyı kapadıktan sonra Bayan Baker konuştu: "Sizinle görüşmek isteğinde bulunmak cüretinde bulunduğum için beni mazur görünüz. Ancak en doğru hareketin sizinle konuşmak olacağını düşündüm. İçinde bulunduğumuz durum karşısında izleyeceğimiz hareket şeklini bize bildirmeniz beni ziyadesi ile minnettar kılacaktır. Çünkü kanımca yapılması gereken bazı şeylerin olduğu muhakkak. Üstelik ben her zaman 'Bugün yapabileceğin bir işi yarma bırakma' prensibine inanan insanlardanım.</p>

  <p class="calibre3">Harekete geçmekten hoşlanırım.</p>

  <p class="calibre3">" "Bir hayli şaşırmıştım, adeta kekeleyerek: "Bayan Baker, tabii size, şey..yani mümkün olduğu kadar yardımcı olmak hoşuma gidecektir.." dedim ve kadının cevabını bekledim.</p>

  <p class="calibre3">"Çok teşekkür ederim, efendim." Bayan Baker, ikazım üzerine bir koltuğun kenarına ilişerek, "Size gelebilmek cesaretini kendimde bulabildiğim için adeta seviniyorum" dedi ve devam etti: "Beatrice'e bu gibi konularda Bay Burton, ne yapılması gerektiğini bilir, dedim. O, yatağına uzanmış inleyip duruyordu. 'Bay Burton, Londralı gerçek bir centilmen', dedim. Ve 'yapılması gereken her şeyi yapar', diye ilave etim. Tabii ki bazı şeylerin yapılması gerek. Zira yeni neslin delikanlıları adlarına uygun olarak delişmen oluyor ve laftan da anlamıyorlar.</p>

  <p class="calibre3">Kızların görüşlerine ise hiç de aldırmıyorlar. Beatrice'e, 'Ben senin yerinde olsaydım, ona ağzının payını verirdim' dedim. Peki değirmendeki kız ne olacak?" Şaşkın şaşkın sordum: "Özür dilerim ancak konuyu pek iyi anlayamadım. Neler oldu ki?..." "Mektuplar, beyefendi.. Şu iğrenç mektuplar..</p>

  <p class="calibre3">Üstelik o kadar adi ki! Ne kötü kelimeleri ihtiva etmiyor ki!..." "Kızınıza başka mektuplar da mı geldi?" diye sordum.</p>

  <p class="calibre3">"Ona gelmedi, beyefendi. Beatrice'e bir mektup yolladılar. Yanınızdan ayrılmasına sebep olan o mahut mektubu..." O mektuptaki suçlamanın hiçbir aslı olmadığını izah etmek isterken Bayan Baker saygılı fakat kesin bir tavırla sözümü kesti: "Bu mektupların A'dan Z'ye kadar yalan olduğunu söylemenize gerek yok Bay Burton. Bayan Partridge de bunun için yemin etti. Benim de bundan en ufak bir şüphem yok. Siz, hiçbir zaman bu tür beylere benzemiyorsunuz. Üstelik hastahaneden daha yeni ayrıldınız. Mektuptaki suçlamaların iğrenç birer yalan olduğunu bilmeme rağmen, gene de Beatrice'in buradan ayrılmasının doğru olacağına inandım. Dedikodunun ne demek olduğunu bilirsiniz. 'Ateş olmayan yerden duman çıkmaz' sözüne inananların adedi pek fazladır ve bu nedenle Beatrice'in burada çalışmamasını istedim. O da aynı fikirdeydi, kendisine sizden ayrılmasının yerinde bir davranış olacağını söyledim. Tabiatı ile ikimiz de bu şekilde sizi zor durumda bırakacağımızdan üzülüyorduk... Bu suretle çirkin dedikoduların son bulacağını umuyorduk. Ama şimdi de garajda görevli George'a da aynı mealde bir mektup gönderilmiş.</p>

  <p class="calibre3">Mektupta kızım Beatrice hakkında akla hayale gelmeyecek korkunç suçlamalar var. Mektupta kızımın Fred Ledbetter'in oğlu Tom'la gezip tozduğundan söz ediliyor. Emin olun efendim, kızımın o gençle 'merhaba'dan başka bir ilişkisi yok." Bay Ledbetter'in oğlu Tom aklımı daha da karıştırmıştı. "Bir saniye Bayan Baker... Durumu iyice anlayalım.</p>

  <p class="calibre3">Beatrice'in erkek arkadaşına, kendisinin başka bir delikanlı ile ilgisi olduğuna dair bir mektup mu gönderilmiş? " diye sordum.</p>

  <p class="calibre3">"Maalesef öyle. Üstelik son derece çirkin kelimelerle dolu bir mektup.</p>

  <p class="calibre3">George beklenilebileceği gibi son derece öfkelendi ve böyle şeylere göz yummayacağını, ateş olmayan yerden duman çıkmayacağını söyleyerek çıkıp gitti. Beatrice ağlamaya başladı. Zavallı. Ben de 'hemen şapkamı giyip Bay Burton'a gideyim' dedim." Bayan Baker susup bana baktı. Sanki tepkimi öğrenmek istiyordu.</p>

  <p class="calibre3">Tıpkı zeki bir fino köpeği gibi.</p>

  <p class="calibre3">"Fakat, bana niçin geldiğinizi anlayamıyorum!" dedim.</p>

  <p class="calibre3">"Öğrendiğime göre ö iğrenç mektuplardan biri size de gelmiş.</p>

  <p class="calibre3">Londralı bir centilmen olarak bu gibi hallerde ne yapılması gerektiğini öğrenmek üzere size koştum." "Ben sizin yerinizde olsam, bana geleceğinize, polise giderdim." dedim. "Bu tür işlerin önlenmesi gerekir." Bu sözlerim karşısında Bayan Baker irkilerek, "Ah, olmaz efendim, polise gidemem" diye cevap verdi.</p>

  <p class="calibre3">"Neden peki?" "Çünkü bugüne dek polisle, ne benim ne de hiçbirimizin en ufak bir ilişkisi olmadı.." "Olabilir, fakat bu olayı ancak polis halleder.</p>

  <p class="calibre3">Bu görev onlara verilmiş." "Yani Bert Rundle'a mı müracaat edelim?" Bert Rundle'in polis memuru olduğunu biliyordum.</p>

  <p class="calibre3">"Herhalde merkezde bir polis komiseri veya polis müfettişi vardır" diye cevap verdim.</p>

  <p class="calibre3">"Ben mi polis merkezine gideceğim?" Bu sözleri söylerken Bayan Baker'in ses tonun da hem hayret hem de bir tür sitem vardı.</p>

  <p class="calibre3">"Size tavsiye edebileceğim başka bir şey düşünemiyorum." Bayan Baker sesini çıkarmadı. Pek tatmin olmuşa benzemiyordu.</p>

  <p class="calibre3">Israrla: "Bu mektuplara bir son verilmesi gerekiyor, beyefendi" dedi, "aksi halde kötü olayların meydana geleceğinden korkuyorum!" "Bu mektupları gönderen yeteri kadar kötülük yapmıyor mu?" "Ben Bay Burton, daha ziyade şiddet hareketlerini kastediyorum.</p>

  <p class="calibre3">Delikanlılar gibi, olgun erkeklerin de duyguları çok şiddetli oluyor." "Bu mektuplardan alan çok mu?" diye sordum.</p>

  <p class="calibre3">Bayan Baker başını salladı: "Ne yazık ki durum her geçen gün kötüye gidiyor. Mesela 'Mavi Domuz' hanının sahipleri Bay ve Bayan Beadle'i ele alalım. Onlar son derece mutlu ve iyi geçinen bir çiftti.</p>

  <p class="calibre3">Mektuplar gelmeye başladıktan sonra adamcağız adeta kudurdu. Akla sığmayacak şeyler düşünmeye başladı." Bayan Baker'e doğru eğilerek konuştum; "O iğrenç mektupları kimin yazdığı hakkında bir fikrin var mı?" Kadının cevabı beni bir hayli şaşırttı.</p>

  <p class="calibre3">"Muhakkak ki bir fikrimiz var. Aslında hepimizin bu konuda kesin bir yargısı var." Şaşkın şaşkın: "Kim ki o?" diye sordum.</p>

  <p class="calibre3">Bayan Baker'in bu soruyu cevaplandırmaktan kaçınacağını sanmıştım, oysa derhal tereddüt etmeden cevabını verdi: "Bunun sorumlusu Bayan Cleat, beyefendi.</p>

  <p class="calibre3">Hepimizin de görüşü bu.</p>

  <p class="calibre3">Suçlunun Bayan Cleat olduğundan kimsenin şüphesi yok." O sabah o kadar yeni isim duymuştum ki, Bayan Cleat'in kim olduğunu sormak mecburiyetinde kaldım.</p>

  <p class="calibre3">Bayan Cleat, gündelikçi bir bahçıvanın karısıydı. Kasabanın değirmenine inen patika yol üzerinde oturuyordu.</p>

  <p class="calibre3">Ancak daha sonraki sorularımın cevapları hiç de beni tatmin edemedi. Bu mektupları o kadının yazması için ne gibi bir sebep olabileceğini sorduğum zaman, Bayan Baker'den aldığım cevap: "Bu tam onun yapabileceği tür işlerdendir." şeklinde oldu.</p>

  <p class="calibre3">Konuşma sona erdiği zaman, Bayan Baker'e bir kez daha polise başvurmasını önerdim. Kadının benim sözümü dinlemeyeceğinden emin olduğum gibi, benimle konuştuktan sonra hayal kırıklığına uğramış olduğunu da fark ettim.</p>

  <p class="calibre3">Kadıncağız gittikten sonra kendi kendime düşündüm. Bayan Cleat'ı suçlayan deliller yetersizdi ama, kasaba halkının kadını suçlu bulduğu da bir gerçekti. Dr. Griffith'in görüşünü almam gerekecekti. Herhalde o, kadını tanırdı. İkimizden biri polise gidip, kasabayı birbirine katan mektupların sahibinin Bayan Cleat olmasından kasaba halkının kuşkulandığını söyleyebilirdik.</p>

  <p class="calibre3">Doktorun muayene saatinden sonra evine gittim ve Beatrice'in annesi ile yaptığım konuşmayı özetledim.</p>

  <p class="calibre3">Griffith'in tepkisi beni hayal kırıklığına uğrattı adeta.</p>

  <p class="calibre3">"Mesele o kadar basit değil, Burton!" dedi.</p>

  <p class="calibre3">"Bu işlerin failinin Bayan Cleat olduğuna inanmıyor musunuz?" "Olabilir, ancak ben hiçbir şekilde buna inanmıyorum." "Peki kasaba halkının onu suçlu bulmasının sebebi ne?" Doktor Griffith gülümsedi ve: "Ah, cidden bilmiyor muydunuz? Bayan Cleat kasabamızın büyücüsü!" dedi.</p>

  <p class="calibre3">Hayretten küçük dilimi yutacaktım. "Olmaz öyle şey!" diye haykırdım.</p>

  <p class="calibre3">"Hiç şaşma, Burton. Bu modern devirde bu gibi şeyler gerçekten insanın garibine gider. Ancak durumu şöyle izah edebiliriz. Bazı insanları, daha doğrusu eski ailelerin hışmına uğramamak için gelenekler sürer gider.</p>

  <p class="calibre3">Bayan Cleat'in ailesinde de cadı ve büyücülerin adedi bir hayli kabarık.</p>

  <p class="calibre3">Maalesef kadın da geleneği sürdürmek için elinden geleni ardına koymuyor.</p>

  <p class="calibre3">Çok katı, esprisi bol, garip bir kadın Bayan Cleat. Bir çocuk kaza eseri parmağını kesse veya ağaçtan düşüp başı yarılıp hastahaneye kaldırılsa, o kadın gayet sakin şekilde; "Biliyorum, o çocuk geçen gün bahçemden elma çalmıştı" veya "Kedimin kuyruğunu çeker mi, oh olsun!" diyebilmektedir.</p>

  <p class="calibre3">Kadının bu davranışları sürüp giderken, kasaba kadınların çocuklarını Bayan Cleat'in yanma yaklaştırmaz oldular.</p>

  <p class="calibre3">Bazıları ise onun hışmına uğramamak ve gözüne girmek için ne yapacaklarını bilemiyorlar. Gülünç bir inanç ama, ne var ki sürüp giden bir inanç. İşte mektuplardan da Bayan Cleat'in sorumlu tutulmasının nedeni de budur." Fakat, o suçlu değil mi demek istiyorsunuz?" "Yoo, öyle bir şey demedim. O öyle bir kadın değil. Mesele keşke bu kadar basit olsaydı." "Herhalde bu olay hakkında şahsi bir düşünceniz vardır!" Başını salladı, fakat gözlerindeki dalgın ifade çok anlam taşıyordu.</p>

  <p class="calibre3">Ağır ağır konuştu: "Hayır, hiçbir fikrim yok ama, durum hiç de hoşuma gitmiyor Burton. Çok kötü sonuçlara yol açabilecek bir durum bu!." Eve döndüğüm zaman Megan'ı verandanın basamaklarına oturmuş buldum. Çenesini dizlerine dayamıştı.</p>

  <p class="calibre3">Kız, her zamanki resmi davranışlarını bırakmıştı. Bana "Merhaba" dedi, "acaba öğle yemeğini sizde yiyebilir miyim?" "Tabii" dedim.</p>

  <p class="calibre3">Partridge'e yemekte bir misafirimiz olacağını haber vermeye giderken, Megan arkamdan; "Eğer pirzola veya benzeri paylaşılması güç bir yemek varsa, lütfen bana söylemekten çekinmeyin" diye seslendi.</p>

  <p class="calibre3">Hizmetçi kadın, durumdan memnun olmadığını gizlemedi ve bana açıkça Megan denilen kızdan hiç hoşlanmadığını söyledi.</p>

  <p class="calibre3">Verandaya döndüğüm zaman, genç kız, kalmasında bir mahzur olup olmadığını, endişeli bir tavırla sordu.</p>

  <p class="calibre3">"Yok dedim, "öğle yemeğinde Partridge İrlanda yahnisi pişirmiş." "Ah, neyse, o yahni de köpek mamasından farksız bir yemektir. İçine bolca patates ile baharat konur sanırım." "Doğru" diyerek cebimden çıkardığım tabakayı ona uzattım.</p>

  <p class="calibre3">Kızcağızın yüzü kıpkırmızı kesildi. "Ne iyi insansınız" dedi.</p>

  <p class="calibre3">"Sigara içer misin?" "Hayır. İçmek isteyeceğimi de hiç zannetmiyorum.</p>

  <p class="calibre3">Fakat bana sigara ikram edişiniz, çok iyi bir insan oluşunuzun bir delili... Beni bir insan yerine koymanız.." Gülerek: "Sen insan değil misin Megan?" dedim.</p>

  <p class="calibre3">Genç kız, "hayır" gibilerden başını salladı.</p>

  <p class="calibre3">Sonra da, konuyu değiştirmek istercesine, uzun tozlu bacağını bana doğru uzatarak, gururlu bir tavırla, "Çoraplarımı yamadım" dedi.</p>

  <p class="calibre3">Çorap dikişinden pek anlamam ama, çorabın rengine uymayan yün iplikle yapılmış büzükler, yamalama işleminin pek başarılı olmadığı hissini verdi.</p>

  <p class="calibre3">Fikrimi açıklamama zaman bırakmadan Megan: "Ama" dedi, "bunlar canımı acıtıyor. Deliklerle çok daha rahat ediyordum." "Tahmin ederim." "Kız kardeşiniz çorap yamalama işini becerebiliyor mu?" Bir an düşündükten sonra, "Pek tahmin etmiyorum" demek zorunda kaldım.</p>

  <p class="calibre3">"Peki, çorabı yırtıldığı zaman ne yapar?" İsteksiz bir şekilde cevap verdim: "Her halde kaldırıp atar, yenisini alır." "Çok normal bir şey. Ancak ben bunu yapamam. Bana artık cep harçlığı veriyorlar. Yılda 47 Sterlin. Bu para ile herhalde fazla bir şey yapılamaz." Kız doğru söylüyordu.</p>

  <p class="calibre3">Megan’ın yüzünü bir üzüntü ifadesi kaplamıştı: "Siyah çorap giyebilseydim, işler kolaylaşırdı. Okul günlerindeki gibi çorap deliklerinden bacağımı siyah mürekkeple boyardım. Dikiş öğretmenimiz Bayan Batsworthy'nin gözleri pek iyi görmezdi. Bu nedenle durumu fark etmezdi." Pipomu doldurduğum sürece konuşmadık. Dostluk dolu bir sessizlik..</p>

  <p class="calibre3">Megan’ın ses tonu birden keskinleşti ve: "Herhalde beni korkunç bir yaratık olarak kabul ediyorsunuz, değil mi?" diye bağırdı, "yani herkes gibi.." Şaşkınlıktan ağzımdaki pipoyu düşürdüm. Lüle taşından yapılmış pipo, tam istediğim koyu kahverengine dönüşmekteydi. Yere düşer düşmez kırıldı.</p>

  <p class="calibre3">Kızgın bir tavırla Megan'a çıkıştım: "Yaptığını gördün mü, şimdi?" Anlaşılması çok zor olan yaratık, üzüleceği yerde kahkaha ile güldü.</p>

  <p class="calibre3">"Sizden ziyadesi ile hoşlanıyorum" dedi.</p>

  <p class="calibre3">Her insanı çok mutlu edebilecek bir sözdü bu.</p>

  <p class="calibre3">İnsanın en iyi dostu olan köpeği, konuşma olanağına sahip olsaydı, muhakkak ki sahibine aynı şeyleri söylerdi. Megan bir ata benzemesine rağmen, o anda karakterinin daha fazla bir köpeğinkini andırdığını fark ettim. Bir bakıma tam bir insan mizacına sahip sayılamazdı, Megan.</p>

  <p class="calibre3">Piponun parçalarını toplarken, kıza baktım ve: "Şu felaket meydana gelmeden önce neler söylüyordun?" diye sordum.</p>

  <p class="calibre3">"Benim korkunç bir yaratık olduğuma inandığınızı.." Ne var ki bu kez Megan’ın ses tonu önceki gibi haşin değildi.</p>

  <p class="calibre3">"Bunu da nereden çıkardın?" Megan yeniden ciddileşmişti: "Çünkü ben öyleyim de onun için" dedi.</p>

  <p class="calibre3">Sert bir tonla cevap verdim: "Aptallık etme!" Genç kız, başını esefle salladı ve içini döktü: "Zaten mesele bunda ya.. Aslında ben budala değilim. Oysa herkes beni aptal zannediyor. İçimden gülüp, onların her birinin iç dünyalarını bildiğimi, onlardan nefret ettiğimi fark bile edemiyorlar." "Onlardan nefret mi ediyorsun?" "Evet" diye cevap verdi. Hiç de çocuksu olmayan hüzünlü bakışları ile gözlerini gözlerime dikerek, kirpiklerini dahi kırpıştırmadan devam etti: "Siz de benim gibi olsaydınız, insanlardan nefret ederdiniz.. Yani siz de kendinizin istenmedik bir yaratık olduğunuzu anlamış olsaydınız.." Ağır ağır konuştum: "Bu biraz sakat bir görüş değil mi?" Megan, "Evet" dedi. "Gerçekleri dile getirdiğiniz zaman insana daima bunu kondururlar. Söylediğim ise bir gerçek.</p>

  <p class="calibre3">Beni istemiyorlar. Bunun sebebi de belli. Annem beni hiç sevmiyor. Galiba ona babamı hatırlatıyorum.</p>

  <p class="calibre3">Bana anlattıklarına göre babam son derece kötü bir insanmış ve anneme çok fena davranırmış. Ne var ki anneler, doğurdukları yaratıkları istemediklerini söyleyip atamazlar. Oysa kediler, istemedikleri yavruları yerler. Bence en mantıklı bir yol da bu. Bu şekilde ortada patırtı gürültü kalmaz. Fakat kadınların çocuklarını bağırlarına basıp onlara bakmak, görevleridir. Okul günlerimde daha mutluydum. Yatılı okuyordum: Sizin anlayacağınız, öz annem, yeni kocası ve iki çocuğu ile yalnız bir hayat sürmek istiyor." "Kızım, bunların da çoğu sakat düşünceler. Bir kısmının gerçek olduğunu kabul edelim. Öyle ise neden onlardan ayrılıp kendine yeni bir hayat kurma yolunu seçmiyorsun?" Gülümsedi. Hüzünlü bir gülümseme idi bu. "Yani bir meslek sahibi mi olmamı istiyorsunuz? İş hayatına atılmamı filan!..." "Evet, öyle." "Peki ne iş yapacağım?" "Bir kursa gidip daktilo, steno, sekreterlik öğrenebilirsin." "Bunu başarabileceğimi ummuyorum. Bu konularda çok beceriksizimdir. Üstelik..." "Evet, üstelik.." Genç kız başını arkaya çevirmişti. Biraz sonra bana döndü. Yüzü kızarmış, gözleri dolu dolu olmuştu. Yeniden konuşmaya başladığı zaman çocuksu hali geri dönmüştü: "Neden onlardan ayrılayım? Niçin onların beni ayırmaya mecbur etmelerine rıza göstereyim? Beni istemiyorlar ama ben, buradan bir adım dahi atmayacağım. Kalıp herkesi pişman edeceğim.</p>

  <p class="calibre3">Aşağılık köpekler!...</p>

  <p class="calibre3">Lymstock'luların tümünden nefret ediyorum.</p>

  <p class="calibre3">Onlara göre ben çirkin ve aptal bir kızım. Onlara göstereceğim. Göreceksiniz...</p>

  <p class="calibre3">Ben..." Köşeden ayak sesleri duyuldu. Biri çakıllar üzerinde bize doğru ilerliyordu.</p>

  <p class="calibre3">Hiddet dolu bir sesle: "Kalk" dedim, "camlı kapıdan salona gir ve birinci kattaki banyoya gidip yüzünü yıka.</p>

  <p class="calibre3">Durma, çabuk." Megan o beceriksiz hali ile ayağa kalktı. Joanna evin köşesini dönerken kız salona daldı.</p>

  <p class="calibre3">"Öff, hava çok sıcak!" diyen kardeşim, yanımdaki koltuğa adeta yığıldı ve başındaki eşarbı çıkarıp yelpazelenmeye başladı. "Çok şükür, şu Allah'ın gazabı spor ayakkabılar artık tımar edilmeye başladı. Kilometrelerce yol yürüdüm ve bu süre içinde öğrendiğim bir tek şey; spor ayakkabılarında süslü püslü deliklerin yeri olmadığı. Katır tırnakları o deliklerden girip insanın ayağına batıyor. Jerry, kanımca bir köpek almamız gerekiyor.." "Haklısın, ben de bir köpek istiyorum." diye cevap verip acele ile ekledim: "Haa, unutmadan söyleyeyim; Megan öğle yemeğini bizimle yiyecek." "Yaa! Çok iyi." "O kızdan hoşlanıyor musun?" diye sordum.</p>

  <p class="calibre3">"Bana göre Megan çocuk iken bulunmuş ve sonra işe periler de karışmış. Periler hakiki kızı alıp yerine Megan'ı bırakmışlar... Böyle bir kıza rastlamak muhakkak ki çok ilginç bir şey. Gidip elimi yüzümü yıkayayım." "Hemen gitme, Megan banyoda yüzünü yıkıyor." "Yaa! O da mı yürüyüşe çıkmış?" Çantasından aynasını çıkarıp yüzüne uzun uzun baktıktan sonra; "Bu ruju hiç de sevmedim" dedi.</p>

  <p class="calibre3">O anda Megan salonun camlı kapısından verandaya çıktı. Oldukça temizlenmiş ve sakinleşmişti. Çekingen bir tavırla Joanna'ya baktı.</p>

  <p class="calibre3">Kız kardeşim hala dudakları ile meşguldü. "Hoş geldin" dedi, "öğle yemeğine kalacağına memnun oldum. Eyvah, burnumda bir çil peyda olmuş! Derhal icabına bakmalı. Çiller en çok İskoçyalı kadınlara yaraşır. İnsanın yüzüne saf bir ifade verir bu çiller." Yanımıza gelen Partridge, aksi ve soğuk bir tavırla, yemeğin hazır olduğunu bildirdi.</p>

  <p class="calibre3">Ayağa kalkan Joanna: "Haydi gelin çocuklar" dedi, "açlıktan neredeyse öleceğim." Megan’ın koluna girdi ve birlikte yemek odasına doğru yürüdüler.</p>

  <p class="calibre3"></p>
</body>
</html>
