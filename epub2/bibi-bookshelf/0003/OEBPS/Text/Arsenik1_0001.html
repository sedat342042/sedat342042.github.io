<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Arsenik</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre3" id="sigil_toc_id_1" style="text-align: center;">İkinci Bölüm</h1>

  <div>
    <br />
  </div>

  <p class="calibre3">Bize gönderilen mektubun bir nebze dahi olsa, ağzımın tadını kaçırmadığımı ileri sürecek değilim. Ne var ki kısa süre içinde olayı unuttum. Daha doğrusu o sıralarda olaya fazla önem vermiyordum. "Bu gibi olaylara ufak kasabalarda sık sık rastlansa gerek", diyerek kendi kendimi avutuyordum. Suçlu muhakkak dramatik olaylardan hoşlanan isterik bir kadın olmalıydı.. Her ne ise.. O mektuplar, bize gönderilen mektuplar gibi komik ve çocuksu nitelik taşıyan şeyler ise, herhalde fazla zarara neden olamazdı.</p>

  <p class="calibre3">Daha sonraki olay, bir hafta sonra meydana geldi.</p>

  <p class="calibre3">Nemrut suratlı hizmetçi Bayan Partridge, yanıma gelip gündelikçi kız Beatrice'in o gün gelemeyeceğini haber vermişti.</p>

  <p class="calibre3">"Anladığıma göre beyefendi, Beatrice oldukça büyük bir sarsıntı geçirmiş." Bu sözleri ile Partridge'in ne demek istediğini pek anlayamamıştım.</p>

  <p class="calibre3">Genç kızın toyluğu sonucu midesinden rahatsızlandığını ve Partridge'in nezaketinden ötürü bu durumu açıkça anlatmak istemediğini sanmıştım.</p>

  <p class="calibre3">Çok üzüldüğümü, yakında iyileşebileceğini ümit ettiğimi söylediğim zaman, Partridge; "Kızın sağlık durumunda bir şey yok, efendim," dedi ve ilave etti: "Galiba, hissi bir sarsıntı geçirmiş." Şaşırmış bir tavırla; "Yaa, öyle mi?" diye mırıldandım.</p>

  <p class="calibre3">Partridge konuşmasına devam ediyordu: "Bu duruma da Beatrice’in aldığı bir mektup sebep olmuş. Anladığım kadarı ile, bu mektupta kötü imalar varmış." Hizmetçinin gözlerindeki sert ifade ve 'imalar' kelimesini kullanırken 'İ' harfi üzerinde gereğinden fazla duruşundan, bu imaların benimle ilgili olabileceğini düşünerek bir hayli endişelendim. Esasen ben o güne kadar Beatrice'e dikkat bile etmemiştim. O kadar ki, o'nu o gün sokakta görsem kendisini tanımayacaktım. Bu nedenle bir hayli sinirlendim.</p>

  <p class="calibre3">Çift koltuk değneği ile dolaşan hasta bir adam, muhakkak ki genç kızları baştan çıkaran ahlaksız bir şahıs rolüne pek yakışmayacaktı.</p>

  <p class="calibre3">Öfke ile "Ne saçma!" diye söylendim.</p>

  <p class="calibre3">Partridge, "Ben de Beatrice'in annesine aynı şeyi söyledim ve kendisine, bu evde kaldığım sürece kimsenin bu tür maceralara girişemeyeceğini kesinlikle bildirdim.</p>

  <p class="calibre3">Beatrice'e gelince... Zamanımızdaki kızlar çok değişti. Eğer Beatrice, başka bir yerde bir maceraya kendini kaptırmışsa, bu konuda bir şey söyleyecek durumda olamam. Ama beyefendi, gerçek bundan ibaret. Beatrice'in kasabadaki garajda çalışan erkek bir arkadaşı var. Onunla gezip tozuyor.</p>

  <p class="calibre3">Delikanlı da o mektuplardan almış. Bu nedenle Beatrice'in sevgilisi son derece mantıksız davranışlarda bulunuyor." Hiddetle bağırdım-. "Hayatımda bu derece saçma bir şey duymadım!" "Bana kalırsa, efendim, bu kızdan kurtulmuş olmamız çok iyi oldu.</p>

  <p class="calibre3">Beatrice'in ifşa edilmesinde sakınca gördüğü bir sırrı olmasaydı, bu derece telaşlanmazdı. Ateş olmayan yerden duman çıkmaz atasözüne inananlardanım.</p>

  <p class="calibre3">" Bu atasözünden zamanla ne kadar bıkkınlık getireceğimi o anda bilmiyordum.</p>

  <p class="calibre3">O sabah, bir maceraya kendimi atıp yürüyerek köye kadar inecektim. (Lymstock'tan, Joanna ile, daima 'köy' diye söz ederdik.) Aslında bu doğru bir hareket değildi. Çünkü Lymstock halkı bunu duysa bize muhakkak ki kızacaklardı.</p>

  <p class="calibre3">Güneş pırıl pırıl parlıyor, havada taze hafif bir serinlik kendini hissettiriyordu. Koltuk değneklerimi alarak yola koyuldum. Bana refakat etmek isteyen Joanna’nın bu teklifini kesin bir şekilde reddettim.</p>

  <p class="calibre3">"Olmaz" dedim. "Yolda giderken yanımda, yüksek topukları üzerinde sendeleyen ve beni tatlı sözlerle teşvik eden koruyucu bir meleğin bulunmasından hoşlanmıyorum. Unutma ki, tek başına yola çıkan her zaman hedefine daha önce ulaşır. Köyle yapacak bir hayli işim var.</p>

  <p class="calibre3">Galbraith, Ailbraith ve Symmongton'a uğrayıp şu hisse senetlerinin belgelerini imzaladıktan sonra, fırıncıya gidip gönderdiği keklerin kötülüğünden şikayet edeceğim. Halk Kütüphanesinden aldığımız kitabı iade edip yeni bir kitap alacağım. Bankaya da uğramam gerekiyor. Bırak da işime gideyim kızım. Sabah saatleri bir hayli kısa." Joanna’nın araba ile beni alıp öğle yemeğine eve yetişmeye karar verdik.</p>

  <p class="calibre3">"Bu şekilde Lymstock'ta her karşılaşacağın kimse ile daha fazla muhabbet etmek için vaktin olur." "Sen beni gelip alıncaya kadar, herhalde kasabanın tüm önemli insanları ile yolda karşılaşırım." Sabah saatlerinde anayolun, alışverişe çıkanların buluştukları yer olduğunu, orada laklak edilip haber teatisinde bulunulduğunu da biliyordum.</p>

  <p class="calibre3">Fakat gene de kasabaya tek başıma inmek nasip olamadı. Daha iki yüz metre kadar yol almamıştım ki, arkamda bir bisikletin tiz fren gıcırtısını duydum. Aynı anda Megan Hunter, bisikletinden inmek isterken hemen hemen ayaklarımın. dibine yuvarlanıverdi.</p>

  <p class="calibre3">Derhal ayağa kalkıp, üzerindeki tozları silkelerken "Selam" dedi.</p>

  <p class="calibre3">Megan'dan hem hoşlanıyor, hem de ona garip bir şekilde acıyordum.</p>

  <p class="calibre3">Avukat Symmington'un üvey kızıydı Megan. Bayan Symmington'un ilk kocasından olan kızı... Bay Hunter'den kimse uzun uzadıya söz etmiyordu.</p>

  <p class="calibre3">Kızın babasının unutulması çok daha yerinde olacak erkek tiplerinden biri olduğunu anlamıştım. Adamın karısına son derece kötü muamele ettiğini duymuştum.</p>

  <p class="calibre3">Evlendikten iki yıl sonra kadın kocasından boşanmıştı... Özel varlığa sahip bulunan kadın, her şeyi unutup kızını büyütmek üzere Lymstock'a yerleşmişti. Ve kısa süre sonra, köyün tek, gözde bekarı Bay Symmington ile evlenmişti. Kadının bu ikinci evlilikten iki oğlu olmuştu.</p>

  <p class="calibre3">Gerek kendisi, gerek Bay Symmington çocuklarına fazlası ile bağlıydılar.</p>

  <p class="calibre3">Tahminlerime göre, Megan zaman zaman üvey babasının evinde kendini istenmeyen bir yaratık olarak görmekteydi. Ufak tefek yapılı, solgun şimali, güzel ve narin bir kadın olan ve devamlı olarak sağlık durumundan, hizmetçi derdinden söz eden annesi Bayan Symmington'a hiç benzemiyordu. Aksine Megan, uzun boylu, beceriksiz hareketli genç bir kızdı. Yirmi yaşında olmasına rağmen, daha ziyade on-altı yaşında bir okul öğrencisini andırıyordu. Kahverengi saçları her zaman dağınıktı. Gözleri ela renginde, ince kemikli bir yüzü vardı." Ağzını çarpıtarak güldüğü zamanlar, tahmin edilemeyecek kadar şirinleşiyordu...</p>

  <p class="calibre3">Kılık kıyafeti her zaman biçimsiz, pamuklu çorapları deliklerle dolu idi.</p>

  <p class="calibre3">O sabah Megan'ın bir insandan ziyade bir kısrağa benzediğine kanaat getirmiştim. Hatta bir bakıma oldukça güzel bir kısrak.. Her zamanki gibi nefes nefese telaşlı bir şekilde konuşmaya başladı: "Şu Lasher'lerin çiftliğine gittim. Ördek yumurtası olup olmadığını öğrenmek istedim. Etrafta sürü ile şipşirin domuzcuklar vardı. Domuzlardan hoşlanıp hoşlanmadığınızı bilmiyorum, fakat ben bu hayvanları çok severim. Hatta kokularından bile hoşlanırım." Kendisine bakımlı domuzların kokmamaları gerektiğini hatırlattığım zaman, "Yaa!" diye cevap verdi.</p>

  <p class="calibre3">"Çiftliktekilerin hepsi de kokuyor. Kasabaya mı iniyorsunuz? Yalnız olduğunuzu görünce durup sizinle birlikte yürümeye karar verdim. Ama galiba bisikletimi çok ani bir şekilde durdurmuşum." "Çorabını yırtmışsın" dedim. Megan üzüntülü bir ifade ile sağ bacağına göz atıp konuştu: "Aaa, evet, ama zaten daha önce iki yerinden delinmişti. Onun için bu yeni yırtığın önemi olmaz, değil mi?" "Çoraplarını hiç dikmez misin, Megan?" "Evet, annemin beni yakaladığı zamanlar. Zaten annem benim neler yaptığımı pek fark etmez. Bu yönden şanslı sayılırım. Öyle değil mi?" "Artık büyük bir genç kız olduğunu unutmuşa benzer gibi konuşmuyor musun?" "Yani, kız kardeşiniz gibi mi olmamı isterdiniz? Yani süslü-püslü..." Joanna'dan bu şekilde söz etmesi beni bir hayli sinirlendirmişti.</p>

  <p class="calibre3">"Kardeşim temiz ve tertipli bir kızdır Megan." diye cevap verdim.</p>

  <p class="calibre3">"O çok güzel bir kadın. Fakat size hiç benzemiyor, öyle değil mi? Neden acaba?" "Kardeşler her zaman birbirlerine benzemezler ki..." "Evet, doğru.. Brian ile Colin de bana benzemiyorlar. Aslında birbirlerine de pek benzedikleri yok ya.." Bir an durakladı ve devam etti: "Ne garip bir şey değil mi?" "Ne?" Megan'ın cevabı kısa oldu: "Aileler!" "Herhalde" diye mırıldandım. Kızın ne düşündüğünü doğrusu merak ediyordum.</p>

  <p class="calibre3">Bir iki dakika sessizce yol aldıktan sonra, Megan çekingen bir tavırla sordu: "Siz uçuyorsunuz, değil mi?" "Evet." "O nedenle mi yaralandınız?" "Evet. Uçağım düştü!" "Buralarda kimse uçmuyor.." "Öyle olsa gerek" diye cevap verdim. "Sen de uçmak ister miydin Megan?" "Ben mi?" Bu soru Megan'ı bir hayli şaşırtmışa benziyordu. "Hayır, hayır" diye devam etti. "Herhalde midem çok bulanır, kaldı ki tren bile beni tutuyor." Bir an durakladı ve ancak çocuklara has açık sözlülükle; "İyileştikten sonra yeniden uçabilecek misiniz?" diye sordu. "Yoksa bir dereceye kadar sakat mı kalacaksınız?" "Doktorum, tamamen sağlığıma kavuşacağımı söyledi bana." "Peki ama, acaba doktorunuz yalan söylemekten hoşlanan tiplerden biri mi?" "Sanmıyorum. Hatta bundan eminim, ona olan güvenim çok fazla.." "O halde iyi. Ne var ki, o kadar çok kimse yalan söylüyor ki.." Yalanlanması olanaksız olan bu gerçeği sessizce kabullenmekle yetindim.</p>

  <p class="calibre3">Megan tarafsız kararlar veren bir kimsenin edası ile devam etti: "Buna gerçekten çok memnun oldum. Aksi davranışlarınızın nedeninin ömür boyunca sakat kalacağınızı" zannetmeniz yüzünden olduğunu sanıyordum. Ama bu sizin normal haliniz ise o zaman ortada mesele kalmıyor." Soğuk bir ifade ile: "Ben aksi değilim ki.." dedim.</p>

  <p class="calibre3">"O halde, öfkelisiniz!" "Öfkemin nedeni en kısa zamanda iyileşmeyi arzulamakta oluşum.</p>

  <p class="calibre3">Ne var ki bu işlerde aceleciliğe yer yok." "Öyle ise neden sinirleniyorsunuz?" "Gülmeye başladım ve "Kızım" dedim, "sen bazı şeylerin bir an önce gerçekleşmesini istediğin zaman hiç sabırsızlanmaz mısın?" Megan, biraz düşündükten sonra cevap verdi: "Hayır. Neden sabırsız olayım? Sabırsızlanmayı gerektirecek bir şey yok ki.. Hiçbir şeyin zaten olduğu yok." Megan’ın bu ifadesindeki zavallılık dikkatimden kaçmamıştı. Şefkat dolu bir ifade ile: "Burada nasıl vakit geçiriyorsun?" diye sordum.</p>

  <p class="calibre3">"Burada yapılacak ne var ki!" "Hiç bir şeyle ilgilenmiyor musun? Oyun sevmiyor musun? Civarda arkadaşların olsa gerek.." "Oyun bahsinde hiç de becerikli değilim. Üstelik onlardan pek haz etmiyorum. Bu civarda pek fazla genç kız yok.</p>

  <p class="calibre3">Tanıdıklarımdan ise hoşlanmıyorum. Aslında onların nazarında ben berbat bir mahlûk'um." "Saçma! Niçin bu şekilde düşünmüş olsunlar?" Megan başını salladı.</p>

  <p class="calibre3">"Peki sen hiç okula gitmedin mi?" "Daha bir yıl önce okuldan döndüm." "Okuldan hiç zevk almadın mı?" "Pek fena sayılmazdı. Ne var ki insana her şeyi son derece komik bir şekilde öğretiyorlar okulda." "Ne demek istiyorsun?" "Yani..şey.. Bir parça oradan, bir parça şuradan. Her konuyu kısımlara bölüp değiştiriyorlar. Ucuz bir okuldu gittiğim okul. Öğretmenler de pek iyi değildi. Sorulara tatmin edici cevaplar dahi verecek yeteneğe sahip değillerdi." "Bu işi yapacak öğretmenlerin adedi kısıtlıdır Megan." "Ne münasebet! Bu onların işi değil mi ki?" Bu görüşü ben de benimsemiştim.</p>

  <p class="calibre3">Genç kız devam etti: "Tabii" dedi, "Ben herhalde bir hayli kafasızım.</p>

  <p class="calibre3">Birçok şey bana son derece saçma geliyor. Örneğin tarih. Olaylar kitaplara göre değiştiriliyor." "İlgi çekici yön de bu değil mi?" Megan bu soruyu cevapsız bırakıp devam etti: "Bir de dil bilgisi var. O gülünç kompozisyon denemeleri. Shelly'nin kaleme aldığı o gülünç ifadeler. Adam tarla kuşlarından söz ederken cıvıldayıp duruyor. Ya Woodworth.. O gülünç zerren çiçeklerine adeta aşık.</p>

  <p class="calibre3">Shakspeare’i de unutmamak gerek." İlgilenerek sordum. "Peki Shakspeare’in nesi var ki?" "Nesi olacak ki?.. Her konuyu eğiyor, büküyor ve o kadar zor bir şekilde anlatıyor ki, ne demek istediğini anlamak olanaksız oluyor. Ancak onun bazı yapıtları hoşuma gitmiyor da değil hani!" "İşte bu beni çok sevindirdi." Megan alay ettiğimin farkına dahi varmadı.</p>

  <p class="calibre3">Makina gibi konuşmasına devam ediyordu: "Örneğin Göneril ile Reegan çok hoşuma gidiyor." O anda yüzü sanki aydınlanmıştı.</p>

  <p class="calibre3">"Neden bu ikisini?" diye sordum.</p>

  <p class="calibre3">"Bilmem ki nasıl ifade etsem? Velhasıl bu iki sanatçı insanı tatmin edebiliyor. Size göre bu özellikleri nereden geliyor acaba?" "Hangi özellikleri?" "İzlediğim özellikler. Yeni bir şey onlardaki bu özellikleri geliştirmiş olsa gerek." İlk kez duraklayıp düşünmeye başladım. Lear'in büyük kızlarını kötü birer yaratık olarak görmüş, ancak konu üzerinde fazla durmak istememiştim. Ama bu an, Megan’ın özelliklerinin nedenini öğrenmek istemesi ilgimi çekmişti, "Konuyu düşünüp sana sonucunu bildireceğim" dedim.</p>

  <p class="calibre3">"Yoo, o kadar önemli değil. Ben yalnız merak etmiştim. Zaten neticede bu sadece İngiliz edebiyatı değil mi ki?" "Haklısın. Peki okulda hoşlandığın bir konu yok mu idi?" "Yalnız matematik." Bu cevap beni bir hayli şaşırtmıştı. "Matematik mi?" diye sordum.</p>

  <p class="calibre3">Megan'ın gözleri parlamıştı. "Matematiğe bayıldım," dedi. "Ama bu konuyu da gereği gibi öğretmiyorlardı.</p>

  <p class="calibre3">Matematiği bana iyice öğretmelerini arzulardım. Sayı ve rakamların son derece şahane birer yönü var. Öyle değil mi?" Megan'a, "Bugüne kadar bunu fark etmemiştim" diyerek gerçeği ifade etmiş oldum.</p>

  <p class="calibre3">Ana yola girmek üzereydik. Megan telaşla; "İşte Miss Griffith!" dedi ve "Allah'ın cezası!" diye ilave etti.</p>

  <p class="calibre3">"Ondan hoşlanmıyor musun?" "Hoşlanmak mı? Nefret ediyorum! Beni o berbat izci topluluğuna girmeye zorluyor. Ben ise izcilik ve izcilerden nefret ediyorum.</p>

  <p class="calibre3">Üniformalarını giyip küme küme dolaşmalarının ne nedeni var ki! Daha doğru dürüst başarmayı öğrenemedikleri işler için, madalyalar takmıyorlar, ne kadar saçma şeyler bunlar!" Aslında bu konuda Megan'ın fikrini paylaşıyordum ama ona haklı olduğunu söylemek fırsatını elde edemedim. Miss Griffith o anda üzerimize atlamıştı bile.</p>

  <p class="calibre3">Doktorun ablasının ufak adı Aimee idi. "Sevilen" anlamına gelen bu isim ona hiç mi hiç yaraşmıyordu. Kardeşinin aksine kesin fikirli ve güvenli tavırlara sahipti. Güneşten yanmış siması, kalın ve neşe dolu sesi ve erkeksi davranışlarına rağmen, gene de hoş bir kadın sayılırdı.</p>

  <p class="calibre3">Bize doğru "Merhaba" diye bağırıp devam etti: "İkinize de merhabalar.</p>

  <p class="calibre3">Ne nefis bir sabah değil mi? Megan, tam aradığım kimsesin. Muhafazakar Parti adına gönderilecek zarfların üzerlerine adresleri yazacak birini arıyordum." Megan anlaşılmaz bir şeyler mırıldandı.</p>

  <p class="calibre3">Bisikletini kaldırımın kenarına dayadıktan sonra, kararlı adımlarla Uluslararası Acentenin bulunduğu mağazaya daldı.</p>

  <p class="calibre3">Arkasından baka kalan Bayan Griffith söyleniyordu: "Çok garip bir çocuk Megan! Üstelik son derece tembel. Zamanını etrafta avare avare dolaşarak harcıyor. Bu durumdan zavallı Bayan Symmington'un son derece üzüldüğünden hiç kuşkum yok. Kadıncağız defalarca, bir şeye karşı ilgisini çekmeye uğraştı. Stenografi, daktilo, postacılık.. Hatta Ankara tavşanları yetiştirmeye teşvik etti. Bu kızın muhakkak bir şeye karşı ilgi duyması gerekiyor." Bu konuda Bayan Griffith'in haklı olduğuna inanıyor ancak Megan’ın yerinde olsam doktorun ablasının tavsiyelerine de kesinlikle karşıt olacağımı düşünüyordum. Çünkü kadının saldırgan davranışları insanı inatçılığa sürmekten başka bir şeye yarayamazdı.</p>

  <p class="calibre3">Kadın konuşmasına devam ediyordu: "Ben boş oturmaktan hoşlanmam. Hele gençlerin avareliklerinde asla.</p>

  <p class="calibre3">Üstelik Megan ne güzel, ne de çekici bir kız! Çok kereler geri zekalı olmasından dahi şüphe ediyordum.</p>

  <p class="calibre3">Annesini sonsuz bir hayal kırıklığına uğratmış olduğu da bir gerçek. Sizin anlayacağınız babası ahlaksızın biri idi. Her halde kız da ona çekmiş olacak. Dünyada her türlü insanın bulunduğunu söylerler. Kadın bu son cümleleri sesini alçaltarak söylüyordu.</p>

  <p class="calibre3">"Çok şükür ki!" diye cevap verecek oldum.</p>

  <p class="calibre3">Aimee Griffith şuh bir kahkaha salıverdi: "Evet, hepimiz aynı olsaydık, dünya muhakkak ki çok sevimsiz bir yer olurdu!" dedi ve devam etti: "Fakat gene de hayattan gereği kadar zevk alamayan birini gördüğüm zaman onun hesabına üzülmekten kendimi alamıyorum. Herkesin aynı şeyi yapmasını arzuluyorum. Tanıdığım çok kimseler yılımı burada, kırlar arasında geçirdiğim için can sıkıntısından patlamam gerektiğini söylüyor. Oysa ben "hiç de öyle değil" diye cevap veriyorum. Çalışmaktan büyük haz duyarım. Zamanlarım o kadar kısıtlı ki... Kız izciler, enstitü, çeşitli örgüt komiteleri.. Kardeşime bakmak da çabası." O anda Bayan Griffith, yolun karşı tarafından geçen bir tanıdığına rastladı ve birden kükredi. Ben de kadının karşıya doğru fırlamasını fırsat bilip bankaya gidebilmek olanağını buldum.</p>

  <p class="calibre3">Kadını son derece mütehakkim ve can sıkıcı bulmakla beraber, canlılığı ve enerjisine hayranlık duyduğumu da ifade etmek isterim. Onun hayatından memnunluk duymuş olmasını görmek, muhakkak ki çok iç açıcı bir şeydi. Kadınların çoğunun şikayet dolu dırdırları ile, olumlu bir tezat teşkil ediyordu.</p>

  <p class="calibre3">Bankadaki işimi tamamlayıp Galbraith, Galbraith ve Symmington'ların bürolarına daldım.</p>

  <p class="calibre3">Galbraith'lerin hayatta olup olmadıklarını bilmiyordum. O güne kadar onlardan hiç biri ile karşılaşmış değildim. Beni Richard Symmington'un bürosuna aldılar. Uzun yıllar önce kurulmuş tüm İngiliz avukatlık bürolarına has, küf kokan eski bir büro..</p>

  <p class="calibre3">Beraberimde getirdiğim belgeleri incelemeye koyulan Bay Symmington'u izlerken, Belki de Bayan Symmington ilk evliliğinde bir felaket geçirmiş, fakat ikinci evliliğinde muhakkak ki ihtiyatı elden bırakmamış" diye düşünüyordum. Richard Symmington, karısını hiçbir zaman endişeye sürüklemeyecek tipte bir erkeği andırıyordu. Yüzü bir kadavra yüzünü yansıtıyordu. Boynu uzunca, gırtlak kemiği ise bir hayli çıkıktı. İpince, sipsivri bir burnu vardı. İyi bir insan olabilirdi, fakat muhakkak ki bir kadının kalbini çarptırabilecek tipte bir erkek güzeli sayılamazdı.</p>

  <p class="calibre3">İncelemelerini bitiren Bay Symmington; ağır ağır konuşmaya başladı. Her kelimenin hakkımı verircesine anlatıyor ve zeki ve mantıklı, işini bilen bir iş adamı niteliğini ortaya koyuyordu. Meselemizi hallettikten sonra, dışarı çıkmak üzere kapıya ilerlerken kendisine; "Tepeden üvey kızınızla birlikte indik," dedim.</p>

  <p class="calibre3">Bir an avukat, üvey kızını hatırlamamış gibi bana baktı ve sonra gülümseyerek; "Ah, Megan değil mi?" diye cevap verdi. "Okulu terk edeli bir hayli oldu. Ona bir meşgale bulmaya çalışıyoruz.</p>

  <p class="calibre3">Ancak o henüz çok genç bir kız. Söylediklerine göre yaşına göre zekası da biraz geriymiş. Böyle söylüyorlar." Bürodan ayrıldım. Dışarıda burundan gözlük takan yaşlı bir kadın telaşlı telaşlı daktilo makinesinde bir şeyler yazıyordu.</p>

  <p class="calibre3">"Eğer bu kadın Bayan Ginch ise," diye düşündüm.</p>

  <p class="calibre3">"O takdirde ben de Dr. Owen Griffith'in görüşünü paylaşırım. Bu kadınla patronu arasında gönül bağlarının kurulması olanak dışı." Firma girerek kekleri hakkındaki düşüncemi sakınmadan söyleyince, fırıncı beni hayretle fakat uysallıkla karşıladı. Diğer kekin yerine yeni bir kek vermekte ısrar ettiler. "Şimdi fırından çıktı," denilerek uzatılan kekin sıcaklığı, bu sözleri doğruluyordu.</p>

  <p class="calibre3">Fırından ayrılıp yolun aşağı ve yukarı yönlerine bir göz attım.</p>

  <p class="calibre3">Joanna’nın arabası ile beni almaya gelmiş olmasını umuyordum. Aslında bir hayli yorulmuştum. Elimdeki kek yüzünden koltuk değneklerini dilediğim şekilde kullanamıyordum. Maalesef Joanna henüz görünürlerde yoktu.</p>

  <p class="calibre3">Tanı o sırada göz bebeklerim, inanılmaz fakat insana mutluluk aşılayan bir hayretle irileşti.</p>

  <p class="calibre3">Kaldırımdan bana doğru süzüle süzüle bir tanrıça geliyordu sanki.</p>

  <p class="calibre3">Bu yaratığı başka türlü tarif edemezdim.</p>

  <p class="calibre3">Uzun boylu, şahane vücuda sahip bir kadındı bu.</p>

  <p class="calibre3">Kusursuz güzellik taşıyan bir yüz ve altın renkli bukleli saçlar..</p>

  <p class="calibre3">Bana doğru sanki yüzer gibi hareketlerle ilerliyordu. Şahane, her erkeğin nefesini kesecek güzellikte nefis bir kadındı bu. Hissettiğim o büyük heyecan içerisinde bir şeyler meydana gelmesi mukadderdi ve olanlar elimdeki keke oldu. Kek elimden kayıp yere düştü. Keki almak için değneklerden birini bırakmak zorunda kaldım.</p>

  <p class="calibre3">Değnek takırdayarak kaldırıma düşerken ayağım kayar gibi oldu. Az kalsın yuvarlanacaktım. Çok şükür, sanıldığından çok kuvvetli olan tanrıçanın kolu beni tuttu. Kekelemeye başlamıştım. "Ç...</p>

  <p class="calibre3">çok... ç. ook teşekkür ederim.</p>

  <p class="calibre3">A... affedersiniz." "Rica ederim. Ben bir şey yapmış değilim. Bundan emin olabilirsiniz." Bu ifadeden yoksun, becerikli yaratığın sesi karşısında tılsım bozuluverdi.</p>

  <p class="calibre3">Karşımda hoş, sıhhatli ve gelişmiş bir genç kız duruyordu; işte o kadar. "Tanrılar, Truvalı Helena'ya da bu derece kuru ve ifadesiz bir ses bahşetmiş olsalardı acaba efsane ne olacaktı?" diye düşündüm. Ne kadar garip bir şeydi bu! Ağzını açmadığı sürece insanın ruhunu en derin köşesine kadar titreten bir kız, ağzını açar açmaz bu etkinin tamamen yok olmasına nasıl sebep olabiliyordu!...</p>

  <p class="calibre3">Ancak bunun tam tersi bir olayı da hatırlıyordum... Yüzü derlitoplu bir maymunu andıran bir kadınla tanışmıştım.</p>

  <p class="calibre3">Kimse onun yüzüne dönüp bakmazdı bile. Ama aynı kadın konuşmaya başlar başlamaz adeta sihirli bir hale bürünür ve herkesi büyülemeye başlardı.</p>

  <p class="calibre3">Ben farkına bile varmadan Joanna gelip arabayı kaldırımın kenarına park etmişti: "Bir şey mi var?" diye sordu.</p>

  <p class="calibre3">Kendimi toparlayıp cevap verdim. "Yooo, hiç bir şey yok. Sadece Truvalı Helena ve diğerlerini düşünüyordum." Joanna, gülerek: "Bunun için tam da yerini bulmuşsun!" dedi.</p>

  <p class="calibre3">Herhalde çok garip bir halim vardı. Yerden aldığım keki sıkı sıkı göğsüme bastırmış, donakalmıştım adeta.</p>

  <p class="calibre3">"Bir şok geçirdim galiba" diye kekeledim.</p>

  <p class="calibre3">"Truva'ya, sanki gidip geldim." Karşıda süzülerek uzaklaşan genç kadını işaret ederek sordum: "Onun kim olduğunu biliyor musun?" Kızın arkasından bakan Joanna, "Symmington'ların dadısı" diye cevap verip devam etti: "Seni bu derece sersemleten o kız mıydı? Dadı bir hayli güzel ama, çok yavan bir kız." "Biliyorum, biliyorum. Sadece iyi bir kızcağız, oysa ilk bakışta onu bir Afrodit sanmıştım." Kız kardeşim cevap verdi: "Ne kadar da garip bu dünya! Bazı kızlar şahane güzelliğe sahip olmalarına rağmen, çekicilik denilen nesneden nasiplerini alamıyorlar. Çok üzücü bir şey." "Kız madem ki dadı, böyle olması belki de herkes için daha hayırlı." diye kendi kendime mırıldandım.</p>

  <p class="calibre3"></p>
</body>
</html>
