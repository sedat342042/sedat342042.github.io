<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Arsenik</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre3" id="sigil_toc_id_9" style="text-align: center;">On İkinci Bölüm</h1>

  <div>
    <br />
  </div>

  <p class="calibre3">Evlenme teklifinde bulunan bir erkeğin gösterebileceği tepkiler hakkında pek fikrim yoktur. Okuduğum aşk romanlarında, evlenme talibi erkeğin boğazının kuruduğu ve şaşırmış bir yaratık haline geldiği yazılıdır.</p>

  <p class="calibre3">Ama, bende hiç bu tür bir tepki olmadı. Bu kararımdan çok memnun olmuş ve bir an önce meseleyi halletmek istiyordum.</p>

  <p class="calibre3">Symmington'ların evine gittiğim zaman saat on bir idi. Kapıyı açan ahçı kadın Rose, manidar bir şekilde göz atıp beni ufak bekleme odasına götürdü. Kızı beklerken, "İnşallah bu olaydan ötürü kızın canını sıkmamışlardır," diye düşünüyordum.</p>

  <p class="calibre3">Kapı açıldığı zaman merakla irkildim.. Megan'ın yüzünde herhangi bir üzüntü veya utanç ifadesi yoktu. Saçları dünkü gibi pırıl pırıl parlıyordu.</p>

  <p class="calibre3">Dün kazanmış olduğu güven ve gururu da yitirmemişti. Eski elbiselerini giymesine rağmen, bunlara değişik bir şekil vermeyi de başarabilmişti.</p>

  <p class="calibre3">Allahım, bir kızın kendinin çekici olduğunu öğrenmiş olması, onda ne büyük değişiklikler yaratabiliyor! O anda bir şey daha fark etmiştim. Megan gerçekten olgunlaşmıştı.</p>

  <p class="calibre3">Her halde sinirlerim bir hayli gerilmiş olacaktı. Öyle olmasaydı konuşmama, "Günaydın maymun suratlı" diye söze başlamazdım.</p>

  <p class="calibre3">Muhakkak ki bu başlangıç, evlenme teklifinde bulunacak bir aşığa yakışmazdı.</p>

  <p class="calibre3">"Her halde, dünkü olaylardan ötürü başın derde girmemiştir" diye söze başladım.</p>

  <p class="calibre3">Megan emin bir tavırla, "Yoo," dedi, "öyle bir şey olmadı. Biraz durakladıktan sonra dalgın dalgın mırıldandı.</p>

  <p class="calibre3">"Evet galiba bir bakıma başım derde girmiş sayılır. Bana bir sürü laf ettiler.</p>

  <p class="calibre3">Londra gezimizi bir hayli garipsediklerini ifade ettiler. Ama insanları her halde bilirsiniz!" Kendisine yönetilen suçlamaların Megan'a tesir etmemiş olması beni memnun etmişti. Acele ile söze başladım. "Bu sabah buraya gelişimin sebebi" dedim "Sana bir teklifte bulunmak istiyorum.</p>

  <p class="calibre3">Senden çok hazediyorum, Megan. Sanırım sen de benden hoşlanıyorsun.." Megan içimi adeta sarsan bir heyecan ile "Çook" diye bağırdı.</p>

  <p class="calibre3">Sesimi alçalttım: "İyi de geçiniyoruz. Bu nedenle evlenmemiz her halde daha iyi olur." "Ahhh." Kızın yüzünde bir hayret ifadesi belirdi. Pek sarsılmış ve fazla şaşırmış bir görünüşü de yoktu. "Yani gerçekten benimle evlenmek mi istiyorsun?" Bir olayın gerçek olup olmadığını öğrenmek isteyen bir kimsenin meraklı hali vardı Meganda! "Evet, dünyada bundan daha fazla arzu ettiğim bir şey yok." Bu sözleri gerçekten içtenlik ve ciddiyetle sarf etmiştim.</p>

  <p class="calibre3">"Yani, bana aşık mı olduğunu söylemek istiyorsun?" "Evet, hem de delicesine." Meganın yüzünde çok ciddi bir ifade belirdi: "Bence, sen, dünyanın en iyi insanısın ama ben sana aşık değilim." "Kendimi sana sevdirmek için her türlü caba sarf edeceğim." "Olmaz. Zorla kimseyi sevmek istemem." Biraz durakladı ve "Ben sana eş olabilecek bir yaratık değilim" dedi ve devam etti: "Ben sevgiden çok, nefret hisleri ile dolu bir insanım." Sesinde garip bir heyecan hissediliyordu.</p>

  <p class="calibre3">"Megan, nefret sürekli olamaz, oysa sevgi ve aşk sürer gider" diye cevap verdim.</p>

  <p class="calibre3">"Gerçek mi bu söylediklerin?" "Evet. Ben buna içten inanıyorum." Etrafı derin bir sessizlik kapladı.</p>

  <p class="calibre3">İlk konuşan ben oldum. "Demek teklifime cevabın, hayır" diye mırıldandım.</p>

  <p class="calibre3">"Evet, maalesef cevabım hayır" "Bana ufak bir ümit dahi vermeyecek misin, Megan?" "Bunda ne fayda olabilir ki?" Başımı sallayarak cevap verdim: "Hiç bir yararı olmaz, aslında gereksiz. Çünkü sen bu anda ne karar verirsen ver, ben gene de derin bir ümitle beklemeye devam edeceğim." Symmingtonlar'dan ayrılırken bir hayli sersemlemiş gibiydim. Ama Rose'un, derin bir merakla beni arkadan izlediğini de fark etmemiş değildim.</p>

  <p class="calibre3">Zaten kadının elinden zor kurtulmuştum. Feci olaydan söz ediyor, Bay Symmington'u çekiştirerek, "Ben dul erkekleri tanırım. Çok bilmiş bir kadının pençesine hemen düşerler. Evet, Bayan Holland da, ölen kadının yerine geçmeye hazırlanıyor" diyordu.</p>

  <p class="calibre3">Kadın konuşurken ben başımı sallıyor, Elsie Holland'ın gerçekten böyle bir entrika peşinde olup olmadığını düşünüyordum.</p>

  <p class="calibre3">Kısa bir süre sonra Symmington'un bürosuna gittim. Adamın yüz ifadesinden, o anda benden pek hoşlanmadığını fark etmiştim.</p>

  <p class="calibre3">"Günaydın" dedikten sonra sadede geçtim. "Bay Symmington, ziyaret sebebim daha ziyade kişisel nitelik taşıyor.</p>

  <p class="calibre3">Size açıkça bir şey anlatmak istiyorum. Megan'a aşık olduğumu fark etmiş olduğunuzdan eminim.</p>

  <p class="calibre3">Kendisine evlenme teklif ettim fakat reddedildim. Ancak bunu kesin bir cevap olarak kabul etmek niyetinde değilim." Symmington'un yüzündeki ifade değişmişti.</p>

  <p class="calibre3">Adamın beyninden geçenleri hisseder gibiydim. Megan’ın Symmington'ların evindeki havaya uymadığı aşikardı. Adamın hakşinas ve iyi kalpli olduğu da bir gerçekti. Ölen karısının kızını evden kovmak, hiç bir zaman düşüneceği bir şey değildi.</p>

  <p class="calibre3">Benimle Megan’ın evlenmesi, Symmington'u fazlası ile rahatlatacak ve bir sorun böylece ortadan kalkacaktı. Avukat bana bakarak gülümsedi ve konuşmaya başladı: "Gerçeği söylemek gerekirse, bundan haberim yoktu, Burton. Megan ile ilgilendiğinizi biliyordum, ama ben ona her an çocuk nazarı ile bakıyordum." Ben öfkeli bir tavırla: "Megan çocuk değil!" dedim.</p>

  <p class="calibre3">"Evet, yaş bakımından öyle de, aslında.." Öfkem henüz geçmemişti: "Bana kalırsa, ona karşı daha müsamahalı davranıldığı taktirde Megan pekala yaşına uygun bir şekilde hareket edebilir. Henüz yirmi birine basmadığını biliyorum. Ama o, iki ay sonra reşit olacak. Size şahsım hakkında gereği kadar referans ve bilgi verebilirim. Mali durumum yerinde ve bugüne kadar son derece düzgün bir hayat yaşadım. Megan'a iyi bir hayat temin edip kendisini elimden geldiği kadar mutlu edeceğim." "Anlıyorum.. Anlıyorum.. Fakat son söz gene de Megan'a ait." "Zamanla Megan’ın da bunu anlayacağından eminim.</p>

  <p class="calibre3">Ancak daha önce meseleyi size açmakta fayda gördüm." "Bu davranışınızı gerçekten takdir ettim, Burton." El sıkışıp dostça ayrıldık.</p>

  <p class="calibre3">Kapıdan çıkıp birkaç adım yürüdükten sonra Emily Barton karşıma çıktı: "Günaydın Bay Burton. Dün Londra'ya indiğinizi duydum." dedi.</p>

  <p class="calibre3">Evet. Gerçekten öğrenmişti. Gözlerinde bir şefkat havası ile birlikte derin bir merak da seziliyordu.</p>

  <p class="calibre3">"Doktoruma gittim." diye cevap verdim.</p>

  <p class="calibre3">İhtiyar ev sahibem, tebessüm ederek: "Anladığım kadarı ile Megan da az kalsın treni kaçırıyormuş. Tam tren hareket ederken içeri atlayabilmiş!..." Gülümsedim. "Ben ona yardım ederek binmesini sağladım." "iyi ki siz de oradaydınız! Yoksa bir kaza olabilirdi!..." Tam zamanında Bayan Dane Calthrop, yanında yaşlı misafiri olduğu halde yanımıza yaklaşması ile Emily Barton'un karşısında daha fazla azap çekmekten kurtuldum. Dane Calthrop, hiç olmazsa, Emily Barton'un aksine, kinayeli olmayıp, dobra dobra konuşan tipte bir kadındı.</p>

  <p class="calibre3">"Günaydın. Megan'ı kendisine biçimli kılıklar almaya zorlamışsınız.</p>

  <p class="calibre3">Doğrusu son derece iyi hareket ettiniz. Bu derece pratik bir şey ancak erkeklerin aklına gelir. Uzun süreden beri kız beni ziyadesi ile endişelendiriyordu. Kafalı, zeki kızların aptallaşmaları son derece kolay oluyor, Bay Burton. Öyle değil mi?" Anlamını anlamadığım bu sözlerden sonra Dane Calthrop acele ile balıkçı dükkanına dalıverdi.</p>

  <p class="calibre3">Rahibin eşini takip etmeyen Bayan Marple, bana muzipçe göz kırptı ve: "Bayan Dane Calthrop, gerçekten fevkalade bir kadın." dedi. "Çoğunlukla da haklı çıkar." "Evet, insanı korkutan da zaten bu ya indiye mırıldandım.</p>

  <p class="calibre3">Joanna ile karşılaşmaktan bir hayli çekmiyordum.</p>

  <p class="calibre3">Ama eve döndüğüm zaman endişemin yersiz olduğunu far kettim. Joanna sokağa çıkmıştı. Öğle yemeğine de gelmedi. Tahmin edileceği gibi bu, Partridge'i bir hayli sinirlendiren bir olaydı ver "Bayan Joanna öğle yemeğine evde kalacağını bana kesinlikle söylemişti." dedi.</p>

  <p class="calibre3">Kız kardeşimin suçunu affettirebilmek kaygısı ile onun payını da ben yedim. Fakat kız kardeşimin nerede olabileceğini düşünüyordum. Çünkü son günlerde Joanna bir hayli esrarengiz şekilde davranıyordu.</p>

  <p class="calibre3">Saat üç buçuğa doğru Joanna bir top gibi odaya daldı. Dışarda bir otomobil sesi duymuş ve bu nedenle Owen Griffith'in de onunla birlikte geldiğini sanmıştım. Fakat Joanna tek başına idi. Çok üzgün bir hali vardı.</p>

  <p class="calibre3">Yüzü de kızarmıştı. Bazı olayların meydana gelmiş olduğunu anlamıştım.</p>

  <p class="calibre3">"Nen var Joanna?" diye sordum. Joanna bir şeyler söylemek için ağzını açtı fakat konuşmadı ve bir süre sonra: "Korkunç bir gün geçirdim!" dedi.</p>

  <p class="calibre3">"Ne oldu?" "Akla hayale gelmeyecek şeyler yaptım Jerry..</p>

  <p class="calibre3">Hem de korkunç şeyler!..." Ama.." "Gezmeye çıkmıştım. Her zamanki gibi tepeyi aşıp kırlara inip kilometrelerce yürüdüm. Belki de, yol bana o kadar uzun geldi. Biraz sonra kendimi çukur bir yerde buldum. Bir çiftlik vardı orada. Susamıştım. Bir bardak süt bulabilirim ümidi ile avludan içeri girdim. Aynı anda kapı açıldı ve Owen dışarı çıktı." "Yaa! Sonra?" "Kasaba ebesinin geldiğini sanmıştı.. Bir kadın içerde doğurmak üzereydi. Owen ebeyi bekliyordu. Ebeye bir doktor daha getirmesi için haber iletmişti. Çünkü kadının durumu ağırdı." "Eh, sonra?" "Owen bana. "Haydi" dedi, "sen de işime yarayabilirsin. Yardımcısız kalmaktansa.." Benim elimden bir şey gelemeyeceğini söylediğim zaman, dik dik bana bakıp: "Ne demek istiyorsun?" dedi. O güne kadar böyle bir şey yapmadığımı itiraf edince; "Ne önemi var!" diye bağırdı. Ondan sonra açtı ağzını, yumdu gözünü, söylemediğini bırakmadı bana. "Sen de bir kadın değil misin? Başka bir kadına yardımcı olmak için elinden geleni yapamaz mısın?" diye avaz avaz bağırıyordu. Daha sonra beni bir süs bitkisi olmakla niteledi. Şaşırmış kalmıştım. Ve inanılmayacak şeyler yaptım... Aletleri aldım. Kaynattım. Owen'e verdim. O kadar yorgunum ki ayakta bile duramıyorum, Jerry. Ama Owen çocuğu da, annesini de kurtarmayı başardı." Joanna elleri ile yüzünü kapadı.</p>

  <p class="calibre3">"Allahım!" diye bağırdı.</p>

  <p class="calibre3">Kardeşimi büyük bir zevkle izleyerek Owen Griffith'e karşı derin bir saygı duydum. "Holde bir mektup var" dedim, "bu, Paul'dan geliyor sanırım." "Haa?" Joanna olduğu yerde kaldı.. "Jerry, doktorların ne kadar zor iş yaptıklarını bilmiyordum." dedi. "Sinirleri ne kadar sağlam insanlar!..." Kalkıp hole gittim ve Joanna'ya mektubu getirdim. Kız kardeşim acele ile satırlara bir göz attıktan sonra bir kenara bırakıverdi. "Owen gerçekten şahaneydi, Jerry.. Savaştı. Yenilgiye razı olamadı. Bana kaba ve kötü muamele etti ama fevkaladeydi..." Paul'un bir köşeye atılan mektubuna büyük bir memnuniyetle baktım. Joanna'nın artık o baş belasını unuttuğu anlaşılmıştı.</p>

  <p class="calibre3"></p>
</body>
</html>
