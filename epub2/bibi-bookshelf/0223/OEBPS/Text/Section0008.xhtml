<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre3">
  <p class="calibre4">8</p>

  <h1 class="calibre4" title="8. SUÇ">&nbsp;SUÇ</h1>

  <p class="calibre1">Kimse bir şey sormamıştı. Kimse durdurmamıştı. Bir Teknisyen'in toplumdan soyutlanmış yaşamının da bu üstünlüğü vardı işte. Aracı kullanıp Zaman'a geçiş için kullanılan bir kapıya vardı. Aslında birisinin resmi bir iş için tesadüfen bu kapıya gelmesi ve neden kullanılmakta olduğunu merak etmesi olasılığı yok değildi tabii. Bir an için duraksadı ve sonra armasını kapıya takmaya karar verdi. Üzerinde bir Teknisyen'in arması bulununca, kapı pek dikkati çekmezdi. Armasını koymazsa, kullanılmakta olan kapı bütün herkesi başına toplayabilirdi.</p>

  <p class="calibre1">Kapı Finge'in de dikkatini çekebilirdi. Bu olasılık vardı.</p>

  <p class="calibre1">Noys aynı ayrıldığı zamanki yerinde ayakta duruyordu. Aslında 482.'den ayrıldığından beri saatler geçmişti ama, o birkaç saniye farkla tekrar aynı zamana dönmüştü. Noys'un saçının teli bile kıpırdamadı.</p>

  <p class="calibre1">Biraz şaşırmıştı. "Bir şey mi unuttun, Andrew?"</p>

  <p class="calibre1">Harlan kıza istekle baktı, fakat dokunmak için teşebbüs etmedi. Finge'in sözlerini hatırladı ve reddedilmek riskini göze alamadı. Serbestçe, "Ne diyorsam onu yapmalısın," dedi.</p>

  <p class="calibre1">"Bir yanlışlık mı oldu? Yeni gitmiştin. Henüz ayrılmıştın."</p>

  <p class="calibre1">"Merak edilecek bir şey yok," dedi. Kızın ellerini tutup her şeyi anlatmadan bütün yapabileceği buydu. Bunun yerine kabaca tavırlar takındı. Her şeyi berbat etmek için şeytanın oyununa geliyordu sanki. Ne diye hemen ayrıldığı ana geri dönmüştü ki? Bu ani dönüşü kızı rahatsız etmekten başka bir işe yaramamıştı.</p>

  <p class="calibre1">(Aslında bu sorunun cevabını biliyordu. Zamanmekân cetvelince tanınmış iki günlük bir marj vardı. Bu marjın ilk kısımlarında yakalanma olasılığı daha azdı. Onun için işleri bu ilk saatlere sıkıştırma eğilimi normaldi. Gerçi bu aynı zamanda aptalca riske atılmaktı. Ufak bir hesap hatası, onu ayrıldığı zamandan saatler öncesinde Zaman'a sokabilirdi. O zaman ne yapardı? Gözlemcilik yıllarında öğrendiği ilk kurallardan biri şuydu: Aynı Zaman'ın aynı Gerçeğinde, Zaman'da iki noktayı birden işgal eden bir insan, kendisiyle karşılaşmak riskine maruz kalır.</p>

  <p class="calibre1">Her nedense bu kaçınılması gereken bir şeydi. Neden? Har lan yalmzca kendisiyle karşılaşmak istemediğini biliyordu,Bir başka, önceki (ya da sonraki) Harlan'ın gözlerinin içine bakmak istemiyordu. Zaten bu, bir çelişki oluştururdu ve Twissell'in her fırsatta söylemeye bayıldığı gibi, "Zaman'da çelişkiler yoktur, çünkü Zaman özenle çelişkilerden kaçınır"dı.</p>

  <p class="calibre1">Noys, zekâ fışkıran gözlerini kocaman açmış kendisine bakarken, Harlan da sersem gibi bunları düşünüyordu.</p>

  <p class="calibre1">Sonra kız yaklaştı ve yumuşak bir hareketle ellerini Harlan'ın ateş gibi yanan yüzüne değdirdi. "Senin bir şeye canın sıkı lıyor."</p>

  <p class="calibre1">Bakışları Harlan'a sevgi doluymuş gibi geldi. Ama bu nasıl olurdu? İstediğini elde etmişti. Başka ne kalmıştı? Kızım bileklerini yakaladı ve boğuk bir sesle, "Benimle gelir misin? Şimdi? Hiç soru sormadan? Ne dersem onu yaparak?"</p>

  <p class="calibre1">"Gerekli mi?"</p>

  <p class="calibre1">"Yapmalısın, Noys. Çok önemli."</p>

  <p class="calibre1">"Öyleyse gelirim." O kadar doğal bir ifadeyle söylemişti ki sanki böyle tekliflerle her gün karşılaşıyordu ve kabul etmesinde de bir sakınca yoktu.</p>

  <p class="calibre1">Noys, seyahat aracına binerken bir an için durakladı ve son ra içeri girdi.</p>

  <p class="calibre1">"Üstzaman'a gidiyoruz, Noys."</p>

  <p class="calibre1">"Yani geleceğe, değil mi?"</p>

  <p class="calibre1">Kız içeri girdiğinde araç zaten kalkmaya hazırdı ve oturur oturmaz Harlan kumandanları ayarladı, hareket ettiler.</p>

  <p class="calibre1">Zaman boyunca harekete geçmiş olmanın tarifsiz duygularıyla kızın mide bulantıları falan geçireceğinden korkan Harlan yanılmıştı. Noys son derece doğal davranıyordu.</p>

  <p class="calibre1">Sessiz sedasız oturuyordu. İnsanın içini burkacak kadar güzeldi ve Harlan Sonsuzluğa, izinsiz olarak, bir Ölümlü getirmenin ne kadar alçakça bir suç olduğunu artık hiç umursamıyordu.</p>

  <p class="calibre1">"Göstergedekiler, geçen yıllar mı, Andrew?"</p>

  <p class="calibre1">"Yüzyıllar."</p>

  <p class="calibre1">"Bin yıl gelecekte miyiz yani? Henüz?"</p>

  <p class="calibre1">"Öyle."</p>

  <p class="calibre1">"Bir şey hissedilmiyor."</p>

  <p class="calibre1">"Biliyorum."</p>

  <p class="calibre1">Kız şaşkın şaşkın baktı. "İyi de biz nasıl hareket ediyoruz?"</p>

  <p class="calibre1">"Bilmiyorum, Noys."</p>

  <p class="calibre1">"Bilmiyor musun?"</p>

  <p class="calibre1">"Sonsuzluk'ta anlaşılması güç olan çok şey vardır."</p>

  <p class="calibre1">Zamanmetredeki rakamlar hızla ilerliyordu. Gitgide hızlandı ve sonunda okunamayacak kadar hızlı geçmeye başladı. Harlan hız kolunu sonuna dayamıştı. Bu aracın çektiği enerji, güç santrallerindekileri hayrete düşürmüş olmalıydı ama fark etmezdi. Noys'la birlikte Sonsuzluğa döndüğünde onu kimse beklememişti ve bu da zaten savaşımın onda dokuzuydu. Şimdi sadece kızı emniyetli bir yere götürmek kalmıştı.</p>

  <p class="calibre1">Harlan tekrar kıza döndü. "Sonsuzlar her şeyi bilmez."</p>

  <p class="calibre1">"Ben bir Sonsuz bile değilim," diye mırıldandı Noys, "o halde hiçbir şey bilemem."</p>

  <p class="calibre1">Harlan'ın kalp atışları birden hızlandı. Hâlâ bir Sonsuz değil mi? Ama Finge demişti ki...</p>

  <p class="calibre1">Boşver, diye düşündü. Boşver. Seninle geliyor. Sana gülümsüyor. Daha ne istiyorsun?</p>

  <p class="calibre1">Fakat yine de konuşmaktan kendini alamadı. "Bir Sonsuz, sonsuza kadar yaşar sanıyorsun, değil mi?"</p>

  <p class="calibre1">"Şey, adına Sonsuz demişler, biliyorsun ve herkes de öyle olduğunu söylüyor." Gülümsedi. "Fakat yaşamıyorlar, değil mi?"</p>

  <p class="calibre1">"Sen öyle olduğunu düşünmüyorsun, o halde?"</p>

  <p class="calibre1">"Sonsuzlukta geçirdiğim günlerden sonra öyle düşünmemem&nbsp;mümkün değil. Orada insanlar hiç de ölümsüz gibi davranmıyorlar ayrıca bayağı yaşlı kişiler de var."</p>

  <p class="calibre1">"Yine de bana sonsuza dek yaşadığımı söyledin... o gece.''</p>

  <p class="calibre1">Kız yanına sokuldu, gülümsüyordu, "Öyle düşündüm: kim&nbsp;bilir?"</p>

  <p class="calibre1">Harlan, içinde bulunduğu gerginliğin sesini etkilemesine engel olamıyordu. "Bir ölümlü nasıl Sonsuz olur?" diye sordu.</p>

  <p class="calibre1">Birden kızın yüzündeki gülümseme kayboldu &nbsp; ve belki de ona</p>

  <p class="calibre1">öyle gelmişti ama yanakları da kızarır gibi olmuştu. "Neden sordun?"</p>

  <p class="calibre1">"Bilmek istiyorum."</p>

  <p class="calibre1">"Aptalca bir şey bu," dedi. "Bu konuda konuşmamayı tercih&nbsp;ederim." Aracın loş ışıklan altında başını öne eğmiş ellerine bakıyor, parmaklarıyla oynuyordu.</p>

  <p class="calibre1">"Benimle neden seviştin?"</p>

  <p class="calibre1">Kız saçlannı arkaya atarak başını kaldırdı, yüzü bembeyazdı</p>

  <p class="calibre1">''Eğer mutlaka bilmen gerekiyorsa, kısmen, bu yolla bir Sonsuz olabileceğine inandığım içindi."</p>

  <p class="calibre1">"Sanırım buna inanmadığını söylemiştin."</p>

  <p class="calibre1">"İnanmıyordum ama, şansımı denesem ne kaybederdim?&nbsp;Özellikle..."</p>

  <p class="calibre1">Harlan donup kalmıştı. Kendi doğum zamanının ahlak değerlerine taban tabana zıt bu durumdan ve kırılan kalbinin acısından kurtulmak için bir çıkış yolu arıyordu. "Evet?"</p>

  <p class="calibre1">"Özellikle yapmak istediğim bir anda."</p>

  <p class="calibre1">"Benimle sevişmek mi istedin?"</p>

  <p class="calibre1">"Evet."</p>

  <p class="calibre1">"Neden ben?"</p>

  <p class="calibre1">"Çünkü senden hoşlandım. Çünkü seni çok hoş buluyordum</p>

  <p class="calibre1">"Hoş mu?"</p>

  <p class="calibre1">"Ya da, değişik diyelim istersen. Bana bakmamak için büyük&nbsp;bir gayret sarf ettin, ama yine de hep beni gözledin. Benden nefret etmek; için uğraşıyordun ama, beni istediğin açıkça görülüyordu. Senin hesabına biraz üzülüyordum, galiba."</p>

  <p class="calibre1">"Benim neyime üzüleceksin?" Yüzünün yandığını hissetti.</p>

  <p class="calibre1">"Beni arzuluyor ve bunu mesele yapıyordun. Sen yalnızca bir kızla, birlikte olmak istiyordun. Bu, çok basit bir şey. Dert etmeye değer mi?"</p>

  <p class="calibre1">Harlan başıyla onayladı. 482.'de bu, son derece doğaldı.</p>

  <p class="calibre1">Buruk bir sesle sordu, "Peki şimdi benim hakkımda ne düşünüyorsun?"</p>

  <p class="calibre1">"Senin çok tatlı olduğunu," dedi yumuşak bir sesle "ve eğer biraz kendini rahat bırakırsan... gülümse bakayım."</p>

  <p class="calibre1">"Gülecek bir şey yok, Noys."</p>

  <p class="calibre1">"Lütfen. Bakalım yüz hatlarının öyle bir şeyden haberi var mı? dur bakayım." Parmaklarını Harlan'ın ağzının kenarlarına bastırıp geriye doğru itti. Biraz geri çekilip şaşırmış gibi baktı, gülmekten kendini alamadı.</p>

  <p class="calibre1">"Gördün mü, yanaklarına bir zarar vermedi. Yakıştı da. Biraz egzersiz yapsan bu iş olacak."</p>

  <p class="calibre1">Fakat ellerini çekince, gülümseme de kayboldu.</p>

  <p class="calibre1">"Başımız dertte, değil mi?"</p>

  <p class="calibre1">"Evet öyle, Noys. Hem de çok büyük dertte."</p>

  <p class="calibre1">"Yaptığımızdan dolayı mı? Sen ve benim? O gece?"</p>

  <p class="calibre1">"Pek sayılmaz."</p>

  <p class="calibre1">"Benim hatamdı, biliyorsun. İstersen onlara anlatırım."</p>

  <p class="calibre1">"Hayır," dedi Harlan, birden canlandı. Bu konuda hiçbir suçu üstüne alma. Sen hiçbir şey, suçlu sayılacağın hiçbir şey yapmadın.. &nbsp;Mesele tamamen başka."</p>

  <p class="calibre1">Noys huzursuzlanarak zamanmetreye baktı. "Neredeyiz? Rakamlar okunmuyor."</p>

  <p class="calibre1">"Hangi zamandayız?" diye düzeltti Harlan. Hızı azalttı ve rakamlar tekrar okunabilecek bir hızla artmaya devam etti.</p>

  <p class="calibre1">Kızın güzel gözleri dehşetle açıldı. "Doğru mu bu?"</p>

  <p class="calibre1">Harlan göstergeye şöyle bir baktı. 72.000.'lerdeydi. "Evet doğru."</p>

  <p class="calibre1">"İyi de nereye gidiyoruz?"</p>

  <p class="calibre1">"Uzak üstzamana," dedi, "Yeterince uzağa. Seni bulamayacakları bir zamana."</p>

  <p class="calibre1">Ve sessizce rakamların artışını seyrettiler. Bu sessizlik esnasında Harlan defalarca kendine, Finge'in söyledikleri yüzünden kızın suçlanamayacağını tekrar etti. Her şeyi büyük içtenlikle itiraf etmiş ve gösterdiği yakınlığın, o bilinen kuramın yanı sıra duygusal birtakım temellere de dayandığını açıkça belirtmiş, hiç bir şeyi gizlememişti.</p>

  <p class="calibre1">Noys'un kıpırdandığını hissetti ve ona doğru döndü. Kendi oturduğu tarafa çekilen kız, gayet sakin bir biçimde, kumanda koluna uzandı ve hızla hareket eden aracı birden durdurdu.</p>

  <p class="calibre1">Harlan bu ani duruşun etkisiyle midesine giren ağrının geçmesi için gözlerini kapadı, bir an bekledi. "Bir şey mi var?" dedi.</p>

  <p class="calibre1">Noys'un yüzü kül gibiydi ve bir an için cevap veremedi. Sonra, "Daha öteye gitmek istemiyorum. Rakamlar çok arttı." dedi.</p>

  <p class="calibre1">Zamanmetrede 111.394 rakamı okunuyordu.</p>

  <p class="calibre1">Harlan, "Bu kadarı yeter zaten," dedi.</p>

  <p class="calibre1">Elini uzattı; "Gel, Noys. Burası bir süre için senin evin olacak."</p>

  <p class="calibre1">Koridorlardan çocuklar gibi koşarak geçtiler, el eleydiler. Ana geçitler aydınlıktı ve çevredeki karanlık duran odaları ışıklandırmak için bir düğmeye dokunmak yeterliydi. Hava temizdi ve bu, canlılık işaretiydi, fakat yine de havalandırmanın yapay olduğu seziliyordu.</p>

  <p class="calibre1">Noys fısıldayarak, "Kimse var mı burada?" diye sordu.</p>

  <p class="calibre1">"Hiç kimse yok," dedi Harlan. Kendinden emin bir biçimde ve yüksek sesle söylemeye çalışmıştı. Bir "Gizli Yüzyıl"da bulunmanın verdiği korkudan kurtulmak için böyle yapmak istemişti fakat, sözler ağzından fısıltı halinde çıktı.</p>

  <p class="calibre1">Bu kadar uzak üstzamanda neyin nasıl yapılacağını bile bilmiyordu. Bulunduğu zamanı söylemek için; Yüz on bir bin üç&nbsp;yüz doksan dört demek bile acayip geliyordu. Bu zamanları ''Yüzbininciler" diye adlandırmıştı hep.</p>

  <p class="calibre1">Aslında düşünmek bile aptalcaydı ama, şimdi bu kadar uzağa gelmiş olmanın gururu yerine, Sonsuzluk'ta kimsenin ayak basmadığı bir bölümde dolaşmanın yalnızlığını duyuyor, hiç de hoşuna gitmiyordu. Utanıyordu, Noys'un şahit olması da utancını bir kat daha arttırıyordu. Utanıyordu, çünkü soğuktan titriyormuş gibi görünmesine rağmen, korkudan titrediğini biliyordu.</p>

  <p class="calibre1">Noys, "Her yer tertemiz. Hiç toz yok."</p>

  <p class="calibre1">"Kendi kendine temizleniyor," dedi Harlan. Büyük gayret sarf ederek normale yakın bir ses tonuyla konuştu. "Fakat hiç kimse yok. Üst ve altzamana doğru binlerce yüzyıl boyunca kimse bulunmuyor."</p>

  <p class="calibre1">Noys bunu rahatça kabullenmiş görünüyordu. "Ve her şey yerli yerinde, öyle mi? Farkındaysan, biraz önce erzak bölümlerini ve bir film kütüphanesini geçtik."</p>

  <p class="calibre1">"Gördüm. Her yer tamamen döşenmiştir. Hepsinde, her bölümde bu böyledir."</p>

  <p class="calibre1">"Peki neden, buraya hiç kimse gelmeyecekse?"</p>

  <p class="calibre1">"Bunun bir mantıksal açıklaması var elbette," dedi Harlan. Konuşmak, korkulu havayı dağıtmakta yararlı oluyordu. "Sonsuzluğun ilk zamanlarında, 300.'lerde bir yüzyılda bir büyük çoğaltıcı ortaya çıkarıldı. Nedir bu biliyor musun? Yansıtıcı bir alan oluşturularak, atomdan daha küçük parçalarına ayrılan madde, önce enerji haline getirilir ve sonra tekrar maddeye dönüştürülür. Sonuçta mükemmel bir kopya ortaya çıkar."</p>

  <p class="calibre1">"Biz bu araçtan Sonsuzluk'la ilgili kendi amaçlarımız doğrultusunda yararlandık. O zamanlar henüz yalnızca altı yüz, yedi yüz kadar Bölüm inşa edilmişti. Genişleme çalışmaları da plan hedefleri doğrultusunda durmaksızın ilerliyordu. Bu kütle çoğaltıcı bütün çalışmaları birden gereksiz hale getirdi. Yiyecek depoları, güç santralleri, suyu ve en mükemmel otomatik öğeleriyle, örnek bir Bölüm inşa ettik, makineyi kurduk ve Sonsuzluk boyunca her yüzyıla aynı Bölümü bu yolla inşa ederek çoğalttık. Ne kadar uzağa gittiğini ben de bilmiyorum. Belki milyonlarca yüz yıl ötelere kadar gidiyor."</p>

  <p class="calibre1">"Hepsi buranın aynı mı, Andrew?"</p>

  <p class="calibre1">"Hepsi, her şeyiyle buranın bir eşidir. Ve sonsuzluk genişle dikçe, biz de bazı ekler yapıyoruz. Ait olduğu yüzyılla ilgili bazı özel eklentiler. Yalnız bir enerji kökenli yüzyılla karşılaşırsak., bazı sorunlar çıkabilir. Henüz böyle bir durumla da karşılaşmadık." (Sonsuzların burası gibi gizli yüzyıllardan zamana geçemediklerini anlatmanın bir anlamı yoktu. Ne fark ederdi ki?)</p>

  <p class="calibre1">Kıza baktı, Noys rahatsız olmuşa benziyordu.</p>

  <p class="calibre1">Çabuk çabuk konuştu, "Bölümler inşa edilirken hiçbir artık madde söz konusu değildir. Sadece enerji harcanır, hepsi bu ve novanın çekim gücü devam ettiği sürece..."</p>

  <p class="calibre1">Kız sözünü kesti. "Hayır. Ben böyle bir şey hatırlamıyorum."</p>

  <p class="calibre1">"Neyi hatırlamıyorsun?"</p>

  <p class="calibre1">"Çoğaltıcı 300.'lerde bir zamanda ortaya çıktı dedin. Ben 482'denim ve bizde böyle bir şey yoktu. Hatta tarihimizde rastladığımı da sanmıyorum..."</p>

  <p class="calibre1">Harlan düşünceye daldı. Her ne kadar kız boyca ondan topu topu beş santim kısaysa da, şu durumda kendisini bir deve benzetti O bir çocuktu, bir bebekti ve kendisi Sonsuzluk'tan gelen bir tanrıydı. Ona öğretmeli, doğruyu göstermeliydi.</p>

  <p class="calibre1">"Noys, canım gel bir yere oturalım ve... çünkü sana bir şey izah etmem gerekecek."</p>

  <p class="calibre1">Değişebilen Gerçeklik kavramı, gerçekliğin sabit ve sonsuz ve değişmez olmadığı, herhangi birinin kolaylıkla anlayıp, gayet normal karşılayabileceği bir şey değildi.</p>

  <p class="calibre1">Harlan bazen uykusu arasında, çıraklığının ilk günlerini, yüzyılından ve zamandan koparılışını hatırlardı.</p>

  <p class="calibre1">Normal olarak çırakların hakikati öğrenmesi ve hiçbir zaman tekrar evlerine dönemeyeceklerini anlamaları yaklaşık altı ay sürerdi. Onları durduran yalnızca Sonsuzluğun yasaları değil,&nbsp;aynı zamanda bildikleri evlerinin artık ortada bulunmaması olasılığının çıplak bir hakikat olarak kafalarına sokulmuş olmasıydı. Bir anlamda hiç evleri olmamıştı.</p>

  <p class="calibre1">Bu„ çırakların her birini değişik biçimde etkilemişti. Harlan, Bonky Latourette'in, Eğitmen Yarrow'un Gerçeklik hakkındaki kaçınılmaz son sözlerinden sonra bembeyaz olan yüzünü hatırladı.</p>

  <p class="calibre1">Çırakların hiçbiri o gece yemek yiyemedi. Bir araya gelip birbirlerinden manevi destek almaya çalıştılar. Bir tek Latourette yoktu, ortadan kaybolmuştu. Sahte kahkahalar ve cılız, basit esprilerle oyalanmaya çalışıyorlardı.</p>

  <p class="calibre1">İçlerinden biri, titrek ve kararsız bir sesle, "Sanırım benim hiçbir zaman bir annem olmadı. Eğer 95.'ye dönsem, herhalde bana: "Kimsin sen? Biz seni tanımıyoruz. Seninle ilgili bir kayıt yok. Sen yaşamıyorsun.' diyecekler," demişti.</p>

  <p class="calibre1">Hepsi ürkek ürkek gülümsemiş, başlarını sallayarak onaylamıştı. Sonsuzluk'tan başka hiçbir yere ait olmayan yalnız çocuklardı hepsi de.</p>

  <p class="calibre1">Yatma vakti geldiğinde Latourette'i buldular. Çocuk derin bir uykuya dalmıştı. Sol kolundaki kıpkırmızı izden, sıktığı spreyin yaptığı tahribat açıkça anlaşılıyordu, neyse ki tam zamanında bulunmuştu.</p>

  <p class="calibre1">Yarrow çağrıldı ve bu Çırağın eğitimden çıkarılacağı sanıldı. Fakat bir hafta sonra Latourette tekrar aralarındaydı. O uğursuz gecenin hatırasını, bir kişilik nişanı gibi hep taşıdı.</p>

  <p class="calibre1">"Ve şimdi Harlan, Gerçeklik'le ilgili her şeyi Noys Lambent'e anlatmak zorundaydı; bu kız da o çıraklardan pek büyük değildi ve anlamasını sağlamak için fazla zaman yoktu. Yapmalıydı. Başka seçeneği yoktu. Onları neyin beklediğini ve ne yapması gerektiğini tam olarak bilmeliydi.</p>

  <p class="calibre1">Anlattı. On iki kişilik bir konferans masasında, konserve et, soğuk meyve yiyip, süt içtiler ve orada her şeyi anlattı.</p>

  <p class="calibre1">Mümkün olduğunca nazik bir biçimde anlattı ama pek de böyle &nbsp; davranmasına gerek yoktu. Kız anlattıklarını hemen kavrıyor ve henüz konuyu tamamlamadan açık kalan noktaları kendi&nbsp;mantığıyla birleştiriveriyordu. Çok şaşırdı ama Noys kötü görünmüyordu. Korkmamıştı. Şaşırmamıştı. Yalnızca öfkelenmiş gibiydi.</p>

  <p class="calibre1">Yüzü kızardı ve koyu renk gözleri şimdi daha da koyulaşmıştı.</p>

  <p class="calibre1">"Fakat bu düpedüz suç," dedi. "Sonsuzlar kim oluyorlar da bunu yapabiliyorlar?"</p>

  <p class="calibre1">"İnsanlığın iyiliği için yapılıyor," dedi Harlan. Elbette kız bunu kolay kolay anlayamazdı. Bir Ölümlü'nün zamana bağımlı düşünen kafa yapısı yüzünden ona acıdı.</p>

  <p class="calibre1">"Öyle mi? Sanırım kütle çoğaltıcısının ortadan kaybedilişi de bu sebepten ötürü."</p>

  <p class="calibre1">"Biz de kopyaları var. Merak etme. Saklıyoruz."</p>

  <p class="calibre1">"Siz saklıyorsunuz. Peki ya biz? 482.'de biz kullanabilirdik." Yumruklarını sallayarak konuşuyordu.</p>

  <p class="calibre1">"Bir yararı olmaz. Bak, heyecanlanma canım ve dinle." Kızın ellerini avuçları arasına aldı.</p>

  <p class="calibre1">Bir an için Noys kurtulmaya çalıştı ve sonra sakinleşti. Hatta gülmeye başladı. "Hadi canım. Bırak üzülmeyi. Seni suçlamıyorum."</p>

  <p class="calibre1">"Hiç kimseyi suçlamamalısın. Bir suçlama söz konusu olamaz. Yapılması gerekeni yaparız biz. Şu kütle çoğaltıcısı da tipik bir örnek. Bu konuyu okulda inceledim. Kütleyi çoğaltabilirsen, bunu insanlar için de yapabilirsin. Çok karmaşık sorunlar çıkabilir."</p>

  <p class="calibre1">"Sorunları toplumlar kendileri çözmeli."</p>

  <p class="calibre1">"Öyle ama, biz bu örnekteki toplumu zaman içinde inceledik ve gördük ki sorunu tatmin edici bir biçimde çözemiyorlar. Eğer bir toplum hata yaparsa, sonraki toplumların da bundan etkileneceğini unutma. Aslında çoğaltıcı sorununa tatmin edici bir çözüm bulmak mümkün değil."</p>

  <p class="calibre1">"Nasıl bu kadar emin olabilirsin?"</p>

  <p class="calibre1">"Kendi hesaplama makinelerimiz var, Noys; hesap kompleksleri herhangi bir gerçeklikteki en mükemmel benzerlerinden daha da gelişmiş araçlardır. Binlerce değişkeni hesaba katarak, olası gerçeklikleri ve bunların kabul edilebilirlik derecelerini saptarlar."</p>

  <p class="calibre1">"Makineler!" Kız bunu hakaret edercesine söyledi. Harlan kaşlarını çattı, sonra tekrar yumuşadı. "Neden böyle yapıyorsun? Doğal olarak, hayatın senin sandığın kadar sabit, değişmez olmadığını öğrenmek ve kabullenmek zordur. Sen ve yaşadığın dünya belki de bir yıl önce bir olasılıktan ibarettiniz ama ne fark eder? Anıların var değil mi? Çocukluğunu ve aileni hatırlıyorsun?"</p>

  <p class="calibre1">"Tabii hatırlıyorum."</p>

  <p class="calibre1">"Öyleyse o günleri yaşamış gibisin, değil mi? Öyle değil mi? Yani, yaşadın veya yaşamadın. Sen öyle hatırlıyorsun ya, yetmez mi?"</p>

  <p class="calibre1">"Bilmiyorum. Bu konu üzerinde düşünmem lazım. Ya yarın da bir rüya âlemiyse, gölgeyse ya da nasıl adlandırıyorsanız, öyle bir şeyse?"</p>

  <p class="calibre1">"O zaman, farklı anılara sahip yeni bir sen ve yeni bir gerçeklik olacaktır. İnsanlar daha mutlu olsun diye bir şeyler yapılmıştır ve kimse bunun farkına varamaz." "Tatmin edici bir açıklama değil bence." "Zaten," dedi Harlan, aceleyle, "şimdi sana hiçbir şey olmaz. Yeni bir gerçeklik oluşacak fakat sen Sonsuzluk'tasın. Sen değişmeyeceksin."</p>

  <p class="calibre1">"Fakat hiç fark etmeyeceğini söylemiştin," dedi Noys, anlamakta güçlük çektiği belliydi. "Bu kadar sıkıntıya girmenin ne lüzumu var?"</p>

  <p class="calibre1">"Çünkü seni olduğun gibi istiyorum. Şu anda olduğun gibi. Değişmeni istemiyorum. Hiçbir şekilde."</p>

  <p class="calibre1">Kız biraz korkmuşa benziyordu, "Yani hep burada mı kalacağım? Yalnız başıma?"</p>

  <p class="calibre1">"Hayır, hayır. Onu düşünme." Harlan'ın vahşice hareketleri ve kollarını sıkması kızı iyice korkuttu. "Önce 482.'deki yeni gerçeklikte sana ne olduğunu öğreneyim, sonra kılığını değiştirip tekrar geri götüreceğim. Seni kollayacağım. Resmi bir ilişki için müracaat edeceğim ve daha sonraki değiştirmelerden etkilenmemen için araştırmalar yapacağım. Ben bir Teknisyenim, hem de en iyilerinden biri ve değiştirmeleri iyi bilirim. "Acımasız bir gülümsemeyle ekledi, "Ve aynı zamanda bazı başka şeyler de biliyorum," ve sustu.</p>

  <p class="calibre1">Noys, "Peki bu yasak değil mi? Yani, sen bir insanı alıp sonsuzlukta tutarak değiştirmeden etkilenmemesini sağlayabilir misin? Sonsuzlukla ilgili bütün bu anlattıklarından sonra pek doğru bir iş gibi gelmedi."</p>

  <p class="calibre1">Bir an için Harlan, bulundukları zamandan aşağıya ve yukarıya doğru uzanan binlerce yüzyılın çevrelerini saran geniş boşluğunda üşüdüğünü, büzüldüğünü hissetti. Bir an için yegâne sadık dostu, yegâne evi olan Sonsuzluk'tan çekilip koparıldığını; yanında yalnızca uğrunda her şeyi feda ettiği kadın kalacak şekilde hem Sonsuzluk'tan hem de Zaman'dan koparıldığını hissetti.</p>

  <p class="calibre1">Kelimelere gerekli vurgularla anlam kazandırarak konuştu. "Hayır, bu bir suçtur. Korkunç bir suçtur ve çok utanıyorum. Fakat bir daha yapmak zorunda kalsam, yine yaparım."</p>

  <p class="calibre1">"Benim için mi, Andrew? Benim için mi?"</p>

  <p class="calibre1">Gözlerini kaldırıp kızınkilere bakamadı. "Hayır, Noys, kendim için. Seni kaybetmeye dayanamam."</p>

  <p class="calibre1">Kız, "Ve eğer yakalanırsak?.." dedi.</p>

  <p class="calibre1">Harlan bu sorunun cevabını biliyordu. Cevabı 492.'de geçirdiği gece kendi kendine bir sürü şey düşündüğü andan beri biliyordu. Fakat, acı gerçeği düşünmek bile istemiyordu.</p>

  <p class="calibre1">"Hiç kimseden korkmuyorum. Kendimi koruyabilirim. Ne kadar çok şey bildiğimi hayal bile edemezler."</p>
</body>
</html>
