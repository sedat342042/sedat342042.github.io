<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre3">
  <p class="calibre5"><b class="calibre6">5</b>&nbsp;</p>

  <h1 class="calibre4" title="5. ÖLÜMLÜ">ÖLÜMLÜ</h1>

  <p class="calibre1">Noys Lambent'in evi, yüzyılın büyük şehirlerinden birine yakın bir yerde bulunuyordu. Yakın çevresinde pek fazla bina yoktu. Harlan bu şehri o Gerçeklik'te yaşayanlardan bile daha iyi tanıyordu. Araştırma gözlemleri sırasında şehrin her bölümüne ve her senesine geziler yapmıştı.</p>

  <p class="calibre1">Şehri yerel ve zamansal olarak iyi tanıyordu. Burayı yaşayan ve büyüyen bir organizmaymış gibi, dertleri ve çözümleriyle, sevinçleri ve üzüntüleriyle bir bütün olarak inceleyebilirdi. Şu anda, çelik ve betonun yavaş çekimli bir filme benzeyen yaşamının dondurulmuş bir anından farksız, bir haftalık süre için burada bulunuyordu.</p>

  <p class="calibre1">İlk incelemeleri daha çok "perioeci"ler üzerinde yoğunlaşmıştı. Bunlar şehrin ileri gelenleriydi ve şehir dışında daha çok yalnız bir hayat sürdürüyorlardı.</p>

  <p class="calibre1">482. gelir dağılımının eşit olmadığı birçok yüzyıldan biriydi. Sosyologların bununla ilgili bir formülleri vardı (Harlan bunu görmüş ama pek bir şey anlamamıştı). Bu formül incelenen yüzyılın üç ilişkisi üzerine kuruluyordu ve 482.'de bu ilişkiler tanınan sınırların sonuna dayanmıştı. Bu durumu inceleyen sosyologlar başlarını sallamış ve Harlan bir tanesinin, yapılacak yeni Gerçeklik Değiştirmeleri'nden önce mutlaka "en sıkı gözlem''lerin yapılması gerektiğinden bahsettiğini duymuştu.</p>

  <p class="calibre1">Gelir dağılımındaki olumsuz ilişkiler için şu söylenebilirdi: İşi gücü olmayan bir sınıfın varlığı söz konusuydu ve bunların tatlı hayatları kültürel gelişmeyi ve mutluluğu sağlayabilirdi.</p>

  <p class="calibre1">Toplumsal sınıflandırmada diğer uçta kalan kesim çok kötü durumda olmadığı ve mutlu azınlık ayrıcalıklarının sarhoşluğu içinde sorumluluklarım tamamen unutma durumundan kendilerini kurtarabildiği sürece, ya da kültürel değerler açık bir biçimde yozlaşmadığı sürece, Sonsuzlukta, mükemmelden bu ufak sapışa göz yumma eğilimi oluşur ve büyük değiştirmelere girişilmezdi.</p>

  <p class="calibre1">Harlan bunu ister istemez anlamaya başlamıştı. Zamanda geçirdiği gecelerde fakir kesimdeki otellerde kalmıştı. Buralarda insanın ismini dahi vermesi gerekmiyordu. Yabancıları umursayan yoktu. Hatta bazen burada kişi kendini emniyette hissedemez ve kırda bir çitin altında gecelemeyi tercih ederdi.</p>

  <p class="calibre1">Şimdi ise Harlan, bir çeşit enerji alanına benzer bir şeyle kaplı bir yatakta yatıyordu. Bu tür madde ile enerjinin kendine has kaynaşmasıyla oluşmuş araçlar, yalnızca toplumun üst tabakalarına ait olan kimselerde vardı. Bu sistem, yatarken vücudunun şeklini alıyor, hareket edince ya da yatakta dönerken uygun şekilde değişime uğruyordu.</p>

  <p class="calibre1">İçinden gelmiyordu ama yine de bu tip şeylerin çekici olduğunu itiraf etti ve Sonsuzluk bölüm mensuplarının, etki alanları içinde bulunan yüzyıllardan en rahat olanı yerine orta halli olanların şartlarında yaşamayı tercih etmelerindeki mantığı doğru buldu. Böylece Zaman'm duygularını, sorunlarını anlamaları mümkün oluyor ve sosyolojik ekstremlerde kabuklarına çekilmelerine engel oluyordu.</p>

  <p class="calibre1">Bu ilk gecede Harlan, aristokratlarla yaşamanın kolay olduğunu düşündü.</p>

  <p class="calibre1">Ve uykuya dalmadan önce, Noys'u düşündü.</p>

  <p class="calibre1">Rüyasında kendini Bütünzamanlar Meclisi'nde gördü, sert bir tavır takınmış, elleri önde birleştirilmişti. Karşısındaki küçük, minnacık Finge'e bakıyor, onu çok üstzamanların bilinmeyen yüzyıllarına ebedi görevle gönderen kendi emrini vahşi bir ifadeyle dinliyordu. Bu zalim, sürgün emrini dile getiren kelimeler</p>

  <p class="calibre1">Harlan'ın kendi ağzından çıkıyor ve hemen sağında Noys Lambent oturuyordu.</p>

  <p class="calibre1">Başlangıçta onu fark etmemişti fakat, gözleri sağa kayınca gördü ve kekelemeye başladı.</p>

  <p class="calibre1">Başka kimse onu görmüş müydü acaba? Twissell'den başka diğer bütün üyeleri ileriye doğru bakıyorlardı. O ise Harlan'a döndü ve gülümsedi; kızın bulunduğu yere sanki kimse yokmuşçasına boş bakıyordu.</p>

  <p class="calibre1">Harlan kıza gitmesini emretmek istedi fakat artık sesi çıkmıyordu. Dokunarak anlatmak istedi, kolu çok yavaş hareket ediyordu ve Noys kıpırdamadı. Eti buz gibiydi.</p>

  <p class="calibre1">Finge gülüyor, gürültülü kahkahalar atıyordu gürültülüdaha gürültülü ve gülen Noys Lambent'ti.</p>

  <p class="calibre1">Harlan parlak güneş ışığıyla gözlerini açtı ve bir an için dehşetle karşısında duran kıza baktı, onun ve kendisinin nerede olduğunu kestirmeye çalışıyordu.</p>

  <p class="calibre1">Kız, "İnliyor ve yastığınızla boğuşuyordunuz. Kötü bir rüya mı gördünüz?" dedi.</p>

  <p class="calibre1">Harlan cevap vermedi.</p>

  <p class="calibre1">"Banyonuz hazır. Elbiseleriniz de. Bir akşamki toplantıya katılmanızı da ayarladım. Sonsuzlukta geçen uzun süreden sonra, normal günlük hayata dönmek zor oluyor."</p>

  <p class="calibre1">Harlan genç kızın rahat tavırlarından ve sözlerinden rahatsız oldu. "Sanırım onlara kim olduğumu anlatmadınız." "Elbette hayır."</p>

  <p class="calibre1">Elbette hayır! Finge, eğer gerekli gördüyse, bu tip ufak ay rıntılarda bir hata yapılmaması için kıza narkoz altında psikolojik telkin yaptırmış olabilirdi. Gerçi bunu gerekli görmemiş de olabilirdi. Her şeyden önce kızı "yakından gözlemişti."</p>

  <p class="calibre1">Bu düşünce Harlan'ı huzursuz etti. "Mümkün olduğu kadar yalnız kalmayı tercih ederim," dedi.</p>

  <p class="calibre1">Kız ona bir an için tereddütle baktı ve odadan çıktı.</p>

  <p class="calibre1">Harlan normal günlük temizliğini yapıp giyinirken, sıkıntılı&nbsp;ve kırgındı, üzülüyordu. Akşamın hiçbir eğlenceli yanı olmayacaktı. Mümkün olduğu kadar az konuşacak, mümkün olduğu kadar az şey yapacak ve mümkün olduğu kadar etraflarını çeviren duvarların bir parçasıymış gibi davranacaktı. O gece bir çift göz, bir çift kulak kesilecek demekti. Görüp duyduklarını kafasındakilerle birleştirip son raporuna aktarmaktan başka bir iş görmesi mümkün değildi.</p>

  <p class="calibre1">Aslında, bir Gözlemci olarak, neyi aradığını bilmemesi onu pek rahatsız etmiyordu. Çıraklığı süresince kendisine öğretilenlere göre, bir Gözlemci, beklenen sonuçlar ya da arzu edilen veriler şeklinde kavramlar geliştirmeli ve ön yargıyla davranmamalıydı. Yoksa ne kadar vicdanına danışıp tarafsız olmaya çalışsa da görüşü bulanırdı.</p>

  <p class="calibre1">Fakat bu şartlar altında ilgisiz kalmak son derece huzursuz ediciydi. Harlan büyük bir olasılıkla saptanacak önemli bir şey bulunmadığını tahmin ediyor, Finge'in oyununu sürdürmekten öte bir şey yapmadığını düşünüyordu. Bununla Noys arasında...</p>

  <p class="calibre1">Hırsla yarım metre ötesinde duran üç boyutlu yansıtıcıdaki görüntüsüne baktı. 482.'nin dikişsiz, parlak renkli, vücudu saran elbiselerinin kendisini komik gösterdiğini düşündü.</p>

  <p class="calibre1">Bir Mekkano'nun getirdiği kahvaltısını yalnız başına tamamladıktan hemen sonra Noys Lambent koşarak içeri girdi.</p>

  <p class="calibre1">Nefes nefese, "Hazirandayız, Teknisyen Harlan," dedi.</p>

  <p class="calibre1">Harlan sertçe, "Hitap ederken ünvanımı kullanma. Ne olmuş hazirandaysak?"</p>

  <p class="calibre1">"Ama ben şubatta katıldım tereddüt ederek durakladı 'o yere' ve yalnızca bir ay evveldi.'"</p>

  <p class="calibre1">Harlan kaşlarını çattı. "Şimdi hangi yıldayız?"</p>

  <p class="calibre1">"Şey, yıl aynı."</p>

  <p class="calibre1">"Emin misin?"</p>

  <p class="calibre1">"Evet, tabii. Bir yanlışlık mı oldu?" Bu kızın konuşurken çok yaklaşmak gibi rahatsız edici bir alışkanlığı vardı ve hafif peltek konuşması (bu yalnızca onun değil, yüzyılındaki herkesin belirgin bir özelliğiydi) ona küçük ve yardıma muhtaç bir çocuk havası veriyordu. Harlan kendini kaptırmadı ve geri çekilerek biraz uzaklaştı.</p>

  <p class="calibre1">"Yanlışlık yok. Bu zamanda dünyaya indirildin, çünkü daha uygundu. Aslında, Zaman içinde, sen hep buradaydın."</p>

  <p class="calibre1">"Ama nasıl burada olabilirim?" Şimdi daha da korkmuş görünüyordu. "Arada geçen zamanla ilgili hiçbir şey hatırlamıyorum. İki tane mi ben var?"</p>

  <p class="calibre1">Harlan huzursuzlandı. Ona, yüzyılın tümüyle büyük bir değişikliğe sebep olmadan, Zaman'a her giriş çıkışın bireylerin hayatlarında küçük değişiklikler meydana getirdiğini nasıl izah edebilirdi. Bazen Sonsuzlar bile mikrodeğişikliklerle (küçük "d"), Değiştirmeler (büyük "D") arasındaki farkı unutabilirler.</p>

  <p class="calibre1">"Sonsuzluk ne yaptığını biliyor. Soru sormaktan vazgeç. "Bunu öyle gururlu bir tavırla söylemişti ki, sanki kendisi bir Kıdemli Bilgisayar'dı ve haziranın Zaman'da en uygun an olup, kaybolan üç ayın önemli bir değişikliğe sebep olmayacağına kişisel olarak karar vermişti.</p>

  <p class="calibre1">"İyi ama, bu durumda ben hayatımın üç ayını kaybettim."</p>

  <p class="calibre1">Harlan derin bir nefes aldı. "Zaman'da hareket etmen senin fiziksel yaşını etkilemez."</p>

  <p class="calibre1">"Peki, şimdi ben kaybettim mi, kaybetmedim mi?"</p>

  <p class="calibre1">"Neyi kaybettin mi ya da kaybetmedin mi?"</p>

  <p class="calibre1">"Yok olan üç ayı."</p>

  <p class="calibre1">"Zaman aşkına, kadın, sana mümkün olduğu kadar açık ve basit izah etmeye çalışıyorum. Hayatından kaybettiğin herhangi bir zaman yok. Kaybedemezsin zaten."</p>

  <p class="calibre1">Harlan'ın sesini yükseltmesi üzerine kız bir adım geriledi, yılışık bir tavırla sırıtarak, "Çok komik bir aksanınız var. Bilhassa kızınca daha hoş oluyor."</p>

  <p class="calibre1">Kız dışarı çıkarken Harlan'ın kaşları çatıldı. Ne aksanı be? O, şimdi içinde bulundukları Zaman'ın dilini en az Bölüm'deki herhangi biri kadar konuşabilirdi. Belki daha da iyi.</p>

  <p class="calibre1">Aptal kız!</p>

  <p class="calibre1">Kendini tekrar üç boyutlu yansıtıcıya bakar buldu, görüntüsü de ona bakıyordu. Kaşlarının arasında dikey çizgiler belirmişti.</p>

  <p class="calibre1">Çizgileri yumuşattı ve düşündü: Yakışıklı değilim. Gözlerim çok küçük, kulaklarım kafama yapıştırılmış gibi duruyor ve çenem de çok büyük.</p>

  <p class="calibre1">Daha önceleri hiç bu tür şeyler düşünmemişti, ama şimdi olmuştu işte, hem de birden aklına gelmişti ve hatta yakışıklı olmayı çok istemişti.</p>

  <p class="calibre1">Harlan, gecenin geç saatlerinde akşam yaptığı sohbetleri henüz aklında tazeliğini korurken notlarına ekledi.</p>

  <p class="calibre1">. Bu işler için her zaman 55. yüzyıl malı bir moleküler kayıt cihazı kullanırdı. Şekil olarak, 1,5 santim çapında, 10 santim uzunluğunda ince bir silindire benziyordu. Koyu kahverengi bir maddeden yapılmıştı. Giyilen elbiseye göre, cepte, kol yeninde, astar içinde kolayca taşınabilir ya da bir bilekliğe, düğmeye veya kemere takılabilir, ya da asılabilirdi.</p>

  <p class="calibre1">Üç moleküler enerji tabakasının her biri yirmi milyon kelime kayıt kapasitesine sahipti. Silindirin bir ucuna kulağa bağlanan bir parça takılıyor, diğer ucu da mikrofon vazifesi görüyordu. Böylece Harlan hem konuşup, hem de dinleyebiliyordu.</p>

  <p class="calibre1">Akşam toplantı sırasında konuşulmuş olan her şey şimdi aletten yankılanıyor ve bu arada dinlerken bir yandan konuşan Harlan'ın sesi ikinci kademeye kaydediliyordu. İkinci kademe, saatler boyu sesleri kaydetmiş bulunan birinci kademeyle koordineli çalışıyor ve fakat şimdi ayrı kayıt yapıyordu. Bu kademeye kendi fikir ve yorumlarını, önemli şeyleri aktarıyor ve korelasyonları belirtiyordu. Sonuç olarak bu moleküler kayıt cihazını rapor hazırlamakta kullanıyor ve notlar haline dökülen değerlendirmeleri için yararlanıyordu.</p>

  <p class="calibre1">Noys Lambent içeri girdi. Girerken hiçbir uyarıda bulunmamıştı.</p>

  <p class="calibre1">Harlan sinirli hareketlerle, kulağa ve ağza takılan parçaları yerlerinden alıp cihaza taktı, kutusuna koydu ve kapattı.</p>

  <p class="calibre1">"Bana karşı neden böyle kızgın hareketler yapıyorsunuz?" dedi Noys. Kolları ve omuzları çıplaktı, uzun bacakları ölgün ışıklar altında parlıyordu.</p>

  <p class="calibre1">"Kızgın değilim. Sana karşı hiçbir duygusal davranış içinde değilim."</p>

  <p class="calibre1">"Hâlâ çalışıyor musunuz? Yorulmuşsunuzdur herhalde."</p>

  <p class="calibre1">Harlan huysuzlanarak, "Burada olduğun sürece çalışamam," dedi.</p>

  <p class="calibre1">"Siz bana kızgınsınız. Bütün gece benimle tek bir kelime bile konuşmadınız."</p>

  <p class="calibre1">"Herkesle mümkün olduğunca az konuştum. Orada bulunmamın nedeni gevezelik etmek değildi." Kızın çıkması için bekledi.</p>

  <p class="calibre1">Fakat kız, "Size bir içki daha getirdim. Toplantıda bundan bir tane içmiştiniz ve hoşunuza gitmişti. Bir tane yetmez. Hele çalışacaksanız," dedi.</p>

  <p class="calibre1">O zaman, kızın arkasında, bir güç alanının üzerinde yüzen küçük Mekkano'yu fark etti.</p>

  <p class="calibre1">Akşam sakınarak yemişti. Çok fazla yemek istememişti. Yi ne de yemekleri çok sevmişti. İsteksizliğine rağmen, bu Zaman'ın modası olan köpüklü, açık yeşil renkli, biberli bir tadı olan içkiyi de çok sevmişti. İki fizyo yıl önce, son Gerçeklik de ğiştirmesi yapılmadan önce bu yüzyılda böyle bir içecek yoktu.</p>

  <p class="calibre1">Noys'a doğru başıyla ciddi bir teşekkür işareti yaparak, Mekkano'dan ikinci içkisini aldı.</p>

  <p class="calibre1">Yüzyıl'da yeni bir içkinin ortaya çıkmasına neden olmaktı başka fiziksel bir etkinliği olmayan son Gerçeklik Değiştirmesi ne amaçla yapılmıştı acaba. Aslında, bir Bilgisayar olmadığına göre, kendisine böyle bir soru sormasında anlam yoktu. Zaten en ayrıntılı ihtimal hesapları bile bütün kontrol edilemeyen faktörleri, şans ve risk etkinliklerini yok edemiyordu. Zaten böyle olmasa, Gözlemcilere ne lüzum vardı.</p>

  <p class="calibre1">Noys'la beraber evde yalnızdılar. Geçen yirmi yıldan beri Mekkanolar çok rağbetteydi ve halihazırdaki Gerçeklik'te önemlerini on yıl daha kaybetmeyeceklerdi; evde insan hizmetçiler de yoktu.</p>

  <p class="calibre1">Aslında, ekonomik açıdan en az erkek kadar bağımsız olan bu çağın kadınının, çocuk doğurma sorunu bile olmadan bir erkekle birlikte olmasında hiçbir sakınca yoktu.</p>

  <p class="calibre1">Yine de Harlan zor durumda kaldığını hissetti.</p>

  <p class="calibre1">Kız karşısındaki divana dirseğine dayanarak uzanmıştı. Giysisi vücudunu kucaklar gibiydi. Şeffaf ayakkabılarını bir ayak darbesiyle fırlatıp atmış, pahalı bir kedinin yumuşak pençelerine benzeyen ayakları yumuk yumuk duruyordu.</p>

  <p class="calibre1">Kız başım salladı ve saçlannı yukarıda topuz halinde tutan şey çözüldü. Şimdi çıplak omuzları, boynundan aşağıya doğru dökülen saçlarının siyahıyla tezat oluşturuyor ve daha da güzel görünüyordu.</p>

  <p class="calibre1">"Kaç yaşındasın?" diye mırıldandı genç kız.</p>

  <p class="calibre1">Bu soruya cevap vermemeliydi. Kişisel bir soruydu ve onun üstüne vazife değildi. Şu anda vermesi gereken cevabın, nezaketle tersleyerek: 'Beni işimle baş başa bırakır mısın?' olması gerekliğini düşünürken, dudaklarından, "Otuz üç yaşındayım" kelimelerinin döküldüğünü duydu.</p>

  <p class="calibre1">"Ben senden daha gencim. Yirmi yedi yaşındayım. Fakat sanırım benim her zaman senden daha genç görünmem mümkün değil. Ben yaşlı bir kadın olduğumda da sen yine aynı kalacaksın. Seni otuz üç yaşında olma kararını vermeye iten nedir? İstersen değiştirebilmek elinde mi? Daha genç olmak istemez miydin?"</p>

  <p class="calibre1">"Neler söylüyorsun sen?" Harlan eliyle alnını ovuşturdu.</p>

  <p class="calibre1">"Sen sonsuza kadar yaşayacaksın. Sen bir Sonsuz'sun," dedi, yumuşak bir sesle konuşan Noys.</p>

  <p class="calibre1">Ne diyordu bu kız?</p>

  <p class="calibre1">"Sen delisin. Biz de yaşlanır ve herkes gibi ölürüz."</p>

  <p class="calibre1">Kız, "Anlatsana bana," dedi. Sesi alçak perdeden çıkıyordu ve insanı tahrik etmek için birebirdi. O güne kadar nahoş ve kaba bulduğu bu 50. bin yıl dili şimdi son derece ahenkli ve yumuşak geliyordu. Yoksa dolu midesi ve etrafını saran nefis kokuların oyununa mı geliyordu?</p>

  <p class="calibre1">"Siz bütün zamanlan görebilir, her yeri gezebilirsiniz. Ben bu yüzden Sonsuzluk'ta çalışmayı arzu ettim. Beni bir Sonsuz yapacaklarını zannettim ve sonuçta yalnızca erkeklerin bulunduğu bir yerle karşılaştım. Kimisi sadece kadın olduğum için benimle konuşmuyordu bile. Sen de benimle konuşmayacaktın."</p>

  <p class="calibre1">"Hepimiz çok meşgulüz," diye mırıldandı Harlan. Uyuşmak ta olduğunu hissediyor, uyanık kalabilmek için çaba sarf ediyordu. "Ben de çok meşguldüm."</p>

  <p class="calibre1">"Fakat neden orada kadın Sonsuzlar yok?"</p>

  <p class="calibre1">Harlan konuşacaktı ama kendine güvenemiyordu. Ne söyleyebilirdi ki?</p>

  <p class="calibre1">Sonsuzluğun üyelerinin iki koşul aranarak dikkatle seçildiğini. Birincisinin, işin gereklerine cevap verebilecek yetenekte olmak olduğunu, ikincisinin, Zaman'dan koparılmış olmanın Gerçeklik'te kötü etkiler yapmaması olduğunu.</p>

  <p class="calibre1">Gerçeklik! Bu hiçbir şekilde değinmemesi gereken kelimeydi. Başının döndüğünü hissetti ve kendine gelebilmek için bir an gözlerini kapadı.</p>

  <p class="calibre1">Sonsuzluğa alınmaları, çocukların doğmaması, erkek ve ka dınların ölmemesi, evlenmelerin olmaması ve birçok şeyin yerine gelmemesi demek olacağından, ne mükemmel kişilikler dokunulmadan Zaman'da bırakılmıştı.</p>

  <p class="calibre1">Bunların herhangi birini anlatabilir miydi ona? Doğal ki ha yır. Ona, kadınların hiçbir zaman Sonsuzluk için uygun bulunmadığını, çünkü anlayamadığı bir nedenden (belki Bilgisayarlar anlayabiliyordur, ama kendisi hiç anlayamamıştı) Zaman'dan çekilip alınmalarını, bir erkeğinkine kıyasla, on ila yüz kat daha fazla bir olasılıkla Gerçekliği olumsuz yönde etkilediğini anlata bilir miydi?</p>

  <p class="calibre1">(Kafasında bütün düşünceler birbirine giriyor, dönerek kayboluyor, bir karmaşa içinde, tuhaf, hemen hemen komik denebilecek, fakat tamamıyla rahatsız edici olmayan sonuçlar doğuruyordu. Şimdi Noys daha yakına gelmişti, gülümsüyordu.)</p>

  <p class="calibre1">Kızın sesi hortumlar meydana getiren bir rüzgârı andırıyordu. "Ah siz Sonsuzlar. Sır küpüsünüz. Hiçbir şey söylemezsiniz. Beni bir Sonsuz yapsana."</p>

  <p class="calibre1">Kızın sesini kelimelerden oluşan bir bütün halinde algılayamıyordu. Sadece beynini okşayan tatlı bir sesti, o kadar.</p>

  <p class="calibre1">Ona söylemek, anlatmak istiyordu: Hanımefendi, Sonsuzluk'ta bizler oyun oynamıyoruz. Çalışıyoruz! Sonsuzluğun başlangıcından, dünya üzerinde kimsenin kalmadığı zamanlara kadar geçen bütün Zaman'ın her ayrıntısını saptamak için çalışırız. Sonsuz sayıda olasılıklar arasından, yaşanan Gerçeklik'ten daha iyi olanları seçer, Zaman'da bir değişiklik yapılabilecek en uygun an için karar verir ve yeni yaşanan Gerçekliği ve sonrasındaki yeni sonsuz sayıdaki olasılıkları izleriz. Ta 24.'de Vikkor Mallansohn'un zaman alanını keşfinden beri böyle olagelmiştir ve böyle gider. 27.'de Sonsuzluğun kuruluşu mümkün olmuştur, kimse, kimin başlattığını bilmemektedir, yeni olasılıklar, sonsuza kadar ve sonsuza kadar ve sonsuza kadar ve sonsuza kadar ve...</p>

  <p class="calibre1">Başını salladı, fakat aklını karıştıran düşünce girdabı tekrar hareketlendi ve birden bir noktaya yöneldi, bir an için aydınlanma oldu, yeniden her şey birbirine girdi.</p>

  <p class="calibre1">Durdu, biraz önceki düşüncelerini tekrarlamaya çalıştı, yapamadı.</p>

  <p class="calibre1">Biberli içki?</p>

  <p class="calibre1">Noys daha da yakınındaydı, onu net olarak göremiyordu. Kızın saçlarını yanaklarında hissediyor, ılık nefesini duyuyordu. Kendini çekmesi gerekirdi ama hayret çekilmek istemediğini fark etti.</p>

  <p class="calibre1">"Eğer bir Sonsuz olsaydım..." Kız neredeyse kulağının dibinde nefes alıyordu ve kendi kalp atışlarının gürültüsü arasında ne söylediğini bile anlayamıyordu. Dudakları ıslaktı ve aralanmıştı. İstemez miydin?"</p>

  <p class="calibre1">Kızın ne demek istediğini pek anlayamadı, fakat artık hiçbir&nbsp;şeyi umursamıyordu. Alev alev yanıyordu. Beceriksiz bir hare ketle sarıldı. Kız da direnmedi, gevşedi ve birden tek bir vücut oluverdiler.</p>

  <p class="calibre1">Rüya gibiydi, sanki olayı yaşayanlar başkalarıydı da, Harlan dışardan seyrediyordu.</p>

  <p class="calibre1">Her zaman düşündüğünün aksine, hiç de itici, iğrenç bir şey değildi. Şok geçiriyor gibiydi ama kesinlikle iğrenç değildi.</p>

  <p class="calibre1">Kız yanına uzandığında, içinden gelerek nemli saçlarını ok şamaya başladı. Kendisi için anlamı tamamen değişmişti. Artık onu bir kadın, hatta farklı bir birey olarak göremiyordu. Kendin den bir parça haline gelmişti. Garipti, hiç ummazdı ama kendisinin bir parçasıydı işte.</p>

  <p class="calibre1">Zamanmekân cetveline aykırı bir durumdu bu ama, Harlan hiç suçluluk duymuyordu. Harlan'ın göğsünde yüreğini kabar tan, yalnızca Finge ile ilgili düşünceleriydi! Ve bu da suç değildi. Kesinlikle değildi.</p>

  <p class="calibre1">Bu tatmindi, hatta zafer!</p>

  <p class="calibre1">Yatakta uyuyamadı. Sarhoşluğu geçmişti ama hâlâ alışama dığı, yetişkin bir insan olarak ilk defa yatağını bir kadınla paylaş tığı gerçeğiyle yüz yüzeydi.</p>

  <p class="calibre1">Yanında hafif soluk alıp verişlerini duyuyor ve duvarlardan, tavandan gelen ölgün ışıklar altında vücudunu bir gölge halinde görebiliyordu.</p>

  <p class="calibre1">Teninin sıcaklığını ve yumuşaklığını hissedebilmek için elini uzatması yeterdi, fakat yapmadı, belki de görmekte olduğu bir rüyayı bozabilirdi. Sanki kız her ikisi için de rüya görüyordu, kendisi için, Harlan için, olup bitenler için, uyanırsa her şey bir anda yok olabilirdi.</p>

  <p class="calibre1">Bu da biraz önce ne olduğunu anlayamadığı, yakalayamadığı garip düşüncelerine benziyordu...</p>

  <p class="calibre1">Yeniden kendini zorladı, olmuyordu, düşünemiyordu. Bir den mutlaka hatırlaması gerektiğini hissetti. Biraz önce, ayrıntılarını tam olarak sağlayamadıysa da, bir an için, bazı şeyleri anlamıştı.</p>

  <p class="calibre1">Bazı şeylerin ne olduğunu pek anlayamıyordu, fakat olağanüstü bir şeyler düşünmüştü.</p>

  <p class="calibre1">İyice meraklandı. Neden hatırlayamıyordu? Halbuki bir ara çok yaklaştığını iyi biliyordu.</p>

  <p class="calibre1">Bir an için yanında yatan kız bile uzaklarda kalmıştı.</p>

  <p class="calibre1">Düşündü: Bir noktadan yola çıkarsak... Gerçekliği ve Sonsuzluğu düşünüyordum... evet; Mallansohn ve o Çırak!</p>

  <p class="calibre1">Durdu. Neden o Çırak? Neden Cooper? Onu hiç düşünmemişti ki.</p>

  <p class="calibre1">Ama eğer hiç düşünmediyse, neden şimdi Brinsley Sheridan Cooper aklına gelmişti?</p>

  <p class="calibre1">Kaşlarını çattı! Bütün bunları bağlayan şey neydi acaba? Neyi bulmaya çalışıyordu? Onu, bulunacak bir şeyler olduğuna inandıran neydi?</p>

  <p class="calibre1">Bilincinin ufuklarından parlamaya başlayan şeyler yüzünden ürperdiğini hissetti.</p>

  <p class="calibre1">Nefesini tuttu, bırakmadı. Anlıyordu.</p>

  <p class="calibre1">Anlıyordu.</p>

  <p class="calibre1">Ve gecenin; hayatının en önemli gecesinin sessizliğinde, olayların bütün açıklamalarını ve yorumlarını şekillendirdi.</p>

  <p class="calibre1">Başka bir zaman olsa hiçbir şey ifade etmeyecek, yüzlerce noktanın birbirine bağlanarak açıklanmasını, düşüncesinin tomurcuklanıp, çiçek açışını seyretti.</p>

  <p class="calibre1">Sonsuzluğa döndüğünde bunu araştırıp kontrol edecekti ama bilmemesi gereken bir sırrı çözdüğünden emindi.</p>

  <p class="calibre1">Öyle bir sır ki bütün Sonsuzluğu kucaklıyordu.</p>
</body>
</html>
