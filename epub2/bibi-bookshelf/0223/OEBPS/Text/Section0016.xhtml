<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre3">
  <p class="calibre4">17</p>

  <h1 class="calibre5" title="17. TAMAMLANAN ÇEMBER"><b class="calibre6">&nbsp;TAMAMLANAN ÇEMBER</b><br class="calibre2" /></h1>

  <p class="calibre1">Rahatsız etmekte devam ediyordu. Hazırlıkla geçen günler ilerledikçe, kafasının içinde daha da büyüyor, iyiden iyiye huzursuz edici bir hal alıyordu. Bir Twissell'le, bir Noys'la arasına giriyordu. Hareket günü gelip çattığında, bu sorunun cevabını hemen hemen bulmuştu.</p>

  <p class="calibre1">Twissell katıldığı meclis toplantısından dönünce, Harlan merakla sordu, "Nasıl gitti?"</p>

  <p class="calibre1">Twissell bıkkın bir ifadeyle cevap verdi. "Hayatımın en tatlı konuşmasını yaptığımı söyleyemem."</p>

  <p class="calibre1">"Umarım bir şey söylemediniz. Şu bizim..."</p>

  <p class="calibre1">"Yok, yok, hayır," diye sözünü kesti Twissell. "Kızla ilgili olarak ya da Cooper'ın yanlış yere gönderilmesindeki rolün hakkında bir şey söylemedim. Şanssız bir hata, bir mekanik aksilikti dedim. Bütün sorumluluğu üzerime aldım."</p>

  <p class="calibre1">Harlan, az da olsa, içinin burkulduğunu hissetti. "Bu sizin durumunuzu pek fazla etkilemez," diyebildi.</p>

  <p class="calibre1">"Ellerinden bir şey gelmez ki. Bana dokunmadan önce, düzeltmenin yapılmasını beklemek zorundalar. Başaramazsak, zaten kimse bizi kurtaramaz. Bu işi halledebilirsek, başarmış olmak beni koruyacaktır. Eğer koruyamazsa..." yaşlı adam, umursamazlıkla omuz silkti, "Sonsuzluktaki faal görevlerimden ayrılıp emekli olmayı düşünüyorum zaten." Sigarasını bıraktığı yerden aldı ve henüz yarımken eliyle bastırıp söndürdü.</p>

  <p class="calibre1">Harlan arkasını döndü. Kafasının içinde, her şey birbirine&nbsp;karışmıştı. Twissell'in kendisine seslendiğini duydu, fakat ancak yaşlı adam sorusunu tekrarladıktan sonra, "Efendim?" diyebildi.</p>

  <p class="calibre1">"Şu senin kadın, diyorum, hazırlıklı mı oğlum? Neler olacağından haberi var mı?"</p>

  <p class="calibre1">"O hazır. Her şeyi anlattım."</p>

  <p class="calibre1">"Nasıl karşıladı?"</p>

  <p class="calibre1">"Ne?.. Şey, evet beklediğim şekilde davrandı. Korkmuyor."</p>

  <p class="calibre1">"Üç saatten daha az bir zamanınız kaldı."</p>

  <p class="calibre1">"Biliyorum."</p>

  <p class="calibre1">O an için konuşacak başka bir şey kalmamıştı ve artık Har lan, düşünceleriyle ve yapması gerekeni bulmuş olmanın rahatsızlığı içinde, yapayalnızdı.</p>

  <p class="calibre1">Aracın yüklenmesi ve son kontroller tamamlanırken, Harlan ve Noys, 20. yüzyıl giysileri içinde çıkıp geldiler.</p>

  <p class="calibre1">Noys, giyeceği giysiler konusunda Harlan'ın tekliflerini kabul etmemiş, giyim ve estetik üzerine, yalnız kadınların sahip olduğunu iddia ettiği bazı içgüdülere göre hazırlanmak istemişti. Ciddi ciddi dergileri incelemiş ve uygun elbiseleri kendisi seçmişti. Sonra da, bir düzine kadar değişik yüzyıldan getirilen eşyaları titizlikle elden geçirmiş ve hazırlıklarını tamamlamıştı.</p>

  <p class="calibre1">Bir ara Harlan'ın fikrini almak için, "Nasıl buluyorsun?" diye sordu.</p>

  <p class="calibre1">Harlan da omuz silkip, "Mademki bu iş, içgüdüsel bir sorun sana bırakıyorum."</p>

  <p class="calibre1">"Ne biçim konuşuyorsun, Andrew çok garip davranmaya başladın. Neyin var? Kendinde değil gibisin. Günlerdir bu hep böyle."</p>

  <p class="calibre1">Harlan dalgın dalgın cevap verdi. "İyiyim."</p>

  <p class="calibre1">Twissell, onları 20. yüzyıl sakinleri rolünde görünce, isteksiz bir tavırla şaka yapmaya çalıştı. "Zaman aşkına, ne çirkin elbiseler, fakat bu korkunç şeyler bile senin güzelliğini perdeleyemiyor, canım."</p>

  <p class="calibre1">Noys nezaketle gülümsedi ve sessizce ayakta duran Harlan'da Twissell'in bu zavallı nezaket gösterisinde gerçek payı bulunduğunu kendi kendine itiraf etti. Elbiseleri, her yanını örtecek şekilde sarıp sarmalıyordu. Makyajı, yanaklarında ve dudaklarında, akla hayale gelmedik renkler ve kaşlarına yapılmış çirkin çizgilerle doluydu. Güzelim saçları (ki en kötüsü de buydu) acımasızca kesilmişti. Bütün bunlara rağmen, kız yine de çok güzeldi.</p>

  <p class="calibre1">Harlan, kızın insanı bunaltan kemerine, koltuk altlarını sıkan, fare derisi gibi renkten nasibim almamış kaba kumaştan elbisesine, hemen hemen alışmıştı. Yüzyıllara uyabilmek için garip elbiseler giymek, yabancısı olduğu bir şey değildi.</p>

  <p class="calibre1">Twissell konuştu. "Aracın içine, kendiniz kumanda edebilesiniz diye aletler koymak istedim ama bunu yapmanın bir yolunu bulamadık. Zamansal yer değiştirmeler için, yeterince büyük bir güç kaynağı gerekiyor ki bu da sonsuzluğun sınırı dışında maalesef mevcut değil. Bütün yapabildiğimiz, İlkel zamanda yer alınan süre boyunca kullanılabilecek zamansal bir gerilim. Hatta bunun bile bir sınırı var."</p>

  <p class="calibre1">Onları araca soktu. Yığınlar halinde duran malzemelerin arasından güçlükle geçebiliyorlardı. Aracın iç duvarının pürüzsüz görüntüsünü bozan bir madeni çıkıntıyı gösterdi.</p>

  <p class="calibre1">"Basit bir süviç anahtar taktırdık. Araç otomatik olarak sonsuzluğa dönmeyecek, İlkel zamanda istenildiği kadar kalabilecek. Geri dönüş için bu anahtan kullanacaksınız. Ondan sonra iş, ikinci ve umarım, son seyahate..."</p>

  <p class="calibre1">"Bu ikinci bir seyahat mi?" diye atıldı, Noys.</p>

  <p class="calibre1">Bu defa Harlan söze kanştı. "Bunu anlatmamıştım. Bak, bu ilk seyahatin amacı, Cooper'ın tam varış zamanını saptamak. Bulunduğu yere vanşıyla ilanın yayınlandığı tarih arasında ne kadar süre geçtiğini bilmiyoruz. Posta kutusu aracılığıyla ona ulaşıp, mümkünse, oraya varışının tam ya da mümkün olduğunca yakın dakikalarını öğreneceğiz. Sonra, o öğrendiğimiz an artı on beş dakika zamanına dönüp, Cooper'ın araçtan ayrıldığı..."</p>

  <p class="calibre1">Twissell sözünü kesti. "Biliyorsun, aracın iki değişik zamanda, aynı yer ve anda bulunması mümkün değil." Gülümsemeye çalıştı.</p>

  <p class="calibre1">Noys durumu kavramışa benziyordu. Pek emin bir tavırla olmasa bile, "Anlıyorum," dedi.</p>

  <p class="calibre1">Twissell kıza hitap ederek, "Cooper'ın tam varış anında yakalanmasıyla bütün değişiklikler ortadan kalkacak. Atom bombası ilanı yok olacak ve Cooper yalnızca, ortadan kaybolacağını söylediğimiz aracın umulmadık bir biçimde yeniden belirdiğini görecek. Yanlış bir yüzyıla gelmiş olduğunu bilmeyecek ve bu konuda kimse ona bir şey söylemeyecek. Ona, verilmesi gereken çok önemli bir bilgiyi unuttuğumuzu söyleyeceğiz (bir şeyler uyduracağız) ve bu konuya önem vermeyip, ikinci kez gönderildiğini günlüğünde belirtmemesini ümit ederek bekleyeceğiz."</p>

  <p class="calibre1">Noys yolunarak inceltilmiş kaşlarını kaldırdı. "Amma karışık iş."</p>

  <p class="calibre1">"Ne yazık ki öyle." Twissell ellerini ovuşturdu ve karşısındakilere baktı. Sonra başını dikleştirdi, yeni bir sigara çıkardı ve neşeli bir tavır takınarak, "Ve şimdi, çocuğum, iyi şanslar." Twissell, Harlan'ın eline dokundu, Noys'u başıyla selamladı ve araç tan dışarı çıktı.</p>

  <p class="calibre1">Yalnız kalınca, Noys sordu, "Gidiyor muyuz?"</p>

  <p class="calibre1">"Birkaç dakikaya kadar," diye cevap verdi, Harlan.</p>

  <p class="calibre1">Noys'u şöyle bir süzdü. Kız da ona bakıyordu, gülümseyerek, korkmadan. Bu davranış karşısında birden kendini ona çok yakın hissetti. Fakat bu yalnızca duygusal açıdan geçerliydi, mantıksal açıdan değil. Düşünerek değil, içgüdüsel olarak. Ba kışlarını başka yana çevirdi.</p>

  <p class="calibre1">Seyahatin normal araçlarla yaptıklarından bir farkı yoktu. Yolculuğun ortalarına doğru, en alt istasyonu geçerken olsa gerek, bir an için aracın hafifçe sarsıldığını hissettiler ve belki de bu, tamamen psikosomatik bir durumdu. Yalnızca hisseder gibi olmuşlardı.</p>

  <p class="calibre1">Ve sonra İlkel çağa vardılar ve araçtan çıktılar. Kayalık ve&nbsp;yalnız dünya, muhteşem bir öğle sonrası güneşinin ışıklarıyla pırıl pırıl parlıyordu. Hafif bir rüzgâr esiyordu ve her yerde sessizlik hâkimdi.</p>

  <p class="calibre1">Güçlü, büyük, çıplak kayalar, demir, bakır ve kromdan oluşan koyu renkli bir gökkuşağını andırıyordu. İnsansız ve cansızmış gibi görünen çevrenin görkemi karşısında, Harlan kendisinin çok küçük kaldığını hissetti. Maddesel dünya ile irtibatı olmayan Sonsuzlukta güneş yoktu, hava da Zaman'dan pompalanıyordu. Doğum zamanının dünyasını da doğru dürüst hatırlayamıyordu. Değişik yüzyıllarda yaptığı Gözlemleri esnasında hep insanlar ve kentleriyle uğraşmıştı. Böyle bir şeyi ilk kez yaşıyordu.</p>

  <p class="calibre1">Noys koluna dokundu.</p>

  <p class="calibre1">"Andrew! Üşüdüm." &nbsp; Rüyadan uyanırcasına silkinip kıza döndü.</p>

  <p class="calibre1">Kız, "Isıtıcıyı kursak iyi olacak," dedi.</p>

  <p class="calibre1">"Evet, Cooper'ın mağarasında bu işi yapabiliriz."</p>

  <p class="calibre1">"Nerede olduğunu biliyor musun?"</p>

  <p class="calibre1">"Tam burada," dedi kısaca.</p>

  <p class="calibre1">Hiç kuşkusu yoktu. Günlükte yeri anlatılıyordu ve önce Cooper, şimdi de kendisinin orayı elleriyle koymuş gibi bulmaları gerekirdi.</p>

  <p class="calibre1">Ta Çıraklık günlerinden beri, Zaman'da yaptığı seyahatlerde, tam istenen noktayı bulma hususunda hiç kuşku duymamıştı. Eğitmen Yarrow'un ciddi bir ifadeyle anlattıklarını hatırladı. "Fakat Dünya güneşin etrafında, güneş de galaktik merkezin etrafında döner ve doğallıkla galaksi de hareket halindedir. Eğer Dünya üzerinde bir noktadan yola çıkıp, yüz yıl geri giderseniz, kendinizi boşlukta bulursunuz. Çünkü Dünya'nın o noktaya gelmesine daha yüz yıl vardır." (Bir yüzyılı "yüz yıl" olarak algıladığı günlerdi onlar.)</p>

  <p class="calibre1">Tekrar Yarrow'u hatırladı, "Zamanı mekândan soyutlayamazsınız. Zaman boyunca hareket ederken, Dünya'nın hareketlerini paylaşırsınız. Yoksa, havada uçan bir kuş birdenbire kendini boşlukta bulur, çünkü Dünya Güneş'in etrafında saniyede on&nbsp;sekiz mil hızla dönmektedir ve bu yaratığın altından kaçar gider diye mi düşünüyorsunuz?"</p>

  <p class="calibre1">Benzetmelerden yararlanarak tartışmak sağlıklı bir yöntem değildir, fakat Harlan şu son günlerde daha somut deliller elde etmişti ve şu yaptığı eşine ender rastlanan cinsten seyahatten sonra, güven içinde dönüp mağaranın ağzını bulabilir ve bu da onu hiç şaşırtmazdı.</p>

  <p class="calibre1">Taş ve çakıllardan oluşan örtüyü kaldırdı ve içeri girdi.</p>

  <p class="calibre1">Karanlığı bıçak gibi yaran fenerinin ışığıyla içeriyi araştırmaya başladı. Duvarların, tavanın, yerin her santimini uzun uzun inceledi.</p>

  <p class="calibre1">Hemen arkasından onu takip eden Noys fısıldadı, "Bir şey mi arıyorsun?"</p>

  <p class="calibre1">"Bir şey. Herhangi bir şey."</p>

  <p class="calibre1">Ve buldu. Düz bir taşla örtülmüş, yeşilimsi renkli, düzgün şekilli kâğıt parçalarıydı bunlar.</p>

  <p class="calibre1">Taşı üzerlerinden alıp bir kenara attı ve kâğıtları avuçladı.</p>

  <p class="calibre1">"Nedir bunlar?" diye sordu, Noys.</p>

  <p class="calibre1">"Banknotlar. Alışveriş araçları. Para."</p>

  <p class="calibre1">"Burada olduklarını biliyor muydun?"</p>

  <p class="calibre1">"Hiçbir şey bilmiyordum. Yalmzca umuyordum."</p>

  <p class="calibre1">Bu yalnızca Twissell'in ters mantığını kullanma meselesiydi, sonuçtan yola çıkılıp, ulaşılıyordu. Sonsuzluk sürdüğüne göre, Cooper da doğru kararlar vermeye devam ediyor demekti. İlanın Harlan'ı doğrulamana çekeceği varsayılırken, mağaranın da fazladan bir haberleşme aracı olma durumu ortaya çıkıyordu.</p>

  <p class="calibre1">Aslında bu, onun umduğundan fazlaydı. İlkel zamana yapa cağı seyahatin hazırlıkları sürerken, Harlan hep, önüne çıkacak bir yerleşme merkezine hiçbir şeyi olmadan gitmesinin şüphe uyandıracağım düşünmüştü.</p>

  <p class="calibre1">Cooper'da aynı sorunla yüz yüze gelmiş olmalıydı ama, onun vakti uygundu. Harlan para demetini kucaklayıp kaldırdı. Vaktini bu paraları biriktirmek için kullanmış olmalıydı; iyi iş başarmıştı ufaklık, hem de çok iyi.</p>

  <p class="calibre1">Ve çember kapanıyordu!</p>

  <p class="calibre1">Batmakta olan güneşin kızıl ışıkları altında malzemeler mağaraya taşındı. Araç, çok yakınına gelmeden, görülmesi mümkün olmayacak şekilde yansıtıcı özelliği olan bir maddeyle kaplanmıştı. Görebilecek kadar yakına gelenleri de Harlan'ın taşıdığı silah halledecekti. Isıtıcıyı kurdular. İnce bir yarıktan fışkıran parlaklıkla hem aydınlanıyor, hem de ısınma gereksinimlerini karşılıyorlardı.</p>

  <p class="calibre1">Dışarıda serin bir mart akşamı hüküm sürüyordu.</p>

  <p class="calibre1">Noys düşünceli bir tavırla ısıtıcıdan çıkan ışığa baktı ve "Andrew, planın nedir?" diye sordu.</p>

  <p class="calibre1">"Yarın sabah, en yakın yerleşme merkezine gideceğim. Nerede olduğunu ya da olması gerektiğini biliyorum. (Yine Twissell'in mantığını düşündü. Bir sorun çıkması olanaksızdı.)</p>

  <p class="calibre1">"Ben de seninle geleceğim, değil mi?"</p>

  <p class="calibre1">Harlan, hayır anlamında başını salladı. "Bir kere, konuşulan dili bilmiyorsun. Ve ayrıca bu gezi bir ikinci kişiyle paylaşılmayacak kadar da zor."</p>

  <p class="calibre1">Noys'un kısa saçlarıyla antika gibi bir görünüşü vardı ve gözlerinden taşan öfke, Harlan'ın bakışlarını kaçırmasına sebep oldu.</p>

  <p class="calibre1">"Ben aptal değilim, Andrew. Benimle neredeyse lütfen konuşuyorsun. Yüzüme bile bakmıyorsun. Ne demek oluyor bütün bunlar? Yine doğum zamanının ahlak değerleri mi aklına geldi? Sonsuzluğa ihanet ettiğini düşünüp, bundan beni mi sorumlu tutuyorsun? Nedir bu halin?"</p>

  <p class="calibre1">"Neler hissettiğimi bilemezsin."</p>

  <p class="calibre1">"Anlat o halde. Yapabilirsin bunu. Şu andakinden daha uygun bir fırsat bulamazsın. Hissettiğin şey, aşk mı? Benim için mi? Günahlarının acısını benden çıkaramazsın, çıkarmamalısın. Ne diye getirdin beni buraya? Söyle bana. Bana ihtiyacın yoktu da, yüzümü görmeye bile tahammül edemeyecektin de, neden beni Sonsuzlukta bırakmadın?"</p>

  <p class="calibre1">Harlan mırıldandı, "Tehlikeli olurdu."</p>

  <p class="calibre1">"Haydi canım, sen de."</p>

  <p class="calibre1">"Tehlikeden de öte bir şey. Bir kâbus. Bilgisayar Twissell'in kâbusu," dedi Harlan. "Gizli yüzyıllara panik içinde yaptığımız son seyahatte, o yüzyıllara ait düşüncelerini anlattı bana. İnsanoğlunun evrimleşmiş türleriyle ilgili olasılıklardan bahsetti. Uzak üstzamanlarda yaşayan, aralarına karışmamızı engeller koyarak önleyen ve Gerçekliklere yaptığımız müdahalelere bir son vermeyi planlayan, yeni türlerden, süper insanlardan. l00.000.'deki engeli de onların koyduğunu düşünüyordu. Sonra seni bulduk ve Bilgisayar Twissell kabusuyla uğraşmayı bir kena ra bıraktı. Orada, hiçbir zaman bir engelin varolmadığına hükmetti. Çok daha ivedi bir sorun olan, Sonsuzluğu kurtarma meselesine daldı.</p>

  <p class="calibre1">"Fakat ben, gördüğün gibi, onun kâbusundan etkilenmiş bulunuyorum. Engelle ben karşılaşmıştım, o yüzden varolduğunu biliyorum. Twissell bunun kuramsal olarak, olanaksız olduğunu söylediğine göre, bir sonsuzun işi değildi. Belki de Sonsuzluktaki kuramlar yeterince gelişmemişti. Orada bir engel vardı. Onu oraya birisi koymuştu. Ya da bir şey."</p>

  <p class="calibre1">"Doğal ki Twissell'in yanıldığı bazı noktalar vardı. O, insanoğlunun gelişmesi gerektiğinden yola çıkıyordu, fakat yanlış düşünüyordu. Paleontoloji, Sonsuzların ilgilendiği bilim dallarından biri değildir, ama İlkel'de geçerlidir, o yüzden ben de biraz inceledim. Şu kadarını biliyorum: Türler, yalnızca yeni çevrelerin etkilerine karşı koymak zorunluluğu sebebiyle evrimleşirler. Durağan çevre şartları içinde, bir canlı türü milyonlarca yüzyıl değişmeden kalabilir. İlkel insan süratle evrimleşti, çünkü, acımasız ve sürekli değişen çevre şartları içinde yaşıyordu. Bir defa insanoğlu çevresini yaratmayı öğrendikten sonra, onu rahat ve durağan bir hale getirdi ve doğal olarak evrimleşmesi de sona erdi."</p>

  <p class="calibre1">"Neden söz ettiğini anlamıyorum," dedi Noys, yumuşamış gibi bir hali yoktu. "Ben ikimizle ilgili şeylerden konuşmak istiyorum. Bu konuda tek bir kelime bile ettiğin yok."</p>

  <p class="calibre1">Harlan hislerini belli etmemeye çalıştı. "Şimdi, neden 100.000.'de bir engel vardı? Ne işe yarıyordu? Sana zarar verilmemişti. Başka ne için konmuş olabilirdi? Kendi kendime sordum: O engelin varoluşu yüzünden meydana gelen ve eğer orada olmasa gerçekleşmeyecek olan bir şey var mı?"</p>

  <p class="calibre1">Bir an için sustu, gerçek deriden imal edilmiş ağır ve hantal ayakkabılarına uzun uzun baktı. Hiç değilse akşamleyin ayağından çıkarıp rahat edebileceğini düşündü, fakat şimdi bunun zamanı değildi, zamanı değildi...</p>

  <p class="calibre1">Devam etti. "Bu sorunun bir tek cevabı vardı. O engelin varlığı, beni çılgınlar gibi geri dönüp Finge'e saldırmak için bir silah edinmeye, sonra da bu silahla seni tekrar elde etmek için Sonsuzluğu riske sokmaya ve başaramadığımı düşününce de, Sonsuzluğu yıkmaya itti. Anlıyor musun?"</p>

  <p class="calibre1">Noys, inanmak istemeyen, korkulu gözlerle ona baktı. "Yani, bütün bunları yapmam, üstzamanlardaki insanlar mı istedi? Onlar mı planladı?"</p>

  <p class="calibre1">"Evet. Bana öyle bakma. Evet! Ve bunun her şeyi nasıl değiştirdiğini görmüyor musun? Kendi başıma, kendi mantığımla hareket ettiğimde, maddi manevi bütün sonuçlara katlanırım. Ama duygularımı, birtakım delikli kartlar vasıtasıyla yönetilen bir hesap makinesi gibi, kontrol edip etkileyen insanlar tarafından kandırılıp, aptal yerine konmuş olmak..."</p>

  <p class="calibre1">Harlan, bağırmakta olduğunu fark etti ve sustu. Birkaç dakika konuşmadan bekledi ve tekrar devam etti, "Bir türlü kabul edemiyorum. Beni kukla gibi oynatıp yaptırdıklarını, yapmamış hale gelmem şart. Ancak o zaman huzura kavuşabilirim."</p>

  <p class="calibre1">Ve o duruma gelecekti olanaklıysa. Önünde uzanan ve arkada kalmış olan korkunç trajediden sonra, zafere ulaşmak üzere olduğunu hissediyordu. Çember kapanıyordu!</p>

  <p class="calibre1">Noys, Harlan'ın kaskatı kesilmiş elini tutmak için uzandı.</p>

  <p class="calibre1">Yine duygularını saklayarak, geri çekildi. "Her şey ayarlanmıştı. Seninle karşılaşmam. Hepsi. Duygusal yapım iyice incelenmişti. Çok basit. Etki ve tepki. Şu düğmeye bas, adam şöyle yapsın. Bu düğmeye bas, adam böyle yapsın."</p>

  <p class="calibre1">Harlan konuşmakta güçlük çekiyordu, utancından yerin dibine girecekti. Sudan çıkmış bir köpek gibi, başını sallayıp kendine gelmeye çalıştı ve devam etti, "Başlangıçta bir noktayı anlayamamıştım. Nasıl olup da, Cooper'ın İlkel Çağ'a gönderileceğini tahmin edebilmiştim. Böyle bir tahminde bulunmama imkân yoktu. Bu konuyla ilgili hiçbir şey bilmiyordum ki. Bunu, Twissell de anlayamadı. Matematik bilgimin bu denli az olmasına rağmen, bunu nasıl yaptığıma akıl erdiremedi."</p>

  <p class="calibre1">"Ama bilmiştim işte. İlk kez o... o gece oldu. Sen uyuyordun, ben henüz uyumamıştım. Hatırlamam gereken bir şey olduğunu hissetmiştim bir işaret, bir fikir, gecenin zevk ve heyecanı arasında yakalamış olduğum bir şey. Düşündükçe, Cooper'ın önemi bütün boyutlarıyla kafamda belirdi ve Sonsuzluğu yıkacak bir konumda bulunduğumu fark ettim. Daha sonra, matematiğin tarihini inceleyerek düşündüklerimi gözden geçirip kontrol ettim, ama aslında buna bile gerek yoktu. Ben zaten biliyordum. Kesinlikle emindim. Nasıl? Nasıl?"</p>

  <p class="calibre1">Noys dikkatle Harlan'a bakıyordu. Bu kez ona dokunmaya çalışmadı "Sence, bunu da Gizli yüzyılların insanları mı tezgâhladı? Her şeyi kafana doldurup, seni yönettiler, öyle mi?"</p>

  <p class="calibre1">"Evet. Evet. Fakat henüz işleri bitmedi. Biraz daha işleri vardı. Çember kapanabilir ama, henüz kapanmadı."</p>

  <p class="calibre1">"Şimdi artık ne yapabilirler ki? Burada yoklar."</p>

  <p class="calibre1">'Toklar mı? Bu kelimeyi öylesine derinden gelen bir sesle söyledi ki, Noys'un yüzü bembeyaz oldu.</p>

  <p class="calibre1">"Görünmeyen süper şeyler?" diye fısıldadı.</p>

  <p class="calibre1">"Süper şeyler değil. Görünmez de değil. Sana, insanoğlunun çevre şartlarını kontrol altında tuttuğu sürece evrimleşme gereği duymayacağını anlattım. Gizli yüzyılların insanları da Homo Sapiens. Bildiğimiz, normal insanlar."</p>

  <p class="calibre1">"O halde kesinlikle burada değiller."</p>

  <p class="calibre1">Harlan üzüntü içinde, "Sen buradasın, Noys," dedi.</p>

  <p class="calibre1">"Evet. Ve sen. Ve başka kimse de yok."</p>

  <p class="calibre1">"Sen ve ben ve başka kimse de yok tabii. Gizli yüzyıllardan bir kadın ve ben... Artık oyun oynamayı bırak, Noys. Lütfen."</p>

  <p class="calibre1">Kız korku içinde Harlan'a baktı. "Neler söylüyorsun sen, Andrew?"</p>

  <p class="calibre1">"Söylemem gerekeni. O gece bana içki verirken neler anlatıyordun? Benimle konuşuyordun. Yumuşak sesin... tatlı kelimeler... hiçbir şey duymadım, bilinçli olarak, fakat fısıldayan tatlı sesini hatırlıyorum. Nelerden bahsediyordun? Cooper'ın altzamana yapacağı seyahat; Sonsuzluğu yıkacak Samson darbesi. Bunlar mıydı?"</p>

  <p class="calibre1">Noys, "Ben Samson darbesinin ne demek olduğunu bile bilmiyorum," dedi.</p>

  <p class="calibre1">"Rahatlıkla tahmin edebilirsin, Noys. Söyle bakalım, 482.'ye ne zaman girdin? Kiminle yer değiştirdin? Yoksa, fazladan öylesine mi giriverdin? 2456.'daki bir uzmana yaşam şemanı çıkarttırdım. Yeni Gerçeklikte yoksun. Benzerin olan biri de yer almıyor. Olanaksız değil belki ama, ufacık bir değiştirme için garip bir durum bu. Ve sonra, yaşam şemacısının bir lafı var, ki onu kalbimle değil yalnızca kulaklarımla dinlemişim. Şu anda hatırlayabilmem bile şaşırtıcı. Belki ta o zaman aklım başıma gelecekti ama, bütün benliğim öylesine seninle doluydu ki. Adam şöyle demişti: 'Verdiğiniz faktörlerin oluşturduğu bileşimle, bu hanımın eski Gerçeklikte bile nasıl yer aldığını anlayamadım.'</p>

  <p class="calibre1">"Adam haklıydı. Oraya ait değildin. Uzak üstzamanlardan gelip, sana kapılmamız için, beni de Finge'i de etkisi altına alan ve o Gerçeklikte yeri olmayan biriydin sen."</p>

  <p class="calibre1">"Andrew..."</p>

  <p class="calibre1">"Her şey apaçık ortada, ama gözlerim görmüyordu. Evinde 'Sosyal ve Ekonomik Tarih' isimli bir kitap vardı. İlk gördüğümde çok şaşırmıştım. Halbuki, yüzyıla uygun bir kadın olmayı öğretmesi bakımından bu tür şeylere ihtiyacm vardı, değil mi? Sonra, Gizli yüzyıllara yaptığımız ilk seyahati hatırlarsın. Aracı 111.394.'de sen durdurmuştun. Zarif bir biçimde, ustaca yapmıştın bu işi. Seyahat aracı kullanmayı nereden öğrendin. Göründüğün gibi biri olsaydın, bu senin araçla ilk seyahatin olması gerekirdi. Sonra, neden 111.394.? Doğum zamanın mı, yoksa?"</p>

  <p class="calibre1">Noys sakin ve yumuşak bir sesle sordu. "Beni İlkel zamanlara neden getirdin, Andrew?"</p>

  <p class="calibre1">Harlan birden bağırdı. "Sonsuzluğu korumak için. Orada kimbilir ne kötülükler yapardın. Burada elin, kolun bağlı, çünkü kim olduğunu biliyorum. Bütün bu anlattıklarımın doğru olduğunu itiraf et! İtiraf et!"</p>

  <p class="calibre1">Öfkeyle doğruldu, titriyordu, kolu havaya kalktı. Kız hiç kıpırdamadı. Son derece sakindi. Ilık, güzel bir mum heykeli andırıyordu. Harlan başladığı hareketi tamamlamadı.</p>

  <p class="calibre1">"İtiraf et!"</p>

  <p class="calibre1">"Bütün bu çıkardığın sonuçlara rağmen, emin değil misin? İtiraf etmişim, etmemişim ne fark eder?"</p>

  <p class="calibre1">"Her şeye rağmen itiraf et ki acı duymama gerek kalmasın."</p>

  <p class="calibre1">"Acı mı?"</p>

  <p class="calibre1">"Çünkü bir silahım var Noys ve seni öldürmeyi düşünüyorum."</p>
</body>
</html>
