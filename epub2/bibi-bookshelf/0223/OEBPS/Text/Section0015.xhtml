<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre3">
  <p class="calibre4">&nbsp;16&nbsp;</p>

  <h1 class="calibre4" title="16. GİZLİ YÜZYILLAR">GİZLİ YÜZYILLAR</h1>

  <p class="calibre1">Andrew Harlan dalgın bakışlarla adamların çalışmasını seyretti. Onlar hiç bakmıyor, işleriyle ilgileniyorlardı. Çünkü Harlan bir Teknisyen, onlarsa basit bakım işleriyle uğraşan elemanlardı. Fakat şu anda Harlan onları seyrederken neredeyse kıskandığını hissetti.</p>

  <p class="calibre1">Zamanlararası Taşımacılık Kısmının servis elemanlarıydılar. Gri üniformalarının omuzlarında siyah zemin üzerine kırmızı iki başlı bir oktan oluşan amblemleri dikkati çekiyordu. Araç motorlarının testlerini yaptılar, araç yollarının durumunu aletlerle kontrol ettiler. Zaman mühendisliği ile ilgili pek fazla kuramsal bilgileri yoktu herhalde, fakat konuyla ilgili pratiklerine diyecek yoktu.</p>

  <p class="calibre1">Harlan, Çıraklığı sırasında bakımla ilgili pek fazla bir şey öğrenememişti. Daha doğrusu öğrenmek için pek fazla bir gayret göstermemişti. Yüksek puanlar tutturamayan çıraklara göre bir kısımdı bakım kısmı.</p>

  <p class="calibre1">Fakat şimdi çalışırlarken bakıyordu da, bunlar, sessiz, sakin, fakat işlerinin ehli ve mutlu insanlardı.</p>

  <p class="calibre1">Neden olmasın? Her bir Uzman Sonsuz'a karşılık bu tür alt kademe personelinden on kişi vardı. Kendilerine göre bir çevreleri, yaşam tarzları, değer yargıları vardı. İş saatleri belliydi ve boş zamanlarında uzmanlık dallarında fazladan çalışmalar yapmaları için onları zorlayan herhangi bir toplumsal baskı söz konusu değildi Uzmanlaşan Sonsuzlardan kat kat fazla kendilerine ayıracak zamanları vardı ve bu zamanlarını, istedikleri gibi edebiyat, değişik gerçekliklere ait film gösterileri ve benzeri konularla ilgilenerek değerlendirebilirlerdi.</p>

  <p class="calibre1">Daha olumlu kişiliklere sahip oldukları kesindi. Bu geri hizmet insanlarının tatlı ve basit yaşantılarıyla kıyaslandığında, uzmanlaşmış sonsuzların yaşamları yıpranmış, zedelenmiş ve yapay bir görünüm arz; ediyordu.</p>

  <p class="calibre1">Geri hizmetler Sonsuzluğun temelini teşkil ediyordu. Daha önce bu açık gerçeği pek de umursamamış olduğunu fark etti. Zaman'dan yiyeceklerin ve suyun getirilişini, çöplerin imhasını, güç merkezlerinin yönetimini hep onlar üstlenmişti. Sonsuzluktaki bütün makinelerin kusursuz bir mükemmellikte işleyişi onların eseriydi. Bir kaza sonucu tüm uzmanlar toptan yaşamlarını yitirse bile bu insanlar Sonsuzluğun tekdüze varlığını sürdürmesini sağlardı. Fakat herhangi bir nedenden bu kesini ortadan kalksa, uzmanlar birkaç gün içinde ya Sonsuzluğun altını üstüne getirir ya da yokluk ve bakımsızlıktan birer birer ölüp giderdi.</p>

  <p class="calibre1">Geri hizmetlerde çalışanlar, kadınsız, çocuksuz ve doğum yerlerinden kopuk sürdürdükleri bu hayatı sevebiliyorlar mıydı acaba? Sefaletten, hastalıktan ve bitmek tükenmek bilmeyen Gerçeklik Değiştirmelerinden paçayı kurtarmış olmak yeterli bir kazanç sayılabilir miydi? Önem verdikleri bir şey var mıydı? Harlan, içinde bir sosyal reform ateşinin canlandığını hissetti.</p>

  <p class="calibre1">Kıdemli Bilgisayar Twissell'in hızlı adımlarla geldiğini görünce düşünmeyi bir yana bıraktı. Yaşlı adam ayrı kaldıkları bir saat içinde, sanki biraz daha çökmüş, süzülmüştü.</p>

  <p class="calibre1">Harlan düşündü: Nasıl dayanabiliyor? Çok yaşlı.</p>

  <p class="calibre1">Çalışmakta olan adamlar doğrulup beklediler, Twissell de durumu değerlendirircesine etrafı süzüyordu.</p>

  <p class="calibre1">"Araç yolları ne alemde?" diye sordu.</p>

  <p class="calibre1">Adamlardan biri cevap verdi, "Her şey yolunda, efendim. Yollar açık ve temiz, enerji alanları da aksaksız çalışıyor."</p>

  <p class="calibre1">"Her şeyi kontrol ettiniz mi?"</p>

  <p class="calibre1">"Evet efendim. İstasyonların gidebildiği en üst zamanlara kadar her noktayı inceledik."</p>

  <p class="calibre1">"Öyleyse gidin."</p>

  <p class="calibre1">Bu kaba ifade ve davranışın yanlış olan bir tarafı yoktu. Böyle olması gerekiyordu. Saygıyla eğildiler, dönüp hızlı adımlarla uzaklaştılar.</p>

  <p class="calibre1">Twissell ve Harlan yalnız kalmışlardı.</p>

  <p class="calibre1">Twissell ona doğru döndü. "Sen burada kalacaksın. Lütfen."</p>

  <p class="calibre1">Harlan başını sallayarak itiraz etti. "Gitmek zorundayım."</p>

  <p class="calibre1">"Anla beni. Bana bir şey olursa, sen yine de Cooper'ı nasıl kurtaracağını biliyorsun. Sana bir şey olursa, ben ya da başka bir Sonsuz ya da bütün Sonsuzlar bir araya gelip hep beraber harekete geçse, sensiz hiçbir şey yapılamaz."</p>

  <p class="calibre1">Harlan tekrar başını salladı.</p>

  <p class="calibre1">Twissell dudaklarının arasına bir sigara yerleştirdi. "Sennor çok şüpheci bir insandır. Son iki gündür defalarca benimle görüşmek istedi. Neden inzivaya çekildiğimi bilmek istiyor. Bütün araç yollarını altüst edip incelettirdiğimi öğrenirse... neyse, artık gitmem gerekiyor, Harlan. Gecikmemeliyim."</p>

  <p class="calibre1">"Benim kimseyi geciktirdiğim yok. Ben hazırım."</p>

  <p class="calibre1">"Mutlaka geleceksin, öyle mi?"</p>

  <p class="calibre1">"Engel yoksa, tehlike de olmayacaktır. Varsa bile daha önce ben bununla karşılaştım ve geri döndüm. Korkacak ne var, Bilgisayar?"</p>

  <p class="calibre1">"Gereksiz yere riske atılmanın anlamı yok ki."</p>

  <p class="calibre1">"Öyleyse aklını kullan, Bilgisayar. Seninle gelmem için karar ver. Bu kararı verdikten sonra, Sonsuzluk hâlâ varlığını sürdürebilirse, çember de hâlâ kapatılabilir demektir. Bu da henüz şansımız var anlamına gelir. Eğer bu yanlış bir karara Sonsuzluk o anda yok olur, fakat hiç fark etmez, seninle gelmezsem herhalde yok olacak, çünkü Noys'u elde etmeden Cooper'a ulaşmak için parmağımı bile oynatmayacağımdan emin olabilirsin. Her şey üzerine yemin ederim."</p>

  <p class="calibre1">"Onu sana getireceğim ama."</p>

  <p class="calibre1">"Eğer bu iş bu kadar basitse, benim de gelmemde bir sakınca olamaz."</p>

  <p class="calibre1">Twissell bir türlü karar veremiyordu. En sonunda, boğuk bir sesle, "Eee, madem öyle, sen de gel bakalım," dedi. Ve Sonsuzluk devam etti.</p>

  <p class="calibre1">Araca bindikten sonra da Twissell'in yüzündeki süzgün ifade kaybolmamıştı. Bir süre Zamanmetrede akıp giden rakamla ra baktı.</p>

  <p class="calibre1">"Gelmemen gerekirdi."</p>

  <p class="calibre1">Harlan omuz silkti. "Neden?"</p>

  <p class="calibre1">"Beni rahatsız ediyor. Mantıklı bir açıklaması yok. Bir batıl itikat olarak da adlandırılabilir. Huzursuzum." Ellerini birbirine kenetledi.</p>

  <p class="calibre1">"Seni anlamıyorum."</p>

  <p class="calibre1">Twissell, kafasının içindeki şeytanı kovabilmek ümidiyle konuşmaya arzuluydu. "Belki bunu sen anlayabilirsin. İlkel Zamanlar konusunda uzmansın. İlkel zaman'da ne kadar süreyle insan yaşamıştır?"</p>

  <p class="calibre1">"On bin yüzyıl. Belki de on beş."</p>

  <p class="calibre1">"Evet. İlkel ve maymuna benzeyen bir yaratık olarak başlar ve Homo Sapiens'le son bulur. Doğru mu?"</p>

  <p class="calibre1">"Herkesin bildiği bir şey bu. Evet."</p>

  <p class="calibre1">"O halde, evrimin oldukça hızlı bir şekilde gerçekleştiğini kabul etmemiz gerekir. On beş bin yüzyıldan maymundan Homo Sapiens'e ulaşılıyor."</p>

  <p class="calibre1">"Eee?"</p>

  <p class="calibre1">"Eee, ben 30.000.'lerde bir yüzyıldanım..."</p>

  <p class="calibre1">(Harlan irkilmekten kendini alamadı. Twissell'in doğum zamanını bugüne dek bilmiyordu ve kimsenin de bildiğini sanmı yordu.)</p>

  <p class="calibre1">"Ben 30.000.'lerde bir yüzyıldanım," diye Twissell tekrarladı "ve sen 95.'densin. Doğum zamanlarımız arasındaki zaman farkı, insanoğlunun İlkel çağlarda geçirdiği sürenin hemen hemen iki katı, ama senle benim aramda ne fark var? Benim ağzımda sen den dört tane daha eksik diş var, senin gibi sonradan yirmi yaş&nbsp;dişim de çıkmıyor. Aramızda bundan başka bir fizyolojik fark yok. Metabolizmamız hemen hemen aynı. Tek büyük fark, senin vücudun steroidi çözümleyebiliyor, benim vücudum bunu yapamıyor. Bu yüzden ben kolesterol kullanmak zorundayım, sen buna ihtiyaç duyumsuyorsun. Yani bunca uzun sürede türümüz farklılaşmamış sayılabilir."</p>

  <p class="calibre1">Harlan pek etkilenmemişti. İnsanın yüzyıllar boyunca sürmüş olan kimliğiyle hiç ilgilenmemişti. Bu olduğu gibi kabul edilen, nedeni araştırılmayan bir şeydi. Cevap olarak, "Milyonlarca yüzyıl hiçbir değişikliğe uğramadan yaşayan türler var," dedi.</p>

  <p class="calibre1">"Ama sayılan çok değil. Ve şu bir gerçek ki insan evriminin sona erişiyle Sonsuzluğun kuruluşu aynı zamana rastlıyor. Bu sadece bir rastlantı mı? Aslında bu, Sennor gibi insanların merak edeceği bir şey ve ben de Sennor değilim. Spekülasyon yapmanın yanlış olduğuna inanırım. Hesap kompleksiyle kontrol edilemeyen bir konuda bir Bilgisayar'ın vakit harcaması doğru değildir. Fakat yine de, gençliğimde, bazen düşünürdüm..."</p>

  <p class="calibre1">"Neyi?" diye, kendi kendine sordu Harlan. Neyse, dinlemekten başka yapacak bir şey yoktu zaten.</p>

  <p class="calibre1">"Bazen Sonsuzluğu ilk kurulduğu zamanlardaki haliyle düşünürdüm. Yalnızca 30., 40. yüzyıllara kadar gidilebilirmiş ve çoğunlukla ticaret amacıyla hareket edilirmiş. Taze su, gerekli kimyasal maddeler, gübre ve benzeri birçok şey, o yüzyıldan bu yüzyıla taşınır dururmuş. Tatlı, basit günlermiş onlar.</p>

  <p class="calibre1">"Soma Gerçeklik Değiştirmelerini keşfettik. Hepimizin bildiği gibi, Kıdemli Bilgisayar Henry Wadsman bir kongre üyesinin arabasındaki freni bozup, bir savaşı önledi. Daha sonra, Sonsuzluğun amacı her geçen gün biraz daha, ticaretten Gerçeklik Değiştirmelerine doğru kaydı. Neden?"</p>

  <p class="calibre1">Harlan, Twissell'm sözünü kesti. "Nedeni çok açık. İnsanlığın selameti için."</p>

  <p class="calibre1">"Evet. Evet. Normal olarak ben de öyle düşünüyorum. Fakat ya başka, hiç bahsi geçmeyen, kimsenin farkında olmadığı bir nedeni varsa. Sınırsız geleceğe seyahat eden bir insan, çok uzak&nbsp;üstzamanlarda, karşılarında bir maymun kadar ilkel duruma düşeceği kişilerle karşılaşabilir. Böyle olmaması için bir neden var mı?"</p>

  <p class="calibre1">"Olabilir. Ama insan insandır..."</p>

  <p class="calibre1">"Hatta 70.000.'de bile, değil mi? Evet, biliyorum. Ve bizim yaptığımız gerçeklik değiştirmelerinin de bunda rolü olabilir mi? Normal olmayan, alışılmışın dışındaki her şeyi ortadan kaldırırız. Hatta hemen hemen zararsız diyebileceğimiz, Sennor'un doğum zamanındaki saçsız insanlar bile sürekli tartışma konusudur. Belki de, kendi kendimize bile itiraf edemiyoruz ama, biz insanoğlunun evrimini kasıtlı olarak engelliyoruz, çünkü ileride süper insanlarla karşılaşmak istemiyoruz."</p>

  <p class="calibre1">Konuşulanlar hâlâ Harlan'ı pek etkilememişti. "Öyle diyelim. Ne fark eder?"</p>

  <p class="calibre1">'Ta bu söz konusu süper insan, kontrolümüz altındakinden daha ötedeki zamanlarda, her şeye rağmen yine de yaşıyorsa? biz 70.000.'ye kadar kontrol edebiliyoruz. Onun ötesi Gizli yüzyıllar diye geçiyor! Neden gizli? Gelişmiş insan bizimle temas etmek istemiyor da, kendi yüzyıllarına geçmemizi engelliyor mu yoksa? Neden gizli olarak kalmasını kabulleniyoruz? İlk yapılan deneme başarısızlıkla sonuçlandıktan sonra, başka denemeler yapmadan bu işten vazgeçmemizin gerçek nedeni, bizim de onlarla karşılaşmak istemeyişimiz olmasın? Bunu bilinçli olarak yapıyoruz demiyorum, fakat bilinçli ya da bilinçsiz, neden bu olabilir."</p>

  <p class="calibre1">Harlan huzursuzlandı. "Boş ver. Biz onlara ulaşamıyoruz onlar da bize. Sen yaşamana bak, bırak onlar da bildikleri gibi yaşasınlar," dedi.</p>

  <p class="calibre1">"Tamam, yaşa, bırak yaşasınlar. Ama biz rahat durmuyoruz ki. Değiştirmeler yapıyoruz. Gerçi değiştirmelerin tam anlamıyla etkilerini gösterdikleri süre birkaç yüzyıldan fazla değil. Hatırlarsan, o kahvaltıda Sennor'un doğru dürüst cevabı olmayan, zamanla ilgili sorunlarından biri de bu durumla ilgiliydi. Bunun bir istatistik sorunu olduğundan söz etmişti. Bazı değiştirmelerin etkileri diğerlerinden daha ötelere uzanır. Hatta kuramsal olarak, yapılacak bir değiştirmeden, yüzyıllar sınırsız olarak etkilenir. Gizli yüzyılların gelişmiş insanı bu durumun farkındadır herhalde. Bir gün yapılacak bir değiştirmenin 200.000.'ye ulaşma olasılığından rahatsız olduklarını düşün."</p>

  <p class="calibre1">"Böyle şeylerle kafa yormanın bir anlamı yok." Harlan, bu sözleri, dert edecek çok daha önemli sorunları olan bir insana özgü tavırlarla sarf etmişti.</p>

  <p class="calibre1">"Fakat düşün ki," Twissell şimdi adeta fısıldayarak konuşuyordu, "biz gizli yüzyıllardaki bölümlerimizi boş bıraktığımız sürece, seslerini çıkarmıyor olabilirler. Yani sürtüşmeye girmediğimiz sürece bir sorun çıkmayabilir. Diyelim ki bu anlaşma ya da nasıl adlandırırsan adlandır, bu durum bozuldu ve içimizden biri 70.000.'den daha ötedeki bölümlerimizden birinde devamlı oturmaya başladı. Onlar da bunu, ciddi bir istila harekâtının başlangıcı olarak değerlendirdiler. Teknolojik açıdan bizden çok ilerde olduklarını varsayarsak, derhal araya bir engel koyup, onlara ulaşmamızı yasaklamış..."</p>

  <p class="calibre1">Ve bu defa Harlan ayağa fırladı, dehşet içindeydi. "Noys'u ellerine geçirdiler."</p>

  <p class="calibre1">"Bilemem. Benimkisi yalnızca bir tahmin. Belki de orada bir engel yoktur. Belki senin kullandığın araç..."</p>

  <p class="calibre1">"Orada bir engel vardı!" Harlan vargücüyle bağırıyordu. "Başka nasıl anlatayım? Neden bunlan daha önce anlatmadın?"</p>

  <p class="calibre1">"Sana inanmamıştım," diye inledi Twissell. "Hâlâ da inanamıyorum. Bu aptalca kuruntularımdan keşke sana hiç bahsetmeseydim. Kendi sorunlarımla... neyse, birkaç dakika daha sabret."</p>

  <p class="calibre1">Zamanmetreyi işaret etti 95.000.'lerle, 96.000.'ler arasında bir yerlere gelmişlerdi.</p>

  <p class="calibre1">Twissell aracı yavaşlattı. 99.000.'yi de geçtiler. Şimdi göstergede yüzyıllar bir bir okunabiliyordu.</p>

  <p class="calibre1">99.72699.72799.728 &nbsp; &nbsp; &nbsp; "Ne yapacağız?" diye mırıldandı Harlan.</p>

  <p class="calibre1">Twissell hafifçe başını salladı. Bu hareketi ümit mi veriyordu, yoksa çaresizliğini mi anlatıyordu, belli değildi.</p>

  <p class="calibre1">99,85199.85299.853</p>

  <p class="calibre1">Harlan, engelin yaratacağı şoka hazırlıklı olabilmek için bütün vücudunu kastı, düşünüyordu: Sonsuzluğu, gizli yüzyılların yaratıklarıyla boğuşmak üzere zaman kazanmak için mi kurtaracaktı? Noys'u başka nasıl elde edebilirdi? Dön geriye, git 575. yüzyıla, uğraş, didin...</p>

  <p class="calibre1">99.98399.93999.940</p>

  <p class="calibre1">Harlan nefesini tuttu. Twissell aracı iyice yavaşlatmıştı.</p>

  <p class="calibre1">Harlan konuştuğunun farkında bile olmadan mırıldandı. "Hayır, şimdi, şimdi."</p>

  <p class="calibre1">99.998 99.999 100.000 100.002</p>

  <p class="calibre1">Rakamlar artmaya devam ediyor, sessizlik içindeki iki adam gözlerini göstergeden ayıramıyordu.</p>

  <p class="calibre1">Birden Twissell bağırdı, "Engel falan yok işte."</p>

  <p class="calibre1">Ve Harlan cevap verdi, "Vardı! Vardı!" Sonra can çekişir gibi bir halde ekledi, "Belki de onu aldılar ve engele ihtiyaçları kalmadı." &nbsp;</p>

  <p class="calibre1">111.394.!</p>

  <p class="calibre1">Harlan araçtan dışarı fırladı ve bağırmaya başladı. "Noys! Noys!"</p>

  <p class="calibre1">Sesi boş bölümün duvarlarında yankılandı.</p>

  <p class="calibre1">Araçtan yavaş yavaş çıkan Twissell, arkasından seslendi, "Bekle, Harlan..."</p>

  <p class="calibre1">Harlan'ı durdurmak mümkün değildi. Daha önceleri, bir ev şeklinde hazırladıkları bölümün koridorlarında deli gibi koşuyordu.</p>

  <p class="calibre1">Twissell'in söz ettiği gelişmiş insanlardan biriyle karşılaşmak olasılığı aklına gelince, tüyleri diken diken oldu. Fakat Noys'u bulması gerekiyordu, o garip düşünceyi kafasından sildi.</p>

  <p class="calibre1">Ve birdenbire, doğru dürüst yüzünü bile göremeden, kız kollarına atıldı. Onunlaydı, kollarında sıcaklığını duyuyor, göğsüne yaslanan yüzünün ve siyah saçlarının yumuşaklığını hissediyordu.</p>

  <p class="calibre1">"Andrew, nerelerdeydin? Günler geçti, çok korktum."</p>

  <p class="calibre1">Harlan, kızın kollarından tutarak kendinden ayırdı, yüzüne baktı, "İyi misin?"</p>

  <p class="calibre1">"İyiyim. Sana bir şey oldu diye çok korktum. Zannettim ki..." birden sustu, korkudan titreyerek Harlan'ın sırtının dönük olduğu tarafa bakarak fısıldadı, "Andrew!"</p>

  <p class="calibre1">Harlan birden döndü.</p>

  <p class="calibre1">Gelen Twissell'di.</p>

  <p class="calibre1">Kız, Harlan'ın ifadesinden, önemli bir şey olmadığım anlayarak, daha sakin bir sesle sordu, "Onu tamyor musun, Andrew? Her şey yolunda mı?"</p>

  <p class="calibre1">"Korkacak bir şey yok. O, benim amirim, Kıdemli Bilgisayar Laban Twissell. Seni biliyor."</p>

  <p class="calibre1">"Bir Kıdemli Bilgisayar, öyle mi?" Noys, iyice büzüldü.</p>

  <p class="calibre1">Twissell yavaş yavaş yaklaştı. "Size yardım edeceğimi, evladım. Her ikinize de yardım edeceğim. Teknisyene söz verdim, inanıyorsa, doğal ki."</p>

  <p class="calibre1">"Bağışlayın beni, Bilgisayar," dedi Harlan. Fakat bu sözleri söylerken ifadesi sertti ve hiç de pişmanlık duymuşa benzemiyordu.</p>

  <p class="calibre1">"Bağışlandın," dedi Twissell. Elini uzatıp, kızın isteksiz elini tuttu. "Anlat bakalım, kızım. Burada iyi vakit geçirdin mi?"</p>

  <p class="calibre1">"Merak içinde kıvrandım."</p>

  <p class="calibre1">"Harlan ayrıldıktan sonra, burada başka kimseye rastladın mı?"</p>

  <p class="calibre1">"HaHayır, efendim."</p>

  <p class="calibre1">"Hiç kimse ? Hiçbir şey?"</p>

  <p class="calibre1">Kız başını salladı. Koyu renk gözleri Harlan'ı arıyordu. "Neden sordunuz?"</p>

  <p class="calibre1">"Hiç, kızım. Saçma bir kâbus. Gel, seni 575.'ye geri götüreceğiz."</p>

  <p class="calibre1">Geri dönerken, Andrew Harlan, 100.000.'yi görmek için&nbsp;göstergeye bakmaya cesaret edemedi. Artan ve derinleşen bir sessizlik içinde oturduğu yere büzülmüştü. l00.000.'yi geçince, Twissell de bir oh çekti.</p>

  <p class="calibre1">Noys'la el ele, seyahati tamamladılar.</p>

  <p class="calibre1">Noys başka bir odada uyurken, iki adam tekrar bir araya geldi. Artık, Twissell'in huzursuzluğu da doruk noktasına ulaşmıştı.</p>

  <p class="calibre1">"İlan, oğlum! Sen kadınına kavuştun. Anlaşmanın bana ait olan tarafı yerine getirildi."</p>

  <p class="calibre1">Sessizce ve dalgın bir ifadeyle, Harlan, masanın üzerinde duran cildin sayfalarını çevirdi. İlgili sayfayı buldu.</p>

  <p class="calibre1">"Çok basit," dedi, "fakat, İngilizce. Size okuyacağım, sonra da tercüme ederim."</p>

  <p class="calibre1">30 numaralı sayfanın sol üst köşesinde yer alan küçük bir ilandı. Değişik bir şekil meydana getirecek biçimde, pek bir anlam taşımayan kelimeler, büyük harflerle yazılmıştı.</p>

  <p class="calibre1">ALL THE TALK OF THE MARKET</p>

  <p class="calibre1">Altında, küçük harflerle: "Yatırım Haber Bülteni, P.K 14, Denver, Colorado" yazılıydı.</p>

  <p class="calibre1">Harlan kelimelerin anlamını tercüme ederken, Twissell bü yük bir dikkatle dinledi, hiçbir şey anlamadığı ve şaşırdığı belli oluyordu. "Market nedir? Bununla ne demek istiyorlar?"</p>

  <p class="calibre1">Harlan sabırsızlandı. "Borsa. Özel sermayenin iş sahalarına aktarıldığı bir sistem. Fakat önemli olan o değil. İlanın hazırlanış şeklini görmüyor musunuz?"</p>

  <p class="calibre1">"Evet. Bir Atom bombasımn patlama sonrasındaki mantara benzeyen şeklini andırıyor. Ne var bunda?"</p>

  <p class="calibre1">Harlan iyice sinirlenmişti, bağırarak, "Zaman aşkına, bilgisayar, neyiniz var? Derginin tarihine baksanıza."'</p>

  <p class="calibre1">Sayfa numarasının yanındaki sayılan parmağıyla gösterdi. 28 Mart 1932 yazıyordu.</p>

  <p class="calibre1">"Bunu tercüme etmeme gerek yok. Rakamlar, standart Zamanlararası lisanda da aynıdır. O tarihte bir Atom bombasımn patlaması ile ortaya çıkan mantarı kim görmüş olabilir. Bunu böylesine mükemmel resmedebilmek için, ancak görmüş olmak gerekir."</p>

  <p class="calibre1">"Şimdi, bir dakika. Bu yalnızca bir şekil. Bu mantar biçimi rastlantıyla da ortaya çıkmış olabilir."</p>

  <p class="calibre1">"Öyle mi dersiniz? Kelimelere bir kez daha bakar mısınız?" Harlan, parmağının ucuyla takip ederek, kısa satırları bir kez daha okudu. "Al thetalkof themarket. Satırlardaki ilk harfler bir arada atom kelimesini oluşturuyor ki bu da Atom'un İngilizcesidir. Bu da mı rastlantı? Böyle rastlantı olur mu?"</p>

  <p class="calibre1">"Bilgisayar, bu ilanın sizin düşündüğünüz şartlara nasıl mükemmelen uyduğunu görmüyor musunuz? Bakar bakmaz hemen gözüme çarptı. Cooper bunun çok açık bir tarihsel yanlışlık olduğunu biliyor. Aynı zamanda, bize verdiği mesajın dışında hiçbir anlamı yok. 19.32.'den birinin bu ilanla ilgilenmesi olanaksız.</p>

  <p class="calibre1">"O halde bu Cooper olmalı. Onun mesajı bu. Şimdi elimizde kesin tarih var. Adresini de biliyoruz. Yapılacak tek şey peşinden gidip onu bulmak ve bu işi ilkel çağlarda ayarlayabilecek tek kişi benim."</p>

  <p class="calibre1">Peki gider misin?" Twissell çocuklar gibi sevinçliydi.</p>

  <p class="calibre1">"Giderim... ama, bir şartla."</p>

  <p class="calibre1">Twissell'in kaşları çatıldı. "Yine mi şartlar?"</p>

  <p class="calibre1">"Aynı şart. Yeni bir şey eklemiyorum. Noys emniyette olmalı. Onun da benimle gelmesini istiyorum. Burada bırakamam."</p>

  <p class="calibre1">"Hâlâ bana inanmıyor musun? Seni hiç aldattım mı? Seni hâlâ rahatsız eden nedir?"</p>

  <p class="calibre1">"Tek bir şey, Bilgisayar," dedi Harlan, düşünceli bir hali vardi. "Bir şeyi hâlâ çözemedim. l00.000.'de bir engel vardı. Neden? Beni rahatsız eden bu işte."</p>
</body>
</html>
