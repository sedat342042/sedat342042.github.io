<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre3">
  <p class="calibre5"><b class="calibre6">11</b>&nbsp;</p>

  <h1 class="calibre4" title="11. KAPALI ÇEMBER">KAPALI ÇEMBER</h1>

  <p class="calibre1">Teknisyen Andrew Harlan gece vardiyasının başlamış olduğunu fark edince şaşırdı. Seyahat araçlarının birinden ötekine mekik dokurken zamanın nasıl geçtiğini anlayamamıştı. Loş koridorlara baktı, gece vaktinin geldiği böyle belli oluyordu.</p>

  <p class="calibre1">Fakat öfkenin pençesindeki Harlan, bu lüzumsuz bakışa fazla zaman ayırabilecek durumda değildi. Özel daireler tarafına yöneldi. Bilgisayarlara ait katta bulunan Twissell'in odasına gidiyordu ve aynı Finge'e giderken olduğu gibi, görülmekten ya da durdurulmaktan yana bir korkusu yoktu.</p>

  <p class="calibre1">Twissell'in kapısına gelince durdu. Silahını yokladı, yerinde duruyordu. Kapıdaki sinyali, içerdekini uyarmak üzere harekete geçirdi. Sesin yankılanışını dinledi.</p>

  <p class="calibre1">Arkasından gelen ve yaklaşan bir ayak sesi duydu. Hiç umursamadı. Nasıl olsa gelen her kimse, ona bakmaya bile cesaret edemeyecekti. (Kırmızı teknisyen arması sağolsun, diye düşündü.)</p>

  <p class="calibre1">Fakat ayak sesleri yaklaştı, yaklaştı ve durdu. Bir ses, Teknisyen Harlan?" diye sordu.</p>

  <p class="calibre1">Harlan hızla döndü. Bu, bir Kıdemsiz Bilgisayardı. Bölüm'e yeni gelmişti. Harlan içinden küfretti. Burası 482.'ye benzemez di. O burada yalnızca basit bir Teknisyen değil, Twissell'in özel Teknisyeni'ydi ve genç Bilgisayarlar Twissell'e yaranmak için Teknisyeni'ne iyi davranmak zorunda olduklarını düşünürlerdi.</p>

  <p class="calibre1">Bilgisayar, "Kıdemli Bilgisayar Twissell'i mi görmek istiyorsunuz?"</p>

  <p class="calibre1">Harlan tedbirli davranmak zorundaydı. "Evet, efendim," dedi. (Salak herif! Öyle olmasa burada ne işim var?)</p>

  <p class="calibre1">"Korkarım, göremeyeceksiniz," dedi Bilgisayar.</p>

  <p class="calibre1">"Kendilerini uyandırmaya değecek kadar önemli ama."</p>

  <p class="calibre1">"Olabilir ama kendileri burada değiller."</p>

  <p class="calibre1">"Nereye gittiler acaba?"</p>

  <p class="calibre1">Bilgisayar'ın saf bakışları, kibir doluydu şimdi. "Bilmiyorum."</p>

  <p class="calibre1">"Fakat, sabah erkenden gelmemi istemişti."</p>

  <p class="calibre1">"Öyle mi," dedi Bilgisayar. Gülmeye başladı. "Biraz fazla erkencisiniz."</p>

  <p class="calibre1">Başıyla selamlayıp, yürüdü. Geçerken dokunmamak için özel bir gayret sarf etmişti.</p>

  <p class="calibre1">Harlan yumruklarını sıktı. Umutsuzluk içinde, uzaklaşan adamın arkasından baktı. Yapacak bir şey yoktu. Döndü, yürümeye başladı. Etrafını görmüyordu bile. Odasının yolunu tuttu.</p>

  <p class="calibre1">Harlan uykusunda nöbetler içinde kıvrandı. Uyuması gerektiğini telkin etmişti. Zorla sakinleşmeye çalışmış ve tabii ki başaramamıştı. Güya uyuyordu ama kafası karmakarışık düşüncelerle doluydu.</p>

  <p class="calibre1">Her şeyden evvel Noys vardı.</p>

  <p class="calibre1">Ona zarar verecek bir şey yapmaya cesaret edemezlerdi. Yeni Gerçeklikte meydana getirebileceği değişikliği hesaplamadan, onu Zaman'a geri göndermeleri mümkün değildi, ki bu da günler, belki de haftalar sürerdi. Yalnız bir seçenek olarak, kıza, Finge'in kendisini tehdit ederek anlattığı şekli uygulayıp, bir kazaya yerleştirir ve böylece yok edebilirlerdi.</p>

  <p class="calibre1">Böyle yapabileceklerini sanmıyordu. Bu kadar katı bir yol seçmek için önemli bir sebep olması gerekirdi. Ayrıca, Harlan'ın nefretini kazanma riskini göze almaları gerekecekti. (Karanlık yatak odasının sessizliğinde ve bu tilki uykusu hali içinde insan garip şeyler düşünebiliyordu. Harlan'a göre, Bütünzamanla&nbsp;Meclisi'nin, bir Teknisyen'in nefretini kazanma riskini göze alamayacağı hakkındaki kesin kararının gülünecek bir yanı yoktu.)</p>

  <p class="calibre1">Doğal ki, hapse kapatılmış bir kadının bazı yararlar sağlaya cağını düşünmek de mümkündü. Sefahate düşkün yüzyıllardaki bir gerçeklikten gelen, güzel bir kadın...</p>

  <p class="calibre1">Harlan böyle düşünmemeye çalıştı. Böyle bir şeyi görmek tense ölmeyi yeğlerdi.</p>

  <p class="calibre1">Twissell'i düşündü.</p>

  <p class="calibre1">İhtiyar 575.'de değildi. Uykuda olması gereken bu saatlerde hangi cehenneme gitmişti acaba? Onun yaşında biri uykusundan feragat edemezdi. Harlan bu sorunun cevabını biliyordu. Meclis'in toplantısına katılmış olmalıydı. Harlan hakkındaki. Noys hakkındaki. Kimsenin bir türlü dokunmaya cesaret edemediği bu vazgeçilmez Teknisyen'le nasıl başa çıkılabileceğinin tartışıldığı toplantıya.</p>

  <p class="calibre1">Harlan'ın dudakları gerildi. Finge, Harlan'ın o geceki saldırısını rapor etmiş olsa bile, bu fazla etkileyici olamazdı. Şimdiye kadar işlediği suçların yanında, bu hareketinin çocuk oyuncağın dan farkı yoktu. Vazgeçilmezliği, bu olayda ortadan kalkamazdı.</p>

  <p class="calibre1">Aslında, Finge'in bu olayı rapor edeceğini de pek sanmıyordu. Bir Teknisyen'in önünde minnet etmeye zorlandığını itiraf etmek, bir Asistan Bilgisayar'ı gülünç duruma düşürürdü ve Finge'in bunu göze alabileceğine pek ihtimal vermiyordu.</p>

  <p class="calibre1">Çoktandır yapmadığı bir şeyi yaptı ve Teknisyenleri yekvücut olarak düşündü. Aslında biraz kurallara aykırı olan, Twissell'in adamı ve YarıEğitmen konumu yüzünden, diğer Teknisyenlere arasına mesafe girmişti. Fakat böyle olmasa da, zaten Teknisyenler, pek kaynaşmış, dayanışma halinde olan bir grup değildiler. Niye böyle oluyordu acaba?</p>

  <p class="calibre1">575. ya da 482.'ye gittiğinde, diğer bir Teknisyen'i arayıp konuşamaz mıydı? Birbirlerinden bile kaçmak zorundalar mıydı? Gelenek ve inançların getirdiği yalnızlıklarını, hiç değilse kendi aralarında, biraz olsun yumuşatamazlar mıydı?</p>

  <p class="calibre1">Meclisten torpilli olduğunu varsayıyor, şimdi de ek destekler arıyordu. Çünkü işin içinde Noys vardı. Teknisyenlere, kendilerine ait bir örgüt kurma hakkı tanınmalı, düzenli toplantılar yapılmalı, yakın arkadaşlıklar kurulup, birbirlerine daha iyi davranmaları sağlanmalıydı.</p>

  <p class="calibre1">Bu son düşüncesi, derin bir uykuya dalmadan önce, yanında Noys'u görerek, yaptığı bir toplumsal devrim sayılırdı...</p>

  <p class="calibre1">Kapıdaki sinyalin sesiyle uyandı. Israrla çalıyordu. Yatağın başucundaki küçük saate baktı, gördüğü rakamlara hayret etti.</p>

  <p class="calibre1">Zaman Baba! Bütün olanlardan sonra, nasıl bu kadar çok uyuyabilmişti.</p>

  <p class="calibre1">Yattığı yerden bir düğmeye uzandı ve kapının üstündeki ekran renklendi. Adamı tanıyamadı, fakat her kimse, çok ciddi bir hali vardı.</p>

  <p class="calibre1">Kapıyı açtı ve üniformasında İdari İşler'in arması bulunan adam içeri girdi.</p>

  <p class="calibre1">"Teknisyen Andrew Harlan?"</p>

  <p class="calibre1">"Evet, İdareci. Ne istiyorsun?"</p>

  <p class="calibre1">İdari İşler'in adamı, yöneltilen sorunun sert ve kavgacı anlamını önemsememiş gibi davrandı. "Kıdemli Bilgisayar Twissell'le bir randevunuz var mıydı?"</p>

  <p class="calibre1">"Eee, ne olmuş?"</p>

  <p class="calibre1">"Geciktiğinizi bildirmeye geldim."</p>

  <p class="calibre1">Harlan adama dik dik baktı. "Ne demek oluyor bu? Sen 575.'den değilsin galiba?"</p>

  <p class="calibre1">"Benim bölümün 222.'de. Adım, Asistan İdareci Arbut Lemm. Randevulardan sorumluyum ve resmi bildirilerdeki hatalar yüzünden meydana gelebilecek gereksiz telaşı önlemeye çalışıyorum."</p>

  <p class="calibre1">"Ne randevusu? Ne telaşı? Bütün bunlar ne demek oluyor? Dinle, Twissell'le daha önce de birçok görüşme yaptım. Kendisi benim amirimdir. Telaş falan diye bir şey söz konusu değil."</p>

  <p class="calibre1">Adamın baştan beri koruduğu ifadesiz yüz hatları şimdi şaşkınlıkla doluydu: "Haberiniz yok mu?"</p>

  <p class="calibre1">"Neden?"</p>

  <p class="calibre1">"Neden, Bütünzamanlar Meclisi'nin, burada 575.'de bir alt komite toplantısı yaptığından. Saatlerdir herkes bunu konuşuyor."</p>

  <p class="calibre1">"Ve beni mi görmek istiyorlar?" Harlan bu soruyu sorduktan sonra düşündü: Tabii beni görmek isterler. Benden başka, ne hakkında görüşecekler?</p>

  <p class="calibre1">Şimdi, dün akşam Twissell'in odasının önünde karşılaştığı Bilgisayarın neden keyifli olduğunu daha iyi anlıyordu. Bilgisayar, kararlaştırılmış olan bu komite toplantısından haberdardı ve o saatte bir Teknisyen'in Twissell'i görebilmek için çırpınması, onu epey eğlendirmiş olmalıydı. Harlan içi burkularak, çok komik, diye düşündü.</p>

  <p class="calibre1">İdareci, "Ben verilen emirleri yerine getiriyorum. Başka bir şeyden haberim yok," dedi. Sonra merakını yenemeyerek sordu, "Sizin bundan haberiniz yok muydu?"</p>

  <p class="calibre1">"Teknisyenler," dedi Harlan, alaycı bir ifadeyle, "kabukları içinde yaşarlar."</p>

  <p class="calibre1">Twissell'den başka, beş kişi daha vardı. Hepsi de Kıdemli Bilgisayar rütbesine sahiptiler ve en küçüğü otuz beş yıllık Sonsuz'du.</p>

  <p class="calibre1">Altı hafta önce, Harlan böyle bir grupla birlikte yemeğe da vet edilse, temsil ettikleri güç ve sorumluluklar karşısında ezilir dili damağı kurur, eriştiği bu onuru yudum yudum tadardı. Hep si de en azından onun iki katı kadar yaşamış, gün görmüş kişiler di.</p>

  <p class="calibre1">Fakat şimdi, karşısındakiler onun karşıtları, hatta daha kö tüsü, karar verecek hakimlerdi. Etki altında kalınacak zaman de ğildi. Bir strateji hazırlamak zorundaydı.</p>

  <p class="calibre1">Noys'u ele geçirdiklerini bildiğinden haberleri olmayabilir di. Finge son karşılaşmalarını anlatmadıysa, nereden bilecekler di. Artık, Finge'in ortaya çıkıp, bir Teknisyen tarafından tehdit edilip korkutulduğunu söylemeyeceğine iyice emin olmuştu.</p>

  <p class="calibre1">O halde, şimdilik bu olası avantajı iyi kullanabilmek için, ilk onların harekete geçmesini, asıl muharebe başlamadan önce ilk cümleyi onların söylemesini beklemek, daha akıllıca olacaktı.</p>

  <p class="calibre1">Hiç aceleleri yokmuş gibi davranıyorlardı! Bir yandan yemeklerini yerken, ona, sanki çok ilginç bir canlı türüyle karşılaşmış gibi, baktılar. Harlan da çaresizlik içinde onlara bakıyordu.</p>

  <p class="calibre1">Ünleri dolayısıyla ve aylık eğitim filmlerindeki üç boyutlu reprodüksiyonlanndan, hepsini tanıyordu. Bunlar, Sonsuzluğun çeşitli bölümlerinde devamlı yayınlanan ve Gözlemci ve daha üst rütbedekilerin izlemek zorunda oldukları, eğitim programlarında yer alan kişilerdi.</p>

  <p class="calibre1">En çok ilgisini, kafası kel olan (bu adamın kaşları ve kirpikleri de yoktu) August Sennor çekmişti. Çıplak göz kapaklarının ardından bakan kara gözler ve pek sık rastlanmayacak kadar geniş bir alın, TwisselPle olan çekişmeleri ve şu anda da Harlan'la, yüzüne bakmadan, sert bir biçimde konuşması, bütün dikkatini onun üzerinde toplamasına sebep oldu. Durmaksızın sorular soruyordu.</p>

  <p class="calibre1">Sorularının çoğu, net bir biçimde cevaplandırılacak cinsten şeyler değildi. Örneğin: "Seni İlkel tarihle ilgilenmeye iten neydi, genç adam?" "Bu tür şeyleri çalışmaya değer mi sence, delikanlı?" gibi şeyler soruyordu.</p>

  <p class="calibre1">En sonunda, doymuş olacak ki, tabağını sakin bir hareketle, imha kabına doğru itti ve küt parmaklarını önünde birleştirdi. (Elinin tersinde bile hiç kıl yoktu.)</p>

  <p class="calibre1">"Hep merak etmişimdir. Belki sen bana yardımcı olabilirsin."</p>

  <p class="calibre1">Harlan, tamam, başlıyoruz, diye düşündü.</p>

  <p class="calibre1">Yüksek perdeden bir sesle, "Bildiğim bir şeyse, efendim."</p>

  <p class="calibre1">"Sonsuzluk'ta bulunan bazılarımız; hepimiz ya da yeterince büyük bir çoğunluğumuz diyemeyeceğim..." (Twissell'in yorgun yüzüne bir bakış fırlattı, diğerleri daha canlı bir ifadeyle dinliyordu,) fakat bazılarımız, Zaman'ın felsefesiyle ilgileniyoruz. Belki ne demek istediğimi anlıyorsun."</p>

  <p class="calibre1">"Zamanda seyahatin çelişkileri mi, efendim?"</p>

  <p class="calibre1">"Eee, melodramatik bir hava vermek istersen, evet. Fakat tam anlamıyla böyle değil. Gerçekliğin asıl yapısı sorunu var. Gerçeklik Değiştirmeleri yapılırken kütle enerjisinin korunması sorunu var. Buna benzer bazı başka şeyler de var. Şimdi bizler Sonsuzluk'ta, Zaman'da seyahatin ayrıntılarını bildiğimiz için, bakış açılarımız etkileniyor. Senin İlkel'deki yaratıkların Zaman'da seyahati bilmezler. Bu tür sorunlar karşısında onların düşünce tarzı nedir?"</p>

  <p class="calibre1">TwisselPin dudaklarından çıkan fısıltı, masayı dolaştı. "Örümcek ağları!"</p>

  <p class="calibre1">Fakat Sennor aldırmadı. "Soruma cevap verir misin, Teknisyen?"</p>

  <p class="calibre1">"İlkellerin Zaman'da seyahate ilişkin herhangi bir düşünce leri yok, efendim."</p>

  <p class="calibre1">"Böyle bir şeyin mümkün olabileceğini düşünmüyorlar yani?"</p>

  <p class="calibre1">"Sanırım öyle."</p>

  <p class="calibre1">"Hayal bile edemiyorlar mı?"</p>

  <p class="calibre1">"Şey, hayal ürünlerinin sergilendiği bazı edebi eserler vardı sanırım. Bu konuyla pek ilgilenmedim. Fakat Zaman'da geri dönerek, dedesini henüz bir çocukken öldürmeyi planlayan biriyle ilgili bir öykü var."</p>

  <p class="calibre1">Sennor istediğini ele etmişe benziyordu. "Harika! Harika! Her şeyden önce, sabit Gerçeklik kavramını göz önüne alırsak, bu, Zaman'da seyahatin temel çelişkisini ortaya koyan bir örnektir. Şimdi, senin şu İlkeller, değişmez, sabit ve tek bir Gerçeklik olduğunu sanıyorlar. Doğru mu?"</p>

  <p class="calibre1">Harlan cevap vermeden önce biraz bekledi. Bu sohbetin nereye varacağını ya da Sennor'un perde arkasındaki amacını anlayamıyordu ve bu da sinirlerini bozmuştu. "Bu konuyu, sizi tatmin edecek bir cevap verebilecek kadar iyi bilmiyorum, efendim. Farklı olan gerçeklikler hakkında bazı spekülasyonlar vardı herhalde. Bilmiyorum."</p>

  <p class="calibre1">Sennor alt dudağını sarkıttı. "Eminim ki, yanılıyorsun. Kendi yorumlarınla aklım karıştırmışsın. Hayır, tam anlamıyla bir Zaman'da seyahat deneyimi yaşamadan, insan beyni, gerçekliğin felsefesini kabul edemez. Örneğin, neden Gerçeklik atalet kazanır? Böyle olduğunu biliyoruz. Bir Değişiklik, tam anlamıyla bir Değişiklik olması için, akış içerisinde yeterince büyük bir müdahale etkisi olmalıdır. Hatta yine de, Gerçeklik'te, kendi özgün haline dönme eğilimi mevcuttur..</p>

  <p class="calibre1">"Örneğin, burada, 575.'de bir Değiştirme yaptığımızı düşünelim. Gerçek, 600.'ye kadar belirtileri görülecek şekilde etkilenecektir. Fakat bu Değiştirme'nin ondan sonra hiçbir etkisi kalmaz. Bunun böyle olduğunu hepimiz biliyoruz, fakat nedeni hakkında bir fikri olan var mı? Mantık, yapılacak bir müdahalenin, Zaman'ı sınırsız bir biçimde etkilemesi gerektiğini söylüyor, fakat öyle olmuyor işte.</p>

  <p class="calibre1">"Bir başka açıdan bakalım. Bildiğim kadarıyla, Teknisyen Harlan, gerekli en küçük müdahalelerin seçiminde rakipsizmiş. İddiaya girerim, bu seçimi neye göre yaptığını somut bir biçimde açıklayamaz.</p>

  <p class="calibre1">"Şu İlkellerin ne kadar zavallı olduğunu bir düşünün. Bir insanın kendi dedesini öldürebileceğini düşünebiliyorlar, çünkü Gerçeklik'le ilgili hiçbir şey bilmiyorlar. Daha olabilir gibi görünen, daha kolay çözümlenebilecek bir durumu ele alalım ve bir insanın, Zaman'da seyahati esnasında kendisiyle karşılaştığını..."</p>

  <p class="calibre1">Harlan bilinçsizce atıldı. "Kendisiyle karşılaşan bir insana ne olur ki?"</p>

  <p class="calibre1">Harlan'ın bir Bilgisayar'ın sözünü kesmesi zaten yanlış bir davranıştı. Ses tonu da tuz, biber ekmiş ve bir skandal yaratmıştı. Bütün gözler ayıplayan bakışlarla Teknisyen'e çevrildi.</p>

  <p class="calibre1">Sennor aldırmamış gibi davrandı ve sayısız güçlüklere rağmen yine de nezaketi bozmamaya kararlı bir insanın, kendisini zorladığını belirten ses tonuyla, konuşmasını sürdürdü. Yöneltilen nezaketsiz soruya doğrudan cevap verdiğini belli etmekten kaçınarak, kaldığı yerden devam etti.</p>

  <p class="calibre1">"Ve böyle bir durumda neler olabileceğini düşünelim. Konu dört alt grupta incelenebilir. Fiziksel anlamdaki zaman içinde önceki adama A, sonrakine de B, diyelim. Birinci alt grupta A ve B birbirlerini görmeyebilirler ya da birbirlerini önemli bir biçimde etkileyecek herhangi bir şey yapmazlar, gerçek anlamda karşılaşmamışlardır ve bu olasılığı önemsiz sayabiliriz.</p>

  <p class="calibre1">"Ya da B, sonraki birey, A'yı görmüş olabilir, fakat A onu görmemiştir. Bu olasılık da ciddi sonuçlar meydana gelmeyeceğini kabul edebiliriz. B, A'yı kendisinin daha önce yapmış olduğu bir hareket esnasında görmüştür. Bir öncekinden farklı ya da önemli bir durum yoktur denebilir.</p>

  <p class="calibre1">"Üçüncü ve dördüncü olasılıklarda, A, B'yi görebilir, ama B, A'yı görmemiştir. Ya da her ikisi de birbirlerini görürler. Her iki olasılıkta önemli olan nokta, A'nın B'yi görüşüdür; burada bir insan, fiziki varlığının daha önceki bir halindeyken, kendisini sonraki haliyle görmektedir. Düşünün ki A, B halindeki yaşına gelebileceğini, o zamana kadar canlı kalabileceğini öğrenmektedir. Tanık olduğu ana kadar yaşayacağını bilmektedir. Şimdi, kendi geleceğini en ufak ayrıntısına kadar bilen biri, bu bilgilerden yola çıkıp geleceğini değiştirebilir. Bu durumda Gerçeklik, A ve B'nin karşılaşmayacağı ya da en azından A'nın, B'yi görme sine engel olunacak biçimde değiştirilmelidir. Gerçeklik'te bir değişiklik yapıldığında bu yaşayanlarca fark edilemeyeceğinden, A ve B'nin karşılaşmamış olduğu söylenebilir. Aynı şekilde, Zaman'da seyahat konusunda ortaya çıkacak çelişkiler de değiştirmelerle yok edilir ve bu yüzden çelişki diye bir şeyin olmadığı ve olamayacağı sonucuna varırız."</p>

  <p class="calibre1">Sennor yaptığı açıklamalardan gurur duyduğunu belirten mutlu bir tavır içindeydi, fakat Twissell ayağa kalktı.</p>

  <p class="calibre1">"Üzgünüm, beyler, süremiz doldu."</p>

  <p class="calibre1">Yemek, Harlan'm düşünebileceğinden çok daha kısa bir sürede sona ermişti. Alt komite üyeleri başlarıyla selamlayarak çıktılar. Merak ettikleri şeyleri öğrenmiş, tatmin olmuşa benziyorlardı. içlerinden yalnızca Sennor, baş selamına ek olarak elini uzattı ve boğuk bir sesle, "İyi günler, genç adam," dedi.</p>

  <p class="calibre1">Harlan, karmakanşık hislerle arkalanndan bakakaldı. Bu yemeğin amacı neydi acaba? Bu adamları bir araya getiren şey neydi? Noys'dan hiç bahsetmemişlerdi. Yoksa yalnızca onu incelemek mi istemişlerdi? Tepeden tırnağa inceleyip, sonra da Twissell'in kararına mı terk etmişlerdi?</p>

  <p class="calibre1">Twissell, artık üzerinde yemek takımlarının ve yiyeceklerin bulunmadığı masaya döndü. Şimdi Harlan'la yalnızdılar ve artık neredeyse onu sembolize eden sigaralarından bir yenisi elinde belirmişti.</p>

  <p class="calibre1">"Şimdi biraz da işimize bakalım, Harlan. Yapacak bir sürü şey var."</p>

  <p class="calibre1">Fakat Harlan artık daha fazla bekleyemeyecekti, bekleyemedi. Mırıldanır gibi konuştu, "Herhangi bir işe başlamadan önce, size söylemem gereken bir şey var."</p>

  <p class="calibre1">Twissell şaşırmış görünüyordu. Yüzünün bütün hatları buruştu ve düşünceli bir tavırla sigarasının küllü kısmını bir kaba bastırıp ezdi.</p>

  <p class="calibre1">"İstiyorsan konuş, ama önce, otur, otur oğlum."</p>

  <p class="calibre1">Teknisyen Andrew Harlan oturmadı. Cümleleri kaynayıp, karışmalarına zorla engel olurcasına dişlerinin arasında eziyor, konuşurken bir yandan da masa boyunca uzun adımlarla gidip geliyordu. Kıdemli Bilgisayar Twissell'in iyice olgunlaşmış, sapsarı bir elmaya benzeyen başı bir o tarafa, bir bu tarafa dönerek Harlan'nın sinirli hareketlerini izliyordu.</p>

  <p class="calibre1">"Haftalardır matematiğin ilgili filmleri inceliyorum. 575. 'nin değişik gerçeklikleriyle ilgili kitaplar. Gerçeklikleri boşverin. Matematik değişmiyor. Gelişiminde izlediği sıra da değişmiyor. Gerçekliklerle istediğiniz kadar oynayın, Matematiğin tarihi aynı kalıyor. Değişen yalnızca Matematikçiler; farklı buluşları değiştirmişler, fakat sonuçları... Neyse, bu konuda kafamda çok şey var. Bu söylediklerim sizin için bir anlam ifade ediyor mu?"</p>

  <p class="calibre1">Twissell kaşlarını çattı, "Bir Teknisyen için garip bir uğraş gibi geldi bana."</p>

  <p class="calibre1">"Fakat ben yalnızca basit bir Teknisyen değilim. Bunu biliyorsunuz."</p>

  <p class="calibre1">"Devam et," dedi Twissell ve kolundaki zamanı gösteren araca baktı, parmaklan arasındaki sigarayla alışılmamış, sinirli bir tavırla oynuyordu.</p>

  <p class="calibre1">"24. yüzyılda yaşamış Vikkor Mallansohn adlı bir adam vardı. Biliyorsunuz bu zaman dilimi İlkel çağın bir parçasıdır. Bu adamın özelliği, bir Zaman Alanı'nı başarıyla kurabilen ilk insan oluşu. Doğal ki bu, Sonsuzluğu da o buldu demektir, çünkü Sonsuzluk, bildiğimiz normal zaman içinde, zamanın sınırlamalarından bağımsız olarak, zaman içinde kısa devreler oluşturan kocaman bir Zaman Alanı'dır."</p>

  <p class="calibre1">"Bunlar sana henüz bir çırakken öğretilmiş şeyler, oğlum."</p>

  <p class="calibre1">"Fakat 24. yüzyılda Vikkor Mallansohn'un Zaman Alanı'nı bulmasına olanak olmadığı öğretilmemişti. 24. yüzyılda o değil hiç kimse bulamazdı. Gerekli matematik temel yoktu ki. Temel Lefebvre denklemleri yoktu ve zaten 27. yüzyıldaki Jan Verdeer'in araştırmalanndan önce olamazdı da."</p>

  <p class="calibre1">Kıdemli Bilgisayar Twissell şaşırmıştı, sigarasının elinden düştüğünün bile farkında değildi. Yüzündeki gülümseme uçup gitmişti.</p>

  <p class="calibre1">"Sana Lefebvre denklemlerini öğrettiler mi ki, oğlum?"</p>

  <p class="calibre1">"Hayır. Ve anladığımı da söyleyemem. Ama Zaman Alanı için gerekli olduğunu biliyorum. Bunu öğrendim. Ve bu eşitlikler 27. yüzyıla kadar da keşfedilmemişti. Bunu da biliyorum."</p>

  <p class="calibre1">Twissell sigarasını almak için eğildi, bir yandan da Harlan'ın yürüttüğü mantığı çürütmek gayreti içinde konuşuyordu, "Ya Mallansohn matematiksel dayanaklarından habersiz olarak, Zaman Alanı'na ilişkin sorunları rastlantıyla çözdüyse? Ya bu yalnızca gözlem ve deneylere dayanan bir buluşsa? Buna benzer şeylere sık rastlanmıyor mu?"</p>

  <p class="calibre1">"Bunu da düşündüm. Fakat, Alan keşfedildikten sonra çalışmalar üç yüzyıl sürdü ve bu süre sonunda hâlâ Mallansohn'un Alanı'yla ilgili hesapları dayandırmış olabileceği bir tek yol bile yoktu. Eğer bunları biliyorduysa ya da Verdeer'in çalışmaları olmadan geliştirdiyse, ki bu olamaz, notlarında neden bahsetmedi?"</p>

  <p class="calibre1">"Bir Matematikçi gibi konuşmakta ısrar ediyorsun demek. Kim anlattı bütün bunları sana?"</p>

  <p class="calibre1">"Filmleri inceledim."</p>

  <p class="calibre1">"Başka?"</p>

  <p class="calibre1">"Ve düşündüm."</p>

  <p class="calibre1">"Yüksek matematik eğitimin olmadığı halde, öyle mi? Seni yıllardır yakından incelerim oğlum, ama bu özel yeteneğini fark etmemiştim. Devam et."</p>

  <p class="calibre1">"Mallansohn'un Zaman Alam keşfi olmadan Sonsuzluğun kurulmasına imkân yoktu. Mallansohn'un da bu işi, kendisine göre gelecekte bulunan bir matematik bilgisini kullanmadan başarmış olmasına olanak yoktu. Bu birincisi. Aynı zamanda, şu sıralar burada, Sonsuzluk'ta, bütün kurallar çiğnenerek, yaşı geçmiş ve evli olmasına rağmen Sonsuz olarak seçilmiş bir Çırak var. Onu matematik ve ilkel sosyoloji üzerine eğitiyorsunuz. Bu da ikincisi."</p>

  <p class="calibre1">"Eee?"</p>

  <p class="calibre1">"Ben diyorum ki, onu, şu veya bu şekilde Zaman'a geri, Sonsuzluğun en alt istasyonuna, 24. yüzyıla göndermeyi planlıyorsunuz. Görüyorsunuz ki, benim İlkel Zamanlar konusunda bir uzman olarak konumum ve bu konumumun bilincinde oluşum, bana özel muamele isteme hakkı kazandırıyor."</p>

  <p class="calibre1">"Büyük Zaman!" diye mırıldandı Twissell.</p>

  <p class="calibre1">"Doğru, değil mi? Çemberi böylece kapatırız, benim yardımımla. Yardımım olmazsa..." Kasten cümlesini tamamladı.</p>

  <p class="calibre1">"Gerçeğe çok yaklaşmışsın," dedi Twissell. Fakat yemin edebilirim ki... "Cümlesini yarıda kesti. Derin bir düşünceye dalmış gibiydi.</p>

  <p class="calibre1">Harlan telaşla konuştu. "Ne demek yaklaştın. Gerçeğin ta&nbsp;kendisini yakaladım." Neden bu kadar kesin konuştuğunu kendi de açıklayabilecek durumda değildi ama, gerçekten biraz farklı da olsa yakaladığının değerli bir şey olduğunu şiddetle umuyordu.</p>

  <p class="calibre1">"Hayır, hayır. Gerçek bu değil. Çırak Cooper 24. yüzyıla Mallansohn'a herhangi bir şey öğretmek için gitmiyor."</p>

  <p class="calibre1">"Sana inanmıyorum."</p>

  <p class="calibre1">"İyi ama inanmak zorundasın. Bunun önemini anlamalısın Projenin geri kalan kısmı için yardımına ihtiyacım var. Durum senin hayal edebildiğinden çok daha karışık, oğlum. Çırak Brinsley Sheridan Cooper, Vikkor Mallansohn'un ta kendisidir!"</p>
</body>
</html>
