<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre3">
  <p class="calibre4">&nbsp;12&nbsp;</p>

  <h1 class="calibre4" title="12. SONSUZLUĞUN BAŞLANGICI">SONSUZLUĞUN BAŞLANGICI</h1>

  <p class="calibre1">Harlan, o an için Twissell'in kendisini şaşırtacak herhangi bir şey söyleyebileceğini hiç düşünmemişti. Yanılıyordu.</p>

  <p class="calibre1">"Mallansohn mu? O..."</p>

  <p class="calibre1">Twissell sonuna kadar içtiği sigaranın yerine bir yenisini yaktı ve "Evet, Mallansohn. Mallansohn'un hayatının kısa bir özetini ister misin? Dinle. 78.'de doğdu, bir süre Sonsuzluk'ta yaşadı ve 24.'de öldü," dedi.</p>

  <p class="calibre1">Twissell ufacık eliyle Harlan'ın kolunu tuttu, bir zebaniyi andıran yüzünün hatları kendine özgü gülümsemesiyle yumuşamıştı. "Haydi oğlum, fiziksel zaman bizim için bile geçiyor ve bugün tam anlamıyla kendimizin bile egemeni değiliz. Gel çalışma odama gidelim."</p>

  <p class="calibre1">Öne düştü ve Harlan onu takip etti. Açılan kapıların, hareket eden yolların farkında bile değildi.</p>

  <p class="calibre1">Bu yeni bilgiyi kendi problemi ve hareket planıyla bağdaştırmaya, ilişki kurmaya çalışıyordu. İlk anın şaşkınlığı geçince tekrar sağlıklı düşünmeye başlamıştı. Nasıl oluyordu da bu durum, olayları, onun Sonsuzluk için taşıdığı önemi daha büyüterek, değerini daha da arttırarak, isteklerinin yerine getirilmesini daha mümkün kılacak ve Noys'un kendisine geri verilmesini istemek için onu daha da güçlendirecek biçimde etkiliyordu?</p>

  <p class="calibre1">Noys!</p>

  <p class="calibre1">Zaman Aşkına, ona zarar vermemeliydiler! Hayatında gerçek olan bir tek o kalmıştı. Sonsuzluk bile artık yalmzca bir fantazi, önemsiz bir olgudan başka bir şey değildi.</p>

  <p class="calibre1">Kendisini Bilgisayar Twissell'in bürosunda bulduğunda, buraya nasıl geldiğini hatırlayamadığını fark etti.</p>

  <p class="calibre1">Twissell'in bürosu temiz ve yalnızca porselenden yapılmış şeylerin taşıyabileceği aseptik özelliklere sahip upuzun bir odaydı. Odanın bir duvarı tamamen mikro hesap üniteleriyle kaplanmıştı. Bu üniteler birleştirildiğinde Sonsuzluğun, en büyük kişisel Hesapkompleksini oluşturuyorlardı. Karşı duvar tıklım tıklım referans filmleriyle doluydu. Bu iki duvarın arasında ancak bir koridordan biraz daha genişçe bir boşluk vardı ve buraya da bir masa, iki sandalye, projeksiyon aletleri ve bir de Harlan'ın, Twissell içine sigara izmaritini atana kadar ne işe yaradığını anlayamadığı ve daha önce hiç görmediği garip bir çanak yerleştirilmişti.</p>

  <p class="calibre1">Twissell kendine has el çabukluğu numaralarına benzer bir hareketle yeni bir sigara yaktı.</p>

  <p class="calibre1">Harlan düşündü: Şimdi tam zamanı.</p>

  <p class="calibre1">Yüksek perdeden, hatta vahşice denebilecek bir ses tonuyla konuşmaya başladı, "482.'de bir kız var..."</p>

  <p class="calibre1">Twissell kaşlarını çattı, hoşuna gitmeyen bir şeyi kenara itiyormuşçasına elini salladı. "Biliyorum, biliyorum. Kız rahatsız edilmeyecek, sen de öyle. Her şey yoluna girecek. O işle ilgileneceğim."</p>

  <p class="calibre1">"Yani..."</p>

  <p class="calibre1">"Meseleyi bildiğimi söylüyorum. Bu konu seni üzdüyse, artık düşünmene gerek yok, üzülme."</p>

  <p class="calibre1">Harlan yaşlı adama bakakaldı, iyice afallamıştı. Hepsi bu muydu yani? Gerçi artık sahip olduğu gücün büyüklüğüne içtenlikle inanıyordu ama böylesine açıkça kabul göreceğini de beklememişti doğrusu.</p>

  <p class="calibre1">Twissell tekrar konuştu.</p>

  <p class="calibre1">"Dinle bak, sana bir öykü anlatacağım," Sonsuzluğa yeni katılmış bir Çırak'a ders verir gibi davranıyordu. "Sana bunları anlatmaya gerek duyabileceğim aklıma gelmemişti, belki de hâlâ&nbsp;gerek yok, ama kişisel araştırmaların ve kendi kendine öğrendiklerinle bunu hak ettin."</p>

  <p class="calibre1">Harlan'a kinayeli bir bakış fırlattı, "Biliyorsun, şu bana anlattıklarını kendi kendine bulup çıkardığına hâlâ pek inanmıyorum," dedi ve devam etti:</p>

  <p class="calibre1">"Sonsuzluktakilerin çoğu tarafından Vikkor Mallansohn olarak bilinen adam, öldüğünde, arkasında hayatıyla ilgili kayıtlar bıraktı. Bu kayıtları, anılar ya da biyografi olarak adlandırmak zor. Daha çok, bir gün var olacaklarını bildiği Sonsuzlara vasiyetini ileten bir rehberdi diyebiliriz. DurgunZaman'la ilgili bir dizi kitap cildinden birinde bulunuyordu ve yalnızca Sonsuzluğun Bilgisayarları tarafından açılabilecekti. İşte bu yüzden ölümünden sonra üç yıl kimse elini sürmedi. Sonra Sonsuzluk kuruldu ve büyük Sonsuzların ilki Kıdemli Bilgisayar Henry Wadsman bu vasiyeti açtı. Bana gelene kadar Kıdemli Bilgisayarlar bu belgeyi son derece gizli tuttu ve birbirlerine devretti. Buna biz Mallansohn'un Anıları diyoruz.</p>

  <p class="calibre1">Anılarda 78. yüzyılda doğan, yirmi üç yaşında Sonsuzluğa Çırak olarak alınan, evli, çocuksuz, Brinsley Sheridan Cooper adlı bir adamın öyküsü anlatılıyor. Sonsuzluğa katıldıktan sonra Cooper, Laban Twissell diye bir Bilgisayar tarafından Matematik ve Andrew Harlan diye bir Teknisyen tarafından da İlkel Sosyoloji konularında eğitime tabii tutulur. Her iki konuda da yetiştikten sonra, Zaman Mühendisliği ve benzeri konularda da belirli bir düzeye getirilen bu adam, Viktor Mallansohn adlı bir bilim adamına gerekli teknikleri öğretmek üzere 24. yüzyıla gönderilir.</p>

  <p class="calibre1">"24.'ye vardıktan sonra öncelikle kendini içinde bulunduğu topluma uydurma sürecine girer. Bu süreç boyunca, karşılaşacağı problemleri biliyormuşçasına onu eğitmiş bulunan Teknisyen Harlan'ın ve Bilgisayar Twissell'in ayrıntılı tavsiyelerinden çok yararlanır.</p>

  <p class="calibre1">"İki yıl geçtikten sonra Cooper, Kaliforniya ormanlarında yalnız yaşayan, arkadaşı ve akrabası bulunmayan fakat cüretkâr&nbsp;ve alışılmışın dışında bir zekâya sahip olan Vikkor Mallansohn adlı şahsı bulur. Cooper yavaş yavaş bu adamla arkadaşlık kurar ve son derece dikkatli davranarak onu, gelecekten gelen bir seyyahla karşılaşmış olduğu düşüncesinin şokuna alıştırır ve Matematik'le ilgili bilmesi gereken her şeyi ona öğretir.</p>

  <p class="calibre1">"Fakat zaman geçmekte, gelişme son derece yavaş olmakta dır. Cooper zaman zaman mükemmel bir öğretmen olmadığı düşüncesine kapılmaya başlar. Mallansohn huysuz, işbirliğine yanaşmayan bir tutum içerisine girmiştir ve bir gün hiç beklenme dik bir şekilde ölür. Yaşadıkları vahşi, kayalık bölgedeki bir kanyona düşmüştür. Cooper hayatının en önemli görevinin ve belki de tüm Sonsuzluğun mahvolduğu düşüncesinin verdiği acı ve ümitsizlikle haftalarca kıvranır ve sonra bir gün çılgınca bir girişimde bulunmaya karar verir. Mallansohn'un ölümünü rapor etmez. Eldeki son derece sınırlı olanaklarla yavaş yavaş bir Zaman Alanı kurmaya başlar.</p>

  <p class="calibre1">"Ayrıntıların önemi yok. Dağlar gibi güçlükler, sefalet, eksiklikler ve kendi yetersizliğine rağmen işi bitirir ve aslında yıllar önce gerçek Mallansohn'un yapmış olması gerektiği gibi, jeneratörü Kaliforniya Teknik Üniversitesi'ne götürür.</p>

  <p class="calibre1">"Bundan sonra, öykünün senin çalışmalarına giren kısmını biliyorsun. Karşılaştığı ilk olumsuz tepkileri, bir süre gözaltına alınışını, jeneratörün neredeyse kaybedildiği olayı, adını hiçbir zaman öğrenemediğimiz adamın yardımlarını, (kimliği bilinmediği halde bu adam bugün Sonsuzluğun kahramanlarından biri olarak kabul edilmektedir) ve bir beyaz fareyi Zaman'da ileri geri hareket ettiren Profesör Zimbalist'in son deneyini hep biliyor sun. Bunlarla seni sıkmak istemiyorum.</p>

  <p class="calibre1">"Cooper bütün bu işleri yaparken hep Vikkor Mallansohn adını kullandı çünkü, ancak bu sayede 24. yüzyıla aitmiş gibi görünüp, kanıtlayabileceği bir geçmişe sahip olabiliyordu. Gerçek Mallansohn'un cesedi hiçbir zaman bulunmadı.</p>

  <p class="calibre1">"Hayatının geri kalan kısmında, jeneratörünü himaye etti ve aracın çoğaltılması hususunda Üniversitedeki bilim adamlarıyla&nbsp;işbirliği yaptı. Başka şeyler yapmaya cesaret edemedi. Önünde uzanan üç yüzyılın getireceği matematiksel gelişmeler sonunda ortaya çıkacak olan Lefebvre denklemlerini, bu süreyi bir kenara itip hemen açıklayamazdı. Gerçek kimliğini açıklayamazdı. Gerçek Vikkor Mallansohn'un sahip olması gereken bilgiyle yapabileceklerinden daha fazlasını yapmaya cüret edemezdi."</p>

  <p class="calibre1">"Birlikte çalıştığı kimseler, bu son derece zeki adamın kuramlarını açıklamakta neden bu kadar aciz kaldığını bir türlü anlayamıyorlardı. Kendisi de bunalım içindeydi, çünkü, başlattığı çalışmaların adım adım ilerleyerek Jan Verdeer'in klasik deneylerini yapmasına nasıl dayanak teşkil edeceğini, daha sonra büyük Antoine Lefebvre'in gerçeğin temel denklemlerini nasıl kuracağını ve sonuçta da Sonsuzluğun nasıl ortaya çıkacağını biliyor, fakat bu olaylar zincirini hızlandırabilmek için elinden bir şey gelmiyordu."</p>

  <p class="calibre1">"Yalnız hayatının son günlerinde Cooper, bir gün Pasifik'te gurubu seyrederken (anılarda bu sahne oldukça ayrıntılı bir biçimde yer alıyor) birden, kendisinin onun yerini almayıp, Viktor Mallansohn'un ta kendisi olarak kayıtlara geçebileceğini düşündü. İsim kendisinin olmayabilirdi ama, tarihin Mallansohn olarak bildiği kişi rahatlıkla Brinsley Sheridan Cooper olabilirdi.</p>

  <p class="calibre1">"Bu düşünceyle harekete geçti ve Sonsuzluğun kuruluş sürecinin hızlandırılabilmesi, geliştirilebilmesi ve daha güvenli bir hale getirilebilmesi için söz konusu anılan yazıp, çalışma odasındaki DurgunZaman'a ait bir kitap cildinin içine yerleştirdi.</p>

  <p class="calibre1">"Ve böylece ; çember tamamlandı. CooperMallansohn'un anılarını bu nedenle yazdığı kabul edilmedi. Cooper normalde hayatını nasıl sürdürdüyse yine aynısı gerçekleşmelidir. İlkel gerçeklik, değişime izin vermez. Fiziksel zamanın şu andaki Cooper'ı, bildiğin gibi kendini nelerin beklediğinden habersiz. O, Mallansohn'a bilgi verip döneceğini sanıyor. Yıllar ona durumun böyle olmadığını öğretene kadar da böyle düşünmeye devam edecek ve sonra oturup anılarını yazacak.</p>

  <p class="calibre1">"Zaman içindeki bu çemberin amacı, normal süresinden önce Sonsuzluğun kurulabilmesi için gerekli zamanda seyahate ve gerçekliğin yapısına ilişkin bilgilerin derlenmesidir. Burada söz konusu olan süreç kendi haline bırakılırsa, insanlık teknolojik gelişmeler sonucunda kendi kendini yok etmeden önce zamana ilişkin gerçeği öğrenemeyecektir."</p>

  <p class="calibre1">Harlan büyük bir dikkatle dinledi. Sonsuzluğun ortasından geçen ve üzerinde kapanan güçlü bir çemberin varlığı söz konu suydu. İlk olarak, bir an için, Noys'u hemen hemen unutmuştu.</p>

  <p class="calibre1">"Öyleyse ne yapmanız gerektiğini, benim ne yapmam gerektiğini ve şu ana kadar neler yaptığımı biliyorsunuz," dedi.</p>

  <p class="calibre1">Anlattığı öykünün etkisiyle kendisinden geçmişe benzeyen Twissell'in, mavisi, tütün dumanından bir bulutun arkasından bakan gözleri yavaş yavaş canlandı. Yaşlı, zekâ fışkıran gözleri Harlan'a dikildi ve suç işlemiş gibi bir ifadeyle konuştu, "Hayır doğaldır ki bilmiyorum. Takdir edersin ki, Cooper'ın Sonsuzluk'ta geçirdiği süre ile anılarını kaleme aldığı an arasında bayağı zaman var. Ancak bu kadarım ve tanık olduklarını hatırlıyor."</p>

  <p class="calibre1">Twissell içini çekti ve parmağı havadaki duman bulutunda girdaplar meydana getirecek şekilde elini hareket ettirdi. Zaman geçip de bir Kıdemli Bilgisayar olduğumda, anıları verdiler ve bu konunun tek sorumlusu olduğumu söylediler. Böyle oldu, çünkü anılarda böyle olması gerektiği yazılıydı. Yine bir süre sonra, değiştirilip duran Gerçekliklerden birinde sen ortaya çıktın (senin daha önceki benzerlerini dikkatle gözlemiştik) ve son olarak da Cooper. Hesap kompleksine sağduyumun söylediklerini de kata rak ayrıntıları ben hazırladım. Örneğin, durumu açıklamaksızın rolünü iyi oynayabilmesi için eğitmen Yarrow'u yönlendirirken büyük çaba ve dikkat sarf ettik. O da son derece büyük bir titizlikle seni İlkel tarihle ilgilenmen için teşvik etti. Kendisine bir çok şeyin anılardan yola çıkılarak öğretildiğini kanıtlayamasın diye Cooper'ın bir şey öğrenmemesi için adeta çırpındık." Twissell acı acı gülümsedi. "Sennor bütün bu çalışmalarımı alaya alı yor. Etki ve tepkinin birbirlerini yok edişi olarak adlandırıyor. Tepkinin ne olduğu bilinirse, etkiyi ayarlamak insanın elinde&nbsp;olan bir şeydir. Çok şükür ben Sennor gibi ağ ören bir örümcek değilim."</p>

  <p class="calibre1">"Senin gerek bir Gözlemci, gerekse Teknisyen olarak gösterdiğin performans beni çok sevindirmişti. Cooper senin çalışmalarını izleme ve değerlendirme olanağına sahip olmadığından, anılardaki kadarıyla senin ne derece başarılı biri olduğunu anlamak çok zordu. Fakat kendi gözlemlerimden sonra, durumunun çok uygun olduğunu anladım. Seni daha sıradan, olağan bir göreve atayıp asıl görevinin gizli kalmasını sağlamam gerekiyordu. Bilgisayar Finge'le birlikte olduğun son görevin işte böyle bir düşüncenin ürünüdür. Yalnız, Cooper'ın matematik konusunda oldukça büyük gelişmeler kaydettiği ve seninle görüşmeyi çok arzu ettiği sıralarda ortadan kayboldun. İşte o zaman çok korktum."</p>

  <p class="calibre1">Harlan, Twissell'in sözünü kesti, "Cooper'ı seyahat araçlarına götürdüğüm zamanı mı kastediyorsunuz?"</p>

  <p class="calibre1">"Nerden anladın?" diye, bu defa Twissell sordu.</p>

  <p class="calibre1">"Siz beni hep hoş tutardınız, oysaki o gün ilk defa bana gerçekten çok kızgındınız. Sanırım bu Mallansohn'un anılarına ters düşen bir olaydı."</p>

  <p class="calibre1">"Pek değil. Önemli olan şu. Anılarda seyahat araçlarından söz edilmiyor. Mallansohn'un anılarında Sonsuzluğun en önemli parçalarından biri olan bu araçlardan bahsetmemesi, bende onun bu konuda pek bilgisi olmadığı kuşkusunu uyandırmıştı. Bu yüzden Cooper'ı mümkün olduğu kadar bu araçlardan uzak tutmayı planlamıştım. O gün senin ona araçlarla bir seyahat yaptırdığını duyunca dünya başıma yıkıldı. Fakat sonra hiçbir anormal durum meydana gelmedi. Olaylar nasıl gelişmeleri gerekiyorsa öyle gelişti. O halde, sorun yok diye düşündüm."</p>

  <p class="calibre1">Yaşlı Bilgisayar şaşkın ve meraklı bir ifadeyle genç Teknisyen'e bakarak, yavaş hareketlerle ellerini ovuşturdu. "Ve bütün bunlar olurken sen, bir şeyler döndüğünü seziyordun. Şaşırdım doğrusu. İyi eğitilmiş bir Bilgisayar'ın bile, senin bildiğin kadarıyla olaydan şüphelenemeyeceğine dair yemin edebilirdim. Bir&nbsp;Teknisyen için ise bu, esrarengiz denebilecek kadar anlaşılması güç bir şey." İleri doğru uzandı ve Harlan'ın dizine okşar gibi, hafifçe vurdu. "Doğaldır ki Mallansohn'un Anılarında senin Cooper gittikten sonraki hayatın hakkında bir şey yok."</p>

  <p class="calibre1">"Anlıyorum efendim."</p>

  <p class="calibre1">"Bu iş bittikten sonra özgür olacağız. Sende harcanmaması gereken erdemler var. Sanırım Teknisyenlik'ten daha yukarıda bazı görevler seni bekliyor. Şu anda herhangi bir şey için söz vermiyorum ama tahmin ediyorum, Bilgisayarlık için atanman söz konusu."</p>

  <p class="calibre1">Harlan için yüzünü ifadesiz halde tutmak sorun değildi. Bu konuda yılların deneyimine sahipti.</p>

  <p class="calibre1">Düşündü: Resmen rüşvet bu.</p>

  <p class="calibre1">Fakat artık yalnızca düşünceler ve tahminlerle yetinemezdi. Başlangıçta dayanaksız ve hatta vahşi olarak nitelendirilebilecek sezgileri; alışılmamış, tahrik edici bir gecede merak sonucu olgunlaşmış, sonra da bir kütüphane araştırması sonunda mantıklı bir olaylar zincirinin halkalarını oluşturmuştu. Şimdi ise Twissell'in öyküsünü dinledikten sonra, her şey yerli yerine oturuyordu. Tek bir değişiklikle. Cooper, Mallansohn'du.</p>

  <p class="calibre1">Şimdi durumu iyice güçlenmişti, fakat bu konuda yanılabiliyor olabilirdi. Hiçbir şeyi şansa bırakamazdı. Hemen şimdi öğrenmeli, emin olmalıydı.</p>

  <p class="calibre1">Sakin sakin söze girdi, "Sorumluluğum çok büyük, hem artık gerçeği de biliyorum."</p>

  <p class="calibre1">"Evet, gerçekten öyle."</p>

  <p class="calibre1">"Sorunun önem derecesi nedir? Diyelim ki beklenmeyen bir şey oldu ve Cooper'a büyük önemi olan bir şeyler öğretmem gereken bir gün derse gelmedim."</p>

  <p class="calibre1">"Ne demek istediğini anlayamadım."</p>

  <p class="calibre1">(Harlan'a mı öyle gelmişti, yoksa o yaşlı yorgun gözlerde gerçekten bir kıvılcım mı parlamıştı?)</p>

  <p class="calibre1">"Yani, bu çember kesilebilir mi demek istiyorum. Ya da şöyle söyleyeyim. Anılarda sıhhatli ve aktif olarak belirtildiğim sırada beklenmedik bir biçimde sağlığım bozulsa, bütün her şey yok olur mu? Ya da şu veya bu nedenden anılara uygun hareket etmeyi reddettiğimi düşünün. Ne olur o zaman?"</p>

  <p class="calibre1">"Fakat böyle düşünmeye seni iten nedir?"</p>

  <p class="calibre1">"Mantıklı değil mi? Öyle sanıyorum ki, dikkatsizlik sonucu ya da kasıtlı bir hareketimle ben bu çemberi koparabilirim, eee sonra? Sonsuzluk yok olur mu? Bana öyle gibi geliyor. Eğer öyleyse, bileyim ki yanlış bir tutum ve davranışta bulunmaktan kaçınayım."</p>

  <p class="calibre1">Twissell güldü, fakat attığı kahkaha Harlan'ı etkilemedi, kandıramadı. "Bu tamamen akademik bir konu, oğlum. Söylediklerin gerçekleşmediğine göre, hiçbir şey olmayacaktır. Çember kopmayacak."</p>

  <p class="calibre1">"Koparabilir," dedi Harlan. "482.'deki kız..."</p>

  <p class="calibre1">"Güvencededir" ve Twissell. Hızla ayağa kalktı. "Bu tür konuşmaların bir sonu yoktur ve zaten alt komitenin diğer üyelerinin mantık oyunlarıyla yeterince uğraştım. Bu arada, henüz seni çağırışımın asıl nedenini anlatamadım. Çok vakit kaybettik. Benimle gelir misin?"</p>

  <p class="calibre1">Harlan tatmin olmuştu. Sorunun gizli bir yanı kalmamıştı ve gücü yadsınamayacak kadar büyüktü. Twissell, Harlan'ın "Cooper'la yapacak hiçbir şeyim yok," diyebileceğini biliyordu. Twissell, Harlan'ın Cooper'a anılardan biraz bir şeyler anlatarak Sonsuzluğu yok edebileceğini biliyordu.</p>

  <p class="calibre1">Aslında Harlan bir gün önce gücünün büyüklüğünü öğrenmişti.. Şimdi Twissell ona görevinin önemine ilişkin bilgi vererek gözünü boyamaya çalışıyor olabilirdi, ama eğer öyleyse çok yanılıyordu.</p>

  <p class="calibre1">Harlan, Noys'dan bahsederken açıkça tehdit savurmuş, Twissell de "Güvencede" diyerek bu tehdidin farkında olduğunu ortaya koymuştu.</p>

  <p class="calibre1">Ayağa kalktı ve Twissell'i takip etti.</p>

  <p class="calibre1">Harlan, şimdi girdikleri odayı daha önce hiç görmemişti.</p>

  <p class="calibre1">Büyük bir odaydı. Dar bir koridorun sonundaki güç alanı perdesinin arkasında bulunuyordu ve otomatik aygıtlar Twissell'in görüntüsünü algılamadan bu perde açılmıyordu.</p>

  <p class="calibre1">Odanın büyük bir kısmını, üstü neredeyse tavana değen bir küre dolduruyordu. Ön tarafında açık duran bir kapı vardı ve içerisinde bir platforma tırmanan dört küçük basamak görünüyordu.</p>

  <p class="calibre1">İçeriden birtakım sesler geldi ve kapıya bakan Harlan içeriden birinin çıktığını, arkasından bir çift bacağın daha onu izlediğini gördü. Öndeki bütün zamanlar meclisi üyesi Sennor, arkadaki de kahvaltı masasındaki öbür Bilgisayarlardan biriydi.</p>

  <p class="calibre1">Bu durum, Twissell'in pek hoşuna gitmemişti. Yine de kontrollü bir ses tonuyla, "Komite hâlâ burada mı?" dedi.</p>

  <p class="calibre1">Umursamaz bir ifadeyle Sennor, "Yalnızca ikimiz, Rice ve ben varız. Bu çok güzel bir araçmış. Bir uzay gemisi kadar karmaşık özellikleri var."</p>

  <p class="calibre1">Rice, haklı olduğu halde tartışmalarda hep kaybeden tarafta olan insanların şaşkın tavırlarına sahip, göbekli bir adamdı. Kocaman burnunu sildi ve "Son günlerde Sennor aklını uzay seyahatlerine taktı," dedi.</p>

  <p class="calibre1">Sennor'un kel kafası ışıklar altında parlıyordu. "İlginç bir nokta, Twissell, söyle bakalım," dedi. "Gerçekliğin hesaplanmasında uzay seyahati pozitif bir faktör müdür, yoksa negatif mi?"</p>

  <p class="calibre1">"Anlamsız bir soru," dedi Twissell, iyice sıkılmıştı. "Hangi koşullar altında, hangi toplumda, ne çeşit bir uzay seyahati?"</p>

  <p class="calibre1">"Hadi canım. Uzay seyahatleriyle ilgili söylenecek bazı soyut şeyler vardır."</p>

  <p class="calibre1">"Soyut olarak yalnızca kendi kendini kısıtladığı söylenebilir. Kendi kendine sona erer ve biter."</p>

  <p class="calibre1">Sennor aldığı cevaptan tatmin olmuşa benziyordu. "Öyleyse çok gereksiz ve bu yüzden de negatif bir faktör. Söylemek istediğim de bu zaten."</p>

  <p class="calibre1">"İzin verirseniz," dedi Twissell, "Birazdan Cooper gelecek. Burada yalnız kalmamız gerekiyor."</p>

  <p class="calibre1">"Gayet tabii." Sennor, Rice'ın koluna girdi ve kapıya doğru yöneldiler. Çıkarken hâlâ, onlara duyurarak, nutuk atarcasma konuşuyordu. "Sevgili Rice, periyodik olarak zaman boyunca, insanlığın akıl gücü doğallıkla tatmin edici bir sonuca ulaşamayan uzay seyahatlerine yönelir. Bunu sen de biliyorsun. Aklı fikri uzaya yönelik olunca insanlık, dünya nimetlerini değerlendirmeyi ihmal eder. Şu anda ben tarih içindeki tüm uzay seyahati çalışmalarını ortadan kaldıracak şekilde Gerçeklik Değiştirmeleri yapılması üzerine bir tez hazırlıyorum."</p>

  <p class="calibre1">Bu defa Rice'ın sesi duyuldu. "Ama bu kadar katı olamazsın. Bazı toplumlarda uzay seyahatleri çok değerli emniyet sübapları olarak değerlendirilmiştir. 54. ve 290.'yi düşün. O yüzyıllarda..."</p>

  <p class="calibre1">Sesler artık duyulmuyordu ve Twissell, "Bu Sennor çok garip bir adam. Zekâ açısından, meclisteki diğer üyelerin en az ikisine bedeldir, fakat garip tutkuları yüzünden değerini düşürüyor," diye söylendi.</p>

  <p class="calibre1">Harlan meraklanmıştı. "Sizce haklı olabilir mi? Uzay seyahatleri hakkında, yani."</p>

  <p class="calibre1">"Bilemiyorum. Bakalım, bahsettiği tezi hazırlarsa daha ayrıntılı düşünebilme olanağını buluruz. Fakat biliyorum ki böyle bir tez hazırlamayacak. Daha işin yansındayken, daha değişik bir konuya eğilecek ve bunu da unutacak. Neyse boşver." Elini ağzına götürüp sigarasını dudaklarından çekti. "Bu gördüğün nedir sence, Teknisyen?"</p>

  <p class="calibre1">"Bir zaman seyahati aracına benziyor," dedi Harlan.</p>

  <p class="calibre1">"Doğru. Gel içine girelim."</p>

  <p class="calibre1">Harlan kürenin içine giren Twissell'i izledi. Dört, beş kişi alabilecek kadar genişti, fakat içinde hemen hiçbir şey yoktu. Düz bir zemin, yuvarlak duvarlarda iki pencere, hepsi bu kadardı.</p>

  <p class="calibre1">Harlan, "Kumanda aletleri yok mu?" diye sordu.</p>

  <p class="calibre1">"Uzaktan kontrollüdür," dedi Twissell. Elini duvarın pürüzsüz yüzeyinde gezdirerek devam etti, "Duvarlar çift cidarlıdır. İç&nbsp;duvarlar arasında kalan hacim kendi içinde bir zaman alanıdır. Bu araç, şaftlardan bağımsız seyahat etme imkânına sahiptir ve Sonsuzluğun en alt istasyonundan da daha geriye gidebilir. Dizaynı ve yapısı Mallansohn'un anılanndaki değerli bilgilere dayanılarak geliştirilmiştir. Gel benimle."</p>

  <p class="calibre1">Aracın kontrol odası, içinde bulundukları büyük odanın diğer uçundaydı. Harlan içeri girdi ve muazzam kumanda kollarını incelemeye başladı.</p>

  <p class="calibre1">Twissell, "Beni duyuyor musun, oğlum?" diye seslendi.</p>

  <p class="calibre1">Harlan başım kaldırdı ve Twissell'e doğru baktı. Onunla birlikte içeri girmemiş olduğunu o zaman fark etti. Twissell kendisine el salhyordu. "Duyuyorum efendim. Yanınıza mı geleyim?"</p>

  <p class="calibre1">"Hayır. Oraya kilitlenmiş bulunuyorsun."</p>

  <p class="calibre1">Harlan kapıya atıldı ve göğsünün daraldığını hissetti. Twissell doğru söylüyordu. İyi de neler oluyordu acaba?</p>

  <p class="calibre1">Twissell, "Artık öğrenebilirsin, oğlum, sorumluluğun sona erdi," dedi. Bu sorumluluğunla ilgili endişelerin vardı, meraklı sorular soruyordun ve sanırım ne demek istediğini biliyordum. Bu işte senin sorumluluğunda olan hiçbir şey olmamalıydı. Tek başıma yapmalıydım. Ne yazık ki, sen o kumanda odasında bulunmak zorundasın, çünkü anılarda orada bulunduğun ve araç kumanda ettiğin belirtilmiş. Cooper seni pencereden görecek ve bu durum onu rahatlatacak."</p>

  <p class="calibre1">"Dahası, senden, vereceğim talimatlara göre son bağlantıları yapmanı isteyeceğim. Bunun da senin için fazla ağır bir sorumluluk olduğunu düşünüyorsan, önemli değil. Seninkine paralel bağlı bir mekanizmayla duruma başka biri tarafından müdahale edilebilir. Eğer herhangi bir nedenden bağlantıları yapamazsan, diğer şahıs gerekeni yapacaktır. Ayrıca, radyo bağlantısını keseceğim. Öyle ki sen bizi duyacak fakat dışarıya sesini iletemeyeceksin. O yüzden aksi bir rastlantının çemberi koparmasından endişe duymana hiç gerek yok."</p>

  <p class="calibre1">Harlan çaresizlik içinde pencereden dışarıya baktı.</p>

  <p class="calibre1">Twissell devam etti, "Biraz sonra Cooper burada olacak ve&nbsp;İlkel zamanlara yapacağı seyahati iki fiziksel saat içinde gerçekleşecek. Bu iş bittikten sonra oğlum, proje tamamlanacak ve sen de ben de özgür olacağız."</p>

  <p class="calibre1">Harlan insanı uykudan uyandıran bir kâbusun girdabında çalkalanıyordu. Twissell onu oyuna mı getirmişti? Her şey, sonunda Harlan'ı kilitli bir kumanda odasına sokmak için mi tezgâhlamıştı? Harlan'ın önemini kavradığı öğrenilince şeytanca oyunlarla dikkati dağıtılıp, sohbetlerle meşgul edilerek, kelime oyunlarıyla duyguları etkisiz hale getirilmiş ve kilitlenme zamanı gelinceye kadar oraya buraya götürülüp oyalanmış mıydı yani?"</p>

  <p class="calibre1">Noys konusunda da ne kadar kolay kandırılmıştı. Ona dokunulmayacak, demişti Twissell. Her şey yoluna girecek, demişti.</p>

  <p class="calibre1">Nasıl inanabilmişti buna! Eğer ona zarar verilmeyecekse, dokunulmayacaksa, 100.000.'deki engelin anlamı neydi? Sırf bu bile onu uyandırabilirdi.</p>

  <p class="calibre1">Hayati önemi, bir anda yok olmuştu. Bütün kozları ustaca manevralarla değersiz hale getirilmiş ve Noys sonsuza dek ondan uzaklaştırılmıştı.</p>

  <p class="calibre1">Kendisini bekleyen cezalar umurunda bile değildi. Noys yoktu artık.</p>

  <p class="calibre1">Twissell'in derinden gelen sesini duydu, "Şu andan itibaren tüm bağlantılar kesilmiştir, oğlum."</p>

  <p class="calibre1">Harlan yalnız, çaresiz, gereksiz bir insandı...</p>
</body>
</html>
