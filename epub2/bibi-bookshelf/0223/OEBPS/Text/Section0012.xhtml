<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre3">
  <p class="calibre4">13&nbsp;</p>

  <h1 class="calibre4" title="13. EN ALT İSTASYONUN ÖTESİNDE">EN ALT İSTASYONUN ÖTESİNDE</h1>

  <p class="calibre1">Brinsley Cooper içeri girdi. İnce yapılı yüzü heyecandan kızarmış ve üst dudağını örten kalın Mallansohn bıyığına rağmen ona çocuksu bir hava vermişti.</p>

  <p class="calibre1">(Harlan onu pencereden görebiliyor ve sesini de içerdeki hoparlörden duyuyordu. Istırap içindeydi: Bir Mallansohn bıyığı! Tabii yaa!)</p>

  <p class="calibre1">Cooper adımlarını büyük büyük atarak Twissell'e doğru yürüdü. "Şu ana kadar içeri girmeme izin vermediler, Bilgisayar."</p>

  <p class="calibre1">"Tamam," dedi Twissell. "Onlar emirleri yerine getirdiler."</p>

  <p class="calibre1">"Öyleyse vakit tamam. Gidiyor muyum?"</p>

  <p class="calibre1">"Hemen hemen tamam sayılır."</p>

  <p class="calibre1">"Ve geri döneceğim, değil mi? Sonsuzluğu tekrar görebileceğim."</p>

  <p class="calibre1">Cooper kendinden emin görünüyordu ama, yine de ses tonunda bir tereddüt vardı.</p>

  <p class="calibre1">(Kumanda odasındaki Harlan, sıkılmış yumruklarını pencerenin kırılmaz camlarına dayadı, bağırmak istiyordu: "Durun! Ya isteklerimi yerine getirirsiniz, ya da..." Ne işe yarayacaktı ki?)</p>

  <p class="calibre1">Cooper sorduğu soruya Twissell'in cevap vermediğini bile fark etmemiş, meraklı gözlerle odayı inceliyordu. Bakışları Harlan'ın bulunduğu kumanda odasının penceresine gelince durdu.</p>

  <p class="calibre1">Neşeyle el salladı. "Teknisyen Harlan! Dışarı gelsenize. Gitmeden önce elinizi sıkmak istiyorum."</p>

  <p class="calibre1">Twissell müdahale etti. "Şimdi değil, oğlum, şimdi olmaz. Son kontrolleri yapıyor."</p>

  <p class="calibre1">"Yaa, öyle mi? Biliyor musunuz, pek iyi görünmüyor."</p>

  <p class="calibre1">"Projenin gerçek yapısını kendisine anlattım. Korkarım yalnızca bu kadarı bile bir insanı sinirli yapmaya yeter."</p>

  <p class="calibre1">"Büyük zaman, evet! Ben durumu haftalardır biliyorum ama hâlâ alışamadım." Gülüyordu ama, bu öyle bir gülüştü ki, görenler onun bir isteri krizi geçirmek üzere olduğunu sanabilirlerdi. "Bu işin yalnızca bana ait olduğunu şu kalın kafama hâlâ sokamadım. Bi... biraz da korkuyorum."</p>

  <p class="calibre1">"Bunun için seni suçlayamam."</p>

  <p class="calibre1">"Daha çok midem, anlatabiliyor muyum? En mutsuz organım o."</p>

  <p class="calibre1">"Eee, bu çok doğal, ama geçecektir. Bu arada, yola çıkış zamanın belirlendi ve kalan kısa süre içinde sana son bilgilerin de verilmesi gerekiyor. Örneğin, kullanacağın seyahat aracını gerçek anlamda hiç görmedin."</p>

  <p class="calibre1">Geçen iki saat boyunca Harlan hep dinledi. Kimi zaman onları görebiliyor, kimi zaman göremeyeceği köşelere gidiyorlardı. Twissell, olmayacak derecede abartılmış tavırlarla bilgi veriyor ve Harlan bunun nedenini biliyordu. Cooper'ın bütün detayları Mallansohn'un anılarında yazabilmesi için böyle abartılmış bir biçimde eğitilmesi gerekiyordu.</p>

  <p class="calibre1">(Tamamlanan bir çember. Tamamlanan bir çember. Ve Harlan bu çemberi güçlü, tapınaklar deviren, Samson yumruğuyla koparabilme olanağından yoksundu. Bu çember, döne döne devam edip gidecekti.)</p>

  <p class="calibre1">Twissell'in sesi tekrar duyuldu, "Bildiğimiz normal seyahat araçları, Zamanlararası güçler açısından ele alırsak, hem itilir, hem de çekilirler. Sonsuzluk içerisindeki bir X yüzyılından, bir Y yüzyılına giderken, tam güçle yüklenmiş bir çıkış noktası ve tam güçle yüklenmiş bir varış noktası söz konusudur.</p>

  <p class="calibre1">"Halbuki şu andaki durumda elimizde, güç yüklü bir çıkış noktası bulunan fakat varış noktasında gerekli güç bulunmayan&nbsp;bir seyahat aracı söz konusu. Bu yüzden, her yönüyle enerji, alışılagelmiş araçlardan daha fazla kullanmak zorunda.</p>

  <p class="calibre1">"Güç transferini gerçekleştiren özel üniteler, seyahat araçlarının yollarına, patlayan güneşten (Nova Sol) gerekli ve yeterli yoğunlukta enerji emecek biçimde yerleştirilmelidir.</p>

  <p class="calibre1">"Bu özel araç, kumanda tertibatı ve güç üniteleri, muazzam bir bilgi birikimi ve birçok teknik özelliğin bileşiminin bir ürünü dür. Birçok yüzyılın değişik gerçeklikleri, gerekli özel karışımlar ve özel teknikler için dikkatle taranmıştır. 222.'nin 13. Gerçekli ği anahtar görevi görmüştür. Zaman pompası orada gerçekleşti rilmiş ve onsuz bu araç yapılamaz. 222.'nin 13. Gerçekliği." Son cümleleri üstlerine basa basa söylemişti. (Harlan düşündü: Hatırla bunu Cooper! Hatırla ki, 222.'nin 13. Gerçekliğini Mallansohn'un Anılarına yazasın ve böylece Sonsuzlar nereye bakacaklarını bilebilsinler ve böylece sana ne söylemeleri gerektiğini anlasınlar ve böylece sen de anılara... Çember tamamlanıyordu, dönüp duracaktı...)</p>

  <p class="calibre1">Twissell, "Araç, en alt istasyondan daha öteye gitme konusunda hiç denenmemiştir, fakat Sonsuzluk bünyesinde birçok yolculuk yapmıştır. Bu denemeler, bizi, herhangi bir aksaklık olmayacağına dair ikna etmiş durumda."</p>

  <p class="calibre1">Cooper, "Herhangi bir aksaklık olamaz değil mi? Yani ben oraya varamazsam, Mallansohn alanını kurmayı başaramaz; halbuki Sonsuzluk bugün var olduğuna göre bu işi başarmış demek tir," diyerek kendini tatmin etmeye çalıştı.</p>

  <p class="calibre1">"Haklısın. Amerika Birleşik Devletleri'nin güneybatısından pek insan yaşamayan, soyutlanmış bir bölgede zamana gireceksin.</p>

  <p class="calibre1">"Amerika," diye düzeltti, Cooper.</p>

  <p class="calibre1">"Amerika, tabii. Yüzyıl 24.'dür, ya da tam olarak 23.17. Sanırım 2317. yıl olarak tanımlamak da mümkün. Gördüğün gibi araç büyüktür, hatta sana gerekli olandan da büyük. Şimdi, yiye cek, su, korunma ve barınma için gerekli araç ve gereçlerle doldurulacak. Ayrıntılı talimatlar da verilecek, fakat doğal ki bunlar&nbsp;senden başka kimsenin anlayamayacağı şekilde hazırlanmıştır. Şunu aklından çıkarma, ilk işin sen oradakilerle karşılaşmaya hazır olmadan, oranın sakinlerinin seni bulmamalarını sağlamak olacaktır. Bir kayalığa, saklanabilecek bir mağara hazırlaman için gerekli güç kazıcısı verilecek. Orayı hazırlar hazırlamaz, araçtaki her şeyi içine taşıyacaksın. Bu işi kolayca yapabilmen için her şey uygun biçimde paketlenmiştir."</p>

  <p class="calibre1">(Harlan düşündü: Tekrarla! Tekrarla! Bütün bunlar ona defalarca anlatılmalı ve anılara yazılmaları sağlanmalıydı.)</p>

  <p class="calibre1">Twissell, "15 dakikada boşaltma işlemini bitirmelisin. Sonra araç, otomatik olarak, kendiliğinden çıkış noktasına, yani buraya geri dönecektir. Araç döndükten sonra artık yalnız başına olacaksın."</p>

  <p class="calibre1">Cooper, "Aracın bu kadar çabuk dönmesi şart mı?" diye sordu.</p>

  <p class="calibre1">"Çabuk dönüş başarı şansını arttıracaktır."</p>

  <p class="calibre1">(Harlan düşündü: Araç 15 dakikada dönmeli, çünkü öyle olduğu yazılı.)</p>

  <p class="calibre1">Twissell acele ediyordu. "Alışverişlerinde kullandıkları kâğıtları taklit edemeyiz. Sana küçük külçeler halinde altın vereceğiz. Ayrıntılı talimat arasında bu altınları nasıl elde ettiğini açıklayabilmen için gerekli bilgileri bulacaksın. Zamana ve yere uygun giysiler de verilecek."</p>

  <p class="calibre1">"Tamam," dedi Cooper.</p>

  <p class="calibre1">"Şimdi, sakın unutma. Aceleye gerek yok. Gerekirse haftalarca bekle. Tedbirli davran. Teknisyen Harlan'ın öğrettikleri sana iyi bir temel teşkil edecektir, fakat yeterlidir denemez. Sana bir telsiz alıcı vereceğiz, ki bu da 24. yüzyıl ilkelerine göre yapılmıştır. Bu sayede günlük olayları inceleyebilecek ve daha önemlisi, zamanın lisanını daha iyi telaffuz etmeyi öğrenebileceksin. Bunu ihmal etme. Harlan'ın İngilizce bilgisinin mükemmel olduğundan kuşkum yok ama, yerinde öğrenilen telaffuzun yerini hiçbir şey tutmaz."</p>

  <p class="calibre1">Cooper, "Tam istenen noktaya varamazsam ne olacak 23.17.'ye demek istiyorum."</p>

  <p class="calibre1">"Titizlikle kontrol et tabii. Fakat bu konuda bir sorun çıkmaz."</p>

  <p class="calibre1">(Harlan düşündü: Çıkmaz tabii, çünkü çıkmadığı yazılıydı.)</p>

  <p class="calibre1">Twissell devam etti, "İstenen nokta üzerinde sabitleştirme işlemi dikkatle yapılmıştır. Ben de sana yöntemimizden bahsetmek istiyordum, şimdi tam zamanı. Harlan'ın da kurnandaları anlamasına yardımı olacaktır."</p>

  <p class="calibre1">(Birden Harlan başını çevirdi ve gözleri kumanda kollarına takıldı. Ümitsizlik perdesinin bir köşesi kalkmıştı. Acaba..)</p>

  <p class="calibre1">Twissell hâlâ Cooper'a istekli bir öğretmenin aşırı dikkâtli havasıyla ders vermeye devam ediyor ve Harlan da aklının yarısı orada, dinliyordu.</p>

  <p class="calibre1">Twissell, "Bilinen bir sorun var ki, o da belirli bir enerji itmesi uyguladıktan sonra bir nesnenin îlke! zamanlarda ne kadar uzağa gönderilebileceği. Bu soruna çözüm olarak ilk akla gelen yöntem, bir inşanı bu araçlara alt zamanlara gönderirken, dik katle seçilmiş itme düzeyleri kullanmaktır. Yalnız bu yöntemden sonuç alabilmek için, istenen zamanın bulunup bulunmadığını anlamak üzere, adamın her defasında astronomik gözlemler yapması ya da telsiz alıcı yardımıyla bilgi toplaması gerekir ki her defasında bu çalışmalar için bir sürü vakit kaybedilecektir. İşler çok yavaş ilerleyecektir ve daha kötüsü riski büyüktür. Çünkü, adam bu tespit çalışmalarının birinde, bulunduğu yerin sakinlerince fark edilirse, sonucun ne olacağım kestiremeyiz."</p>

  <p class="calibre1">"Bu yüzden bizim tercih ettiğimiz yol şu: Niobium 94 diye anılan ve beta partikülleri yayarak sonuçta molibdenum94 dur gun izotopuna dönüşen radyoaktif izotoptan belli bir kütleyi zamanda geri gönderdik. Bu izotopun durgunlaşma sürecinin yarı lanması yaklaşık 500 yüzyıl sürüyor. Kütlenin başlangıçtaki rad yasyon şiddetini biliyoruz. Zamanla azalan bu şiddet miktarı, ki netikte geçen metodlarla, çok duyarlı olarak ölçülebilir."</p>

  <p class="calibre1">"Seyahat aracı İlkel zamanlardaki hedefine ulaştığında, içinde söz konusu izotopun bulunduğu bir ampul, toprağa gömülür ve araç Sonsuzluğa geri döner. Fiziksel zaman da, ampul toprağa gömüldüğü andan itibaren, o zamamn gerçekliğinde belirir. 575. yüzyılda zamana geçen bir Teknisyen ampulü gömüldüğü yerden alır. Radyasyon yaydığı için bulunduğu yeri saptamak son derece kolaydır."</p>

  <p class="calibre1">"Radyasyon miktarı ölçülür ve böylece gömülü olduğu yerde kaldığı süre saptanır. Aynı şekilde, değişik itme düzeylerinde dü zinelerle ampul zamanda geri gönderilir ve bir kalibrasyon eğrisi oluşturulur. Ampuller yalnızca İlkel zamanlara değil aynı zamanda, gidip doğruluğunu kontrol edebileceğimiz, Sonsuzluğun ilk yüzyıllarına da gönderilir ki, ortaya çıkan eğriyi doğrulayabilelim."</p>

  <p class="calibre1">"Doğal olarak, birtakım aksaklıklarla karşılaştık. Örneğin 575.'ye gelene kadar geçecek yüzyıllarda, meydana gelebilecek jeolojik değişiklikleri hesaba katmadığımızdan, ilk birkaç ampul ortadan kayboldu. Üç tanesini hiç bulamadık. En sonunda, denemelerimiz sayısal olarak iyice fazlalaşıp, çevrede yaşayanların farkına varabilecekleri kadar fazla radyoaktif madde yerleştirme durumuna gelince, bu işi durdurduk. Fakat amacımız için gerekli miktarda deneme ve inceleme yaptığımız için kesinlikle biliyoruz ki, İlkel çağların istediğimiz bir yüzyılına, herhangi birini hata yapmadan gönderebiliriz."</p>

  <p class="calibre1">"Bütün bunları anladın, değil mi, Cooper?"</p>

  <p class="calibre1">"Tamamen, Bilgisayar Twissell. Kalibrasyon eğrisini ilk gördüğümde kullanma amacını pek anlayamamıştım ama şimdi hepsi açıklığa kavuştu."</p>

  <p class="calibre1">Bu defa Harlan ziyadesiyle meraklanmıştı. Yüzyılları gösteren kadrana baktı! Göstergede 17.'den 27.'ye kadar olan yüzyıllar, desiyüzyıl ve santiyüzyıllarına kadar belirlenmişti ve ibre, 23.17.'de duruyordu.</p>

  <p class="calibre1">Daha önce de benzer zaman ölçerler görmüştü. Düşünmeksizin basınç kontrol koluna uzandı. Çekti. Kol kıpırdamadı bile.</p>

  <p class="calibre1">İbre de aynı yerde duruyordu.</p>

  <p class="calibre1">Twissell'in kendisine seslendiğini duyunca birden heyecanlandı. &nbsp; &nbsp;</p>

  <p class="calibre1">"Teknisyen Harlan!"</p>

  <p class="calibre1">"Evet, Bilgisayar," diye bağırdı. Sonra kendisin duyamayaca ğı aklına geldi. Pencereye yürüdü ve başıyla duyduğunu belirtti. Twissell sanki aklından geçenleri okuyormuşçasına konuşu yordu. "Zaman Ölçer 23,17'inciye yapılacak itme için ayarlan mıştır. Herhangi başka bir ayar yapmaya gerek yok. Tek yapaca ğın iş, fiziksel zaman olarak vakit geldiğinde gerekli enerjiyi ver mek. Kadranın yanında bir kronometre var. Görünce başını salla.''</p>

  <p class="calibre1">Harlan başını salladı.</p>

  <p class="calibre1">"İbre sıfıra gelecek. Sıfıra yaklaşırken, eksi on beş saniye&nbsp;noktasında devreyi kapatacaksın. Bu kadar basit. Nasıl yapacağını anladın mı?"</p>

  <p class="calibre1">Harlan tekrar başını salladı.</p>

  <p class="calibre1">Twissell devam etti. "Tam eksi on beş noktasını tutturman da o kadar önemli değil. Eksi 14,13, hatta 5'de de bu işi yapsan olur. Fakat emniyetli olması için sen yine de eksi 10'dan önce kolu çekmeye bak. Sen kontağı kapattıktan sonra, senkronize bir güç vitesi geri kalanı halledecek. Bu arada sen, son enerji itmesi nin tam sıfırda yapılıp yapılmadığına dikkat et. Anladın mı?"</p>

  <p class="calibre1">Harlan başım sallayıp duruyordu. Twissell'in söylediğinden&nbsp;de fazlasını anlamıştı. O gerekli hareketleri yapmasa bile, paralel bağlı başka bir kumanda tertibatının başındaki adam görevi&nbsp;yerine getirecekti.</p>

  <p class="calibre1">Twissell, "Otuz dakikamız kaldı. Ben Cooper'la birlikte, gerekli eşyaları kontrole gidiyorum," diyerek konuşmasını bitirdi. &nbsp;&nbsp;</p>

  <p class="calibre1">Çıktılar. Kapı arkalarından kapandı, Harlan kumanda koluyla (şimdiden sıfıra doğru inen) Zaman'la ve yapılması gerekliğinin kesin bilinciyle baş başa kaldı.</p>

  <p class="calibre1">Harlan pencereden ayrıldı. Elini cebine soktu ve hâlâ orada duran silahı tuttu. Bütün bu olaylar boyunca silah cebinde kalmıştı. Bir an için elleri titredi.</p>

  <p class="calibre1">Biraz önce aklına gelen bir cümleyi tekrar düşündü: Tapınaklar yıkan bir Samson yumruğu!</p>

  <p class="calibre1">Kaç sonsuz, Samson hakkında bilgi sahibi olabilirdi? Nasıl öldüğünü kaç Sonsuz biliyordu acaba?</p>

  <p class="calibre1">Yalnızca yirmi beş dakika kalmıştı. Yapacaklarının ne kadar zaman alacağını kestiremiyordu. İstediği gibi çalışıp çalışmayacağından da pek emin değildi.</p>

  <p class="calibre1">Fakat başka seçeneği yoktu. Silahın içini açıp parçalarını ayırırken, elleri terden sırılsıklam olmuştu.</p>

  <p class="calibre1">Süratle düşündüğü mekanizmayı kurdu. Şu yaptığı yüzünden kendisinin de yok olabileceği ihtimali umurunda bile değildi.</p>

  <p class="calibre1">Eksi birinci dakika geldiğinde Harlan kumandaların başındaydı.</p>

  <p class="calibre1">Hayatının son dakikasını yaşıyor olabileceğini düşündü.</p>

  <p class="calibre1">Gözleri, geçen saniyeleri gösteren kırmızı ibreden başka bir şeyi görmüyordu.</p>

  <p class="calibre1">Eksi otuz saniye.</p>

  <p class="calibre1">Düşündü: Hiç canım acımayacak. Bu ölüm değil.</p>

  <p class="calibre1">Yalnızca Noys'u düşünmeye çalıştı.</p>

  <p class="calibre1">Eksi on beş saniye.</p>

  <p class="calibre1">Noys!</p>

  <p class="calibre1">Kontağı kapatmak için, sol eliyle bir kolu aşağıya doğru çekti.</p>

  <p class="calibre1">Eksi on iki saniye.</p>

  <p class="calibre1">Kolu bastırıp devreyi kapattı.</p>

  <p class="calibre1">Güç vitesi işi devralıyordu artık. İtme, ibre sıfıra geldiğinde verilecekti. Şimdi Harlan son kozunu oynayacaktı. Samson yumruğu!</p>

  <p class="calibre1">Sağ eli kımıldadı. Eline bakamıyordu.</p>

  <p class="calibre1">Eksi beş saniye. Noys!.</p>

  <p class="calibre1">Sağ eli tekrar, bu defa sarsılarak kımıl... Sıfır,., dadı. Gözlerini yumdu.</p>

  <p class="calibre1">Yokoluş bu muydu?</p>

  <p class="calibre1">Hayır. Henüz hiçbir şey yok olmamıştı.</p>

  <p class="calibre1">Pencereden dışarı baktı. Yerinden kımıldayamıyordu. zaman geçiyordu ama onu bile fark edecek durumda değildi.</p>

  <p class="calibre1">Oda boştu. O kocaman kürenin yerinde yeller esiyordu.</p>

  <p class="calibre1">Odada hareket eden tek şey, ayaklarını sürükleyerek bir aşağı bir yukarı dolaşan Twissell'in ufacık, bodur vücuduydu.</p>

  <p class="calibre1">Harlan bir süre onu izledi, sonra vazgeçti.</p>

  <p class="calibre1">Derken araç, biraz önce sessizce ayrıldığı rampasında tekrar belirdi. Yine sessizce.</p>

  <p class="calibre1">O an için aracın koca gövdesinin arkasında kalmış olan Twissell tekrar öne çıktı. Koşuyordu,.</p>

  <p class="calibre1">Harlan'ın hapis bulunduğu kumanda odasının kapısını açmak için bir el hareketi yetmişti. İçeri daldı. Heyecanla bağırıyordu. "Oldu. Oldu. Çemberi tamamladık." Nefesi kesilmişti. Başka bir şey söylemedi.</p>

  <p class="calibre1">Harlan cevap vermedi.</p>

  <p class="calibre1">Twissell ellerini cama yapıştırmış, dışarı, odanın içine bakı yordu. Harlan, bu ellerin yaşlılıktan ötürü çillerle dolu olduğunu fark etti. Twissell'in elleri gözle görülecek şekilde titriyordu.</p>

  <p class="calibre1">Bitkin bir halde düşündü: Ne fark eder? Artık ne fark eder?</p>

  <p class="calibre1">Twissell konuşmaya başladı (Harlan zorlukla duyuyordu) "Diyebilirim ki, itiraf edebildiğimden çok daha endişeliydim. Bir defasında Sennor, bütün bunları yapmanın olanaksız olduğunu söylemişti. Bir şeyin, yapılacakları engelleyeceği hususunda çok ısrar etmişti... Neyin var?"</p>

  <p class="calibre1">Harlan'dan çıkan hırıltılı sesler dikkatini çekmişti.</p>

  <p class="calibre1">Harlan başını salladı, öksürerek genzini temizledi. "İyiyim."</p>

  <p class="calibre1">Twissell üstünde durmadı ve öbür tarafa döndü. Harlan'a&nbsp;mı, duvara mı anlattığı belli değildi. Yılların birikmiş tüm gerginliği kelimeler haline dönüşüyordu.</p>

  <p class="calibre1">"Sennor," dedi, "çok şüpheciydi. Durumu beraberce irdeledik ve tartıştık. Sonsuzluk'ta, bizden önce yapılmış tüm araştırmaların sonuçlarını ortaya koyduk, hesaplar yaptık. O bütün bunları bir kenara bırakıp, kendisiyle karşılaşan insan çelişkisinin üzerine gitti. Sana da bahsetmişti. Aklını bu işle bozdu."</p>

  <p class="calibre1">"Sennor'a göre, bu durumda ben, oldukça yaşlı bir insan olmama ve her an ölümle karşılaşmam muhtemel olmasına rağmen, en azından Cooper şu bilinen.seyahatini yapıncaya kadar yaşayacağımı öğrenmiş oluyorum. Hatta anılarda benimle ilgili bilgiler olduğuna göre, başka ayrıntılar hakkında da bilgi sahibi olma durumundayım."</p>

  <p class="calibre1">"İşte Sennor'a göre bu imkânsız. Hatta çemberin hiç tamamlanamaması ve Sonsuzluğun kurulamaması anlamına gelse bile, Gerçeklik olması gerektiği gibi gelişecektir ve planlar yaparak olayları kontrol etmemiz mümkün değildir."</p>

  <p class="calibre1">"Böyle bir tartışmayı neden sürdürdü bilmiyorum. Belki bü tün kalbiyle inanıyordu, belki bunu kendisi için zevkli bir, oyun haline getirmişti, belki de bizi şaşırtacak noktalar bulup çıkarmayı seviyordu. Her ne hal ise, proje sürdürüldü ve anılarda olanlar birer birer gerçekleşmeye başladı. Örneğin, Cooper'ı anılarda belirtilen yüzyılın söylenen Gerçekliği'nde bulduk. Tek başına bu olay bile Sennor'un tamamen geçerliliğini ortadan kaldırıyordu ama o hiç umursamadı. Bu arada başka bir konuya merak sarmıştı."</p>

  <p class="calibre1">"Fakat, fakat yine de rahat edemiyordum. Bir şeyler olabilirdi. Bazı geceler uyku tutmazdı ve neredeyse Sennor'un haklı olduğuna inanasım gelirdi... ve şimdi her şey halloldu ve bunak aptallara yakışacak korkularıma kahkahalarla gülüyorum."</p>

  <p class="calibre1">Harlan, son derece zayıf bir sesle, "Bilgisayar Sennor haklıydı," dedi.</p>

  <p class="calibre1">Twissell hızla ona doğru döndü. "Ne dedin?"</p>

  <p class="calibre1">"Proje başarısızlıkla sonuçlandı. Çember kapanamadı."</p>

  <p class="calibre1">"Neler söylüyorsun sen?" Twissell'in yaşlı elleri Harlan'ın omuzlarına yapıştı, şaşılacak kadar güçlüydü. "Sen hastasın, oğlum. Sinirlerin bozulmuş."</p>

  <p class="calibre1">"Hasta falan değilim. Göstergeye bakın."</p>

  <p class="calibre1">"Gösterge mi?" İbre 27. yüzyılı gösteriyordu. "Ne oldu?" Yüzündeki sevinç bir anda dehşete dönüştü.</p>

  <p class="calibre1">Harlan sükûnetle cevap verdi. "Kilitleme mekanizmasını erittim. İtme kumandaları kontrolden çıktı. Yani dışarıdaki bağlantıdan kurtardım."</p>

  <p class="calibre1">"Sen bunu nasıl..."</p>

  <p class="calibre1">"Bir silahım vardı. İçini açtım ve enerji bölümünü tek bir atış yapacak şekilde değiştirdim. İşte geriye kalanlar da bunlar." Yerde dağınık vaziyette duran metal parçalarını ayağının ucuyla duvara doğru itti.</p>

  <p class="calibre1">Twissell bir türlü anlayamıyordu. "27.'de mi? Cooper 27 yüzyılda mı?"</p>

  <p class="calibre1">Harlan, Twissell'e boş boş baktı. "Nerede olduğunu bilmiyorum. İtme kumandalarını aşağı doğru çektim. 24.'den de daha alt zamana. Bakamadım. Sonra tekrar eski yerine getirdim. Bak maya korktum."</p>

  <p class="calibre1">Twissell, Harlan'a baktı. Yüzünün rengi uçmuş, sararmıştı, dudakları titriyordu.</p>

  <p class="calibre1">Harlan tekrar konuştu. "Şu anda nerededir bilmiyorum. İlkel Zaman'da kayboldu. Bu işi yaparken her şey yok olacak sandım. Sıfır zamanında her şey bitecekmiş gibi geldi. Aptalca düşünmüşüm. Beklememiz gerekiyor. Bir an gelecek ve Cooper yanlış yüzyılda olduğunu fark edecek, anılara aykırı bir şey yapacak, yapınca da..."</p>

  <p class="calibre1">Sustu, sonra bir kahkaha atıp devam etti. "Ne fark eder? Cooper çemberi koparıncaya kadar bekleyeceğiz. Durdurmak mümkün değil artık. Dakikalar, saatler, günler. Hiç fark etmez Cooper yanlış bir adım attığı anda, artık Sonsuzluk diye bir şey olmayacak. Beni duyuyor musun? Bu Sonsuzluğun sonu olacak.</p>
</body>
</html>
