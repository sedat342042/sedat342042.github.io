<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre3">
  <p class="calibre4">3</p>

  <h1 class="calibre4" title="3. ÇIRAK">&nbsp;ÇIRAK</h1>

  <p class="calibre1">Brinsley Sheridan Cooper'la karşılaşmadan önce, Harlan 575.'de birkaç hafta geçirmişti. Çevresine ve cam ve porselen temizliğine alışma fırsatı bulmuştu. Teknisyen üniforma ve işaretini fazla kasılmadan taşımayı öğrenmişti. Taşıdığı rütbenin arkasına sığınıp insanları rahatsız etmemeye çalışıyordu. Çünkü, rütbe arkasına saklananlara karşı, insanlar olduklarından farklı, sahte bahanelerle soğuk davranıyorlardı.</p>

  <p class="calibre1">Kıdemli Bilgisayar Twissell problemleri günlük olarak getiriyordu. Harlan bunları inceliyor, görüşlerini, daha önceleri en az dört defa daha yazılmış şeyleri müsveddelere geçiriyor ve son şeklini teslim ediyordu.</p>

  <p class="calibre1">Twissell onları inceleyecek, başını sallayarak onaylayıp, "İyi, iyi" diyecekti. Sonra, yaşlı mavi gözlerini Harlan'a çevirecek ve gülümseyerek, "Bu tahmini hesap kompleksinde değerlendireceğim," diyecekti.</p>

  <p class="calibre1">Analizlere "tahmin" diyordu. Hiçbir zaman hesap kompleksinden çıkan sonuçları Harlan'a söylemezdi, Harlan da sormamayı tercih ediyordu. Kendi analizlerini gerçekleştirme fırsatı verileceğinden ümidini kesmek üzereydi. Acaba hesap kompleksi görüşlerini doğrulamıyor muydu, aracılığıyla Gerçeklik Değiştirmesi yapılacak şeyi yanlış mı seçiyordu, Gerekli Asgari Değişikliğin yapılması gerektiği öngörülen zaman aralığının dışına mı çıkıyordu?</p>

  <p class="calibre1">Bir gün Twissell, yanında, başını kaldırıp Harlan'ın yüzüne bile bakamayan utangaç biriyle çıkageldi.</p>

  <p class="calibre1">Twissell, "Teknisyen Harlan, bu çırak B.S. Cooper," dedi. Harlan, "Merhaba," dedi. Adamı şöyle bir tarttı, hiç de etkileyici bulamadı. Kısa boylu, açık kahverengi gözlü, biraz büyükçe kulaklıydı ve tırnakları kemirilmişti.</p>

  <p class="calibre1">Twissell, "İlkel tarihi öğreteceğin genç bu işte," dedi. "Büyük Zaman," dedi Harlan. Birden ilgisi artmıştı. Bu işi hemen hemen unutmuştu.</p>

  <p class="calibre1">Twissell, "Kendine uygun bir program yap. Harlan. Haftada iki gün öğleden sonralarını ayırabilirsen, bence yeter. Öğretirken kendi yöntemlerini kullan. Sana bırakıyorum. Filmkitaplar, eski dokümanlar ve benzeri isteklerini bana bildir. Eğer Sonsuzluk'ta ya da Zaman'ın ulaşılabilen herhangi bir yerinde bulunursa sana getirilecektir, tamam mı oğlum?"</p>

  <p class="calibre1">Nereden çıktığı belli olmayan bir sigara elinde belirdi (her zamanki gibi) ve hava dumanla doldu. Harlan öksürdü, ağzının aldığı şekle bakılırsa, cesaret edebilse öbürü de aynı şeyi yapacaktı.</p>

  <p class="calibre1">Twissell gittikten sonra, Harlan, "Evet, otur." bir an için durakladı, sonra kararlı bir tavırla "Otur, oğlum. Çalışma odam pek büyük değil ama beraber olduğumuz zamanlar seninmiş gibi rahat edebilirsin."</p>

  <p class="calibre1">Harlan arzulu bir coşkunluk duyuyordu. Bu proje bütünüyle kendisinindi. İlkel tarih bütünüyle kendisine ait olan bir şeydi.</p>

  <p class="calibre1">Çırak başını kaldırıp Harlan'a (gerçek anlamda ilk defa baktı ve damdan düşercesine, "Siz bir Teknisyen'siniz." dedi.</p>

  <p class="calibre1">Harlan'ın heyecan ve sıcaklığının büyük bir kısmı birden öl dü. "Ne olmuş?"</p>

  <p class="calibre1">"Hiç," dedi Çırak. "Ben sadece..."</p>

  <p class="calibre1">"Bilgisayar Twissell'in bana Teknisyen diye hitap ettiğini duymadın mı?"</p>

  <p class="calibre1">"Evet, efendim."</p>

  <p class="calibre1">"Ağzından kaçtığını mı düşündün? Doğru olması çok kötü bir şeymiş gibi?"</p>

  <p class="calibre1">"Hayır, efendim."</p>

  <p class="calibre1">"Senin konuşmanda bir bozukluk mu var?" Harlan bunu öyle acımasız bir tavırla sormuştu ki, kendisi utandı.</p>

  <p class="calibre1">Cooper kıpkırmızı kesildi. "Standart Zamanlararası'nı iyi konuşamıyorum."</p>

  <p class="calibre1">"Neden? Ne kadar zamandır Çırak'sın?"</p>

  <p class="calibre1">"Bir yıldan daha az bir zamandır, efendim."</p>

  <p class="calibre1">"Bir yıl mı? Kaç yaşındasın sen, Zaman aşkına?"</p>

  <p class="calibre1">"Yirmi dört yaşındayım, efendim."</p>

  <p class="calibre1">"Yani, seni Sonsuzluğa yirmi üç yaşındayken mi aldılar?"</p>

  <p class="calibre1">"Evet, efendim."</p>

  <p class="calibre1">Harlan koltuğuna oturdu ve ellerini ovuşturdu, Böyle bir şey daha önce hiç yapılmamıştı. Sonsuzluğa girme yaşı on beş, on altıdır. Bu ne demek oluyordu? Yoksa Twissell onu denemek için yeni bir metod mu kullanıyordu?</p>

  <p class="calibre1">"Otur ve başlayalım. Tam adın ve doğum zamanın."</p>

  <p class="calibre1">Çırak kekelemeye başladı. "Brinsley Sheridan Cooper, 78.'denim, efendim."</p>

  <p class="calibre1">Harlan birden yumuşadı. Çok yakındı. Kendi doğum zamanından yalnızca 17 yüzyıl geçmişten geliyordu. Bir zaman komşusu da denebilirdi.</p>

  <p class="calibre1">"İlkel tarihle ilgileniyor musun?"</p>

  <p class="calibre1">"Bilgisayar Twissell öğrenmemi istedi. Pek fazla bir şey bilmiyorum."</p>

  <p class="calibre1">"Başka neler öğreniyorsun?"</p>

  <p class="calibre1">"Matematik. Zaman Mühendisliği. Henüz temel bilgileri öğreniyorum. 78.'de bir Speedyvac tamircisiydim."</p>

  <p class="calibre1">Speedyvac'ın ne olduğunu sormanın bir anlamı yoktu. Emerek temizleyen bir makine, bir hesaplayıcı alet, bir çeşit boya püskürtücüsü ya da herhangi bir başka bir şey olabilirdi. Harlan'ın pek ilgisini çekmedi.</p>

  <p class="calibre1">"Tarihle ilgili bir şey biliyor musun? Ne çeşit tarih olursa olsun."</p>

  <p class="calibre1">"Avrupa tarihi okumuştum."</p>

  <p class="calibre1">"Senin politik bilimler dalındaki konun, herhalde."</p>

  <p class="calibre1">"Ben Avrupa'da doğdum. Evet. Tabii, daha çok modern tarihi öğretirlerdi. 54 devrimlerinden sonrasını; 7554 yılı yani."</p>

  <p class="calibre1">"Peki. İlk iş bunları unutacaksın. Hiçbir anlamı yoktur. Zaman'da Ölümlülere öğretmeye çalıştıkları tarih her Gerçeklik Değiştirmesi'yle değişir. Bunu fark edemezler. Her Gerçeklikte onlara göre tek tarih kendi tarihleridir. İlkel tarihte farklı olan bu işte. Güzelliği de orada. Ona müdahale edemeyiz, nasılsa öyledir, Kolomb, Washington, Mussolini ve Hereford hep aynıdır." Cooper hafifçe gülümsedi. Küçük parmağını üst dudağında gezdirdi ve Harlan Çırak'ın bıyık bırakmakta olduğunu fark etti. Cooper, "Bir türlü... alışamadım, burada olduğum süre zarfında." dedi.</p>

  <p class="calibre1">"Neye alışamadın?"</p>

  <p class="calibre1">"Doğum zamanımdan beş yüzyıl uzakta oluşuma." "Ben de hemen hemen o kadar uzaktayım. 95.'denim." "Bir de o var. Siz benden büyüksünüz ama ben sizden 17 yüzyıl daha yaşlıyım. Belki de sizin büyük... büyük... büyük... büyük babanız olabilirim."</p>

  <p class="calibre1">"Ne fark eder ki? Tut ki öylesin?"</p>

  <p class="calibre1">"Şey, alışmak gerekiyor." Çırağın sesinde bir isyan havası seziliyordu.</p>

  <p class="calibre1">"Hepimiz için aynı şey geçerli," dedi Harlan ve İlkel zamanlarla ilgili şeyler hakkında konuşmaya başladı. Üç saat geçtikten sonra, 1. yüzyıldan önce de yüzyılların olduğunu anlatmaya çalışıyordu.</p>

  <p class="calibre1">(Cooper insanı deli eden bir saflıkla, "Fakat, l'inci yüzyıl ilk yüzyıl olmuyor mu?" diye sormuştu.)</p>

  <p class="calibre1">Harlan sonunda pek iyi olmasa da, başlangıç için yeterli sayılabilecek bir kitap vererek konuyu bağladı.</p>

  <p class="calibre1">"İlerledikçe sana daha iyi şeyler bulup vereceğim." dedi. Bir haftanın sonunda Cooper'ın bıyığı gürleşmiş ve on yaş daha büyük göstermeye başlamıştı, çenesi de daha dar bir görünüme sahipti şimdi. Harlan'a kalırsa bu bıyığın pek büyük bir gelişme sağladığı söylenemezdi.</p>

  <p class="calibre1">Cooper, "Kitabınızı bitirdim," dedi.</p>

  <p class="calibre1">"Nasıl buldun?"</p>

  <p class="calibre1">"Bir bakıma..." Uzunca bir süre durakladı ve tekrar baştan başladı. "İlkel zamanların sonları bazı yönlerden 78.'ye benziyordu. Bana evimi hatırlattı. Bir de karım aklıma geldi."</p>

  <p class="calibre1">Harlan dehşet içerisinde haykırdı. "Karın mı?"</p>

  <p class="calibre1">"Buraya gelmeden önce evliydim ben."</p>

  <p class="calibre1">"Büyük Zaman! Karını da buraya getirdiler mi?"</p>

  <p class="calibre1">Cooper hayır anlamında başını salladı. "Son bir yıldır değişip değişmediğini bile bilmiyorum. Eğer değiştiyse benim karım bile değil artık."</p>

  <p class="calibre1">Harlan kendine geldi. Elbette, bu Çırak Sonsuzluğa getirildiğinde yirmi üç yaşındaydıysa, evlenmiş olması son derece normal. Her yeni öğrendiği şey bir diğerini ortaya çıkarıyordu.</p>

  <p class="calibre1">Neler oluyordu? Kurallarda bir defa değişiklik yapıldı mı, her şeyde büyük bir karmaşanın meydana gelmesi kaçınılmaz olur. Sonsuzluk değişikliklere tahammül göstermeyecek dengeler üzerine kurulmuştu.</p>

  <p class="calibre1">Elinde olmadan sinirli bir havayla söyledikleri artık belki de Sonsuzluğun selameti için sinirlenmiş olmasındandı, "Umarım, 78.'ye gidip onu şöyle bir yoklamayı düşünmüyorsundur."</p>

  <p class="calibre1">Çırak başını kaldırdı, donuk ve kıpırdamayan gözlerle baktı, "Hayır."</p>

  <p class="calibre1">Harlan huzursuzlanarak konuyu değiştirdi. "İyi. Senin bir ailen yok. Hiçbir şeyin yok. Sen bir Sonsuz'sun ve Zaman'dayken tanıdığın kişileri düşünmeyi bırak."</p>

  <p class="calibre1">Cooper'ın dudakları gerildi ve kendi aksanıyla, çekinmeyi bir tarafa bırakarak, "Bir Teknisyen gibi konuşuyorsun." dedi.</p>

  <p class="calibre1">Birden Harlan'ın sıkılmış yumrukları masanın üstüne indi. Boğuk bir sesle, "Ne demek istiyorsun sen? Bir Teknisyen'im ve Değişiklikleri ben yapıyorum, değil mi? Sonra onları savunup senin de kabullenmeni istiyorum? Bak, çocuk, daha burada bir yıl bile geçirmedin; Zamanlararası'nı konuşamıyorsun; Zaman ve Gerçeğin bütün çarkları senin yüzünden altüst olabilir, fakat sen&nbsp;Teknisyenler hakkında her şeyi ve hatta ağızlarının ortasına nasıl edileceğini bile bildiğini sanıyorsun."</p>

  <p class="calibre1">"Özür dilerim," dedi Cooper aceleyle; "Sizi kırmak istememiştim."</p>

  <p class="calibre1">"Hayır, hayır, kim kırar ki bir Teknisyen'i zaten? Herkesin söylediğini duydun, değil mi? "Bir Teknisyen'in kalbi kadar soğuk" derler, değil mi? 'Bir trilyon insan kişiliği, bir Teknisyen'in esnemesine bakar derler. Belki bunun gibi başka şeyler de söylenir. Cevabınız nedir, Bay Cooper? Katılmak sizi yüceltiyor mu? Sizi çok büyük bir adam mı yapıyor? Sonsuzluk'taki patronlardan biri mi?"</p>

  <p class="calibre1">"Özür diledim."</p>

  <p class="calibre1">"Tamam. Bir aydan daha az bir zamandır Teknisyen üniformasını taşıdığımı ve henüz kişisel olarak hiç Gerçeklik Değiştirmesi yapmadığımı bilmeni istiyorum. Şimdi işimize devam edelim."</p>

  <p class="calibre1">Ertesi gün Kıdemli Bilgisayar Twissell, Andrew Harlan'ı bürosuna çağırdı.</p>

  <p class="calibre1">"Bir G.A.D. yapmaya ne dersin, evlat?" dedi.</p>

  <p class="calibre1">İşte bu çok güzeldi. O gün sabahtan beri Harlan, bir korkak gibi Teknisyenlerin yaptığı işlerde henüz yer almadığım söylemiş olmaktan; ben henüz yanlış bir iş yapmadım, onun için beni suçlama anlamına gelen çocukça sızlanışından pişmanlık duyuyordu.</p>

  <p class="calibre1">Söyledikleri, sanki Teknisyenlerin görevlerinde gerçekten bir kötülük varmış, ama kendisi suçlanamazmış, çünkü henüz çok yeniymiş ve bir suç işlemeye bile vakti olmamış, gibi bir itirafa dönüşmüştü.</p>

  <p class="calibre1">Bu mazereti ortadan kaldırma fırsatını memnunlukla karşıladı. Hemen hemen bir kefaret olacaktı bu. Artık Cooper'a: Evet, bir şeyler yaptığım için, şu kadar milyon insan artık yeni bi rer kişilik haline geldiler; fakat bu gerekliydi ve ben sebep oldu ğum için gururluyum, diyebilecekti.</p>

  <p class="calibre1">Harlan neşeyle, "Ben hazırım, efendim," dedi.</p>

  <p class="calibre1">"İyi. İyi. Bilmek seni sevindirecektir sanırım, oğlum." (Bir nefes çekti ve sigaranın ucu parladı) "Bütün analizlerinin doğru olduğu saptandı."</p>

  <p class="calibre1">"Teşekkür ederim, efendim." (Artık 'tahminler' değil, diye düşündü Harlan, 'analizler' oldu.)</p>

  <p class="calibre1">"Çok yeteneklisin. Olağanüstü, oğlum. Senden büyük şeyler bekliyorum. Ve şu 223. ile başlayabiliriz. Raporunda belirttiğin, bir vasıtanın debriyajının bozulmasıyla, istenmeyen hiçbir yan etki oluşmadan, gerekli müdahalenin yapılabileceğine dair görüşün tamamen doğru. Bu işi sen yapar mısın?"</p>

  <p class="calibre1">"Tabii, efendim."</p>

  <p class="calibre1">Bu Harlan'ın Teknisyenliğe gerçek başlangıcıydı. Artık yalnızca kırmızı gül rengi rozet taşıyan bir adam değildi. Gerçeklik Değiştirmesi yapmıştı. 223.'de geçen birkaç dakika içinde bir mekanizmayı kurcalamış ve sonuç olarak genç bir adam hazır bulunması gereken bir mekanik dersine yetişememişti. Güneş mühendisliğiyle ilgili sınıfa hiç gidememiş ve bu yüzden çok basit bir aracın geliştirilmesi on yıl gecikerek, 224.'deki büyük bir savaş Gerçeklikten silinmişti.</p>

  <p class="calibre1">İyi bir iş yapmamış mıydı? Kişilikler değişmişse ne olmuştu yani? Yeni kişilikler de en az eskiler kadar insandı ve yaşamaya layıktı. Bazı hayatlar kısaltılmışsa da, daha fazlası uzatılmış ve daha mutlu hale getirilmişti. Eski Gerçeklikte yer alan, insanın zekâ ve duygularının bir anıtı olan büyük bir edebi eser, yeni Gerçeklikte yazılmayacaktı ama, bunun birçok kopyası Sonsuzluğun kütüphanelerinde muhafaza edilmiyor muydu?</p>

  <p class="calibre1">Yine de Harlan o gece uykuyla uyanıklık arasında ıstıraplı saatler geçirdi ve sonunda halsizlikten bitap düşüp uykuya dalarken yıllardır yapmadığı bir şey yaptı.</p>

  <p class="calibre1">Annesini düşündü.</p>

  <p class="calibre1">Böylesine zaaflarla dolu bir başlangıca rağmen, Harlan'ın bütün Sonsuzluk'ta 'Twissell'in teknisyeni" olarak isim yapması&nbsp;için bir yıl yetmişti. Hatta "Harika Çocuk", "Yanılmaz" gibi isimler takanlar da vardı.</p>

  <p class="calibre1">Cooper'la da çok rahat bir ilişkisi vardı. Hiçbir zaman yakın arkadaş olmadılar. (Eğer Cooper iyice ilerlerse, Harlan nasıl davranması gerektiğini bilemiyordu.) Yine de birlikte iyi çalışıyorlardı ve Cooper'ın İlkel tarihe olan ilgisi hemen hemen Harlan'ınkine yaklaşmıştı.</p>

  <p class="calibre1">Bir gün Harlan Cooper'a, "Bak, Cooper, yarın gelsen, olmaz mı? Bu hafta içinde 3.000.'lerde bir zamana gidip bir Gözlem'le ilgili verileri kontrol etmem gerekiyor ve bu iş için görüşmek istediğim kişi de yalnızca bugün öğleden sonra serbestmiş."</p>

  <p class="calibre1">Cooper'ın gözleri istekle parladı. "Ben de gelemez miyim?"</p>

  <p class="calibre1">"İster miydin?"</p>

  <p class="calibre1">"Elbette. Hayatımda yalnızca bir defa, beni 78.'den buraya getirirlerken bir seyahat aracına bindim, fakat o zamanlarda neler olup bittiğini anlayacak durumda değildim."</p>

  <p class="calibre1">Harlan hep C şaftındaki aracı kullanırdı ki bu şaft yazılı talimatlarla değilse bile alışkanlıklar sonucu Teknisyenlere ayrılmıştı ve yüzyıllarda sınırsız seyahate uygundu. Cooper çok rahattı. Duraklamaksızın araca girdi ve oturduktan sonra bedenin şeklini alan koltuklardan birine yerleşti.</p>

  <p class="calibre1">Harlan alan ayarlamalarını harekete geçirip aracı üstzamana doğru yönelttikten sonra, Cooper yüzünde büyük bir şaşkınlık ifadesiyle sordu. "Hiçbir şey hissetmiyorum. Bir aksaklık mı var?"</p>

  <p class="calibre1">"Hiçbir aksaklık yok. Sen hiçbir şey hissetmiyorsun, çünkü gerçekte hareket etmiyorsun. Aracın zaman uzantılarına fırlatılmış durumdasın. Aslında..." Harlan öğretmen havasına bürünmüştü, "Şu anda, sen ve ben gerçek birer maddesel varlık değil görüntülerden ibaretiz. Aynı anda yüzlerce kişi bu aracı kullanabilir ve değişik hızlarda, Zaman'ın her yönüne, birbirlerinin içinden geçerek seyahat edebilir. Basit doğa kanunları bu aracın şaftları için geçerli değildir.</p>

  <p class="calibre1">Cooper'ın dudakları müstehzi bir ifadeyle kıvrıldı ve Harlan huzursuzlandı. Düşünmeye başladı: Bu çocuk zaman mühendisliği eğitimi görüyor ve bu konuda benden çok bildiği muhakkak. Neden susup, kendimi aptal yerine koymaktan vazgeçmiyorum?</p>

  <p class="calibre1">Sessizliği tercih ederek sustu ve endişeli bir tavırla Cooper'a baktı. Genç adamın bıyığı aylardır bayağı gürleşmişti. Mallansohn tipi diye anılan şekilde aşağı taranmıştı. Bu tür bıyığın bu isimle tanınmasının sebebi, Zaman Alanı'nın mucidi olan Mallansohn'un ele geçirilebilmiş tek fotoğrafında aynı tip bir bıyığı olmasındandı.</p>

  <p class="calibre1">Cooper dikkatle göstergede durmadan artan yüzyılları belirten rakamlara bakıyordu. Birden sordu, "Bu ne kadar üstzamana gidebilir?"</p>

  <p class="calibre1">"Bu konuyu sana öğretmediler mi?"</p>

  <p class="calibre1">"Seyahat araçlarından pek bahsetmediler."</p>

  <p class="calibre1">Harlan omuz silkti. "Sonsuzlukta bir bitiş noktası yoktur. Bu aracın ulaşabileceği bir son nokta da yoktur."</p>

  <p class="calibre1">"Senin gittiğin en uzak üst zaman nedir?"</p>

  <p class="calibre1">"Şu seyahat en uzağı olacak. Dr. Twissell 50.000.'lere kadar gitmiş."</p>

  <p class="calibre1">"Büyük Zaman!" diye fısıldadı. Cooper.</p>

  <p class="calibre1">"Bu bir şey değil ki. Bazı Sonsuzlar 150.000.'leri bile geçmişler."</p>

  <p class="calibre1">"Neye benzer bu?"</p>

  <p class="calibre1">"Hiçbir şeye. Birçok yaşam biçimi var, fakat hiçbiri insan değil. İnsan yok."</p>

  <p class="calibre1">"Ölmüşler mi? Silinmişler mi?"</p>

  <p class="calibre1">"Hiç kimsenin tam bir bilgi sahibi olduğunu sanmıyorum."</p>

  <p class="calibre1">"Bunu değiştirmek için bir şeyler yapılamaz mı?"</p>

  <p class="calibre1">"Şey, 70.000.'den sonra..." diye başladı Harlan, sonra birden sustu. "Neyse boşver. Konuyu değiştirelim."</p>

  <p class="calibre1">Bu, Sonsuzların tek batıl itikadryla ilgili bir durumdu. 70.000. ile 150.000. arasındaki zaman "Gizli Yüzyıllar" diye geçiyordu. Kimse bu konuda konuşmazdı. Harlan'ın bildiği basit birkaç şey de Twissell ile olan yakın ilişkisinden kaynaklanıyordu. Her nasılsa bu yüzyıllar arasında sonsuzlar Zaman'a geçemiyordu. Bu kısımda Sonsuzlukla Zaman arasındaki kapılar geçilemiyordu. Neden? Kimse bilmiyordu.</p>

  <p class="calibre1">Harlan Twissell'den duyduklarına dayanarak, 70.000.'den hemen alttaki bazı Yüzyıllarda Değiştirmeler yapılmaya çalışıldığını tahmin ediyordu ama 70.000.'den sonraki zamanda yeterli gözlem yapılma imkânına sahip olmadan fazla bir şey yapmak mümkün değildi.</p>

  <p class="calibre1">Bir gün Twissell gülmüş ve şöyle demişti: "Bir gün oralara da geçeriz. Bu arada üzerinde uğraşılacak 70.000 tane. Yüzyıl zaten az sayılmaz."</p>

  <p class="calibre1">Harlan bunu yeterince inandırıcı bulmamıştı.</p>

  <p class="calibre1">"150.000.'den sonra Sonsuzluk ne oluyor?" diye sordu Cooper.</p>

  <p class="calibre1">Harlan derin bir nefes aldı. Konuyu değiştirmeyi başaramamıştı. "Hiç." dedi. "Her yüzyılın bölümleri yerinde duruyor fakat 70.000.'den sonraki bölümlerde Sonsuz görevli bulunmuyor. Bölümler, hayatın her biçimi kaybolana, güneş bir nova haline gelene kadar ve sonrasında da milyonlarca yüzyıl devam edip gidiyor. Sonsuzlukta bir son nokta yoktur. Sonsuzluk diye adlandırılmış oluşunun nedeni de bu zaten."</p>

  <p class="calibre1">"Yani güneş bir nova haline geliyor, öyle mi?"</p>

  <p class="calibre1">"Elbette. Zaten öyle olmasa Sonsuzluk da mevcut olmazdı. Patlayan güneş bizim güç kaynağımızdır. Dinle, bir Zaman Alanı oluşturabilmek için gerekli güç miktarı hakkında bir fikrin var mı? Mallansohn'un ilk Alan'ı üstzaman ucuyla altzaman ucu arasındaki yalnızca iki saniyelik mesafede ancak bir kibrit çöpünün başı büyüklüğünde bir cismi taşıyabiliyordu ve bu işi yapabilmek için koskoca bir nükleer güç santralinin bütün bir gün çalışması gerekiyordu. Bir saç kılı kalınlığında bir Zaman Alanı yapıp bunu novanın ışınlama gücüne eriştirdikten sonradır ki Alan insan taşıyabilecek kadar büyütülebilmiştir. Bu iş de yaklaşık yüz sene sürmüştür."</p>

  <p class="calibre1">Cooper derin bir nefes aldı. "Artık bana eşitlikleri ve alan mekaniğini öğretmeyi bitirip bazı ilginç konulara geçmelerini isterdim. Eğer şimdi Mallansohn'un zamanında yaşıyor olsaydım..."</p>

  <p class="calibre1">"Hiçbir şey öğrenemeyecektin. O 24.'de yaşadı, fakat 27.'nin sonlarına kadar Sonsuzluk diye bir şey yoktu. Zaman Alanı'nı keşfetmekle Sonsuzluğu kurmak aynı şey değil biliyorsun. Hatta 24.'de yaşayan insanlar Mallansohn'un buluşunun sonuçta nereye varacağını bile kestirememişti."</p>

  <p class="calibre1">"Çağının ötesinde bir adamdı demek ki, değil mi?"</p>

  <p class="calibre1">"Hem de çok. Yalnızca Zaman Alanı'nı bulmakla kalmadı, Sonsuzluğun kurulmasını mümkün kılan bazı temel ilişki ve ilkeleri de açıkladı. Gerçeklik değişiklikleri dışında her şeyi en ufak ayrıntısına kadar öngörmüştü. Hatta... neyse Cooper, geldik artık, çık bakalım."</p>

  <p class="calibre1">Araçtan çıktılar.</p>

  <p class="calibre1">Harlan, Kıdemli Bilgisayar Laban Twissell'i daha önce hiç kızgın haliyle görmemişti. Her türlü duygudan arınmış, doğum zamanını bile unutmuş, Sonsuzluğun bir demirbaşı olduğu söylenirdi. Hatta küçük yaşlarda kalbinin rahatsızlandığını ve yerine tıpkı her zaman cebinde taşıdığı gibi ufak bir hesap makinesi takıldığını söyleyenler bile vardı.</p>

  <p class="calibre1">Twissell bu sözleri yalanlamak için kılını bile kıpırdatmazdı. Aslında bahis konusu şeylere kendisinin bile inandığı sanılıyordu.</p>

  <p class="calibre1">Bu yüzden kendisine yöneltilen şiddete maruz kaldığında, hayretler içinde Twissell'in de kızabileceğine tanık oluyordu.</p>

  <p class="calibre1">Twissell, adeta gıcırdayan bir sesle, "Sen Bütünzamanlar Meclisi'nin üyesi misin be adam? Burada emirleri sen mi veriyorsun? Ne yapılacağını sen mi bana söyleyeceksin, yoksa ben mi sana söyleyeceğim? Bu bölümün araç seyahatlerini sen mi düzenliyorsun? Seyahatler için senin iznine mi tabi olacağız şimdi?"</p>

  <p class="calibre1">Bir yandan birkaç cümlede bir durup, "Cevap ver!" diye bağırıyor, sonra soru yağmuruna devam ediyordu.</p>

  <p class="calibre1">En sonunda, "Bir daha böyle boyundan büyük işler yaparsan, seni mahvederim. Anladın mı?" dedi.</p>

  <p class="calibre1">Harlan utanç ve şaşkınlıktan sapsarı kesilmişti. "Çırak Cooper'ın araçlara bindirilmemesi hususunda bana kimse bir şey söylememişti."</p>

  <p class="calibre1">Açıklama yumuşatıcı bir rol oynamamıştı. "Bu ne biçim bahane be. Sana onun sarhoş edilmemesi gerektiği de söylenmedi. Kafasını sıfır numaraya traş ettirmemen gerektiği de söylenmedi. Şişe geçirip kızartmaman gerektiği söylenmedi. Zaman aşkına, oğlum, sana onunla ne yapman gerektiği söylendi?"</p>

  <p class="calibre1">"İlkel tarihi öğretecektim."</p>

  <p class="calibre1">"Öyle yap o halde. Başka da hiçbir şey yapma. "Twissell sigarasını yere attı ve can düşmanıymış gibi ayağının altında hırsla ezdi.</p>

  <p class="calibre1">"Bilmenizi isterim ki, Bilgisayar," dedi Harlan, "Halihazırdaki Gerçeklik'te bazı yüzyıllar İlkel tarihe benzer durumlara sahipler. Bir alan gezisi şeklinde, dikkatli zaman ve mekân programı yapılarak, planlı bir gezi yaptırdım."</p>

  <p class="calibre1">"Ne? Dinle, sırıtık suratlı, hiçbir şey için izin almak aklına gelmedi mi? Yeter. Sen yalnızca İlkel tarihi öğret ona. Alan gezileri değil. Laboratuvar deneyleri de. Bir dahaki sefere, sadece görsün diye, bir Gerçeklik Değiştirmesi yapacaksın."</p>

  <p class="calibre1">Harlan küskün bir kabullenmeyle bir şeyler mırıldanarak çıktı.</p>

  <p class="calibre1">Zedelenen duygularının toparlanması haftalar sürdü.</p>
</body>
</html>
