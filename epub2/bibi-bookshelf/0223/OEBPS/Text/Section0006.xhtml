<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre3">
  <p class="calibre4">6</p>

  <h1 class="calibre4" title="6. YAŞAM ŞEMACISI">&nbsp;YAŞAM ŞEMACISI</h1>

  <p class="calibre1">Birçok şeyi anladığı 482.'deki o geceden sonra, fizyozaman olarak bir ay geçmişti. Şu anda, zaman içinde yaklaşık 2000 yüz yıl kadar gelecekte, rüşvet ve dil dökme karışımı bir şeyler yapa rak, yeni bir Gerçeklik içinde Noys Lambent'in durumunun ne olacağını öğrenmeye çalışıyordu.</p>

  <p class="calibre1">Yaptığı ahlaksızlıktan da öte bir şeydi ama aldırmıyordu. Geçen bir aydan beri artık kendini bir suçlu olarak görüyordu zaten. Gerçekleri gizlemek mümkün değildi. Bundan böyle devam etmek, onu daha fazla suçlu yapamazdı, ama çok şey kaza nabilirdi.</p>

  <p class="calibre1">Şimdi, haince planlarının bir parçası olan (daha yumuşak bir deyim kullanmaya lüzum hissetmedi) 2456.'da Zaman'a geçeceği yerde duruyordu. Zaman'a geçiş, Sonsuzluk'tan seyahat araçlarına geçişten daha karmaşık bir olaydır. Zaman'a geçebilmek için, Dünya üzerinde istenen noktayı belirten koordinatların özenle saptanmış ve istenen anın tam ayarlanmış olması gerekir. Fakat Harlan heyecanlı olmasına rağmen, yetenekli ve deneyimli insanlara mahsus güven verici hareketlerle gerekli ayar lamaları yapıverdi.</p>

  <p class="calibre1">Harlan kendini, daha önce Sonsuzluk'taki ekranda gördüğü makine dairesinde buldu. Şu anda Sosyolog Voy ekranın önünde oturmuş Teknisyen'in yapacağı müdahalenin etkisini bekliyor ol malıydı.</p>

  <p class="calibre1">Harlan hiç acele etmedi. Daha 156 dakika boyunca bu oda ya kimse girmeyecekti. Emin olabilmek için zamanmekân cetveli ona 110 dakika tanımış, kalan 46 dakikayı geleneksel yüzde kırk hata payı olarak kabul etmişti. Bu pay gerekli olur diye öngörülürdü fakat bir Teknisyen'den bu payı kullanma durumuna düşmesi beklenmezdi. Bu payı kullananlar pek uzun süre Uzman olarak çalışamazlardı.</p>

  <p class="calibre1">Harlan zaten bu 110'un yalnızca 2 dakikasını kullanmayı düşünüyordu. Bileğine alan jeneratörünü taktı, böylece Gerçeklik Değiştirmesi'nin etkilerinden korunmuş olacaktı. Duvara doğru bir adım attı. Üst raftaki bir kutuyu alıp alt raftaki dikkatle saptanmış noktaya yerleştirdi.</p>

  <p class="calibre1">Bunu yaptıktan sonra, tekrar sanki normal bir kapıdan geçiyormuşçasına, Sonsuzluğa döndü. Eğer o anda bir ölümlü bunu görse, Harlan için rahatlıkla 'kayboldu' kelimesini kullanırdı.</p>

  <p class="calibre1">Küçük kutu onun koyduğu yerde duruyordu. Dünya tarihinde ani bir rol oynamadı. Saatler sonra bir el kutuya uzandı ve eski yerinde bulamadı. Ancak yarım saatlik bir aramadan sonra bulunabildi, fakat bu arada bir güç alam kayboldu, bir adam sakinleşti. Önceki Gerçeklik'te verilmeyen bir karar sinirlenilerek verildi. Bir görüşme gerçekleşemedi; ölmesi gereken biri bir yıl daha yaşadı; biraz daha ömrü olan bir diğeri ise daha kısa bir süre içinde öldü.</p>

  <p class="calibre1">Müdahalenin etkisi 25. yüzyıl üstzamandaki 2481.'ye kadar artarak ilerledi ve azamiye ulaştı. Yapılan Gerçeklik Değiştirmesi'nin önemi daha sonra azaldı. Kuramcılara göre, Değiştirme'nin etkisi sınırsız gelecekte dahi sıfıra inmez, fakat müdahaleden 50 yüzyıl sonra, ancak mükemmel hesaplamalarla fark edilebilecek kadar azalır, zaten bu da pratik sınır olarak öngörülmüştür.</p>

  <p class="calibre1">Elbette Zaman içinde yaşayanlar bir Değiştirme yapıldığını fark edemiyorlardı. Maddeler gibi zihinler de değişiyor ve ancak Sonsuzlar olayı dışarıdan takip edip gözleyebiliyordu.</p>

  <p class="calibre1">Sosyolog Voy 2481.'deki, daha önce kalabalık bir uzay limanındaki tüm canlılığın sergilendiği mavi ekrana bakıyordu. Harlan yanına geldiğinde şöyle bir baktı ve selamlama anlamına gelen bir şeyler mırıldandı.</p>

  <p class="calibre1">Bir değişiklik uzay limanını tam anlamıyla mahvetmişti. Parlaklığından eser kalmamış, binalar o eski görkemli görünümlerini kaybetmişlerdi. Ortada paslanmış bir uzay gemisi duruyordu Hiç kimse yoktu. Hiç hareket yoktu.</p>

  <p class="calibre1">Harlan'ın yüzünde bir an için bir gülümseme belirdi ve kay boldu. Evet, İ.A.S. tamamdı. İstenen Azami Sonuç. Ve bir anda olmuştu. Değişikliğin Teknisyen'in müdahalesi anında olması gerekmiyordu. Hesaplamalara göre değişebilir, asıl değişiklik oluşuna kadar, saatler belki de günler geçebilirdi. Yalnızca bütün istatistiksel olasılıklar ortadan kalkınca değişikliğin etkisi görülebilirdi. Eğer matematiksel olarak bir başka ihtimal oluşursa, değişiklik olmayabilirdi.</p>

  <p class="calibre1">İşte bu da Harlan'ın gurur duyduğu bir noktaydı. Ne zaman kendisi bir G.A.D. hesaplasa, müdahaleyi ne zaman kendisi yap sa, bütün istatistiki olasılıklar anında yok olur ve değişiklik derhal gerçekleşirdi.</p>

  <p class="calibre1">Voy kendi kendine konuşur gibi, "Çok güzeldi" dedi.</p>

  <p class="calibre1">Bu sözler Harlan'ın kulaklarını tırmaladı, gösterdiği performans umursanmıyormuş gibi geldi. "Uzay seyahatlerini tümüyle Gerçeklik'ten silip yok etsem de pişmanlık duymam," dedi.</p>

  <p class="calibre1">"Sahi mi?"</p>

  <p class="calibre1">"Ne yararı var ki? Bir, ya da iki bin yıldan daha çok sürmüyor. İnsanlar yorgunluktan perişan oluyor. Evlerine döndüklerinde bütün sülalelerini ölmüş, yok olmuş buluyorlar. Sonra bir başka dört ya da beş bin yıl, ya da kırk veya elli bin yıl sonra tekrar deniyor ve yine başarıya ulaşamıyorlar. İnsan zekâsının ve çabalarının boşa harcanmasından başka bir şey değil."</p>

  <p class="calibre1">Voy kupkuru bir sesle, "Siz bir filozofsunuz." dedi.</p>

  <p class="calibre1">Harlan kıpkırmızı kesildi. Düşündü: Bunları ne diye anlatıyorum ki? Öfkelenmişti. Konuyu değiştirerek, "YaşamŞemacısı'ndan ne haber?" dedi.</p>

  <p class="calibre1">"Ne olmuş ona?"</p>

  <p class="calibre1">"Adamı aramayacak mısın? Herhalde artık biraz ilerleme kaydetmiştir."<br class="calibre2" /></p>

  <p class="calibre1">Sosyologun yüzünde bir hoşnutsuzluk ifadesi belirdi. Aslında: 'Sabırsızlanıyorsun değil mi?' demek isterdi ama, yüksek sesle, "Buyrun birlikte gidip bakalım," dedi.</p>

  <p class="calibre1">Ofisin kapısında Neron Feruque yazılıydı; Harlan'ın özellikle dikkatini çekmişti, çünkü İlkel zamanların Akdeniz bölgesi civarında yaşayan bir diktatörünün ismiyle garip bir benzerliği vardı. (Cooper'la yapmış olduğu haftalık çalışmaların kendi dağarcığına da büyük katkısı olmuştu.)</p>

  <p class="calibre1">Fakat adam Harlan'ın hatırlayabildiği diktatörlere hiç benzemiyordu. Kadavra gibi zayıftı, üzerinde derisi gerilmiş gibi duran kemerli bir burnu, uzun parmakları, budaklı bilekleri vardı. Küçük hesaplama aletini kucakladığı zaman, bir ruhun değerini tartan Ölüm'ü andırıyordu.</p>

  <p class="calibre1">Harlan Hesaplayıcı'ya yiyecekmiş gibi baktığını hissetti. Yaşam şeması işleminin kalbi ve kanıydı bu, derisi ve kemikleri, sinirleri, kasları ve bütün her şeyi. Bir insanın geçmişiyle ilgili gerekli verileri ve yapılan Gerçeklik Değiştirmesi'nin eşitliklerini girdi olarak alıyor, en çok bir gün içinde söz konusu kişinin yeni Gerçeklik'teki yaşam biçimlerini, her biri olasılık yüzdeleriyle saptanmış olarak çıkarıyordu.</p>

  <p class="calibre1">Sosyolog Voy, Harlan'ı takdim etti. Feruque, nefretini gizlemeye gerek bile duymadan Teknisyen armasına baktı, başını salladı ve tekrar işine döndü.</p>

  <p class="calibre1">Harlan, "O genç hanımın YaşamŞeması daha bitmedi mi?" dedi.</p>

  <p class="calibre1">"Hayır. Hazır olduğunda size haber veririm." İşi kabalığa götürecek kadar Teknisyenlerden nefret edenlerden biriydi Feruque.</p>

  <p class="calibre1">Voy, "Sakin ol, YaşamŞemacısı," dedi.</p>

  <p class="calibre1">Feruque'un kaşları neredeyse görünmeyecek kadar açık&nbsp;renkti. Bundan dolayı, yüzü bir kurukafanınkine benziyordu. "Uzay gemileri öldürüldü mü?" dedi.</p>

  <p class="calibre1">Voy başıyla onayladı. "Bir yüzyıl kısaltıldı."</p>

  <p class="calibre1">Feruque'un dudakları kımıldadı ve bir kelime fısıldadı.</p>

  <p class="calibre1">Harlan kollarını göğsünde kavuşturdu ve ezilmiş, yenik düşmüş YaşamŞemacısı'na baktı.</p>

  <p class="calibre1">Düşündü: Aynı zamanda kendisinin de suçlu olduğunu biliyor.</p>

  <p class="calibre1">Feruque, Voy'a hitaben, "Bakın, siz burada durdukça, Zaman aşkına, ben antikanser serumu taleplerine nasıl cevap verebilirim. Antikanser serumunun bulunduğu tek yüzyıl biz değiliz ki. Neden bütün başvurular bize yapılıyor?"</p>

  <p class="calibre1">"Diğer yüzyıllara da aynı şekilde normalin üstünde başvuru yapılıyor, biliyorsun."</p>

  <p class="calibre1">"Bari hiç değilse sırayla başvursunlar, hep birlikte hücum ediyorlar."</p>

  <p class="calibre1">"Bunu nasıl sağlayabiliriz?"</p>

  <p class="calibre1">"Kolay. Bütünzamanlar Meclisi'yle temasım yok ki."</p>

  <p class="calibre1">"İhtiyarla temasınız var ama."</p>

  <p class="calibre1">Harlan bu konuşmayı boş bakışlarla izliyor, hiç ilgisini çekmiyordu. Yalnızca Hesaplayıcı'nın tıkırtılarından ve aklını meşgul eden mantıksızlıklardan biraz kurtulmasını sağlıyordu, o kadar. "İhtiyar" diye bahsettiklerinin bölümün sorumlusu Bilgisayar olduğunu biliyordu.</p>

  <p class="calibre1">"İhtiyarla konuştum," dedi Sosyolog, "ve o da Meclis'e iletti."</p>

  <p class="calibre1">"Boşversenize. Malûm raporlarından birini göndermiştir. Uğraşması gerekir. Bu bir temel politika meselesi."</p>

  <p class="calibre1">Bugünlerde Bütünzamanlar Meclisi temel politikalarda değişiklik yapmayı düşünemeyecek kadar meşgul. Dedikoduları biliyorsun."</p>

  <p class="calibre1">"Tabii, tabii. Çok önemli bir şeyle uğraşıyorlar. Zaten ne zaman sıvışmak gerekse, Meclis'in çok önemli bir şeyle uğraştığı ' söylentileri yayılır."</p>

  <p class="calibre1">(Eğer Harlan'ın kendi dertleri olmasa, şu anda en azından gülümserdi.).</p>

  <p class="calibre1">Feruque birkaç dakika kımıldamadan durdu ve sonra birden patladı. "İnsanlar antikanser serumunun ağaç tohumu ya da bir alan motoru olmadığını anlamıyorlar. Bir ağacın her dalının, Gerçekliğe aykırı düşebilecek etkiler yüzünden iyice incelenmesi gerektiğim biliyorum, ama antikanser insan hayatını ilgilendirir ve yüzlerce defa daha karışıktır."</p>

  <p class="calibre1">"Düşünün! Şu veya bu cins bir antikanser serumu bulamadıklarından her yüzyılın her senesinde kaç insan kanserden ölüyor. Hastaların kaçı ölmek ister. Bu yüzden, her yüzyıldaki Ölümlü Hükümetlerinden, Sonsuzluğa durmadan 'lütfen, ne olur çok ciddi bir biçimde hasta olan ve toplumları için hayati önem taşıyan insanlar adına yetmiş beş bin serum ampulü gönderin, biyografik veriler ektedir,' şeklinde başvurular geliyor."</p>

  <p class="calibre1">Voy sıkıldığını gösteren bir hareketle başını salladı. "Biliyorum, biliyorum."</p>

  <p class="calibre1">Fakat Feruque umursamadı. "Ve biyografik verileri okursanız, her nasılsa listedeki herkes birer kahramandır. Her şahıs dünyası için yerine konması mümkün olmayan bir kayıptır. Mecburen incelersiniz. Oturur, eğer bu insanların hepsi yaşarsa Gerçeklik'te neler olur diye bakar ve zaman aşkına, adamların değişik kombinasyonları yaşarsa ne olur, diye araştırırsınız."</p>

  <p class="calibre1">"Geçen ay, bana 572 kanser olayı geldi. Bunlardan on yedisi, yalnızca on yedisi YaşamŞeması sonunda gerekli olmayan Gerçeklik Değiştirmesi'ne ihtiyaç gösterdi. Bir tek gerekli Gerçeklik Değiştirmesi sonucu çıkmadı. Fakat Meclis'e bakarsanız, gerekli olmasa da, bir Gerçeklik Değiştirmesi'ne ihtiyaç gösterenler serumu alıyor. Malûm ya, insanlık. Ve bu ay, tam on yedi kişi, ülkelerine göre tasnif edilerek tedavi edildi."</p>

  <p class="calibre1">"Ve bu durumda ne oluyor? Yüzyıllar mutlu mu sanki? Aynı ülkede ve aynı zamanda bir kişi tedavi edilirken, bir düzinesi kaderine terk ediliyor. Herkes, 'Neden o?' diye soruyor. Belki de bizim üzerine eğilmediğimiz daha iyi insanlar. Belki de bizim tedavi ettiğimiz adam, çocuklarını dövmekten yorulunca, yaşlı anasını tekmeleyen biriyken, kaderine terk ettiklerimiz, herkesin hayranlığını kazanmış, sevilen, pembe yanaklı, hayırsever kişilerdir. Gerçeklik Değiştirmeleri hakkında hiçbir şey bilmiyorlar ve biz de anlatamıyoruz."</p>

  <p class="calibre1">"Bütünzamanlar Meclisi, bütün uygulamaları inceleyip yalnızca gerekli Gerçeklik Değiştirmesi sonucu çıkan YaşamŞemalarıyla ilgili olayları kabul edip, gerisini kaderlerine terk etmedikçe, biz başımızı derde sokmaktan başka bir şey yapmış olamayız. Hepsi bu. Tedavi yalnızca insanlığın yararına ola cak olaylarda düşünülmeli, yoksa kimseye uygulanmamalı. Sen o, 'Canım, kime ne zararı var?' diyenlere de boş ver."</p>

  <p class="calibre1">Sosyologun yüzünde tatsız bir ifade belirmişti, "Eğer sen kansere yakalansaydın..."</p>

  <p class="calibre1">"Bu çok saçma bir söz, Voy. Kararlarımızı bu tür şeylere dayanarak mı veriyoruz? Benimle ilgili bir olay olsaydı Gerçeklik Değiştirmesi yapılmazdı. Kabak her zaman birinin başına patlayacaktır, bundan kaçamayız. Ya sen olsaydın?"</p>

  <p class="calibre1">"Bir şey daha var. Her Gerçeklik Değiştirmesi'nden sonra, çıkacak aksaklığı düzeltecek yeni Gerçeklik Değiştirmesi'ni yapmak daha da güçleşiyor. Her defasında işler biraz daha karışıyor."</p>

  <p class="calibre1">Artık konuşulanlar Harlan'ı hiç ilgilendirmiyordu. Bu görevle ilgili olarak ortaya çıkan bir çeşit tutuculuk duygusuydu. Sonsuzluktaki bazı çalışmalarında, psikolog ve sosyologlar bunu özdeşleşme olarak tanımlıyordu. İnsanlar kendi çalışma alanlarına giren yüzyıllarla kendilerini özdeşleştiriyor, orada verilen savaşımları, kendilerininmiş gibi savunuyorlardı.</p>

  <p class="calibre1">Sonsuzluk bu duygularla elinden geldiğince uğraşıyordu. Hiç kimse kendi doğum zamanının iki yüzyıl'dan daha yakınındaki bir bölüme atanmazdı. Atamalar, daha çok kişinin kendi yüzyılındaki toplum ve kültür değer yargılarının tamamen tersi yapıdaki yüzyıllarla ilgilenen bölümlere yapılırdı. (Harlan Finge'i ve 482.'yi düşündü.) Daha da öteye giderek, en ufak bir kuşku duyulduğunda, derhal görev yerleri değiştirildi.</p>

  <p class="calibre1">Ve bütün bunlara karşın insanlar yine de Zaman'da bir yer, bir ev özlemiyle yanıp tutuşuyordu. (Zaman hasreti; herkes de bunu biliyordu). Her nedense bu, özellikle uzay seyahatleri yapılan yüzyıllar için daha da çok geçerliydi. Bu, incelenmesi gereken bir konuydu ve mutlaka bir gün yapılacaktı, fakat Sonsuzluk henüz bu konuda isteksiz ve tembel görünüyordu.</p>

  <p class="calibre1">Bir ay önce olsa, Harlan Feruque'u yaygaracı, duygusal biri olarak görüp nefret eder ve yeni bir Gerçeklik'te elektroçekimin kayboluşunu seyretmenin verdiği ıstırabı, antikanser serumu için yalvaran diğer yüzyıllarla alay ederek hafifletmeye çalışmakla suçlardı.</p>

  <p class="calibre1">Onu rapor ederdi. Zaten böyle yapmak onun göreviydi. Artık bu adama güvenilemezdi.</p>

  <p class="calibre1">Şimdi ise böyle bir şey yapamazdı. Hatta adama biraz yakınlık bile duyduğu söylenebilirdi. Kendi suçu çok daha büyüktü.</p>

  <p class="calibre1">Noys'la ilgili düşüncelere dönmek ne kadar kolay oluyordu artık.</p>

  <p class="calibre1">O gece nihayet uyuyabilmiş ve gün ışığıyla uyanmıştı. Yarı şeffaf duvarların aydınlattığı odada, bir bulutun üzerinde gözlerini açmış gibiydi.</p>

  <p class="calibre1">Noys başucunda gülüyordu. "Zaman iyiliğini versin, seni uyandırmak ne zormuş."</p>

  <p class="calibre1">Harlan aklı başına gelir gelmez, hemen üzerinde olması gereken yatak kıyafetini yokladı. Hiçbir şey bulamadı, çıplaktı. Sonra hatırladı, kıza bön bön baktı. Kulaklarına kadar kızardı. Ne düşüneceğini bilemedi.</p>

  <p class="calibre1">Sonra birden kendine geldi ve doğrulup yatakta oturdu. "Saat biri geçmedi, değil mi? Büyük zaman!"</p>

  <p class="calibre1">"Henüz saat on bir. Kahvaltın seni bekliyor ve daha vaktin var."</p>

  <p class="calibre1">"Teşekkür ederim," diye mırıldandı Harlan.</p>

  <p class="calibre1">"Duşunu ayarladım, giysilerin de hazır."</p>

  <p class="calibre1">Ne diyebilirdi ki? "Teşekkür ederim," diye mırıldandı.</p>

  <p class="calibre1">Kahvaltı boyunca kızın gözlerinden kaçmaya çalıştı. Karşısı na oturmuş, yemiyor, çenesini bir avucuna gömmüş, seyrediyordu. Saçı bir yana doğru sıkıca taranmıştı, kirpikleri de normalden çok uzundu.</p>

  <p class="calibre1">O gözlerini masaya dikmiş, duyduğu tatlı utangaçlığın zevkine varırken, kız da her hareketini dikkatle izliyordu.</p>

  <p class="calibre1">"Bir de nereye gideceksin?"</p>

  <p class="calibre1">"Havatopu maçına," diye mırıldandı, "Bilet almıştım da."</p>

  <p class="calibre1">"İyi bir spordur. Bütün sezonu da kaçırdım. Malûm üç ayımı , kaybettim ya. Kim kazanacak dersin, Andrew?"</p>

  <p class="calibre1">İlk ismiyle çağrıldığını duyunca iyice büzüldü. Bilmiyorum, anlamında başını salladı.</p>

  <p class="calibre1">"Nasıl olur, bilmen lazım. Bütün bu dönemi incelemiştin, değil mi?"</p>

  <p class="calibre1">Olağan koşullarda soğuk ve sert bir tavırla, bu soruya olumsuz bir cevap vermesi gerekirdi ama zayıf bir ses tonuyla izah etti: "Kapsanan yer ve zaman çok genişti, maç skorları gibi ufak ayrıntıları bilmem."</p>

  <p class="calibre1">"Haydi, haydi, bana söylemek istemiyorsun."</p>

  <p class="calibre1">Harlan cevap vermedi. Çatal olarak kullanılan aleti sulu bir meyveye sapladı, ağzına götürdü.</p>

  <p class="calibre1">Biraz sonra Noys tekrar konuştu, "Sen gelmeden önce bu bölgede neler olduğunu gördün mü?"</p>

  <p class="calibre1">"Ayrıntısına kadar değil, Noys." (İsmini söyleyebilmek için kendini zorlamıştı.)</p>

  <p class="calibre1">Kız yumuşak bir sesle sordu, "Bizi görmedin mi? Burada olanları bilemi..."</p>

  <p class="calibre1">Harlan kekelemeye başladı. "Hayır, hayır, ben kendimi göremezdim. Ben şeyde yokum ki, Ger... yani buraya gelene kadar burada değildim. İzah edemem." İyice şaşırmış, altüst olmuştu. Kız çok üsteliyordu. Ve az daha, ölümlülerle konuşurken kullanılması yasaklanmış olanların en başta geleni, "Gerçeklik" kelimesini, ağzından kaçırıyordu.</p>

  <p class="calibre1">Kız kaşlarını kaldırdı, gözlerini kocaman kocaman açarak, "Utanıyor musun sen?" dedi.</p>

  <p class="calibre1">"Yaptığımız doğru değildi."</p>

  <p class="calibre1">"Neden?" 482.'ye ait bir insanın anlaması mümkün değildi. "Sonsuzlara izin verilmiyor mu?" Öyle alaycı bir ifade kullanmıştı ki, Sonsuzların yemek yemelerine izin verilip verilmediğini sorar gibiydi.</p>

  <p class="calibre1">"O kelimeyi kullanma," dedi Harlan, "Aslına bakarsan, biz, bir bakıma yapamayız."</p>

  <p class="calibre1">"O zaman onlara söyleme. Ben de söylemeyeceğim."</p>

  <p class="calibre1">Yerinden kalktı, masanın etrafından dolaşıp, geldi Harlan'ın kucağına oturdu. Masayı bir kalça darbesiyle itti.</p>

  <p class="calibre1">Harlan kaskatı kesildi. Kızı uzaklaştırmak için kollarını kaldırdı. Yapamadı.</p>

  <p class="calibre1">Kız eğildi ve dudaklarından öptü; artık bu utanılacak bir şey değildi. Noys'u ve kendisini ilgilendiren hiçbir şeyden utanmıyordu.</p>

  <p class="calibre1">Bir gözlemcinin ahlaki açıdan hakkı olmayan şeyler yapmaya başladığında, pek emin değildi. Yaşanan Gerçeklik ve planlanan Gerçeklik Değiştirmesi'ni kapsayan sorunun yapısı üzerinde düşünmeye başladı. Sonsuzluğu rahatsız eden, bu yüzyılın düşük ahlak değerleri, sakat çocuk doğumları ya da anaerkil toplum yapısı değildi. Çünkü bütün bunlar aynı eski Gerçeklik'te olduğu gibi devam ediyordu, öyleyse Bütünzamanlar Meclisi'nin üzerinde önemle durduğu noktalar değildi. Finge bunun çok ayrıntıda kalan bir şey olduğunu söylemişti.</p>

  <p class="calibre1">O halde değişiklik ufak bir ayrıntıda yapılacak ve şu anda gözlediği sosyal sınıfla ilgili olacaktı. Buraya kadarım açıkça görebiliyordu.</p>

  <p class="calibre1">Aristokrasiyi, mutlu azınlığı, üst sınıfları ilgilendiren bir Değiştirme yapılacaktı.</p>

  <p class="calibre1">Hatta büyük bir olasılıkla, değiştirmenin Noys'la ilgili olabileceği onu çok rahatsız ediyordu.</p>

  <p class="calibre1">Kalan üç gün boyunca, Noys'un neşeli arkadaşlığı bile bulutların toplanmasını engelleyememişti.</p>

  <p class="calibre1">Kız, "Ne oldu? Bir süre, Sons... her ne ise o yerdekinden çok farklıydın. Katı kişiliğinden sıyrılmıştın. Şimdi yine eski Harlan oldun. Dönmek zorunda olduğun için mi?"</p>

  <p class="calibre1">"Biraz."</p>

  <p class="calibre1">"Dönmek zorunda mısın?"</p>

  <p class="calibre1">"Mecburum."</p>

  <p class="calibre1">"Peki biraz geciksen ne olur?"</p>

  <p class="calibre1">Harlan bu soruya gülümsemedi. "Geç kalmamı pek hoş karşılamayacaklardır," dedi. Yine de epeydir, cetvelin kendisine tanıdığı iki günlük marjı kullanmak fikri aklını kurcalıyordu.</p>

  <p class="calibre1">Noys, kendine has yaratıcı tellerinden rastgele nota ve akortlarla, yumuşak ve karmaşık müzik parçaları çıkaran bir çalgının kontrollerini ayarladı. Bu rastgele seçilen notaların uyumlu bir bütünlük içinde müziği oluşturabilmesi için, karışık matematik formülleri kullanılıyordu. Böylece müziğin kar taneleri gibi tekrar edip durmaması sağlanıyor, güzellik kazandırılıyordu.</p>

  <p class="calibre1">Seslerin büyüleyici etkisi altında Noys'u seyreden Harlan, çok üzgündü. Yeni durum oluştuğunda bu kıza ne olacaktı? Bir balıkçının karısı, bir fabrika işçisi, altı çocuk anası, şişman, çirkin, hastalıklı, ne olacaktı acaba? Her ne olursa olsun, Harlan'ı hatırlamayacaktı. Yeni bir Gerçeklik'te, kızın hayatında yeri olmayacaktı. Zaten kim olursa olsun, artık o Noys olmayacaktı.</p>

  <p class="calibre1">Onunkisi yalnızca bir kızı sevmekten öte bir şeydi. (Gariptir, ilk kez düşüncelerinin arasına "sevmek" kelimesi karışıyordu ve hiç yadırgamıyordu.) Kızın elbise seçimindeki zevkine, yürüyüşüne, konuşma tarzına, ifade güzelliğine, kısacası bir etkenler bütününe aşık olmuştu. Yaşanan Gerçeklik'teki çeyrek yüzyıllık hayat ve deneyimin ürünüydü bu. Bir yıl önceki Gerçeklik Değiştirmesi'nden önceki Gerçeklik'le, bu kız onun Noys'u değildi. Yapılacak değişiklikten sonra da artık onun Noys'u olmayacaktı.</p>

  <p class="calibre1">Yeni Noys belki birçok yönden daha mükemmel bir insan olacaktı ama, Harlan ne istediğini iyi biliyordu. O, buradaki, şu anda gözleriyle gördüğü, bu Gerçeklik'te yaşayan Noys'u istiyordu. Kusurları varsa, onları da istiyordu.</p>

  <p class="calibre1">Ne yapabilirdi?</p>

  <p class="calibre1">Birçok şey aklına geliyordu ama hepsi de kurallara aykırıydı. Örneğin bunlardan biri, değiştirmenin yapısını öğrenip, Noys'u nasıl etkileyeceğini tam olarak saptamaktı. Her şeyden önce, insan emin olamazdı ki...</p>

  <p class="calibre1">Birden çöken sessizlik, Harlan'ı daldığı hayal aleminden ayırdı. Tekrar YaşamŞemacısı'nın bürosundaydı. Sosyolog Voy, göz ucuyla onu izliyordu. Fereque'un bir ölününkine benzeyen yüzü de onu süzüyordu.</p>

  <p class="calibre1">Ve sessizlik insanın içine işliyordu.</p>

  <p class="calibre1">Birden bunun anlamı şimşek gibi çakıverdi. Hesaplayıcının tıkırtıları kesilmişti.</p>

  <p class="calibre1">Harlan atıldı. "Cevap geldi, YaşamŞemacısı."</p>

  <p class="calibre1">Feruque elindeki filme benzeyen şeylere baktı. "Eveeet. Tabii. Acayip."</p>

  <p class="calibre1">"Bakabilir miyim?" Harlan elini uzattı. Gözle görülür bir biçimde titriyordu.</p>

  <p class="calibre1">"Görünen bir şey yok. Zaten acayip olan da bu ya."</p>

  <p class="calibre1">"Bir şey yok da ne demek?" Harlan, Feruque'a dehşet dolu bir bakış fırlattı.</p>

  <p class="calibre1">YaşamŞemacısı acımasızca tane tane konuştu. "Bu hanım yeni Gerçeklik'te yok. Hiçbir kişilik hareketine rastlanmıyor. Yok, hepsi bu. Kaybolmuş. Olasılıkları 0.0001 basamağına kadar indirgedim. Hiçbir yerde ortaya çıkmıyor. Aslına bakarsanız, alnında biriken teri uzun parmaklarıyla sildi, "verdiğiniz etkenlerin oluşturduğu birleşimle, bu hanımın eski Gerçeklik'te bile nasıl yer aldığını anlayamadım."</p>

  <p class="calibre1">Harlan'ın kulakları uğulduyordu. "Fakat, fakat Değişiklik o kadar küçük ki."</p>

  <p class="calibre1">"Biliyorum. Etkenlerin birleşimi bir acayip. Buyrun, görmek ister misiniz?"</p>

  <p class="calibre1">Harlan sonuçları aldı. Noys yok? Noys yaşamıyor? Nasıl olurdu bu?</p>

  <p class="calibre1">Omuzuna bir elin dokunduğunu hissetti ve kulaklarında Voy'un sesi çınladı. "Rahatsız mısınız, Teknisyen?" Tesadüf de olsa, bir Teknisyen'in vücuduna dokunmuş olmaktan pişman olmuşçasına elini çekti.</p>

  <p class="calibre1">Harlan bütün yüz hatlarını oynatan bir gayretle yutkundu. "Oldukça iyiyim. Beni seyahat aracına götürür müsün?"</p>

  <p class="calibre1">Duygularını açığa vurmamalıydı. Her zaman yaptığı akademik araştırmalardan birini daha tamamlamış gibi davranmalıydı. Noys'un yeni Gerçeklik'te bulunmayışının, onun bir duygu seline boğduğu gerçeğini saklamalıydı.</p>
</body>
</html>
