<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre3">
  <p class="calibre5">&nbsp;<b class="calibre6">18</b></p>

  <h1 class="calibre5" title="18. SINIRSIZLIĞIN BAŞLANGICI">&nbsp;<b class="calibre6">SINIRSIZLIĞIN BAŞLANGICI</b></h1>

  <p class="calibre1">Belirsizlik ve kararsızlık Harlan'ın yiyip bitiriyordu. Silahını çıkardı, Noys'a doğrulttu.</p>

  <p class="calibre1">Fakat neden bu kız hiçbir şey söylemiyordu? Neden ısrarla bu edilgen tutumunu sürdürüyordu?</p>

  <p class="calibre1">Onu nasıl öldürebilirdi?</p>

  <p class="calibre1">Boğuk bir sesle, "Eee?" dedi.</p>

  <p class="calibre1">Kız kıpırdandı, fakat bu hareketi ellerini kucağına koyup, daha rahat, daha masum görünebilmek için yapmıştı sanki. Konuşmaya başladı ve sesi, insan sesinden farklı özelliklere sahip gibiydi. Bir silahın namlusuna bakıyor olmasına rağmen, garip bir güç sayesinde sükûnetim koruyor denebilirdi.</p>

  <p class="calibre1">"Yalnızca Sonsuzluğu korumak amacıyla beni öldürmek istiyor olamazsın. Tek derdin Sonsuzluğu korumak olsaydı, beni bayıltıp sıkıca bağlar, bu mağaraya hapseder ve gerekli gezilerini yapabilirdin. Ya da Bilgisayar Twissell'e sen İlkel Zaman'dayken beni tecrit altına almasını söyleyebilirdin. Ya da birlikte götürür, dağlarda dolaşırken kaybolmamı sağlardın. Eğer seni tatmin edecek tek şey öldürmekse, bunu sebebi, seni kandırmış, önce âşık edip sonra da ihanete sürüklemiş olduğumu düşünmendir. Böyle yaparak, söylediğin şeylerin hiçbirini gerçekleştirecek değilsin, yalnızca incinen gururunu tedavi edeceğine inanıyorsun."</p>

  <p class="calibre1">Harlan kıvranıyordu. "Gizli yüzyıllardan mısın? Söyle."</p>

  <p class="calibre1">"Evet. Ateş edecek misin şimdi?"</p>

  <p class="calibre1">Harlan'ın ateşleme düğmesine temas eden parmağı titredi. Tereddüt içindeydi. Kafasının içinde kızın davasını bir türlü sona&nbsp;erdiremiyor, beyhude aşkının ve özleminin son kırıntıları ona engel oluyordu. Acaba Harlan tarafından reddedilmiş olmak mı onu böyle üzmüştü? Bu yüzden yalan söyleyip, kasten kendisini öldürtmek istiyor olabilir miydi? Harlan kendisinden şüphelendi diye, ümitsizliğe kapılıp saçma bir kahramanlık gösterisi yapıyor olabilir miydi?</p>

  <p class="calibre1">Hayır!</p>

  <p class="calibre1">Böyle şeyler ancak 289.'nun acıklı aşk romanlarında olabilir, Noys gibi bir kız için geçerli değildir. O, sahte âşığı tarafından yaralanmış vücudundan akan kana mazoşist bir zevkle bakarak ölümü bekleyen biri olamaz.</p>

  <p class="calibre1">O halde, Harlan'ın onu öldürebileceğine inanmıyordu, ama neden? Şu anda bile hâlâ, Harlan'ın kendisini çekici bulduğunu biliyor ve bu özelliğinin onu engelleyeceğine mi güveniyordu?</p>

  <p class="calibre1">Parmağının düğmenin üzerindeki baskısı biraz daha arttı.</p>

  <p class="calibre1">Noys tekrar konuştu. "Bekliyorsun. Kendimi savunmak için açıklama yapacağımı mı ümit ediyorsun?"</p>

  <p class="calibre1">"Ne savunması?" Harlan alaycı bir ifade kullanmaya çalışmıştı ama yine de, kızın bir konu açmış olmasına sevindi. Bu, kızın parçalanmış vücuduna, kanlı et parçası kalıntılarına bakmak zorunda kalacağı ve güzel Noys'unun bu haline kendi ellerinin sebep olduğunu düşünüp kahrolacağı dakikaları mümkün olduğu kadar geciktirecekti.</p>

  <p class="calibre1">Hâlâ işi bitirememiş oluşuna bahaneler arıyordu. Heyecanla düşündü: Bırak konuşsun. Bırak gizli yüzyıllar için anlatabileceği her şeyi anlatsın. Ne kadar çok anlatırsa, Sonsuzluğu o kadar iyi korumak mümkün olur.</p>

  <p class="calibre1">Bu düşünce tarzı, hareketinin önüne katı bir politika koydu ve bir an için kıza hemen hemen onun kadar sakin bir yüzle baktı.</p>

  <p class="calibre1">Noys kafasmdan geçenleri okurcasına, sordu, "Gizli yüzyıllara ait bilgi mi elde etmek istiyorsun? Bu bir savunma yerine geçecekse, kolay. Örneğin, 150.000.'den sonra neden yeryüzünde insanoğlu yok, öğrenmek ister misin? İlgini çeker mi?"</p>

  <p class="calibre1">Harlan bilgi peşinde değildi, öğrenmek de istemiyordu. Fakat silahı tutan oydu. Zayıflık göstermemesi gerekiyordu.</p>

  <p class="calibre1">"Konuş!" dedi. Feryat edercesine söylediği bu kelime, Noys'un gülümsemesine sebep oldu.</p>

  <p class="calibre1">"Sonsuzluk henüz fazla üstzamanlara, hatta daha 10.000.'ye bile ulaşmadan önce, yüzyılındaki bizler (haklısın, ben 111.394.'denim) bu olayı fark ettik. Bizde de zaman seyahatleri var, fakat sizinkinden çok daha farklı ilkelere dayanır. Kendimiz kütlesel olarak zamanda gezmeyiz, zamanı önümüzden geçiririz. Biz yalnızca geçmişimizle, altzamanlarımızla ilgileniriz.</p>

  <p class="calibre1">"Sonsuzluğu dolaylı bir yoldan keşfettik. Önce, Gerçekliklerin hesaplarım geliştirdik ve çıkardığımız sonuçlan kendi Gerçekliğimize uygulayarak sınadık. Vardığımız nokta bizi dehşete düşürdü. Çok küçük bir olasılığın sonucu olan bir Gerçeklikte yaşıyorduk. Çok ciddi bir sorunla karşı karşıyaydık. Neden böyleydi?.. Burada değilmiş gibisin, Andrew! Hâlâ anlatmamı istiyor musun?"</p>

  <p class="calibre1">Harlan, kızın, kendisine geçmişte alıştığı sıcak, şefkatli tavrıyla seslendiğini duydu. Şu anda böyle bir davranışın onu öfkelendirmesi gerekirdi ama elinden gelmiyordu.</p>

  <p class="calibre1">Ümitsizlik içinde, "Devam et ve bitir, kadın," diyerek yalandan terslendi.</p>

  <p class="calibre1">Kızın hitap ederken kullandığı "Andrew"undaki sıcaklığı, soğuk bir "kadın" kelimesiyle karşılık vererek gidermeye çalışmıştı ama o, yine de solgun bir yüzle gülümsedi.</p>

  <p class="calibre1">"Zaman'ı geriye doğru inceledik ve gelişmekte olan Sonsuzlukla karşılaştık. Zaman içinde başka bir Gerçeklik (bizde de aynı kavram vardır ama adı başkadır) daha bulunduğunu hemen anladık. Büyük bir olasılıkla oluşan diğer gerçekliğe Temel Hal dedik. Temel Hal bir ihtimalde bizi de kapsamış olmalıydı ya da en azından bizim benzerlerimizi. Hiçbir zaman bu Temel Hal'in yapısını izah edemedik. Bilemiyoruz.</p>

  <p class="calibre1">"Yalnız bildiğimiz bir şey varsa o da, uzak altzamanlarda Sonsuzluk tarafından yapılan bir Değiştirme'nin, Temel Hal'i bizim yüzyıllarımıza ve ötesine de uzanacak şekilde farklılaştırmış olduğuydu. Temel Hal'in yapısını araştırmaya başladık. Eğer bir yanlışlık yapıldıysa, bunu düzeltmemiz gerekiyordu. Öncelikle, aşağı zamanlarımızda 70.000.'den yukarıda yer alan, gizli yüzyıllar dediğimiz kısmı karantinaya aldık. Çok büyük bir olasılıkla bu bizi yapılacak Değiştirmelerin etkilerinden koruyacaktı. Mükemmel bir güvenlik önlemiydi diyemem ama bize zaman kazandırması açısından değerliydi.</p>

  <p class="calibre1">"Sonra, normalde kültür ve değerlerimizin izin vermeyeceği bir şey yaptık. Üstzamanlarımızı, geleceğimizi araştırdık. İçinde bulunduğumuz Gerçeklikteki insanın kaderini öğrendik. 125.000.'den kısa bir süre sonra, insanoğlu yıldızlar arası seyahatin sırlarını çözüyor. Uzay boşluğunda sıçramalar yapmayı başarıyor. Sonuçta da yıldızlara ulaşıyor."</p>

  <p class="calibre1">Harlan gittikçe artan bir ilgiyle kızın tatlı ve ölçülü konuşmasını dinliyordu. Anlattıklarının ne kadan doğruydu acaba? Ne kadarı onu aldatmaya yönelikti? Kızın sözünü keserek, "Ve yıldızlara ulaşma imkânına sahip olunca da, dünyayı terk edip ayrıldılar. Bazılarımız bunu tahmin ediyordu."</p>

  <p class="calibre1">"Öyleyse o bazılarınız yanlış tahmin etmişler. İnsanoğlu dünyayı terk etmeye çalıştı. Ne yazık ki, Galaksi'de yalnız değiliz. Başka dünyaları olan yıldızlar yar, biliyorsun. Hatta başka zekâlar. Aslında, en azından bizim Galaksimizde, hiçbiri insanlık kadar eski değil ama 125.000 yüzyıl boyunca insanoğlu dünyadan çıkmadı. Daha genç zekâlar bizim düzeyimize gelip geçtiler. Yıldızlararası seyahati geliştirip, Galaksi'yi kolonileştirdiler.</p>

  <p class="calibre1">"Bizim torunlarımız uzaya çıktığında her taraftan gelen birtakım mesajlarla karşılaştı. Dolu! Geçmek yasaktır! Yaklaşmayın! İnsanoğlu araştırmacılarını geri çekti ve yuvaya döndü. Fakat artık dünyanın ne olduğunu biliyordu: Özgürlüğün sınırsızlığıyla kuşatılmış bir hapishane... ve insan soyu yok oldu!" "Bir anda yok oldu, öyle mi? Saçma." "Bir anda yok olmadı. Binlerce yüzyıl sürdü. İniş çıkışlar oldu ama sonuç olarak, bir amaçsızlık, beyhudelik, ümitsizlik insanoğlunu etkisi altına almıştı ve başa çıkamadılar. En sonunda bir ara doğum oranı düştü ve sonra her şey bitti. Senin Sonsuzluğu'nun marifeti bu."</p>

  <p class="calibre1">Harlan şimdi Sonsuzluğu savunabilirdi, daha şiddetle, daha tutucu olarak.</p>

  <p class="calibre1">"Gizli yüzyıllara geçmemize izin verin düzeltelim. Ulaşabildiğimiz yüzyıllarda en iyisini başardık."</p>

  <p class="calibre1">"En iyisi mi?" Noys, Harlan'ı taklit ederek garip bir ses tonuyla onu alaya aldı. "Neymiş o? Bunu size söyleyen makineleriniz. Hesap komplekleriniz. Peki, makinelerin ayarını yapıp, onlara neye göre karşılaştırma yapacaklarını söyleyen kim? Makineler, problem çözümünde insanlardaki zekâ kıvraklığına erişemezler, yalnızca hızlıdırlar. Sadece hızlı! O halde, Sonsuzların 'en iyisi' dedikleri nedir? Ben sana söyleyeyim. Emniyet ve güvenlik. Aşırılığa kaçmamak. Aşırı uçlarda bulunmamak. Geri dönüşü garantilemeden hiçbir riske girmemek."</p>

  <p class="calibre1">Harlan yutkundu. Araçtayken Twissell'in Gizli Yüzyılların evrimleşmiş insanıyla ilgili sözleri aklına geldi. Ne demişti: Normal olmayan, alışılmışın dışındaki her şeyi ortadan kaldırırız.</p>

  <p class="calibre1">Ve gerçekten de öyle değil miydi?</p>

  <p class="calibre1">"Eee," dedi Noys, "düşünceli görünüyorsun. Madem öyle, biraz da şunu düşün. Şu anda yaşanan Gerçeklikte, neden insanoğlu sürekli uzay seyahatleri yapabilmek için çırpınıyor ve her defasında başarısızlığa uğruyor? Her uzay seyahati projesini başlatan, geçmişteki başarısızlıklardan haberdar olsa gerek. O halde neden tekrar tekrar deniyorlar?"</p>

  <p class="calibre1">"Bu konuyu derinlemesine incelemiş değilim." Yine de, ister istemez, Mars'ta her defasında kurulan ve bir türlü başarıya ulaşılamayan koloni çalışmaları aklına geldi. Sonsuzlar için bile her zaman çekiciliğini korumuş olan uzay uçuşlarını düşündü. Sosyolog Kantor Voy'un sesi hâlâ kulaklarındaydı. Adam, elektroçekimle yapılan uzay seyahatlerinden yoksun kalma konusunda, derin derin iç çekmiş ve "çok güzeldi." demişti.</p>

  <p class="calibre1">Gerçekten böyle bir şey olabilir miydi? Zeki birtakım yaratıkların, dışa açılıp yıldızlara ulaşarak, yeryüzündekileri bulundukları yere hapsetmeleri söz konusu olabilir miydi? İnsanları, defalarca gezegenlerarası seyahatler düzenlemeye, içlerinde yalnızca Dünya'nın yaşanabilir bir yer olduğu gerçeğine rağmen, bu ölü gezegenlere tekrar tekrar gitmeye zorlayan neden bu olabilir miydi? Sonsuzluğun durmadan uğraştığı yanlış uygulamalara neden olan, bu kaçınılmaz başarısızlık, insanın her şeye rağmen bu hapishaneye dönmek zorunda olduğunun bilincinde olması mıydı? Harlan, elektroçekimin geliştirdiği yüzyıllardaki uyuşturucu madde kullanma alışkanlığını düşündü.</p>

  <p class="calibre1">"Sonsuzluk, gerçekliklerdeki felaketleri önlerken, aynı zamanda zaferleri de yok ediyor. İnsanlığın yücelebilmesi için büyük sınavlar verilmelidir. Tehlike ve huzursuzluk, güvensizliğe yol açar ve insanlığı daha yeni, daha görkemli zaferler kazanmaya iter. Bunu anlayabiliyor musun? Sonsuzluk, insanı kuşatan tuzakları ve sefaleti bertaraf etmekle onu, daha iyi ve daha etkili çözümlerini; kaçmak yerine, güçlüğü yenerek ele geçireceği asıl çözüm yollarını bulmaktan alıkoyuyor."</p>

  <p class="calibre1">Harlan tekrar söze girmek isteyerek, "Birçok mükemmel iş..." dedi.</p>

  <p class="calibre1">Noys sözünü kesti. "Sonsuzluğun kurulmamış olduğunu düşün."</p>

  <p class="calibre1">"Eee?"</p>

  <p class="calibre1">"Neler olacağını sana anlatayım. Zaman mühendisliği için harcanan enerji, çekirdek ilminin gelişmesinde kullanılacaktı. Sonsuzluk kurulamayacaktı ama, Yıldızlararası seyahat gerçekleşecekti. İnsanoğlu, şimdiki Gerçeklikleri'nden yüz bin yüzyıl, belki de daha önce, yıldızlara ulaşabilecekti. Yıldızlar henüz işgal edilmemiş olduğundan, insanoğlu galaksi boyunca yayılabilecekti. Önce davranmış olacaktık."</p>

  <p class="calibre1">"Ve bu bize ne kazandıracaktı?" diye sordu Harlan. "Daha mutlu olabilecek miydik?"</p>

  <p class="calibre1">"Biz derken kimi kastediyorsun? İnsanın tek bir dünyası olmayacaktı. Milyonlarca, milyarlarca dünyada yaşayacaktık. Sınır&nbsp;tanımayacaktık. Her dünya, kendisine ait yüzyıllara, değerlere, kendisinin olan bir çevrede mutluluğu arama fırsatına sahip olacaktı. Bir çok mutluluklar, güzel şeyler, çok çeşitli... İnsan neslinin Temel Hal'i bu işte."</p>

  <p class="calibre1">"Bu, sadece bir tahmin," dedi Harlan ve kızın çizdiği tabloya ilgi duymaya başladığı için sinirlendi. "Neler olacağını nasıl bilebilirsin?"</p>

  <p class="calibre1">"Yalnızca bir tek Gerçeklikten haberdar olan ölümlüler sana komik gelir, değil mi? Bizde de, birçok Gerçeklik mevcuttur ama belli bir anda bunların yalnızca biri geçerlidir, diye düşünen Sonsuzların cehaleti karşısında gülümsemekten kendimizi alamayız."</p>

  <p class="calibre1">"Neler saçmalıyorsun?"</p>

  <p class="calibre1">"Biz, alternatif birtakım Gerçeklikler hesaplamayız. Hepsini izleriz. Yaşanabilecek Gerçeklerden biri geçerlidir, diğerleri seçenektir. Biz tümünü inceleriz."</p>

  <p class="calibre1">"Ortada olmayan, hayalet Gerçekler, öyle mi?"</p>

  <p class="calibre1">"Evet."</p>

  <p class="calibre1">"Peki bunu nasıl yapıyorsunuz?"</p>

  <p class="calibre1">Noys bir an için tereddüt etti, sonra tekrar konuştu. "Sana nasıl açıklasam bilmem ki, Andrew? Aynı senin gibi, birçok şeyi nasıl olduklarını pek anlayamadan öğrendim. Bir hesap kompleksi'nin çalışmalarını açıklayabilir misin? Halbuki kullanırsın ve Çalışır."</p>

  <p class="calibre1">"Eee, yani?"</p>

  <p class="calibre1">"Daha önce anlattığım gibi, Gerçeklikleri gözlemeyi öğrendik ve Temel Hal ortaya çıktı. Bu Temel Hal'i yaşanan Gerçeklik olmaktan çıkaran değişikliğin ne olduğunu da bulmak zor olmadı. Değişikliğin nedeni, Sonsuzluktakilerin yaptığı bir Değiştirme işlemi değil, bizzat Sonsuzluğun kendisiydi, onun varlığıydı. İnsanlara kendi geleceklerini seçme olanağı sağlayan Sonsuzluk gibi sistemler, güvenlik ve sükûneti tercih eder ve böyle bir Gerçeklikte yıldızlara ulaşmak olanaksızdır. Sonsuzluğun varlığı&nbsp;galaksi imparatorluğunun kurulmasını engelledi. Durumun düzeltilebilmesi için Sonsuzluğun ortadan kalkması gerekiyor.</p>

  <p class="calibre1">"Sınırsız sayıda Gerçeklik vardır. Gerçekliklerin alt grupları da sınırsız sayıdadır. Örneğin, içinde Sonsuzluk bulunan Gerçeklikler sınırsız sayıdadır, Sonsuzluğun bulunmadığı Gerçeklikler de sınırsız sayıdadır, aynı zamanda, Sonsuzluğun var olduğu fakat sonradan ortadan kaldırıldığı Gerçeklikler de sınırsız sayıdadır. Fakat benim insanlarım, bu sınırsız Gerçeklikler arasından benim bulunduğumu seçtiler.</p>

  <p class="calibre1">"Benim bir suçum yok. Twissell ve sen Cooper'ı nasıl eğittiyseniz, onlar da görevimi yerine getirmem için beni eğittiler. Fakat, benim Sonsuzluğu ortadan kaldıran ajan durumunda olduğum Gerçeklikler de sınırsız sayıdadır. En az karışık olan beş seçenekten birini seçmemi istediler. Ben de şu anda yaşamakta olduğumuz, içinde senin bulunduğun seçeneği seçtim."</p>

  <p class="calibre1">"Neden bunu seçtin?"</p>

  <p class="calibre1">Noys bakışlarım başka tarafa çevirdi. "Çünkü, seni seviyorum. Seninle karşılaşmadan çok önce, sana âşıktım ben."</p>

  <p class="calibre1">Harlan iyice şaşırmıştı. Doğru söylüyor gibiydi. Düşündü: Bu kız bir oyuncu...</p>

  <p class="calibre1">"Ama bu oldukça komik," diyebildi.</p>

  <p class="calibre1">"Öyle mi? Gerçeklikleri büyük bir dikkatle inceledim. 482.'ye gidip, önce Finge'le sonra da seninle karşılaştığım Gerçekliği inceledim. Bana geldiğin, beni sevdiğin, Sonsuzluğa ve sonra da uzak üstzamanlardaki kendi yüzyılıma götürdüğüm, Cooper'ı yanlış yere gönderdiğin ve birlikte İlkel Zaman'a gittiğimiz Gerçekliği. Hayatımızın geri kalan günlerini İlkel Zaman'da geçirdik. Birlikte ve mutlu olduğumuzu gördüm ve seni sevdim. Onun için hiç de komik değil. Aşkımız gerçek olabilir diye bunu seçtim."</p>

  <p class="calibre1">"Bütün bunlar hep aldatmaca. Düzenbazlık. Beni kandırabileceğini mi sanıyorsun?" Birden sustu, sonra o anda aklına gelmiş gibi sordu, "Dur! Bütün olacakları önceden bildiğini söylüyorsun. Her şeyi biliyordun, değil mi?"</p>

  <p class="calibre1">"Evet."</p>

  <p class="calibre1">"Yalan söylediğin belli işte. Burada, bir silahla karşılaşacağını da bilmen gerekirdi. Başaramayacağını da bilmen gerekirdi. Cevap ver bakalım."</p>

  <p class="calibre1">"Gerçeklik alt gruplarının sınırsız sayıda olduğunu söylemiştim. Ele aldığımız bir Gerçekliği ne kadar iyi incelesek de, bunun birçok benzerini yine de tam olarak saptayamayız. Bulanık noktalar vardır. Saptama işlemi ne kadar iyi yapılırsa bulanık noktaların sayısı o kadar azaltılabilir. Bulanık noktaların sayısının azaltıldığı oranda, rastlantıyla meydana gelecek değişikliklerin sonucu etkileme olasılığı da azalmış olur. Fakat olasılıkların tümünün yok edilmesi olanaksızdır. Bir bulanık nokta işi bozdu." "Hangisi?"</p>

  <p class="calibre1">"l00.000.'deki engel ortadan kaldırıldıktan sonra, uzak üstzamanlara bir kez daha gelmen gerekiyordu ve geldin. Fakat, yalnız gelmen gerekiyordu. Bilgisayar Twissell'i görünce, işte bu yüzden çok korktum."</p>

  <p class="calibre1">Harlan yine çıkmaza girmişti. Nasıl da her şeyi yerli yerine oturtuyordu bu kız!</p>

  <p class="calibre1">"Eğer bu farklı durumun gerçek önemini kavrayabilseydim, daha da çok korkardım. Yalnız gelmiş olsaydın, şimdi olduğu gibi, yine beni İlkel Zaman'a getirecektin. Sonra da, insanlık aşkı için, bana duyduğun sevgi için, Cooper'la temasa geçmeyecektin. Çember kopacak, Sonsuzluk sona erecek ve senle ben burada güvenlik içinde yaşayacaktık.</p>

  <p class="calibre1">"Fakat rastlantısal bir değişiklik gerçekleşti ve sen Twissell'le birlikte geldin. Yolda sana Gizli yüzyıllarla ilgili düşüncelerinden bahsetti ve bana olan güveninin sarsılmasına yol açan sonuçlara ulaşmana sebep oldu. Ve şimdi de aramıza şu silah girdi... ve işte, Andrew, öykü bu. Beni vurabilirsin. Hiçbir şey seni durduramaz."</p>

  <p class="calibre1">Silahı sıkmaktan Harlan'ın eli ağrıyordu. Öbür eline aldı. Kızın öyküsünde tutarsız bir nokta yok muydu? Şimdi onun Gizli&nbsp;yüzyıllardan geldiğine kuşkusu kalmadığına göre ne yapmalıydı? Çelişkiler içinde kıvranıyordu ve güneş doğmak üzereydi.</p>

  <p class="calibre1">"Sonsuzluğun sona ermesi için benim Cooper'ı 20.'ye gönderişim yeterliydi. Neden bir de benim buraya gelmemi istediniz? Ne gereği vardı?"</p>

  <p class="calibre1">"Çünkü," dedi, Noys, "Sonsuzluğun sona ermiş olması yeterli değil. Sonsuzluğun bir başka biçimde tekrar kurulma olasılığını da mümkün olduğu kadar azaltmalıydık. Onun için, burada, ilkel zamanda yapılması gereken bir şey daha var. Bir küçük Değiştirme, çok basit bir şey. Gerekli Asgari Değişikliğin hayati önemini biliyorsun. Burada, 20. yüzyılda İtalya denen bir yarımadaya bir mektup gidecek. Şimdi 19.32.'deyiz. Birkaç yıl sonra, göndereceğim mektuptan yararlanarak, İtalya'da bir adam, uranyumu nötron bombardımanına tabi tuttuğu deneylerine başlayacak."</p>

  <p class="calibre1">Harlan korktuğunu hissetti. "İlkel Tarih'te değişiklik mi yaratacaksınız?"</p>

  <p class="calibre1">"Evet. Planımız bu. Yeni, nihai Gerçeklikte ilk nükleer patlama, 30. yüzyılda değil, 19.45.'de meydana gelecek."</p>

  <p class="calibre1">"Fakat bunun ne kadar tehlikeli olduğunu biliyor musunuz? Düşünebiliyor musunuz?"</p>

  <p class="calibre1">"Tehlikenin farkındayız. Sonuçta ortaya çıkan gerçekler demetini inceledik. Çok küçük bir olasılıkla, dünya radyoaktif bir örtüyle kaplanabilir, fakat bundan çok daha büyük bir olasılıkla..."</p>

  <p class="calibre1">"Bu riske değecek bir şey var mı?"</p>

  <p class="calibre1">"Bir Galaksi İmparatorluğu. Temel Hal'in bizzat kendisinin yaşama geçişi."</p>

  <p class="calibre1">"Şu yapmayı düşündüğünüz şeye rağmen, hâlâ Sonsuzları müdahale etmekle suçluyorsunuz..."</p>

  <p class="calibre1">"Biz onları, insan soyunu güvenlik içinde bir hapisanede tutmak için defalarca müdahale etmekle suçluyoruz. Biz yalnızca bir kez müdahale edeceğiz ki nükleer güce yönelsin ve bir daha hiçbir zaman Sonsuzluğu kuramasınlar."</p>

  <p class="calibre1">"Hayır," dedi Harlan ümitsizlikle. "Bir Sonsuzluk olmalı."</p>

  <p class="calibre1">"Sen istersen olur. Seçecek olan sensin, insanlığa geleceklerini dikte ettiren psikopatlar olmalı diyorsan..." "Psikopatlar!" diye gürledi Harlan. "Değiller mi? Sen onları iyi tanırsın. Düşün!" Harlan kıza saldırmak üzereydi, ama yine de düşünmekten kendini alamadı. Çırakların Gerçekliğin esaslarını öğrenişi ve Çırak Latourette'in kendini öldürmek istemesi aklına geldi. Latourette ölmemiş ve bir Sonsuz olabilmek için gayret sarf etmişti ama, kimbilir yüreğinde ne yaralar açılmıştı.<br class="calibre2" /></p>

  <p class="calibre1">Sonsuzluk'taki hiyerarşik düzeni düşündü. Herkesin, duyduğu suçluluğu öfke ve nefrete dönüştürüp Teknisyenlerin sırtına yüklemeye çalıştığı anormal hayatı düşündü. Birbirleriyle boğuşan Bilgisayarları düşündü. Finge'in Twissell'in arkasından çevirdiği dolapları, Twissell'in de onu gözleyişini düşündü. Sennor'un Sonsuzluklarla mücadele ederken, aslında kendi kel kafasıyla uğraştığını düşündü. Kendisini düşündü.</p>

  <p class="calibre1">Sonra Twissell'i düşündü, büyük TwisseH'i, kendi gibi kuralları çiğneyen Twissell'i.</p>

  <p class="calibre1">İşte Sonsuzluğu böyle tanıyordu. Yoksa onu yıkmak için bu kadar istekli olabilir miydi? Yine de, şimdiye kadar bunu kendi kendine itiraf edememişti, sona bu kadar yakın olmamıştı.</p>

  <p class="calibre1">Ve Sonsuzluğun gitgide derinleşen psikozlar içine gömüldüğünü düşündü. Anormal dürtülerin kıvrandığı bir kuyu, ümitsiz hayatların yerlerinden acımasızca kopanlmasıyla meydana getirilen bir kütle.</p>

  <p class="calibre1">Hiçbir anlam taşımayan, boş gözlerle Noys'a baktı. Kızın tatlı yumuşak sesi kulaklarını okşadı. "Anlıyor musun? Gel, mağaranın önüne çıkalım, Andrew."</p>

  <p class="calibre1">Yepyeni bir görüş açısı kazanmış olmanın ağırlığıyla sersemlemiş, büyülenmiş gibi kızın peşinden gitti. Uzun bir zamandır kendisiyle Noys'un kalbi arasındaki bir çizgide yer almış olan silah elinden düştü.</p>

  <p class="calibre1">Güneş doğuyordu, gökyüzü gri bir renge bürünmüştü ve mağaranın hemen önünde duran aracın gövdesi soluk ışıklar altında gölge gibi duruyordu. Üzerini kaplayan örtü, hatlarını bulanıklaştırıyordu.</p>

  <p class="calibre1">Noys konuştu. "Bu, Dünya işte. Ne sonsuz, ne de insanlığın tek yuvası, yalnızca sınırsız bir maceranın başlangıç noktası. Bütün yapacağın, karar vermek. Sana kalmış. Sen, ben ve mağaradakiler, bir fiziksel zaman alanıyla Değişikliğin etkisinden korunacağız. Cooper ilanıyla beraber yok olacak; Sonsuzluk ve benim yüzyılımın şu andaki Gerçekliği ortadan kalkacak, fakat biz, çocuklar, torunlar görmek üzere burada olacağız ve insanlık, yıldızlara ulaşmak üzere varlığını sürdürecek."</p>

  <p class="calibre1">Kızın yüzünü görmek için döndü; o da Harlan'a bakıyor, gülümsüyordu. Noys'du, her zamanki Noys ve kendi kalbi de aynı eskiden olduğu gibi çarpıyordu.</p>

  <p class="calibre1">Araç ortadan kaybolup, üzerlerine düşen gölgesi yerini gün ışığına bırakana kadar, karar vermiş olduğunun kendi bile farkında değildi.</p>

  <p class="calibre1">Bu kayboluş, Noys kollarının arasına kayarken, ona sonun geldiğini anlatıyordu, Sonsuzluğu'nun sonunun...</p>

  <p class="calibre1">... Ve bu sınırsızlığın başlangıcıydı.</p>

  <p class="calibre1"><br class="calibre2" /></p>

  <p class="calibre1">&nbsp;</p>

  <p class="calibre1">&nbsp;</p>

  <p class="calibre1"><br class="calibre2" /></p>

  <p class="calibre1">&nbsp;</p>
</body>
</html>
