<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre3">
  <p class="calibre4">4</p>

  <h1 class="calibre4" title="4. BİLGİSAYAR">&nbsp;BİLGİSAYAR</h1>

  <p class="calibre1">İlk kez Twissell'le birlikte ayrıldığından beri 482.'ye yeniden girerken, artık iki yıllık bir Teknisyen'di Harlan. Neredeyse tanıyamayacaktı.</p>

  <p class="calibre1">Yüzyıl değişmemişti. Değişen kendisiydi.</p>

  <p class="calibre1">İki yıllık Teknisyenlik çok şey ifade eder. Bir anlamda onu durgunlaştırmıştı. Artık onun için, öğrenilmesi gereken yeni bir dil, her yeni gözlem projesiyle değişecek giysi ve yaşam biçimlerine alışmak gibi sorunlar yoktu. Sonsuzluğun bütün uzmanlarını bir arada tutan aynı yolun yolcusu oldukları fikrini bile unutmuş görünüyordu.</p>

  <p class="calibre1">Hepsinden önemlisi, bir Teknisyen olmanın verdiği gücü içinde hissediyordu. Milyonların kaderini parmaklarının ucuyla tutuyor, istediğini yalnız yürümeye mahkûm etmeye, istediğini yüceltmeye gücü yetiyordu.</p>

  <p class="calibre1">482.'nin danışma masasında oturan adama soğuk soğuk baktı ve kelimelerin üstüne basa basa kendini tanıttı. "Andrew Harlan, Teknisyen, 482.'de geçici görev, Bilgisayar Finge'e rapor verilecek. "Adamın bakışlarını kaçırmaya çalıştığını fark etti ama aldırmadı.</p>

  <p class="calibre1">İnsanların "Teknisyen'e bakış" dedikleri bir hareket vardır. Omuzda bulunan kırmızı gül rengindeki ambleme çabucak bir bakış fırlatılır ve bir daha bakılmamaya çalışılır.</p>

  <p class="calibre1">Harlan karşısındakinin omuz amblemine baktı. Bir Bilgisavar'ın sarı, bir YaşamŞemacı'sının yeşil, Bir Sosyolog'un mavi,&nbsp;<span style="font-size: 1em; text-indent: 1em;">ya da bir Gözlemci'nin beyaz amblemlerinden hiçbiri değildi.</span></p>

  <p class="calibre1">Uzmanların tek renkli amblemlerinden biri de değildi. Beyaz zemin üzerine mavi bir çizgi. Adam geri hizmet kollarından haberleşmede çalışıyordu. Bir Uzman değildi.</p>

  <p class="calibre1">Ve o da "Teknisyen'e bakış" türünden bir göz attı adama.</p>

  <p class="calibre1">Biraz bezgin bir tavırla, "Eee?" dedi.</p>

  <p class="calibre1">Haberleşme elemanı hızlı hızlı konuşarak, "Bilgisayar Finge'i arıyorum, efendim."</p>

  <p class="calibre1">Harlan 482.'yi katı ve yoğun olarak hatırlıyordu, fakat şimdi hemen hemen fakir ve sünepe buldu.</p>

  <p class="calibre1">575.'nin cam ve porselenine ve muazzam temizliğine alışmıştı. Pastel renklerin, beyazlık ve temizliğin hakim olduğu bir çevreye alışmıştı.</p>

  <p class="calibre1">482.'nin ağır sıvaları, çamurlu pigmentleri, boyalı metalleri itici ve sevimsiz görünüyordu.</p>

  <p class="calibre1">Hatta Finge bile gözüne farklı göründü. İki yıl öncesinin Gözlemci Harlan'ı için Finge'in her hareketi güçlü ve meşum görünürdü.</p>

  <p class="calibre1">Şimdi ise Teknisyenliğin yüce ve ayrıcalıklı katından bakıldığında silik ve hastalıklıymış gibi geliyordu Harlan, birtakım belgeleri inceledikten sonra misafirini yeterince beklettiğine karar vermişçesine başını kaldırıncaya kadar seyretti.</p>

  <p class="calibre1">Finge 600.'lerin enerji kökenli yüzyıllarından birindendi. Bunu ona Twissell söylemiş ve etraflıca izah etmişti. Finge'in ani hareketleri, alan güçlerinin katılığına alışmış insanlarda görülen doğal güvensizliğin ve hep önemsiz işlerle uğraştığı için duyduğu mutsuzluğun bir sonucu olabilirdi. Parmaklarının ucuna basarak yürüyüşü (Harlan Finge'in kedilerinkine benzeyen yürümesini hatırladı; genellikle masasından başını kaldırdığında Finge'i karşısına dikilmiş ona bakarken bulur, geldiğini hiç duyamazdı) artık sinsi ve şeytanca değildi; daha çok bilinçsizce bile olsa, bastığı yerin ağırlığını çekemeyip çökeceğinden korkan bir insanın ürkek, çekingen tavrını yansıtıyordu.</p>

  <p class="calibre1">Harlan, lütfedercesine, bu adamın bulunduğu pozisyona uymadığını ve geri hizmetlere çekilmesinin hakkında daha hayırlı olacağını düşündü.</p>

  <p class="calibre1">Finge, "Selamlar, Teknisyen Harlan," dedi.</p>

  <p class="calibre1">"Selamlar, Bilgisayar," dedi Harlan.</p>

  <p class="calibre1">"Sanırım iki yıldan beri..."</p>

  <p class="calibre1">"İki fizyo yıldan beri," diye düzeltti Harlan.</p>

  <p class="calibre1">Finge şaşkın şaşkın baktı. "İki fizyo yıldan beri tabii."</p>

  <p class="calibre1">Sonsuzluk'ta, evrendeki anlamıyla bir zaman kavramı yoktur, fakat vücutlar yaşlanır ve bu da zamanın geçtiğinin kaçınılmaz kanıtıdır. Fizyolojik olarak zaman geçer ve Sonsuzluk'ta geçen bir fizyo yıl içinde insan Zaman'daki bir yıldan daha hızlı yaşlanır.</p>

  <p class="calibre1">Yine de en çok bilgiçlik taslayan Sonsuzlar bile bu ayrıma pek dikkat etmezdi. Gerçekte fizyolojik anlamının ötesinde bir yarın, bir dün ya da bir geçen hafta olmasına rağmen, Sonsuzlar birbirlerine, "yarın görüşürüz", "Seni dün çok aradım", ya da "haftaya görüşürüz" diye hitap ederdi. Ve insanlığın içgüdüleri Sonsuzluk'taki hareketleri yirmi dört 'fizyosaat'li günlere, gün ve gecelere, bugün ve yarınlara göre ayarlardı.</p>

  <p class="calibre1">Finge, "En son görüştüğümüzden sonra geçen iki fizyo yıldan beri 482.'de bir kriz yaşanıyor. Tuhaf, ilginç, hemen hemen benzeri görülmemiş bir şey. Daha önce yapılmamış ölçüde duyarlı Gözlemlere ihtiyacımız var," dedi.</p>

  <p class="calibre1">"Ve bu Gözlemleri benim yapmamı mı istiyorsunuz?"</p>

  <p class="calibre1">"Evet. Bir bakıma, bir Teknisyen'den Gözlem yapmasını istemek, yeteneklerini boşa kullanmak oluyor ama, senin eski Gözlemlerin mükemmeldi. Buna tekrar ihtiyacımız var. Şimdi sana bazı ayrıntıları anlatayım..."</p>

  <p class="calibre1">Finge konuşurken, kapı açıldı ve Harlan artık onu duymaz oldu. İçeri girene bakıyordu.</p>

  <p class="calibre1">Sonsuzlukta hiç kız görmemiş değildi. Çok ender de olsa daha önce birtakım kızlara rastlamıştı.</p>

  <p class="calibre1">Fakat böyle bir kız! Üstelik Sonsuzluk'ta!</p>

  <p class="calibre1">Harlan Zâman'a geçişlerinde birçok kadınla karşılaşmıştı ama, zaman içerisinde onları yalnızca birer nesne olarak görürdü. Bir duvardan, toptan, el arabasından, tırmıktan, kedi yavrusundan ya da bir eldivenden daha farklı olarak algılamazdı. Onlar incelenmesi gereken gerçeklerden ibaretti.</p>

  <p class="calibre1">Sonsuzlukta, bir kız bambaşka bir şeydi. Hele böyle biri!</p>

  <p class="calibre1">Giysisi 482.'nin üst sınıflarına ait olduğunu gösteriyordu. Belinden üst tarafta, vücudunu bütünüyle saran şeffaf bir bluz ve altında da diz boyunda çok ince bir maddeden yapılmış bir pantolon. Pantolon da yeterince şeffaftı ve kalçalarının kıvrımlarını gözler önüne seriyordu.</p>

  <p class="calibre1">Parlak siyah renkteki saçları omuz hizasından kesilmişti. Dudakları kırmızıya boyanmış, üst dudağı yalnızca incecik çizilmiş, alt dudağı ise abartılmış bir haldeydi. Göz kapaklan ve kulak memeleri hafifçe gül pembesiyle renklendirilmiş ve yüzünün geri kalan kısmında şaşırtıcı bir süt beyazlığı hakimdi. Mücevherli küpeleri omuzlarından aşağı sarkıyor ve kimi zaman diri göğüslerine çarparak dikkati oraya çekiyordu.</p>

  <p class="calibre1">Finge'in bürosunun köşesindeki bir masaya sandalyesini çekti ve yalnızca bir defa kirpiklerini kaldırdı; koyu renk gözleri Harlan'ın yüzünde dolaştı.</p>

  <p class="calibre1">Harlan Finge'in sesini tekrar duyduğunda, Bilgisayar, "Bütün bunlar sana resmi bir raporla da verilecek, bu arada eski yatak ve çalışma odalarını kullanabilirsin," diyordu.</p>

  <p class="calibre1">Harlan nasıl çıktığını bile anlayamadan kendini Finge'in çalışma odasının dışında buldu.</p>

  <p class="calibre1">Duygularının arasında en kolay saptayabildiği öfkeydi. Finge'in bunu yapmasına izin verilmemeliydi. Ahlak bozucu bir şeydi. Alaycı...</p>

  <p class="calibre1">Durdu, sıkılı yumruklarını gevşetti, dişlerini gıcırdatmayı bıraktı. Şimdi görürüz! Masanın arkasındaki haberleşme memuruna doğru yürürken kendi ayak sesleri kulaklarında çınlıyordu.</p>

  <p class="calibre1">Memur başını kaldırdı, gözlerine bakmaya çalışarak, tedbirli bir ifadeyle, "Evet, efendim."</p>

  <p class="calibre1">"Bilgisayar Finge'in odasındaki bir masada bir kadın var. Buraya yeni mi geldi?"</p>

  <p class="calibre1">Çok tabii bir ifadeyle sormak istemişti. Sıkıcı, rutin, bir soru havası vermeye çalışmıştı. Fakat kelimeler ağzından öyle bir çıktı ki duyanlar ziller çalıyor sanabilirdi.</p>

  <p class="calibre1">Memur durumu fark etti. Bakışlarında bütün erkekleri aynı kefeye koyan bir şeyler vardı. Artık bu tip durumlarda TeknisyenMemur farkı ortadan kalkıyordu. Adam, "O yavruyu mu kastediyorsun? Off! Nefis değil mi?"</p>

  <p class="calibre1">Harlan kekelemeye başladı. "Soruma cevap ver."</p>

  <p class="calibre1">Adamın birden yüzü sarardı. "Yeni geldi. Bir ölümlü."</p>

  <p class="calibre1">"Görevi nedir?"</p>

  <p class="calibre1">Memur yeniden sırıtmaya başladı. "Patron'un sekreteri. Adı, Noys Lambent."</p>

  <p class="calibre1">"Peki." Harlan topuklarının üstünde döndü ve oradan ayrıldı.</p>

  <p class="calibre1">Harlan'ın 482.'ye ilk gözlem seyahati ertesi gün gerçekleşti, fakat sadece otuz dakika sürdü. Yalnızca duruma şöyle bir bakmayı amaçlayan bir tespit gezisiydi. Daha sonraki gün bir buçuk saat kadar süren bir gezi daha yaptı ve artık üçüncü bir giriş yapmadı.</p>

  <p class="calibre1">Vaktini eski raporları incelemeye ayırdı. Bildiklerini yeniden gözden geçiriyor, zamanın dilini inceliyor ve kendini yerel giysilere alıştırıyordu.</p>

  <p class="calibre1">482.'de bir Gerçeklik Değiştirmesi yapılmıştı fakat çok etkisiz kalmıştı. Eski gerçekte var olan bir politiklik şimdi yoktu ama toplumda kayda değer başka bir değişiklik olmamıştı.</p>

  <p class="calibre1">Farkında olmadan aristokrasi hakkındaki bilgilerini tazelemek için eski raporlarını karıştırmaya başladı. Tabii ki bu konuda gözlemler yapmıştı.</p>

  <p class="calibre1">Yapmıştı ama, bunlar kişilerle ilgili değildi. Onları bir sınıf olarak ele almıştı, bireyler halinde değil.</p>

  <p class="calibre1">O zamanlar kendisine verilen zamanmekân cetvelleri aristokrasiyi içeriden incelemesini gerektirmemiş, hatta izin vermemişti. Neden böyle olduğunu merak etmek de bir Gözlemci'ye düşmezdi. Şimdi bu konuyla ilgilenebilme fırsatı bulmuş olmanın sabırsız heyecanını taşıyordu.</p>

  <p class="calibre1">O üç gün boyunca dört kez Noys Lambent'in bakışlarını ya kalamıştı. Başlangıçta yalnızca giysileri ve süs için kullandığı ak sesuarı 1.70'lik boyu, inceliği, zarifliği ve dimdik duruşuyla biraz daha uzunmuş gibi geliyordu. İlk gördüğünde zannettiği kadar küçük de değildi, otuz değilse bile rahat yirmi beş yaşlarında ol malıydı.</p>

  <p class="calibre1">Sessiz ve çekingendi, bir defasında koridorda karşılaştıkla rında hafifçe gülümsemiş ve başını öne eğmişti. Harlan ona değ memek için kenara çekilmiş, sonra da öfkeyle yürümüştü.</p>

  <p class="calibre1">Üçüncü gün sona ererken Harlan, bir Sonsuz olarak görevi nin gerektirdiğini yapmak için tek yolun kaldığına karar vermişti. Şüphesiz, kızın durumu kendisi için çok uygun ve rahattı. Şüp hesiz, Finge de kurallara uygun oynuyordu. Yine de bu konuda Finge'in saygısızlığı, umursamazlığı, kurallara temelden aykırıydı ve mutlaka bir şeyler yapılmalıydı.</p>

  <p class="calibre1">Sonunda Harlan, Finge'den daha çok nefret ettiği kimse bulunmadığına karar verdi. Birkaç gün önce bu adam için bulduğu bahanelerin hepsi geçerliliklerini kaybetmişti.</p>

  <p class="calibre1">Dördüncü günün sabahı Finge ile özel görüşme yapmak is tediğini bildirdi ve kabul edildi. Kararlı adımlarla içeri girdi ve kendisinin de hiç beklemediği bir şekilde düşündüklerini dos doğru kelimelere döküverdi. "Bilgisayar Finge, Bayan Lambert'in Zaman'a gönderilmesini öneriyorum."</p>

  <p class="calibre1">Finge'in gözleri kısıldı. Başıyla bir sandalyeyi işaret etti, yumuşak, yuvarlak çenesini iki avucunun arasına azı dişlerini gös teren bir gülümsemeyle, "Evet, otur. Bayan Lambent'i yetersiz mi buldun? Uygun değil mi?" dedi.</p>

  <p class="calibre1">"Yeterliliği ve uygunluğu için bir şey diyemem, Bilgisayar. Bu onun denendiği konu ve sahaya bağlı bir şey, ben de herhan gi bir konuda denemiş değilim. Yalnız onun, bu Bölüm'ün ahlak açısından zararlı olduğunu bilmeniz gerekir."</p>

  <p class="calibre1">Finge soğuk soğuk baktı, basit bir Sonsuz'un aklının alamayacağı soyutlamaları Bilgisayar kafasında tartıyor gibiydi. "Ahlakı, bu kız hangi yönden bozuyor, Teknisyen?"</p>

  <p class="calibre1">"Bunu sormanız bile anlamsız," dedi Harlan, iyice sinirlenmişti. "Elbiseleri bir teşhircininkilere benziyor. O kızın..."</p>

  <p class="calibre1">"Dur. Dur. Biraz dur bakalım, Harlan. Sen bu çağda Gözlemcilik yapmıştın. Biliyorsun ki onun elbiseleri 482.'nin klasik giysileridir."</p>

  <p class="calibre1">"Kendi çevresinde, kendi kültürel ortamındayken normaldir, kaldı ki bunun giydikleri 482. için bile çok abartılmış sayılır. İzin verirseniz, bu kadarını da değerlendirebileyim artık. Bunun gibi birinin burada, Sonsuzluk'ta kesinlikle yeri olamaz."</p>

  <p class="calibre1">Finge yavaş hareketlerle başını salladı. Çok eğleniyormuş gibi bir havası vardı. Harlan kaskatı kesildi.</p>

  <p class="calibre1">"O burada belirli bir amaç için bulunuyor. Temel bir işlevi yerine getiriyor. Geçici olarak. Ona biraz tahammül etmeye çalış."</p>

  <p class="calibre1">Harlan'ın çeneleri titremeye başladı. Bir protestoyla ortaya atılmış ve kenara itilivermişti. Tedbirlice. Düşündü: Bu kadının "temel işlevi"nin ne olduğunu tahmin edebiliyorum. Bu işi böyle açıktan açığa yapmasına izin verilemez.</p>

  <p class="calibre1">Sert bir biçimde döndü, kapıya yürüdü. Finge'in sesi onu durdurdu.</p>

  <p class="calibre1">"Teknisyen," dedi Finge, "Twissell'le olan ilişkin, önemin hakkında sana yanlış bir fikir vermiş olabilir. Bunu düzelt! Bu sırada söyle bakayım, Teknisyen, senin hiç... (kelimeleri seçercesine durakladı) bir kız arkadaşın oldu mu?"</p>

  <p class="calibre1">Harlan hâlâ arkası dönük olarak, özenle ve tahkir eden kesin bir ifadeyle konuştu. "Zaman'da meydana gelebilecek bazı duygusal karışıklıklardan kaçınmak için, bir Sonsuz evlenmez. Aile'de meydana gelebilecek bazı duygusal karışıklıklardan kaçınmak için, bir Sonsuz çocuk sahibi olmaz."</p>

  <p class="calibre1">Bilgisayar, vakur bir ifadeyle, "Ben evlilikten ya da çocuklardan bahsetmiyorum," dedi.</p>

  <p class="calibre1">Harlan devam etti: "Ölümlülerle geçici ilişkiler yalnızca, Bütünzamanlar Meclisi'nin Şemacılık Merkez Heyetine, söz konusu Ölümlü'nün tam bir Yaşam Şemasının çıkarılması için müracaat ettikten sonra gerçekleşebilir. İlişkinin yalnızca özel zamanmekân cetvellerinin emrettiği şekilde yürütülmesi de zorunludur."</p>

  <p class="calibre1">"Doğru. Bir geçici ilişki için hiç müracaat ettin mi, Teknisyen?"</p>

  <p class="calibre1">"Hayır, Bilgisayar."</p>

  <p class="calibre1">"Düşünür müsün?"</p>

  <p class="calibre1">"Hayır, Bilgisayar."</p>

  <p class="calibre1">"Belki de düşünsen iyi edersin. Sana daha geniş bir bakış açısı sağlar. Bir kadının elbiseleriyle uğraşmaktan vazgeçer, başka Sonsuzlarla olabilecek muhtemel ilişkilerinden rahatsız olma mayı öğrenirsin."</p>

  <p class="calibre1">Harlan öfke içinde, tek kelime, bile söylemeden, odadan çıktı.</p>

  <p class="calibre1">İki saatlik mesafenin altında kalan en uzun dönem olan 482.'ye hemen her gün yaptığı ziyarete bu kez olanak bulamadı.</p>

  <p class="calibre1">Altüst olmuştu ve nedenini de biliyordu. Finge ve Ölümlü lerle ilişki kurmasına ait bayağı önerisi.</p>

  <p class="calibre1">İlişkiler vardı. Bunu herkes biliyordu. Sonsuzluk her zaman insan ihtiyaçlarının farkındaydı (bu ibare Harlan'a çok iğrenç ge liyordu) fakat metres tutmanın kurallara bağlanmasıyla bu iş yal nızca bir rahatlama, yalnızca bir cömertlik gösterisinden ibaret bir hale getirilmişti. Ve böyle bir ayarlama için uygun bulunacak kadar şanslı olanlardan genel görgü kurallarına ve çoğunluğun anlayışına uygun davranmaları, çok dikkatli olmaları istenirdi.</p>

  <p class="calibre1">Sonsuzluğun düşük düzeyli sınıfları, özellikle geri hizmetler arasında her zaman şu veya bu süre için bilinen nedenlerden, Ölümlüler arasından kadın getirtildiğine dair söylentiler dolaşırdı. Söylentiler genellikle Bilgisayarlar ve YaşamŞemacıları gibi bu işten faydalanabilecek üst sınıfları hedef alırdı. Onlar, yalnızca onlar Gerçeklik Değiştirmeleri'ni de göz önüne alarak, Ölümlüler arasından hangi kadınların getirilebileceğine karar verebilirdi.</p>

  <p class="calibre1">Her bölümün, basit yemek pişirme, temizlik ve ağır işler için geçici olarak Ölümlüler çalıştırdığına dair hikâyeler anlatanlar da vardı ama bu pek önemli değildi.</p>

  <p class="calibre1">Fakat bir Ölümlü'yü, hem de böyle bir Ölümlü'yü; sekreter olarak görevlendirmek, Finge'in Sonsuzluğu Sonsuzluk yapan her şeye burun kıvırmasından başka bir anlama gelemezdi.</p>

  <p class="calibre1">Hayatın gerçeklerini hiçe sayarak kayıtsız şartsız bir itaat anlayışı içerisinde bulunan Sonsuzluğun üyeleri için ideal bir Sonsuz, görevine, gerçeklerin iyileştirilmesine ve tüm insanlığın mutluluğuna kendini adamış kimsedir. Sonsuzluğu, İlkel zamanların manastırlarına benzetmek, Harlan'ın hoşuna gidiyordu.</p>

  <p class="calibre1">O gece, Twissell'le bu konuyu konuştuğunu, Twissell'in de, o ideal Sonsuz'unda duyduğu dehşeti paylaştığını rüyasında gördü. Yine rüyasında, rütbeleri sökülmüş, yıkılmış Finge'i gördü. Kendisini Bilgisayar'ın sarı amblemini taşıyan üniformanın içinde, 482.'ye yeni bir düzen getirirken, Finge'i de geri hizmetlere sürerken gördü. Twissell yanında oturuyor, ona hayran hayran bakıyor, gülümsüyordu. Hazırladığı yeni organizasyon şemasını dağıtması için Noys Lambent'e veriyordu.</p>

  <p class="calibre1">Fakat Noys Lambent çırılçıplaktı; titreyerek ve çok utanmış bir halde uyandı Harlan.</p>

  <p class="calibre1">Bir gün yine koridorda karşılaştılar, Harlan kenara çekildi, başka tarafa bakarak, geçmesini bekledi.</p>

  <p class="calibre1">Fakat kız karşısında durdu. Harlan yüzüne bakana kadar bekledi. Yüzünden renk ve hayat fışkırıyordu ve Harlan'ın burnuna hafif, iç gıcıklayıcı bir parfüm kokusu geldi.</p>

  <p class="calibre1">"Siz, Teknisyen Harlan'sınız, değil mi?"</p>

  <p class="calibre1">Oradan kaçmak istiyordu, fakat bütün bunlarda kızın bir suçu yok ki diye düşündü. Zaten geçip gitmek için kıza dokunması, değmesi gerekecekti.</p>

  <p class="calibre1">Başını sallayarak onayladı. "Evet," dedi.</p>

  <p class="calibre1">"Duyduğuma göre bizim zamanımız konusunda uzmanmışsınız."</p>

  <p class="calibre1">"Orada bulunmuştum."</p>

  <p class="calibre1">"Bir gün bu konuda sizinle sohbet etmeyi çok isterdim."</p>

  <p class="calibre1">"Çok meşgulüm. Zamanım olacağını pek sanmıyorum."</p>

  <p class="calibre1">"Fakat Bay Harlan, bir gün biraz zaman ayırabilirsiniz herhalde."</p>

  <p class="calibre1">Kız ona gülümsüyordu.</p>

  <p class="calibre1">Harlan ancak fısıldayarak konuşabildi. "Geçer misiniz, lütfen? Ya da benim geçmeme izin verin. Lütfen!"</p>

  <p class="calibre1">Kendisini utandırdığı için ona kızgındı, utandığı için kendisine kızgındı, en çok da her şey için Finge'e kırgındı.</p>

  <p class="calibre1">İki haftanın bitiminde Finge'in çağrısını aldı. Masasının üzerinde birtakım delikli işaretler bulunan saydam bir film duruyordu. Bir ara Harlan'a bahsettiği, yarım saatten bile az süreceği tahmin edilen bir Zaman seyahatiyle ilgili mesele olduğu belliydi.</p>

  <p class="calibre1">Finge, "Otur Harlan ve şunu bir incele bakalım" dedi. "Hayır, gözle değil. Makineyi kullan."</p>

  <p class="calibre1">Harlan, filmi dikkatle inceleyicinin ağzına yerleştirdi. Makinenin ayarlarını yaptı ve deliklerin anlamı ekran üzerinde kelimeler haline dönüşerek sıralanmaya başladı.</p>

  <p class="calibre1">Ortalanndan bir yere geldiğinde Harlan, birden inceleyiciyi kapattı. Filmi makineden yırtarcasına çekip aldı.</p>

  <p class="calibre1">Finge, sükûnetle, "Bende bir kopya daha var," dedi.</p>

  <p class="calibre1">Fakat Harlan filmi, patlamasından korkuyormuş gibi, başparmağıyla işaret parmağı arasında tutuyordu. "Bilgisayar Finge. bir yanlışlık olmalı. Benden, yaklaşık bir hafta sürecek bir Zaman seyahati boyunca bu kadının evini üs olarak kullanmam beklenemez."</p>

  <p class="calibre1">Bilgisayar dudaklarını büktü. "Zamanmekân saptamaları bunu uygun bulduysa, neden olmasın? Eğer senle, Bayan Lambent arasında kişisel bir sorun varsa..."</p>

  <p class="calibre1">"Hiçbir kişisel sorun yok," diye bağırdı Harlan.</p>

  <p class="calibre1">"Bir sorun olduğu muhakkak. Bunun gözlemleri etkileyebileceğini de öngörebiliriz. Fakat bu doğal ki öncelikle düşünülemez."</p>

  <p class="calibre1">Harlan kıpırdamadan oturuyordu. Hızla düşünüyordu. Normal olarak görevler hakkında bilgi istemek profesyonelliğin gurur anlayışına uymazdı. Bir Gözlemci, bir Teknisyen görevini soru sormadan yapardı. Bir Bilgisayar da açıklama yapacağını aklının ucundan bile geçirmezdi.</p>

  <p class="calibre1">Fakat bu durumda alışılagelmişin dışında bir şeyler vardı. Harlan, kızla, şu malûm sekreterle ilgili olarak itirazlarda bulunmuştu. Finge de tartışmanın uzamasından çekinmişti.</p>

  <p class="calibre1">O halde, Finge'in taktiği çok açıktı. Harlan'ı bu görev için kadının evine yerleştirecek ve böylece bazı kozlar elde edecek, bu kadınla olan ilişkisi konusunda Harlan üzerine gelirse, o da karşı suçlamalarda bulunarak susturma yoluna gidecekti.</p>

  <p class="calibre1">Harlan öfke ve nefretle dinledi.</p>

  <p class="calibre1">"Bildiğin gibi, birçok yüzyıl Sonsuzluğun varlığından haberdar. Zamanlararası ticareti bizim yönettiğimizi bilirler. Bunu bizim temel görev ve işlerimiz zannederler; bu da yararımıza bir durumdur. Bizim aynı zamanda insanlığın büyük felaketlerden korunması için çalıştığımız konusunda çok az bir bilgiye sahiptirler. Bu durum onlar için daha çok bir efsane niteliği taşır ki bu da yararımızadır. Biz onlara bir güvenlik duygusu sağlar ve bir baba imajı taşırız. Bütün bunları biliyorsun, değil mi?"</p>

  <p class="calibre1">Harlan düşündü: Bu adam beni hâlâ bir Çırak sanıyor galiba.</p>

  <p class="calibre1">Yine de evet anlamında başını salladı.</p>

  <p class="calibre1">Finge devam etti. "Fakat bazı şeyler vardır ki onların bilmemesi gerekir. Bunların başta geleni de bizim, gerektiğinde Gerçekliği değiştirdiğimizdir. Bu bilginin yaratacağı güvensizlik çok zararlı olabilir. Bu tür bilgilerin yayılmaya başladığı bir durum söz konusu olursa o Gerçekliği değiştirmek gerekir ki, başımız derde girmesin.</p>

  <p class="calibre1">&nbsp;Bununla beraber, zaman zaman şu veya bu yüzyılda, Sonsuzlukla ilgili, bazı arzu edilmeyen inanç ve söylentiler çıkabilir. Genellikle tehlikeli inanışlar, çağın yöneten kesimi üzerinde yoğunlaşır. Bu kesimler bizimle en fazla temasta bulunan kişilerin oluşturduğu insanlardan meydana gelir ve kamu görüşünü yansıtmaları açısından önem taşır."</p>

  <p class="calibre1">Finge konuşmasının burasında Harlan'm bir şeyler sormasını beklercesine durakladı. Harlan sessizce dinliyordu.</p>

  <p class="calibre1">Finge devam etti. "Bir yılbir fizyo yıl kadar önce yapılmış olan 433486, seri numarası F2, Gerçeklik Değiştirmesi'nden beri böyle bir istenmeyen inanışın ortaya çıktığına dair belirtiler görülmeye başladı. Bu inanışın yapısıyla ilgili bazı kararlara vardım ve durumu Bütünzamanlar Meclisi'ne sundum. Fakat hesaplama yöntemleriyle ilgili olarak, verilen bilgilerin durumu çok küçük olasılıklarla açıklaması onları pek tatmin etmedi ve kabullenmekte isteksiz görünüyorlar. Benim önerilerimi uygulamaya koymadan önce doğru olan gözlemler yapılmasını istiyorlar. Çok güzel bir görev bu. Seni çağırmanın ve Bilgisayar Twissell'in de çağırmama izin verişinin nedeni işte bu. Yaptığım bir başka şey de, halihazırdaki toplumun aristokratlarından, Sonsuzluk'ta çalışmayı ilginç bulacak birini buraya yerleştirmek oldu. O kızı bu büroya yerleştirdim ve amacımıza uygun olup olmadığını anlayabilmek için yakından gözledim..."</p>

  <p class="calibre1">Harlan düşündü: Yakında gözlemek! Eveet!</p>

  <p class="calibre1">Öfkesi tekrar kadından çok Finge üzerinde yoğunlaştı.</p>

  <p class="calibre1">Finge hâlâ konuşuyordu. "Bütün özellikleri uygun. Şimdi onu kendi çevresine, Zaman'a göndereceğiz. Evini üs olarak kullanıp, sosyal yaşantısını inceleme olanağına sahip olacaksın. Şimdi neden kızı burada tuttuğumu ve senin de onun evine yerleşmeni istediğimi anladın mı?"</p>

  <p class="calibre1">Harlan alay eder gibi bir ses tonuyla, "Çok iyi anladım, emin olabilirsiniz," diye cevap verdi.</p>

  <p class="calibre1">Harlan göğsünde yanan savaş ateşiyle oradan ayrıldı. Finge onu kandıramayacaktı. Onun aptal yerine koyamayacaktı.</p>

  <p class="calibre1">Muhakkak 482.'ye tekrar gitme fikrinin verdiği heves ve zevk, Finge'i alt etme düşüncesi ve göğsünde yanan savaş ateşinden kaynaklanıyordu.</p>

  <p class="calibre1">Öyle olması gerekirdi, başka ne olabilirdi ki?</p>
</body>
</html>
