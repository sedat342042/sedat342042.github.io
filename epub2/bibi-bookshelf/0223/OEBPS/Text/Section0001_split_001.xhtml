<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre3">
  <p class="calibre4">10&nbsp;</p>

  <h1 class="calibre4" title="10. KAPANDA">KAPANDA</h1>

  <p class="calibre1">Her şey çok açıktı. En katısından dramatik bir ironiydi bu Zamana son defa girmiş, son bir defa daha Finge'in burnunu kıstırmış, testiyi kuyuya son defa getirmişti. Ve yakalanmıştı.</p>

  <p class="calibre1">Kahkahayı atan Finge miydi acaba?</p>

  <p class="calibre1">Başka kim onu izleyecek, saklanıp bekleyecek ve sonra da yandaki odada keyiften patlarcasına kahkaha atacaktı. &nbsp; &nbsp;&nbsp;</p>

  <p class="calibre1">Eee, o halde, her şey boşa mı gidiyordu? Ve artık her şeyin bittiğine emin olduğu, şu insanı deli eden dakikada kararını ver di. Bu sefer kaçmayacak ya da bir kez daha Sonsuzluğa sığınma ya teşebbüs etmeyecekti. Finge'le yüzleşmek istiyordu.</p>

  <p class="calibre1">Gerekirse onu öldürecekti. Harlan, kahkahanın geldiği yandaki odanın kapısına doğru seyirtti. Planladığı cinayeti işlemeye&nbsp;giden bir katilin kararlı adımlarıyla ilerliyordu. Bir düğmeyi tutarak, kapıyı otomatik düzeninden kurtardı ve eliyle açmaya başladı. İki santim. Üç. Kapı sessizce hareket etti.</p>

  <p class="calibre1">Yan odada duran adamın arkası dönüktü. Boyu da Finge'e&nbsp;göre çok uzundu ve bu gerçek karşısında Harlan olduğu yerde&nbsp;kalakaldı.</p>

  <p class="calibre1">Sonra felce uğramışçasına kaskatı duran sahne hareketlendi ve adam yavaş hareketlerle döndü.</p>

  <p class="calibre1">Harlan bu dönüşün tamamlanmasını göremedi. Son bir gayretle, kendini dehşet içinde kapıdan geriye doğru fırlattığında&nbsp;karşısındaki henüz tam olarak dönmemişti. Mekanizması serbest&nbsp;kalan kapı, kendi kendine kapandı.</p>

  <p class="calibre1">Gözleri karardı, yere yuvarlandı. Nefes alabilmek için olağanüstü bir çaba sarf ediyor, kalbi yerinden fırlayacakmış gibi çırpıyordu.</p>

  <p class="calibre1">Finge, Twissell ve hatta bütün meclis üyeleri hep birlikte karşısına çıksa bile böyle dehşete düşmezdi. Onu ürküten, fiziksel, elle tutulur bir şey değildi. Daha çok, başına gelenin yapısındaki mide bulandıran durumdan ötürü altüst olmuştu.</p>

  <p class="calibre1">Kitap filmlerini yığın halinde kucakladı ve iki başarısız girişimden sonra, Sonsuzluğa geçeceği kapının ayarlarını yapmayı başarabildi. Çabucak geçti, bacakları kendiliğinden hareket ediyordu. Doğru 575.'deki bölüme gitti ve odasının yolunu tuttu. Yeni yeni değerini anlayabildiği Teknisyenliği onu bir kez daha kurtardı. Karşılaştığı birkaç Sonsuz, onu görünce başlarını öteye çevirip her zaman yaptıkları gibi gözlerini kaçırdılar.</p>

  <p class="calibre1">İyi ki böyle davranıyorlardı, çünkü şu anda yüzünde bir ölününkine benzeyen ifadeyi değiştirmesi ya da yüzüne renk gelmesini sağlaması mümkün değildi. Fakat kimse ona bakmadı ve Harlan, Zaman'a, Sonsuzluğa ve kimseyi ona baktırmayan kadere şükretti.</p>

  <p class="calibre1">Noys'un evinde karşılaştığı adamın yüzünü tam olarak görememişti, ama kim olduğunu anlamıştı.</p>

  <p class="calibre1">Geçen defa eve girdiğinde, yan odadan, çarpan bir şeyin sesini duyduğunun hemen öncesinde, gürültülü bir kahkaha atmıştı. Bu defa ise, yan odadan bir kahkaha atıldığını duymuş ve bunun üzerine elindeki sırt çantasını yere düşürmüştü. İlk defasında, sese doğru döndüğünde, kapının kapandığını görmüş, bu sefer de karşısındaki dönerken kapıyı kapatmıştı.</p>

  <p class="calibre1">Kendisiyle karşılaşmıştı!</p>

  <p class="calibre1">Aynı zaman ve hemen hemen aynı yerde, kendisi ve birkaç fizyogün öncesindeki kendisi, yüz yüze gelmişlerdi. Yanlış ayarlama yapmış, zamanın daha önce kullandığı bir anına denk getirmiş ve Harlan, kendisini, Harlan'ı görmüştü.</p>

  <p class="calibre1">O günden sonra işleriyle uğraşırken, dehşetin gölgesini hep&nbsp;üzerinde hissetti. Kendini korkaklıkla suçluyordu ama, bir işe yaramıyordu.</p>

  <p class="calibre1">Aslında, o günden sonra işler hep kötüye gitti. Büyük Bölünmeye parmağını basabilirdi. 482.'ye. son girişinde yanlış ayarlama yapmış, her şeyi berbat etmişti. Artık işler kötüye, hep kötüye gidiyordu.</p>

  <p class="calibre1">Ümitsizlik ve yeis içinde geçen bir süre zarfında, 482.'deki değiştirme de yapılmış, bitmişti. Geçen iki haftayı, önerilen üç gerçeklik değiştirmesini inceleyerek harcadı. Bu basit projeler den birini seçti, fakat harekete geçmek için gerekli gücü bir türlü kendinde bulamıyordu.</p>

  <p class="calibre1">Birkaç nedenden dolayı, 24562781, V5 kod numaralı Gerçeklik Değişikliği projesini seçmişti. Bir kere uzak üstzamanlarla ilgiliydi, epey uzaktaydı. Sonra insanlık için hayati öneme haizdi ama çok basitti, hata yapma ihtimali çok azdı. Ayrıca, bir ufak şantajla, Noys'un yeni Gerçeklikteki benzerini bulabilme şansı vardı.</p>

  <p class="calibre1">Fakat geçirdiği son korkunç deneyim onu altüst etmişti. Artık hiçbir şey eskisi kadar basit, kolay gelmiyordu. Ve diyelim ki Noys'un benzerini bulmuştu, ne olacaktı? Herhalde Noys'u onun yerine, hizmetçi, terzi ya da işçi falan gibi bir görevle yer leştirecekti. Başka ne yapacaktı. Fakat kızın benzeri ne olacaktı? Ya evliyse? Ailesi? Çocukları?</p>

  <p class="calibre1">Daha önce bunları hiç düşünmemişti. Düşünmek istememişti. "Hele bir o gün gelsin..." diye kendini avutmuştu.</p>

  <p class="calibre1">Fakat artık başka hiçbir şey düşünemiyordu.</p>

  <p class="calibre1">İşte, Twissell'in endişeli ve biraz da şaşkın sesi onu çağırdığında, odasında böyle büzülmüş ve kendinden nefret ederek oturuyordu.</p>

  <p class="calibre1">"Harlan, hasta mısın oğlum? Cooper'dan duyduğuma göre epeydir ders vermiyor muşsun."</p>

  <p class="calibre1">Harlan yüzündeki ifadeyi yumuşatmaya çalıştı, "Hayır, Bilgisayar Twissell. Biraz yorgunum, hepsi bu."</p>

  <p class="calibre1">"Şey, bu affedilmeyecek bir durum değil, oğlum." Ve gülümseyen yüzündeki ifade biraz ciddileşti. "482.'nin Değiştirmesi'nin yapıldığını duydun mu?"</p>

  <p class="calibre1">Harlan kısaca, "Evet," diye cevâp verdi.</p>

  <p class="calibre1">"Finge aradı," dedi Twissell, "ve Değiştirme'nin son derece başarılı gerçekleştirildiğini sana bildirmemi rica etti."</p>

  <p class="calibre1">Harlan omuz silkti, sonra telefon cihazının ekranından Twissell'in kendisine baktığını hatırladı. Toparlanarak, "Evet, Bilgisayar?" dedi.</p>

  <p class="calibre1">"Hepsi bu," dedi Twissell. Omuzlarından aşağıya doğru ağırlaşan yaşlılıktandı belki ama, her nedense, konuşurken ıstırap duyar gibiydi. "Söyleyecek bir şeylerin olabilir diye düşünmüştüm."</p>

  <p class="calibre1">"Hayır," dedi Harlan. "Söyleyecek bir şeyim yok."</p>

  <p class="calibre1">"Peki, o halde, yarın sabah açılma saatinde, hesaplama odasında görüşürüz, oğlum. Sana anlatacaklarım var."</p>

  <p class="calibre1">"Olur, efendim," dedi Harlan. Twissell'in görüntüsünün kaybolduğu ekrana bir süre daha baktı.</p>

  <p class="calibre1">Tehdit edildiğini hissetti. Finge, Twissell'i aramıştı demek? Neler anlatmıştı, acaba?</p>

  <p class="calibre1">Fakat, zaten böyle bir tehdide ihtiyacı vardı. İnsanın kendi ruh haliyle ilgili bir sorunla uğraşması, bataklığa düşüp, sonra da kurtulmak için çamuru sopayla dövmesine benziyordu. Halbuki Finge'le mücadele etmek bambaşka bir duyguydu. Günlerdir ilk kez, biraz olsun, kendine güven duygusuna kavuştuğunu hissediyordu.</p>

  <p class="calibre1">Sanki bir kapı kapanmış ve bir diğeri açılmıştı. Üzerine çöken bezginlikten kurtulup, hummalı bir faaliyete geçti. 2456.'ya gitti ve sosyolog Voy'u kendi istekleri doğrultusunda kullandı.</p>

  <p class="calibre1">Bunu en mükemmel şekilde başardı. İstediğini elde etti.</p>

  <p class="calibre1">Hatta aradığından da fazlasını buldu. Çok daha fazlasını.</p>

  <p class="calibre1">Kazandığı kendine güven duygusu, gözle görülür bir biçimde ödüllendirilmişti. Doğum zamanının çok kullanılan bir deyimi vardı: "Sen ısırgan otunu gerektiğince sıkı kavra; o, düşmanı rahatça ezebileceğin kalın bir sopa haline gelir."</p>

  <p class="calibre1">Kısacası, yeni Gerçeklikte Noys'un bir benzeri yoktu. Artık bu kız, tekrar toplumda göze çarpmayacak ve uygun bir biçimde yerini alabilir, hatta Sonsuzlukta bile kalabilirdi. Harlan'ın ilişkisini yadsımasına gerek yoktu artık. Onu yalnızca, kuramsal olarak yasalara karşı gelmekle suçlayabilirlerdi ki bu tartışmadan nasıl galip çıkacağını gayet iyi biliyordu.</p>

  <p class="calibre1">Bu mükemmel haberleri Noys'a ulaştırmak için hemen yola çıktı. Birkaç gün öncesinin açık başarısızlıkları dolayısıyla düştüğü dehşet ortamından sonra, hayal bile edemeyeceği bu başarının mutluluğunu paylaşmaya gidiyordu.</p>

  <p class="calibre1">Tam o anda bindiği araç duruverdi.</p>

  <p class="calibre1">Hayır, yavaşlamamıştı. Düpedüz, durmuştu. Üç boyutlu uzayda olsa, bu duruş uzaygemisinin metalden yapısını kor halinde bir yumağa çevirir, içindeki insanı da ufalanmış, ıslak ve ezilmiş, etten ve kemikten bir yığın haline getirirdi.</p>

  <p class="calibre1">Normal olarak, midesine giren krampla iki büklüm oldu, göğsünün ezildiğini hissetti.</p>

  <p class="calibre1">Toparlanıp, tekrar görme duyusuna kavuştuğunda, kadrana baktı. 100.000 rakamı okunuyordu.</p>

  <p class="calibre1">Nedense birden korktuğunu hissetti.</p>

  <p class="calibre1">Aracın kontrollerini elden geçirdi. Nerde yanlışlık vardı acaba?</p>

  <p class="calibre1">Bu defa daha da çok korktu. Çünkü hatalı hiçbir şey bulamadı, her şey son derece mükemmel işliyordu. Hareket manivelası yanlışlıkla geri çekilmiş falan değildi. Hâlâ üstzamanlara doğru aracı hareket ettirecek şekilde çekili durumdaydı. Kısa devre yapan bir yer de yoktu. Bütün göstergelerde, siyah, güvenlik ifade eden değerler vardı. Güçte de azalma yoktu. Araç, sanki hareket ediyormuşçasına normal enerji tüketimine devam ediyordu.</p>

  <p class="calibre1">Peki, o halde, bu aracı durduran neydi?</p>

  <p class="calibre1">İsteksiz bir hareketle, yavaşça hareket koluna uzandı ve geri&nbsp;aldı. Güç göstergesi sıfıra indi. Aracı geriye doğru hareket ettirdi. Rakamlar düşmeye başladı. Şimdi zamanda geri gidiyordu. 99.983 99.972 99.959 99.997 99.998 99.999 100.000</p>

  <p class="calibre1">Yine durmuştu. l00.000.'yi geçemiyordu.</p>

  <p class="calibre1">Tekrar geri gitti. Hızla ileri atıldı. Hayır!</p>

  <p class="calibre1">Dişleri kenetlenmiş, dudakları gerilmiş, burnundan soluyordu. Hapishanenin parmaklıklarına saldıran bir mahkûma benziyordu.</p>

  <p class="calibre1">Defalarca denedi ve sonunda bitkin bir halde koltuğuna yığıldı. Araç l00.000.'de duruyordu. Buraya kadar. Bir adım daha öteye gidemiyordu.</p>

  <p class="calibre1">Başka bir araca binmeyi düşündü. (Bir yararı olacağını sanmıyordu ama.)</p>

  <p class="calibre1">100.000.'deki bölümün bomboş sessizliğinde araçtan çıktı ve rastgele bir başkasına bindi.</p>

  <p class="calibre1">Bir dakika sonra, bu defa yeni bindiği araçta, hareket koluna bütün gücüyle asılmış ve gözleri değişmeyen 100.000 rakamına dikili halde oturuyordu.</p>

  <p class="calibre1">Öfkeden kuduracaktı! Nasıl olur da, tam şimdi, tam her şey lehine dönmüşken böyle bir felaket başına gelebilirdi. 482.'ye girerken yaptığı hata tekrar aklına geldi.</p>

  <p class="calibre1">Hırsla kolu, altzamanlara doğru itti. Sonuna kadar bastırdı ve öyle tuttu. Hiç değilse bir yönde serbest hareket edebiliyordu. Noys'a ulaşmasını imkânsız hale getiren bu engel varken, ona daha ne yapabilirlerdi ki? Korkacak daha başka ne olabilirdi?</p>

  <p class="calibre1">575.'ye gelince, kendini araçtan dışarı attı. Hiç kimseye metelik vermeden, hiç kimseyle muhatap olmadan, doğruca bölüm kütüphanesine gitti. Kimsenin onu izleyip izlemediğine dikkat bile etmeden, istediğini aldı. Ne fark ederdi.</p>

  <p class="calibre1">Araca döndü ve daha altzamanlara doğru hareket etti. Ne yapacağını gayet iyi biliyordu. Zamanda ilerlerken, standart fizyozamanın günlerini ve günün üç çalışma vardiyasını gösteren büyük saate baktı. Şu anda, Finge, kendi özel dairesinde olmalıydı ki bu çok daha iyiydi.</p>

  <p class="calibre1">482.'ye geldiğinde ateşinin yükseldiğini hissetti. Ağzı kurumuş, keçeleşmişti. Göğsü ağrıyordu. Fakat şu anda, yalnızca kolunu bastırdığında, gömleğinin altından sert biçimi beliren silahı hissedebiliyordu.</p>

  <p class="calibre1">Asistan Bilgisayar Hobbe Finge başını kaldırıp Harlan'ı hayret dolu bakışlarla süzdü. Fakat bu hayret ifadesi yavaş yavaş endişeye dönüştü.</p>

  <p class="calibre1">Harlan bir süre sessizce bekledi. Gözlerdeki endişenin korkuya dönüşmesini görmek istiyordu. Yavaşça ilerledi ve Finge ile ekranlı telefonun arasında bir yere gelince durdu.</p>

  <p class="calibre1">Finge'in belden yukarısı çıplaktı. Göğsü pek kıllı değildi, büyük, adeta kadınlannkine benzeyen göğüsleri vardı. Koca göbeği kemerinin üstünden sarkıyordu.</p>

  <p class="calibre1">Boş bakışlarla Harlan'ı izledi. Hiçbir şey anlayamamıştı.</p>

  <p class="calibre1">Harlan sağ elini gömleğinden içeri soktu ve silahı sıkıca kavradı. "Beni kimse görmedi, Finge, o yüzden hiç kapıya bakıp durma. Farkındaysan, bir Teknisyen'le başın belada. Bu ne demektir biliyor musun?"</p>

  <p class="calibre1">Kupkuru bir sesle konuşuyordu. Finge'in bakışlarındaki endişenin hâlâ yerini korkuya terk etmemiş oluşu onu kızdırdı. Hatta Finge uzanıp gömleğini almış, tek kelime bile etmeden giyinmeye başlamıştı.</p>

  <p class="calibre1">Harlan devam etti, "Bir Teknisyen olmanın ayrıcalıklarını biliyor musun, Finge? Sen hiçbir zaman bir Teknisyen olmadın, onun için bilemezsin. Nereye gidersen git, ne yaparsan yap, kimse seni izlemez. Başlarını öte yana çevirir, seni görmemek için mümkün olduğunca işlerine daha canla başla sarılırlar. Örneğin ben, bölüm kütüphanesine gidip, kitapçı kayıtlarına dalmış ve hiçbir şey görmeye niyetlenmezken, merak ettiğim herhangi bir şeyi arayabilirim. 482.'nin bölüm koridorlarında yürüdüm. Oradan geçmekte olanlar, yoluma çıkmamak için ellerinden geleni yapar ve sonra da kimseyi görmediklerine yemin ederler. Böyledir bu işler. Yani anlayacağın, istediğimi yapar, istediğim yere gidebilirim. Bir Asistan Bilgisayar'ın özel dairesine elimi kolumu sallaya sallaya girer, silah çekip doğruyu söylemeye zorlayabilirim ve beni durduracak bir kişi çıkmaz."</p>

  <p class="calibre1">Finge ilk defa konuştu, "Ne var senin elinde?"</p>

  <p class="calibre1">"Bir silah," dedi Harlan ve sakladığı yerden çıkardı. "Görebiliyor musun?" Silahın namlusu pırıl pırıl parlıyordu.</p>

  <p class="calibre1">"Beni öldürürsen..." diye söze girdi Finge."</p>

  <p class="calibre1">"Seni öldürmeyeceğim," dedi Harlan. "Son karşılaşmalarımızdan birinde sende patlayıcı bir silah vardı. Bu öyle bir silah değil. 575.'nin eski gerçekliklerinden birine ait bir buluş. Belki de daha önce hiç görmemişsindir. Halihazırdaki Gerçeklik de yok. Berbat bir şey. Öldürebilir, fakat ayan kısılırsa, sinir sisteminin acıyı algılayan düğümlerini etkiliyor ve felç ediyor. Adı da, Sinir Kırbacı. Şu anda dolu. Bir parmak üzerinde denedim." Sol elinin katılıp kalmış küçük parmağını gösterdi. "İnan hiç hoş değildi."</p>

  <p class="calibre1">Finge huzursuzlanarak, kıpırdandı. "Zaman aşkına, bütün bunlar ne demek oluyor?"</p>

  <p class="calibre1">"100.000.'deki araç şartları arasında bir tür engel var. Kaldırılmasını istiyorum."</p>

  <p class="calibre1">"Şaftların arasında engel mi var?"</p>

  <p class="calibre1">"Hiç şaşırmış numarası yapma. Dün Twissell'le görüştün. Bugün orada bir engel peydah oldu. Ne halt karıştırdığınızı ve ne yapmayı planladığınızı öğrenmek istiyorum. Bak, Bilgisayar ya anlatırsın ya da bu aleti kullanacağım. İnanmazsan, bir dene."</p>

  <p class="calibre1">"Bak şimdi, dinle..." Finge'in dili dolaşıyordu, korku belirtileri göstermeye başlamıştı ve ümitsiz bir öfke içindeydi; "doğrusu şu: Seninle Noys hakkındaki her şeyi biliyoruz."</p>

  <p class="calibre1">"Neymiş o, benimle Noys hakkında bildikleriniz?"</p>

  <p class="calibre1">"Rahatça her istediğini yapabileceğini mi sandın?" Bilgisayar gözlerini silaha dikmiş, alnında ter damlacıkları parlamaya başlamıştı. "Zaman Aşkına, Gözlemciliğin esnasında ve sonrasında yaptıklarını bile bile seni takip etmeyeceğimizi mi sandın? Böyle yapmasam, bir Bilgisayar olarak görevimi yerine getirmemiş olurdum. Noys'u sonsuzluğa getirdiğini biliyoruz. Baştan beri biliyorduk. Gerçeği öğrenmek istedin. İşte gerçek."</p>

  <p class="calibre1">Harlan kendi aptallığına lanet etti. "Biliyor muydunuz?"</p>

  <p class="calibre1">"Evet. Onu gizli yüzyıllara götürdüğünü biliyoruz. 482.'ye her girişinde, ona konfor sağlamak için gerekli şeyler aldığını, Sonsuzlukla ilgili yeminini unutarak oynadığın bütün oyunları biliyoruz."</p>

  <p class="calibre1">"Madem öyle, neden engel olmadınız?"</p>

  <p class="calibre1">"Hâlâ gerçeği istiyor musun?" Finge olayları hatırlamak için geçmişi düşünürken, cesareti artıyor ve Harlan da her saniye bi raz daha acz içine düşüyordu.</p>

  <p class="calibre1">"Devam et."</p>

  <p class="calibre1">"Öyleyse, izninle, baştan beri senin iyi bir Sonsuz olamayacağına karar verdiğimi söylemeliyim. Belki parlak bir Gözlemci ve olaylara egemen bir Teknisyen olabilirdin ama hiçbir zaman dört dörtlük bir Sonsuz olman mümkün değildi. Şu son işte, seni buraya getirdiğim zaman, yalnızca kızın, Noys'un şahsında o toplumu değil, aynı zamanda seni de deniyordum. Ve beni haklı çıkararak, bir sürü hata yaptın. Şimdi o silahı, kırbaç mı her neyse onu bırak ve defol git."</p>

  <p class="calibre1">"Ve bir defasında odama gelip," dedi Harlan, zorlukla nefes alarak, "sana öyle davranmam için beni tahrik ettin."</p>

  <p class="calibre1">"Evet, öyle oldu. Başka bir deyişle seni kandırdım. Her şey bütün çıplaklığıyla anlattım ki, Noys'u geçen Gerçeklikteki haliyle tutmak için çırpınasın. Sen de tabii, bir Sonsuz gibi değil de, sümüklü bir bebek gibi davrandın. Senden başka bir şey beklenemez zaten."</p>

  <p class="calibre1">"Şimdi de olsa aynısını yaparım," dedi Harlan boğuk bir ses le, "ve madem ki her şey açığa çıktı, kaybedecek hiçbir şeyim yok." Silahı Finge'in tombul göbeğine doğrulttu, sıkılmış dişler ve bembeyaz dudakları arasından konuştu. "Noys'a ne oldu?"</p>

  <p class="calibre1">"Hiçbir fikrim yok."</p>

  <p class="calibre1">"Palavra atma. Noys'a ne oldu?"</p>

  <p class="calibre1">"Bilmediğimi söyledim."</p>

  <p class="calibre1">Harlan'ın silahı tutan eli kasıldı, alçak bir sesle, "Önce bacağın. Epey acıyacak."</p>

  <p class="calibre1">"Zaman aşkına, dinle. Dur!"</p>

  <p class="calibre1">"Evet. Ne oldu ona?"</p>

  <p class="calibre1">"Hayır, dinle. Bak şimdiye kadar yaptıkların, yalnızca disiplini bozucu hareketler olarak nitelendirebilir. Gerçeklik fazla etkilenmemiş. Ayrıntıları inceledim, bir sorun çıkmadı. Yalnızca rütben indirilecek, o kadar. Eğer beni öldürürsen, ya da öldürme kastıyla yaralarsan, bu amire karşı fiili tecavüze girer. Cezası ölümdür."</p>

  <p class="calibre1">Harlan tehdidin abesliği karşısında gülümsemekten kendini alamadı. Bütün olup bitenlerden sonra, ölüm, ancak, eşi benzeri bulunmayan, basit ve sonuç getirici bir kurtuluş yolu olabilirdi.</p>

  <p class="calibre1">Finge, bu gülümsemeyi başka şeye yordu. "Sen hiç görmedin diye, Sonsuzluk'ta ölüm cezası yok sanma. Biz var olduğunu biliyoruz, biz, Bilgisayarlar. Hatta bazılarının infaz edilişine bizzat şahit oldum. Çoğu Gerçekliklerde vücutların dahi bulunamadığı korkunç kazalar vardır. Roketler havada patlar, uzay gemileri okyanusa gömülür ya da dağlara çarpıp toz olurlar. Katil, bu gemilerden birine, olaydan birkaç dakika ya da birkaç saniye önce konur ve iş biter. Sence şu yaptığın buna değer mi?"</p>

  <p class="calibre1">Harlan kıpırdandı. "Eğer kurtulma umuduyla ötüp duruyorsan, bilesin ki, bir işe yaramaz. Şunu kafana sok: Cezalandırılmak umurumda değil. Dahası, Noys'a sahip olmayı aklıma koydum. Onu şimdi istiyorum. Şu andaki Gerçeklikte benzeri de yok. Resmi ilişki kurabilmemize engel olacak herhangi bir şey göremiyorum."</p>

  <p class="calibre1">"Kurallara aykırıdır. Bir Teknisyen..."</p>

  <p class="calibre1">"Ona Bütünzamanlar Meclisi karar verecek. Olumsuz bir karar çıkacağını da hiç sanmıyorum. Ben basit bir Teknisyen değilim."</p>

  <p class="calibre1">"Twissell'in Teknisyen'i olduğun için mi?" Şimdi Finge'in yuvarlak ter içinde kalmış olan yüzünde, nefret mi, zafer mi,</p>

  <p class="calibre1">&nbsp;yoksa her iki duygunun karışımı mı olduğu pek anlaşılamayan bir ifade vardı.</p>

  <p class="calibre1">"Ondan çok daha önemli şeyler var. Ve şimdi..."</p>

  <p class="calibre1">Acımasız bir kararlılıkla silahın düğmesine bastırmaya başladı.</p>

  <p class="calibre1">"Madem öyle Meclis'e git." bağırdı Finge, "Bütünzamanlar Meclisi'ne; onlar biliyorlar. Madem sen bu kadar önemli bir adamsın..." Daha fazla konuşamadı, nefes nefese kalmıştı.</p>

  <p class="calibre1">Harlan'ın mekanizmayı ateşleyecek düğmeye basmakta olan parmağı tereddütle durdu. "Ne?"</p>

  <p class="calibre1">"Böyle bir konuda tek başıma mı hareket edecektim? Değiştirme'nin zamanlamasıyla birlikte, her şeyi Meclis'e rapor ettim. İşte! İşte kopyaları."</p>

  <p class="calibre1">"Dur, kımıldama."</p>

  <p class="calibre1">Fakat Finge bu emre uymadı. Kazanmış olmanın hırsıyla fırladı ve kayıtların durduğu yere ulaştı. Bir eliyle, söz konusu kaydın kod kombinasyonunu makineye yüklüyor, diğeriyle de tuşlar üzerinde gerekli bilgileri aktarıyordu. Bant, gümüşî renkte bir yılan gibi, kıvrılarak makineden çıkmaya başladı. Üzerindeki işaretler çıplak gözle bile görülebiliyordu.</p>

  <p class="calibre1">"Seslendirelim istersen?" dedi Finge. Sonra da cevabı beklemeden bandı seslendiriciye sokuverdi.</p>

  <p class="calibre1">Harlan dinledi, kaskatı kesilmişti. Çok açıktı. Finge her şeyi rapor etmişti. Harlan'ın seyahat araçlarındaki her hareketi ayrıntılarıyla anlatıyordu.</p>

  <p class="calibre1">Rapor sona erdiğinde, Finge bağırdı: "Şimdi, git bakalım Meclis'e. Ben zamana engel falan koymadım. Böyle bir şey nasıl yapılır bilmiyorum zaten. Fakat Meclistekiler bilir. Dün Twissell'le görüştüğünü söyledin. Haklısın. Ama arayan ben değildim, o beni çağırdı. Onun için git; Twissell'e sor. Nasıl önemli bir Teknisyen olduğunu ona anlat. Ve beni vuracaksan vur, ama sonra kendini de öldür."</p>

  <p class="calibre1">Harlan Bilgisayar'ın sesindeki mutluluğun farkındaydı. Öyle hissetti ki, artık ateş etse bile yine de Finge kazanmıştı.</p>

  <p class="calibre1">Neden? Harlan'ı ezmek niye onu bu kadar mutlu ediyordu? Noys için duyduğu kıskançlık bu kadar derin olabilir miydi?</p>

  <p class="calibre1">Harlan bu soruların cevabını bulamıyordu. Birden her şey, Finge ve diğerleri, anlamını yitirmişti.</p>

  <p class="calibre1">Silahı cebine koydu, kapıdan dışarı fırladı ve en yakın seyahat aracına yöneldi.</p>

  <p class="calibre1">Öyleyse Meclis'in marifetiydi bu ya da en azından Twissell'in. Hiçbirinden korkmuyordu, hep birlikte karşısına çıksalar bile fark etmezdi.</p>

  <p class="calibre1">Şu geçen, inanılmaz ayın her günü, kendisinin vazgeçilmezliğine olan inancı biraz daha güçlenmişti. Basit bir kıza karşı, Sonsuzluğun yaşaması söz konusu olunca, Meclis'in yola gelmekten başka çaresi yoktu.</p>
</body>
</html>
