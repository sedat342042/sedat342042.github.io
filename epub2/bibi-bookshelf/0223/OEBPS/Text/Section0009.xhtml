<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre3">
  <p class="calibre4">&nbsp;9&nbsp;</p>

  <h1 class="calibre4" title="9. GELİŞMELER">GELİŞMELER</h1>

  <p class="calibre1">Şöyle bir geriye dönüp bakınca, pek de uzun bir süre geçmemişti. Arada geçen haftalar içinde yüzlerce şey olmuş ve Harlan'a olduğundan daha uzunmuş gibi gelmişti. Bunların içinde en şiirsel olanı, elbette ki, Noys'la birlikte geçirme fırsatı elde edebildiği saatlerdi. Ve bütün diğer olayları perdeliyordu.</p>

  <p class="calibre1">Bir: 482.'deki kişisel eşyalarının, çoğu ilkel zamandan gelme sevgili dergilerinin, kitaplarının, elbiselerinin, filmlerinin toplanıp, kendisinin asıl oturduğu 575.'deki istasyona taşınmasına nezaret etti.</p>

  <p class="calibre1">Son eşyaları taşıma aracına yüklenirken, Finge yanına geldi.</p>

  <p class="calibre1">Sözlerini dikkatle seçerek, "Bakıyorum bizden ayrılıyorsun," dedi. Gülümsüyordu ama dudaklanın sıktığı için, dişleri ancak bir çizgi halinde görünüyordu. Ellerini arkasında birleştirmiş, bodur gövdesi şişman bacaklarının üzerinde öne doğru eğilmişti.</p>

  <p class="calibre1">Harlan başını çevirip amirine bakmadı bile. Monoton bir sesle, "Evet efendim," diye mırıldandı.</p>

  <p class="calibre1">"482.'deki gözlemlerinin son derece tatminkâr sonuçlarıyla ilgili olarak Kıdemli Bilgisayar Twissell'e rapor vereceğim."</p>

  <p class="calibre1">Harlan basit bir teşekkür kelimesi için bile ağzını açmak istemiyordu. Ses çıkarmamayı yeğledi.</p>

  <p class="calibre1">Finge, birden sesini alçaltarak, devam etti, "Şu an için, bana karşı olan o davranışını da bildirmeyeceğim." Her ne kadar yumuşak bakışlarla gülümsüyorsa da, zalimce bir tatmin duygusu içinde olduğu anlaşılıyordu.</p>

  <p class="calibre1">Harlan başını kaldırdı, dik dik baktı ve "Nasıl arzu ederseniz, Bilgisayar," dedi.</p>

  <p class="calibre1">İki: tekrar 575.'deki yerine yerleşti.</p>

  <p class="calibre1">İlk iş olarak Twissell'i görmeye gitti. Bu, zebani suratlı bir kafanın oturtulduğu küçük vücudu özlediğini fark etti. Hatta iki parmağı arasına sıkıştırdığı dumanlı silindirini ağzına götürüşü nü bile özlemişti.</p>

  <p class="calibre1">"Bilgisayar," dedi.</p>

  <p class="calibre1">Odasından çıkmakta olan Twissell, bir an görmeyen, tanımayan bakışlarla onu süzdü. Yüzünde ürkek bir ifade vardı ve yorgunluktan gözleri şaşı bakıyordu.</p>

  <p class="calibre1">"Ah, Teknisyen Harlan. 482. 'deki işin bitti mi?"</p>

  <p class="calibre1">"Evet, efendim."</p>

  <p class="calibre1">Twissell bir tuhaf davranıyordu. Birden saatine baktı. "Tam hedef, oğlum, tam hedef. Harika. Harika."</p>

  <p class="calibre1">Harlan kalp atışlarının hızlandığını hissetti. Twissell'le daha önceki son görüşmesinde bu sözlere bir anlam veremezdi. Şimdi ise yaşlı adamın ne demek istediğini anladığını düşündü. Twissell yorgundu herhalde, yoksa sorunun can alıcı noktasına değinen böyle şeyleri ağzından kaçırmazdı. Ya da, bilgisayar, kullandığı garip kelimelerden bir şey anlaşılmayacağım düşünmüştü.</p>

  <p class="calibre1">Harlan, biraz önce Twissell'in sözlerine takılmadığını hissettirircesine, "Benim Çırak nasıl?" diye sordu.</p>

  <p class="calibre1">"İyi, iyi" dedi Twissell. Belli ki bu soruya ilgi göstermemişti. Aklı başka şeylerdeydi. İzmarit haline gelmiş sigarasından acele bir nefes çekti, başıyla bir işaret yaparak veda etti ve hızla yürüdü gitti.</p>

  <p class="calibre1">Üç: Çırak.</p>

  <p class="calibre1">Daha yaşlı görünüyordu. Elini uzatıp, "Döndüğüne sevindim, Harlan," derken, geçen kısa süre içinde bayağı olgunlaştığı hissini uyandırıyordu.</p>

  <p class="calibre1">Belki de onu daha önceleri yalnızca bir öğrenci olarak gördüğü, oysa ki şimdi bir Çırak'tan çok ötede bir anlamı olduğu için öyle sanmıştı. Adam şimdi Sonsuzların elindeki devasa bir araca benziyordu. Doğal olarak Harlan'ın gözüne bambaşka görünüyordu.</p>

  <p class="calibre1">Harlan bunu, hissettirmemeye çalıştı. Harlan'ın odasındaydılar ve Teknisyen 482.'nin süslü çirkefinden kurtulmuş, çevresini saran zengin porselen yüzeylerin güzelliğine kavuşmuş olmaktan mutluydu. 482.'nin vahşi barokunu Noys'la yaşamaya çalışırken, Finge'le paylaşmak durumunda kalmıştı. Noys'la paylaşabildiği ise, gariptir, gizli yüzyılların pembe satenden şafağı ve yalnızlığıydı.</p>

  <p class="calibre1">Bu tehlikeli şeyleri gizlemek istercesine, çabuk çabuk konuştu, "Eee, Cooper, ben uzaklardayken seninle nasıl ilgilendiler bakalım?"</p>

  <p class="calibre1">Cooper güldü, iyice uzamış olan bıyığıyla oynayarak, "Daha fazla matematik. Hep matematik," dedi.</p>

  <p class="calibre1">"Yaa? Şimdiye kadar epey ilerlemişsindir herhalde."</p>

  <p class="calibre1">"Oldukça."</p>

  <p class="calibre1">"Nasıl buluyorsun?"</p>

  <p class="calibre1">"Şimdilik dayanabiliyorum. Kolay zaten, biliyorsun. Hoşuma gidiyor. Fakat bu ara epey yüklendiler."</p>

  <p class="calibre1">Harlan başıyla onayladı ve tatmin olduğunu hissetti. "Zaman alanı matrisleri ve bununla ilgili şeyler, değil mi?"</p>

  <p class="calibre1">Fakat Cooper kitaplığın raflarındaki ciltlere dönerek, "İlkel'le ilgili şeylerden konuşalım biraz. Soracaklarım var." dedi.</p>

  <p class="calibre1">"Ne hakkında?"</p>

  <p class="calibre1">"23.'deki şehir hayatı. Özellikle, Los Angeles."</p>

  <p class="calibre1">"İlgi çekici bir şehir. Sen de öyle düşünmüyor musun?" dedi</p>

  <p class="calibre1">Cooper. &nbsp; &nbsp; &nbsp; . .</p>

  <p class="calibre1">"Öyle, fakat 21.'ye kadar bir uzansak. O tarihte en ilginç günlerini yaşıyordu."</p>

  <p class="calibre1">"Yok, yok, ben 23.'yle ilgileniyorum."</p>

  <p class="calibre1">"Peki, neden olmasın?" dedi Harlan.</p>

  <p class="calibre1">Yüzünde hiçbir ifade yoktu. Fakat bu ifadesiz kısım soyula bilse, altından Harlan'ın zevkle gülümseyen yüzü çıkacaktı. Sez gilerine dayanan tahminlerinin doğruluğu kanıtlanıyordu. Her şey bir bir aydınlanıyordu.</p>

  <p class="calibre1">Dört: Araştırma. Çift kat araştırma.</p>

  <p class="calibre1">Önce, kendisi için. Her gün Twissell'in masasına konan raporlara gizlice göz gezdiriyordu. Programa alınmış ya da teklif olarak sunulan Gerçeklik Değiştirmelerine ait raporlardı bunlar. Bütünzamanlar Meclisi üyesi olduğu için her raporun bir kopyası da Twissell'e gönderilirdi ve Harlan da bunlardan özellikle birini kaçırmak istemiyordu. Öncelikle, sırası yaklaşan 482.'yle ilgili değiştirmenin raporunu arıyordu. Aynca, sakatlık çıkarabilecek başka bir değiştirme olup olmadığını da öğrenmeye çalışı yordu.</p>

  <p class="calibre1">Aslında, elbette ki bunları okuması doğru değildi, fakat bu aralar Twissell bürosuna nadiren uğruyordu ve özel Teknisyeni'nin onun odasında ne yaptığını sormak da kimsenin üstüne vazife değildi.</p>

  <p class="calibre1">Bu, araştırmalarının bir parçasıydı. Öte yandan, 575.'nin kendisine ait desteleri; her gerçeklikte biraz daha değişmiş coğrafyasını, tarihini, sosyolojisini tam anlamıyla ilk kez gözlüyordu. Gözleyen ve hesaplayan sonsuzların yazdığı raporlar değildi bunlar, ölümlüler tarafından hazırlanmış yapıtlardı.</p>

  <p class="calibre1">Alternatif değişikliklerin değeri üzerinde büyük tartışmalar çıkmasına yol açan, 575.'nin ürünü edebi eserler vardı burada. Bu başyapıt değiştirme kapsamına alınmalı mıydı, yoksa değiştirilmemeli miydi? Eğer değiştirilecekse, ne şekilde yapılmalıydı? Geçmiş değiştirmeler, sanat eserlerini ne şekilde etkilemişti?</p>

  <p class="calibre1">Sanatla ilgili olarak genel bir fikir birliğine varmak olanaklı mıydı? Hesap makineleriyle karar verebilmek için bu konu, ölçülebilir şeyler haline getirebilir miydi?</p>

  <p class="calibre1">Bu tür şeyleri de, August Sennor isimli bir Bilgisayar, Twissell'in baş karşıtıydı. Twissell'in, insan ve dünyası hakkında ilginç&nbsp;açıklamaları, Harlan'ın ilgisini çektiğinden, oturup Sennor'un bazı makalelerini okumuş ve fakat ürkütücü bulmuştu.</p>

  <p class="calibre1">Sennor açıkça, hatta Harlan'a göre rahatsız edici bir tarzda, yeni bir Gerçeklikte, daha önceden Sonsuzluğa alınmış olan kişilerin bir eşinin bulunup bulunmayacağını soruyordu. Bu noktadan yola çıkarak, bir Sonsuz'un zaman içinde, bilerek veya bilmeyerek, kendisiyle karşılaşma olasılığını inceliyor ve her olayın ipuçları üzerinde yorumlar yapıyordu. (Bu Sonsuzluk'ta en çok &nbsp;korkulan şeylerden biriydi ve Harlan okurken titrediğini hissetti) Ve tabii konuyu, Gerçeklik Değiştirmeleri'nin cins ve sınıflandırmaları boyutunda, sanat ve edebiyatın kaderiyle ilgili olarak da tartışıyordu.</p>

  <p class="calibre1">Fakat Twissell bu sonuncu konu üzerinde tartışmak istemiyordu. "Eğer sanatın değeri, ölçülebilen bir nesne değilse," diye Sennor'a bağırarak, "nesini tartışacağız?" demiş, kestirip atmıştı.</p>

  <p class="calibre1">Ve Twissell'in görüşü, Bütünzamanlar Meclisi'nde çoğunluk tarafından benimsenmişti.</p>

  <p class="calibre1">Harlan, Eric Linkollew'un (bu adam 575.'nin en. mükemmel yazarı olarak tanınıyordu) romanlarına ayrılmış kısma gelince durdu ve hayret etti. On beş değişik, "Bütün Eserleri" koleksiyonu vardı ve şüphesiz hepsi farklıydı. Örneğin içlerinden biri, diğerlerine nazaran dikkati çekecek kadar az eserden oluşuyordu. Herhalde, en az yüz sosyolog, her bir gerçeklikteki sosyolojik geçmişleri açısından bu eserler arasındaki farkları inceleyen analizler kaleme almış ve üne kavuşmuştur, diye düşündü.</p>

  <p class="calibre1">Kütüphanenin, farklı 575.'lerinin araç ve gereçlerine ayrılmış kısmına geçti. Bu kısımdakilerin çoğu zamandan çıkarılmıştı ve insan zekâsının ürünlerini temsil etmeleri bakımından, sonsuzlukta muhafaza ediliyordu. İnsanoğlunun kendi aşırı verimli teknik zekâsından da korunması gerekiyordu. Hemen her yıl, zamanın herhangi bir yerinde nükleer enerjinin tehlikeli yönlere doğru geliştiği ortaya çıkıyordu. Doğal olarak bunlara müdahale ediliyordu.</p>

  <p class="calibre1">Kütüphanenin matematik ve matematik tarihine ayrılmış&nbsp;kısmına döndü. İsim sırasına göre hazırlanmış raflara göz gezdir di. Biraz düşündükten sonra, yarım düzine kadarını seçti, çıkarmak için imzaladı.</p>

  <p class="calibre1">Beş: Noys.</p>

  <p class="calibre1">Gelişmelerin gerçekten en önemli kısmı buydu. Hem de şiirsel olanı.</p>

  <p class="calibre1">Cooper gittikten sonra, kendine kalan ve yalnızlık içinde yemek yemek, okumak, uyumak ve ertesi günü beklemek için kullanılması gereken boş saatlerinde, seyahat araçlarının yolunu tuttu.</p>

  <p class="calibre1">Bir teknisyenin toplumdaki konumunu minnetle anıyordu. Bir gün gelip de böyle düşüneceğini söyleseler inanmazdı ama, kimsenin kendisiyle ilgilenmemesine şükrediyordu.</p>

  <p class="calibre1">Araçta ne işi olduğunu, üstzamana mı, aşağılara mı gittiğini kimse sormuyordu. Hiçbir meraklı göz izlemiyor, yardım eli uzanmıyor, geveze çene lafa tutmuyordu.</p>

  <p class="calibre1">Canının istediği yer ve zamana gidebilirdi.</p>

  <p class="calibre1">Noys, "Değiştin, Andrew. Hayrettir, değiştin," dedi.</p>

  <p class="calibre1">Kıza gülümseyerek baktı. "Hangi açıdan, Noys?"</p>

  <p class="calibre1">"Gülümsüyorsun değil mi? Birisi bu örneğin. Hiç aynada kendini gülümserken gördün mü?"</p>

  <p class="calibre1">"Bakamıyorsun ki, korkuyorum. Benim bu kadar mutlu ol mama imkân yok. Hastayım herhalde. Sayıklıyor olmalıyım. Kendimde değilim. Bir rüya görüyor olmaktan korkuyorum."</p>

  <p class="calibre1">Noys iyice sokulup bir çimdik attı. "Bir şey hissettin mi?"</p>

  <p class="calibre1">Kızın başını kendine doğru çekti, yüzünün yumuşak, siyah saçlara gömüldüğünü hissetti.</p>

  <p class="calibre1">Ayrıldıklarında, Noys nefes nefese, "Bu işte de çok değiştin. Bayağı iyisin."</p>

  <p class="calibre1">"Çok iyi bir öğretmenim var," diye söze başladı Harlan, fa kat birden sustu. Yanlış bir şey söylemekten korkmuştu.</p>

  <p class="calibre1">Fakat kızın kahkahası, endişelenmenin yersiz olduğunu gösteriyordu. Yemek yediler ve onun için getirdiği giysilerin içinde, Noys'un ılık yumuşaklığını seyretti.</p>

  <p class="calibre1">Kız gözlerini takip etti ve eteğini işaret ederek, "Keşke yapmasaydın, Andrew. Hiç gerek yoktu," dedi.</p>

  <p class="calibre1">Harlan, umursamaz bir tavırla, "Bir tehlikesi yok," dedi.</p>

  <p class="calibre1">"Nasıl yok. Çocuk olma. Sen işlerini ayarlayana kadar ben buradakilerle idare edebilirim."</p>

  <p class="calibre1">"Neden kendi elbiselerini, takılarını kullanmayasın?"</p>

  <p class="calibre1">"Çünkü, benim zamandaki evime gidip yakalanmana değmez de ondan. Ya sen oradayken değiştirme gerçekleştirilirse?"</p>

  <p class="calibre1">"Bana bir şey olmaz. Çünkü, bileğimdeki jeneratör beni fizyozamanda tutar ve değişiklikten etkilenmem."</p>

  <p class="calibre1">Noys iç çekti. "Ne bileyim. Ben bu işleri hiç anlayamayacağım galiba."</p>

  <p class="calibre1">"Anlamayacak bir şey yok ki." Harlan büyük bir hevesle anlattı, anlattı ve Noys, eğleniyor mu, ilgileniyor mu pek anlaşılmayan bir tavırla dinledi.</p>

  <p class="calibre1">Bu, Harlan için çok büyük bir şeydi. Konuşabileceği biri vardı, hayatını, arzularını, düşüncelerini tartışabileceği biri. Noys, onun bir parçası gibiydi. Hem de yalnızca, düşünceler yoluyla değil, aynı zamanda konuşarak iletişim kurabildiği, kendinden ayrı bir parçası gibi. Kendinin olmasına rağmen, farklı bir düşünce yapısıyla cevap verebilen bir parçası gibi. Harlan, bir insan nasıl olur da, evlilik gibi bir sosyal olguyu gözlerken, içeriğindeki yaşamsal gerçeklerin farkına varamaz, diye düşündü.</p>

  <p class="calibre1">Kız iyice sokuldu, koltuğunun altına sıkıştı. "Matematik çalışmaların nasıl gidiyor?"</p>

  <p class="calibre1">"Bir göz atmak ister misin?"</p>

  <p class="calibre1">"Yanında gezdirdiğini söyleme sakın."</p>

  <p class="calibre1">"Neden olmasın? Araç gezileri zaman alıyor. Bu zaman boş geçirilir mi?"</p>

  <p class="calibre1">Kızdan ayrıldı, cebinden küçük ekranlı bir alet çıkardı, filmi taktı ve gözlerini ekrana diken Noys'a şefkatle gülümsedi.</p>

  <p class="calibre1">Kız, aletin ekranı Harlan'a bakacak şekilde tutup çevirdi.</p>

  <p class="calibre1">Başını sallayarak, "Hiç bu kadar karışık bir şey görmedim. Keşke&nbsp;Zamanlararası bilseydim."</p>

  <p class="calibre1">"Aslında," dedi Harlan, "senin Zamanlararası dilde yazılı zannettiğin bu eğri büğrü işaretlerin çoğu matematiksel simgelerdir."</p>

  <p class="calibre1">"Sen anlayabiliyorsun ama, değil mi?"</p>

  <p class="calibre1">Harlan kızın gözlerindeki hayranlık ifadesine bayılıyordu fakat mecburen, "Yeteri kadar değil. Arzuladığım noktaya gelebil mek için hâlâ matematik çalışıyorum," demek zorunda kaldı.</p>

  <p class="calibre1">Aleti havaya attı ve tekrar yakalayıp önlerinde duran masanın üzerine koydu.</p>

  <p class="calibre1">Noys'un gözleri bu hareketi takip ederken, birden Harlan'ın aklı başına geldi.</p>

  <p class="calibre1">"Zaman Baba! Sen zamanlararası bilmiyorsun."</p>

  <p class="calibre1">"Hayır. Tabii bilmiyorum."</p>

  <p class="calibre1">"O halde, bu bölümün kütüphanesi hiç işine yaramaz, Bu hiç aklıma gelmemişti. 482.'den kendi filmlerini getirmek lazım.</p>

  <p class="calibre1">Kız birden telaşlandı. "Hayır. İstemem."</p>

  <p class="calibre1">"Tamam, getireceğim."</p>

  <p class="calibre1">"Bak çok ciddiyim, istemiyorum. Böyle bir şey için riske girmek aptalca..."</p>

  <p class="calibre1">"Getireceğim!"</p>

  <p class="calibre1">Tekrar, Noys'un 482.'deki evinin sonsuzluktan ayrıldığı per denin önünde duruyordu. Geçen defaki geçişinin son olacağını düşünmüştü. Şimdi artık Değiştirme yapılmak üzereydi ve olay çıkarmaması için bunu Noys'a söylememişti.</p>

  <p class="calibre1">Bu son yolculuğu yapmak için karar vermekte fazla zorluk&nbsp;çekmemişti. Bir bakıma bu, filmleri aslanın ağzından alıp getirerek Noys'un gözünde büyümek için yapılmış bir kabadayılık gösterisi; bir bakıma da, o İlkel'de kullanılan deyimdeki şahsın yerine Finge'i koyarak, "İspanya Kralı'nın sakalını yakmak," gibi birşey olacaktı.</p>

  <p class="calibre1">Aynı zamanda, mahkûm bir evin sihirli çekiciliğini tekrar tadabilecekti.</p>

  <p class="calibre1">Eve bir önceki girişinde de bunu yaşamıştı. Odaları dolaşıp, elbiseleri, ufak sanat eserlerini, kap kaçağı ve Noys'un makyaj takımlarını toplarken hep bu garip hislerle doluydu.</p>

  <p class="calibre1">Mahkûm bir gerçekliğin hiç gürültü çıkarmadan yok oluşun zalim sessizliği çevresini sarıyordu. Yeni gerçeklikte buranın ne olacağını kestirmek, Harlan için bile mümkün değildi. Dış makinelerin bir küçük kulübesi ya da şehrin en işlek caddesindeki bir apartman olabilirdi. Şu anda güzel bir parkın bulunduğu bu bölge, belki de çöplük olarak kullanılacaktı. Hiç değişmeyebilirdi de. Ve burada, Noys'un bir benzeri oturabilir ya da oturmayabilirdi.</p>

  <p class="calibre1">Harlan için ev, tam anlamıyla yok olmadan önce, görünüp kaybolan bir hayaletten ibaretti. Ve kendisi için ayrı bir yeri olduğundan, bu can çekişmeye benzeyen halin içini burktuğunu hissetti.</p>

  <p class="calibre1">Tekrar bir önceki girişini hatırladı. Kilere girmiş, hizmetçileri ve dolayısıyla büyük bir sorunu ortadan kaldırmış olan bu Gerçeklik ve yüzyılın teknolojisine şükretmişti. Götürebileceği kadar hazır yemek konservelerinden toplarken, Noys'un yapayalnız beklediği bölümde bunları görünce çok sevineceğini düşünmüştü. Hatırladıkları keyiflenmesini sağladı ve hatta gürültülü bir kahkaha attı. Tam kahkahanın yarısında, çarpan bir şeyin çıkarttığı bir ses duydu. Donup kaldı!</p>

  <p class="calibre1">Ses arkasından bir yerden gelmişti. Binayı yıkıyor olabilirlerdi ya da etrafta son araştırmaları yapan bir Sonsuz dolaşıyordu; bu ikincisi çok daha tehlikeliydi.</p>

  <p class="calibre1">Bu bina yıkanların işi olamazdı. Zamanmekân cetvelindeki bütün dönem, kritik kısımları da dahil, dikkatle incelenmiş ve benzerleri arasından, etken olabilecek faktörlerin en az olduğu, bu zaman dilimi seçilmişti.</p>

  <p class="calibre1">Kalbi çarparak, kendini zorladı ve yavaş yavaş döndü. Arkasında duran kapının kapandığı son anı görmüş gibi geldi. Gidip kapıyı açmak, evi aramak istedi. Fakat yapamadı. Toplayabildiği eşyalarla birlikte Sonsuzluğa döndü ve uzak üstzamana doğru&nbsp;hareket etmeden önce iki gün bekledi. Herhangi bir gelişme ol mayınca da bu olayı unutmuştu.</p>

  <p class="calibre1"></p>

  <p class="calibre1">Fakat şimdi, zamana bu son girişi için gerekli ayarlamaları yaparken, yeniden aklına geliyordu. Belki de, artık gerçekleşme zamanı gelmiş olan Değiştirme'nin, onu bir av gibi beklediği düşüncesi, kafasını karıştırıyordu. Daha sonraları düşündüğünde işte bu ruh halinin kontrolleri yanlış ayarlamasına sebep olduğuna karar verecekti. Başka türlü öyle bir hata yapması imkânsızdı</p>

  <p class="calibre1">Yaptığı hatanın farkına varamadı. Doğru odayı nişanladı ve Noys'un kütüphanesine girdi.</p>

  <p class="calibre1">Artık tanıdığı film kutularının dizaynındaki işçilik, eskisi kadar kendini zavallı, geri kalmış hissetmesine yol açmıyordu. Doğru dürüst okuyamadığı kitaplardaki başlıklar nefis, incecik işlemelerle süslenmişti. Kütüphanede, estetiğin, faydacılık ve sa deliğe zaferi kol geziyordu.<br class="calibre2" /></p>

  <p class="calibre1">Harlan raflardan rastgele birkaç tanesini çekip aldı. Şaşırdı. Başlıkta, Zamanlarımızın Sosyal ve Ekonomik Tarihi; yazıyordu.<br class="calibre2" /></p>

  <p class="calibre1">Noys'un bu tip şeylerle uğraşacağı hiç aklına gelmemişti,Kızın aptal olmadığını biliyordu ama, doğrusu böyle ağır eserlerle ilgilenebileceğini de tahmin etmemişti. 'Zamanlarımızın Sosyal ve Ekonomik Tarihi' adlı şu kitaba bir göz atmak için dayanılmaz bir arzu duyuyordu, fakat kendini tuttu. Çok isterse, bu ki tabın bir kopyasını 482.'nin bölüm kütüphanesinde bulabilirdi. Finge, Sonsuzluğun kayıtları için, halihazırdaki bu Gerçekliğin bütün kütüphanelerinin altını üstüne getirmiştir nasıl olsa, diye düşündü.<br class="calibre2" /></p>

  <p class="calibre1">Elindekini bıraktı. Çabucak diğerlerini gözden geçirip roman ve benzeri şeyleri seçti. İki tane de cep göstericisi aldı. Hepsini bir sırt çantasına yerleştirdi.<br class="calibre2" /></p>

  <p class="calibre1">Tam o anda, bir kere daha, evin içinden gelen bir ses duydu. Bu defa yanılmıyordu. Bu seferki, kaynağını anlayamadığı bir gürültü de değildi. Bir kahkahaydı. Bir erkek kahkahası. Evde yalnız değildi.<br class="calibre2" /></p>

  <p class="calibre1">Sırt çantasının elinden düştüğünü bile fark edemedi. Yalnızca kapana kısıldığını düşünebiliyordu.<br class="calibre2" /></p>

  <p class="calibre1"><br class="calibre2" /></p>

  <p class="calibre1"><br /></p>
</body>
</html>
