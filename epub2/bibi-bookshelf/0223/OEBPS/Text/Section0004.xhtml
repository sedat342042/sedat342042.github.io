<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre3">
  <p class="calibre4">2</p>

  <h1 class="calibre4" title="2. GÖZLEMCİ">&nbsp;GÖZLEMCİ</h1>

  <p class="calibre1">Harlan zamana geçiş kapısının önünde durdu ve kendisini düşündü. Bir zamanlar her şey çok basitti. Uğrunda yaşanacak sözler, ülküler vardı. Bir sonsuzun yaşamının her evresinin bir amacı vardı. "Temel İlkeler" nasıl başlıyordu?</p>

  <p class="calibre1">"Bir sonsuzun yaşamının dört evresi vardır..."</p>

  <p class="calibre1">Her şey temiz ve masumdu, ancak kendisi için hepsi değişmişti ve parçalar haline gelmiş şeyleri tekrar biraraya getirebilmek mümkün değildi.</p>

  <p class="calibre1">Bir sonsuzun yaşamındaki dört evreyi sadakatle geçirmişti. Önce, henüz bir sonsuz değilken, zamanda bir ölümlü olarak on beş yıl yaşamıştı. Sonsuzlar, zamanda yaşayanlardan seçilir, yoksa, sonsuz olarak doğmak diye bir şey yoktur.</p>

  <p class="calibre1">On beş yaşındayken dikkatli bir eleme ve inceleme süreci sonunda seçilmişti ki o zamanlar böyle bir şeyin varlığından bile haberi yoktu. Son bir acıklı ayrılma sahnesinden sonra ailesinden ayrılmış ve sonsuzluğun sisli perdesinin ötesine götürülmüştü. (Ta o zamanlarda kendisine, artık ne olursa olsun geri dönemeyeceği anlatılmıştı. Bunun gerçek nedenini ise ancak çok sonraları öğrenebilmişti.)</p>

  <p class="calibre1">Sonsuzluğa geldiği andan itibaren on yıl süreyle bir çırak olarak günleri okulda geçti ve sonra yaşamının bir gözlemci olarak geçecek üçüncü evresine başlamak üzere mezun oldu. Ancak ondan sonra bir uzman ve gerçek bir sonsuz oldu. Zaten bir sonsuzun dördüncü ve son evresi budur: Ölümlü, Çırak, Gözlemci ve Uzman.</p>

  <p class="calibre1">Harlan bu evreleri son derece normal geçirmişti. Hatta başarılı bir biçimde geçirdiğini bile söyleyebilirdi.</p>

  <p class="calibre1">Çıraklığını tamamladığı anı çok iyi hatırlıyordu. O an, çırakların sonsuzluğun bağımsız birer üyesi haline gelişleri demekti. Kendilerine, henüz bir konuda uzmanlaşmış olmamalarına rağmen yasal "Sonsuz" unvanı veriliyordu.</p>

  <p class="calibre1">Hatırlıyordu. Okul bitmiş, çıraklık sona ermiş, kendisiyle birlikte eğitimlerini tamamlamış olan beş kişi, eller arkada birleşik, bacaklar iki yanda dimdik, gözler ilerde, dinliyordu.</p>

  <p class="calibre1">Eğitmen Yarrow bir masanın arkasından onlara hitap ediyordu. Harlan Yarrow'u çok iyi hatırlıyordu: Hiç taranmayan kızıl saçları, çillerle dolu elleri ve kolları ve insana boşluk hissi veren bakışlarıyla tanınan ufak tefek, öfkeli bir adamdı. (Aslında bu boşluk, kaybolmuştuk hissi veren bakışlara her Sonsuz'da rastlamak mümkündür evini ve köklerini kaybetmiş olmak, bir daha hiç göremeyeceği obir tek yüzyıla duyulan ve itiraf edilemeyen özlem.)</p>

  <p class="calibre1">Doğal ki Yarrow'un konuşmasını kelime kelime hatırlamıyordu ama ana fikir çok açık bir biçimde belleğine kazınmıştı.</p>

  <p class="calibre1">Yarrow, özetle, şöyle demişti: "Şu andan itibaren birer gözlemci olacaksınız. Genellikle bu çok önemli bir mevki olarak kabul edilmez. Bilhassa uzmanlar çocuklara göre bir iş olarak değerlendirirler. Belki siz sonsuzlar da (bu kelimeden sonra bir an için durup karşısındaki genç adamlara göğüslerini kabartmak ve gururlanmak fırsatı tanıdı) böyle düşünüyorsunuzdur. Eğer öyleyse, sizler gözlemci olma hakkı kazanmaya layık olmayan aptallarsınız demektir."</p>

  <p class="calibre1">"Gözlemciler olmasa, bilgisayarlar hesaplayacak, yaşamşemacıları şemasını hazırlayacak, sosyologlar inceleyecek hiçbir şey bulamazlardı. Hiçbir uzmanın uzmanlığı işe yaramazdı. Bunları daha önce de duyduğunuzu biliyorum ama gerçekliğine inanmanızı ve emin olmanızı istiyorum.</p>

  <p class="calibre1">"Gayretli çalışmalarla gerçekleri getirmek için, zamana gidecek olan, siz gençlersiniz. Soğuk, tarafsız, fikir ve hisleriniz&nbsp;bulandırılmamış gerçekleri, anlıyor musunuz? Hesap makinelerine verilebilecek doğrulukta gerçekler. Sosyal eşitlikleri kurabilecek açıklıkta gerçekler. Gerçeklik değiştirmeleri için temel teşkil edebilecek dürüstlükte gerçekler."</p>

  <p class="calibre1">"Ve şunu da hiç unutmayın. Gözlemci olarak geçecek günleriniz mümkün olduğunca çabuk ve suya sabuna dokunmadan harcanamaz. Bu süre zarfında yapacağınız çalışmalar sizin sonraki hayatınızı etkileyecektir. Uzmanlık dalınızın ne olacağını ve branşınızda ne kadar yüksek kademelere çıkabileceğinizi, bugüne dek okulda ne yaptığınız değil, gözlemci olarak ortaya koyduklarınız belirleyecek. Sonsuzlar, bu sizin mezuniyet sonrası eğitiminizdir ve şu anda ne kadar mükemmel bir potansiyele sahipmiş gibi görünseniz de, bir hatanız, çok küçük de olsa geri hizmetlerde görevlendirilmenize sebep olacaktır. Hepsi bu kadar."</p>

  <p class="calibre1">Hepsiyle tek tek el sıkıştı ve Harlan ağırbaşlı, mağrur bir ta vır takınmış, geçmiş ve gelecek tüm insanlara yardım edebilmek için gerekli ayrıcalıklara sahip olmanın ürpertili hayalini yaşıyordu.</p>

  <p class="calibre1">Harlan'ın ilk görevleri basit, küçük ve çok dikkatle izlenen konulardı. Fakat o, yetenekleri sayesinde bir düzine kadar gerçellik değiştirmesi işleminde gösterdiği başarıyla kısa zamanda parladı.</p>

  <p class="calibre1">Gözlemciliğinin beşinci yılında bir kıdemlinin emriyle 482.'ye gönderildi. İlk defa denetlenmeden çalışacaktı ve bu gerçeğin bilincinde olarak ilgili kısım amiri bilgisayara ilk raporu verdiğinde cesareti kırılıverdi.</p>

  <p class="calibre1">Onunki gibi bir yüzde, buruşuk, şüpheci ağzı ve çatık kaşlar tuhaf, komik görünen bu adam, Asistan Bilgisayar Hobbe Finge'di. Yuvarlak, düğme gibi bir burnu daha büyük iki düğmeye benzeyen yanakları vardı. Portreyi İlkel Zamanların efsanevi St. Nicholas'ına çevirmek için, yalnızca biraz kırmızı renk ve beyaz saçlara ihtiyaç vardı.&nbsp;Ya da Noel Baba, veya Kriss Kringle. Harlan bu üç ismi de biliyordu. Sonsuzların yüz binde biri bile bu isimlerin herhangi birini bilmezdi. Böyle esrarengiz şeyleri bildiği için Harlan gizli bir gurur duyuyordu. Okuldaki ilk günlerinden beri İlkel Zamanlar Tarihi onun hobi olarak ilgilendiği bir konu olmuş, Eğitmen Yarrow da bu konuda onu desteklemişti. Yalnızca sonsuzluğun başladığı 27.'den değil, Zaman Alanı'nın keşfedildiği 24.'den de önceki zamanda uzanan az sayıda ve haklarında doğru dürüst bilgi edinilemeyen yüzyıllara büyük ilgi duymuştu. Çalışmalarında eski kitap ve dergileri incelemişti. Hatta uzak altzamandaki sonsuzluğun ilk yüzyıllarına seyahatler yapmıştı. İzin alabildiği kadar, daha iyi kaynaklar bulmak için uğraşmıştı. On beş yılı aşkın bir zaman sonunda, hemen hepsi kâğıt üzerine yazılı, harika bir kütüphane meydana getirmişti. H.G. Wells diye birine ait bir cilt, W. Shakespeare adlı adama ait bir diğer cilt, kopuk kopuk tarih parçaları. İçlerinde en mükemmeli, İlkel Zaman'a ait bir haftalık haber dergisinin ciltli sayılarından oluşan kısımdı ve çok yer tutmasına rağmen kıyamamış, bunları mikro filme çekmemişti.</p>

  <p class="calibre1">Fırsat buldukça yaşamın yalnızca hayat ve ölümden ibaret olduğu, insanoğlunun kararlarına müdahalenin mümkün olmadığı, kötülüğün önlenemediği, iyiliğin yüceltilemediği, galibin de mağlubun da kaybettiği Waterloo Savaşı'nın bulunduğu bir dünyaya dalar ve adeta kendinden geçerdi. Hatta hazinesinde, hareket eden bir parmak bir defa yazdı mı, geri dönüp bu defa onu yazmamaya ikna etmenin mümkün olmadığını gösteren şiirler bile vardı.</p>

  <p class="calibre1">Ve sonra, Sonsuzlukla ilgili düşüncelerine, Gerçekliğin şekilendirilebilip ortadan kaldırılabildiği, insanın elleriyle tutup daha iyi bir şekle sokmak için sallayabildiği, bir olgu muamelesi gördüğü bir aleme dönmek çok zor oluyor, adeta şok geçiriyordu.</p>

  <p class="calibre1">Hobbe Finge'in neşeli, kararlı sesiyle St. Nicholas'ın hayali kayboldu. "Yarın, halihazırdaki gerçekliği inceleyerek işe başlayabilirsin. Kesin, tam ve gerekli noktaya yönelik olmasını istiyorum. En ufak bir ihmale tahammülümüz yok. İlk zamanmekân cetveli yarın sabaha hazırlanmış olacak. Anlaşıldı mı?"</p>

  <p class="calibre1">"Evet, bilgisayar," dedi Harlan, Daha o anda Asistan Bilgisayar Hobbe Finge'le geçinemeyeceklerini anladı ve canı sıkıldı.</p>

  <p class="calibre1">Ertesi sabah hesap kompleksinden çıkmış ve üzeri birtakım karışık deliklerle dolu cetvelini aldı. Bu deliklerin ne anlama geldiğini bulmak için Standart Zamanlararası Dil'e çevirirken ufak da olsa bir hata yapabileceği endişesiyle cepte taşınabilen bir şifre çözücüsü kullandı. Aslında bu işaretleri şifre çözücüsü kullanmadan da anlayabilecek seviyeye erişmişti ama yine de tedbirli davranmakta yarar vardı.</p>

  <p class="calibre1">Cetvel, 482. yüzyılın dünyasında nerelere gitmesi ya da gitmemesi gerektiğini, neler yapıp neler yapamayacağını, nelerden kaçınması gerektiğini anlatıyordu. Yalnızca, varlığıyla Gerçekliği istenmeyen biçimde etkilemeyeceği yer ve zamanlar da bulunabilirdi.</p>

  <p class="calibre1">482. kendisi için rahat bir yüzyıl değildi. Kendisinin sert ve tutucu doğum zamanına benzemiyordu. Alışkın olduğu ahlak değerleri ve ilkelerden yoksun bir çağdı. Eğlence düşkünüydüler, maddeciydiler ve anaerkil bir aile yapıları vardı. Ektojenik doğum olaylarının arttığı ve en yüksek orana eriştiği bir çağdı. Kadınların yüzde 40'ında cenin rahim yerine yumurtalıkta oluşuyordu. Yalnızca karşılıklı anlaşmak suretiyle evleniliyor ya da boşanılabiliyor ve evlilik, sınırlayıcı kanun hükümlerine tabi olmayan basit bir karar olarak görülüyordu. Çocuk doğurma olayı, evliliğin sosyal işlevlerinden ayrı ele almıyor ve yalnızca, insan ırkının mükemmelleştirilmesi için cinsel yakınlaşmaların kontrol edildiği ilkelere göre ayarlanıyordu. Harlan'a göre yüzlerce açıdan hasta bir toplumdu ve bir Gerçeklik Değiştirmesi'ne ihtiyacı vardı. O zamana ait olmayan biri olarak, yalnızca bu Yüzyıl'da bulunuşu bile tarihi karıştırabilirdi. Eğer kendisinin varlığı, kilit bir noktada yeterince rahatsız edici olabilse, belki de farklı bir ihtimal gerçekleşebilir ve arzu, ihtiras, aşk arayan milyonlarca&nbsp;kadın, gerçek, saf yürekli anneler haline gelebilirlerdi. Zihinleri ve anıları başka bir Gerçeklik'le dolar, daha önceleri ne olduklarını düşünemez, hayal bile edemezlerdi.</p>

  <p class="calibre1">Ne yazık ki böyle bir durum için kendisine verilen zamanmekân cetvelinin sınırları dışına çıkması gerekirdi, buysa düşünülemezdi. Eğer yasaları çiğneyip kendi düşündüğünü uygulasa Gerçeklik çok değişik şekillerde değişebilirdi. Belki de durum şu andakinden de daha kötü bir hal alabilirdi. Yalnızca dikkatli analiz ve hesaplamalar bir Gerçeklik Değiştirme hareketini başarıya ulaştırabilirdi.</p>

  <p class="calibre1">Sonuç olarak kendi fikirleri ne olursa olsun, Harlan bir gözlemci'ydi ve ideal bir Gözlemci, duygulan algılayan sinir yolları, raporlan veren mekanizmasına bağlı bir yapı demekti. Raporla, algılanan gerçekler arasına hisler girmemeliydi.</p>

  <p class="calibre1">Bu açıdan, Harlan'ın raporlan, mükemmelliğe erişmişti.</p>

  <p class="calibre1">İkinci haftalık raporundan sonra Asistan Bilgisayar Finge onu çağırdı.</p>

  <p class="calibre1">"Tebrik ederim, Gözlemci" dedi. Sıcaklık duygusundan yoksun bir sesle konuşuyordu, "Raporların açık seçik ve güzel organize edilmiş. Fakat bu konuda senin fikrin nedir?"</p>

  <p class="calibre1">Harlan, 95. yüzyıl ağaçlarından özenle yontulmuşa benzeyen boş bir ifadenin arkasına sığındı. "Bu konuda kendim hiçbir şey düşünmedim."</p>

  <p class="calibre1">"Hadi canım. Sen 95. yüzyıldansın ve bunun ne demek olduğunu her ikimiz de gayet iyi biliyoruz. Eminim bu yüzyıl seni fazlasıyla rahatsız, hatta alt üst etti."</p>

  <p class="calibre1">Harlan omuz silkti. "Raporlarımdaki bir şey yüzünden mi alt üst olduğuma hükmettiniz?"</p>

  <p class="calibre1">Bu düpedüz küstahlıktı ve masasının üzerinde trampet çalan parmaklan, Finge'in de aynı şeyi düşündüğünü gösteriyordu. "Soruma cevap ver."</p>

  <p class="calibre1">Harlan, "Sosyolojik olarak, yüzyıl birçok konuda aşırı özelliklere sahip. Son üç Gerçeklik Değiştirmesi de olumsuz sonuçlar yaratmış. Ve sanıyorum, bir ıslahat şart. Aşın uçlar hiçbir zaman sağlıklı olamaz."</p>

  <p class="calibre1">"Öyleyse, sen konuyu yüzyılın geçmiş Gerçekliklerini incelemek için aldın."</p>

  <p class="calibre1">"Bir Gözlemci olarak ben, bütün Gerçeklikleri incelemek zorundayım."</p>

  <p class="calibre1">Artık aralan açılmıştı. Elbetteki bütün bu bahis konusu Gerçeklikleri incelemek Harlan'ın hakkıydı, hatta daha. ileri giderek göreviydi. Bunu Finge de biliyordu. Bütün yüzyıllar Gerçeklik Değiştirmeleriyle sarsılıyordu. Ne kadar iyi yapılmış olsa da, hemen her Gözlem çok geçmeden yeniden inceleniyordu. Ve doğru bir Gözlem yapılabilmesi için, halihazırdaki Gerçekliğin incelenmesi yetmiyor, aynı zamanda geçmiş Gerçekliklerle olan ilişkilerinin de araştırılması gerekiyordu.</p>

  <p class="calibre1">Finge'i, fikirlerini kılı kırk yararak eleştiren biri olarak değerlendirmek Harlan'a yetmedi. Finge düpedüz düşmanca davranıyordu.</p>

  <p class="calibre1">Başka bir gün Finge Harlan'ın küçük bürosuna geldi, "Raporların Bütünzamanlar Meclisi'nde çok olumlu etkiler yapıyor."</p>

  <p class="calibre1">Harlan bir an için durakladı, kararsızlıkla mırıldandı. "Teşekkür ederim."</p>

  <p class="calibre1">"Hepsi senin konuya uyum sağlamakta alışılmamış bir düzeye ulaştığında birleşiyor."</p>

  <p class="calibre1">"Yapabileceğimin en iyisini yapıyorum."</p>

  <p class="calibre1">Finge birden sordu, "Kıdemli Bilgisayar Twissell'i tanıyor musun?"</p>

  <p class="calibre1">"Bilgisayar Twissell?" Harlan'ın gözleri büyüdü. "Hayır, efendim. Neden sordunuz?"</p>

  <p class="calibre1">"Özellikle o, raporlarınla yakından ilgileniyor. Finge somurttu ve konuyu değiştirdi. "Bana öyle geliyor ki tarihle ilgili olarak kendine özgü bir bakış açısı, bir felsefe geliştirmişsin."</p>

  <p class="calibre1">Harlan fena halde tahrik olmuştu. Gurur ve tedbir çarptı ve ilki kazandı. "İlkel tarihle ilgili çalışmalarım var, efendim."</p>

  <p class="calibre1">"İlkel tarih mi? Okulda mı?"</p>

  <p class="calibre1">"Pek değil, Bilgisayar. Kendi kendime. Benim hobim. Bu sabit duran tarihi seyretmek gibi bir şeydir, dondurulmuş olarak! Sonsuzluktaki yüzyıllar durmaksızın değişirken, onları sabit hallerinde detaylarıyla incelemek mümkündür." Düşüncesiyle hararetlendi biraz. "Bu film şeritlerini dikkatle izlemeye de benzer. Eğer filmi yalnızca gözden geçirirsek birçok ayrıntıyı kaçırdığımızı rahatça görebiliriz. Sanıyorum, bu felsefe çalışmalarımda bana çok yardımcı oldu."</p>

  <p class="calibre1">Finge hayret içinde ona baktı. Gözleri büyümüştü ve hiçbir şey söylemeden çıktı gitti.</p>

  <p class="calibre1">Daha sonraları, fırsat buldukça, İlkel tarih konusunu tekrar gündeme getirdi ve Harlan'nın isteksiz yorumlarını, tombul yüzünde karara vardığını gösteren herhangi bir ifade olmaksızın dinledi.</p>

  <p class="calibre1">Harlan bu konuyu tamamen bir kenara bırakmakla, yükselmesi için kullanmak arasında bocalıyordu.</p>

  <p class="calibre1">Bir gün A koridorunda karşılaştıklarında Finge etraftakilerin de duyabileceği bir sesle, "Büyük Zaman, Harlan, sen hiç gülümsemez misin?" diye seslenince, birinci seçeneğin daha doğru olacağına karar verdi.</p>

  <p class="calibre1">Harlan'a göre Finge ondan nefret ediyordu. Daha sonraları kendisi de Finge'den tiksinmeye başladı."</p>

  <p class="calibre1">482.'de geçen üç ay sonunda yapacak fazla bir şey kalmamıştı ve Harlan, Finge'in onu ofisine çağırdığını öğrendiğinde şaşırmadı. Görevde bir değişiklik bekliyordu. Son raporunu günler önce bitirmişti. 482.'dekiler, ağaçları olmayan 1174. gibi yüzyıllara, selüloz kökenli tekstil ürünlerini daha çok ihraç etme konusunda arzuluydu, ancak bunun karşılığında tütsülenmiş balık almak istemiyorlardı. Buna benzer şeyler hakkındaki gerekli incelemeler de rapora eklenmişti.</p>

  <p class="calibre1">Taslak çalışmalarını da yanına aldı.</p>

  <p class="calibre1">Fakat 482.'den bahsedilmedi bile. Finge onu, soluk, kuru, buruşuk yüzlü bir adamla tanıştırdı. Dağınık beyaz saçlı, zebani&nbsp;suratlı adam ilk tanışmaları esnasında devamlı olarak sırıtıyordu. Bu sırıtkan ifade, kimi zaman heyecan, kimi zaman neşeyi simgeliyor, fakat hiç kaybolmuyordu. Sapsarı kesilmiş iki parmağının arasında yanan bir sigara duruyordu.</p>

  <p class="calibre1">Harlan'ın hayatında gördüğü ilk sigaraydı bu, yoksa adama daha çok dikkat edip Finge'in tanıştırmasına daha iyi kendini hazırlayabilirdi.</p>

  <p class="calibre1">Finge, "Kıdemli Bilgisayar Twissell, işte bu genç, Gözlemci Andrew Harlan," dedi.</p>

  <p class="calibre1">Harlan'ın gözleri dehşetten açılmış bir halde, ufak tefek adamın sigarasından yüzüne kaydı.</p>

  <p class="calibre1">Kıdemli Bilgisayar Twissell yüksek perdeden bir sesle, "Nasılsın? O mükemmel raporları yazan genç adam değil mi?" dedi.</p>

  <p class="calibre1">Harlan konuşmak istiyordu ama sesi çıkmadı. Laban Twissell bir masal kahramanı, yaşayan bir efsaneydi. Sonsuzluğun bir numaralı Bilgisayar'ı, bir başka deyişle, hayatta olan en yüksek mertebedeki Sonsuz'du. Bütünzamanlar Meclisi'nin başkanıydı. Sonsuzluğun tarihinde en çok Gerçeklik Değiştirmesi yönetmiş kişiydi. O öyle...</p>

  <p class="calibre1">Harlan'ın aklı karıştı. Yüzünde ahmakça bir gülümsemeyle, evet anlamında başını salladı ve tek bir kelime bile söyleyemedi.</p>

  <p class="calibre1">Twissell sigarasını dudaklarına götürdü, çabukça bir nefes çekti ve tekrar dudaklarından uzaklaştırdı. "Bizi yalnız bırak, Finge. Çocukla konuşmak istiyorum."</p>

  <p class="calibre1">Finge ayağa kalktı, bir şeyler mırıldandı ve çıktı.</p>

  <p class="calibre1">Twissell, "Sinirli görünüyorsun, oğlum. Heyecanlanacak bir şey yok."</p>

  <p class="calibre1">Fakat Twissell'le böyle karşılaşmak Harlan'ı şoka sokmuştu. Bir dev olarak düşündüğünüz kişinin, gerçekte bir metre altmış santimden daha ufak bir adam olduğunu görmek her zaman şaşırtıcı bir olaydır. Bir dâhinin beyni gerçekten, inzivaya çekilmişe benzeyen bu adamın saçsız ve düzgün alnının arkasında olabilir mi? Binlerce kırışıklığın içine oyulmuş gibi duran şu küçük gözlerden fışkıran, korkunç zekâ mı yoksa yalnızca tatlı huylu bakışlar mıydı?</p>

  <p class="calibre1">Harlan ne düşüneceğini bilemiyordu. Şu sigara düşünebilme yeteneğini engelliyor gibiydi. Bir duman bulutu üzerine doğru gelince irkildi.</p>

  <p class="calibre1">Twissell duman bulutundan öteyi görmeye çalışıyormuşçasına gözlerini kıstı ve berbat bir 100. yüzyıl aksanıyla, "Senin zaman diliyle konuşsam iyi olur mu?" dedi.</p>

  <p class="calibre1">Önce kriz geçirir gibi bir kahkaha atan Harlan, kendine geldi ve sözlerini dikkatle seçerek, "Standard Zamanlararası Dil'i iyi konuşurum, efendim." dedi. Sonsuzluğa ilk geldiğinden beri kendisinin ve çevresindekilerin kullandığı dille konuşmuştu.</p>

  <p class="calibre1">"Anlamsız," dedi Twissell, azamedi bir sesle. "Zamanlararası'nı konuşacağım diye kendimi zorlamam. On bininci yıl lisanım çok iyidir."</p>

  <p class="calibre1">Harlan, Twissell'in kırk yılı aşkın bir süredir yerel dilleri konuşabildiğini tahmin etti.</p>

  <p class="calibre1">Twissell biraz önceki gösteriyle yeterince tatmin olmuş olacaktı ki tekrar Zamanlararası dille konuşmaya başladı. "Sana bir sigara ikram ederdim ama, eminim içmiyorsundur. Tarihin hiçbir bölümünde sigara içmek tasvip edilmemiştir. Gerçekte iyi sigaralar yalnızca 72. de yapılır ve benim sigaralarım da özel olarak o zamandan gelir. Eğer bir gün içmeye başlarsan bilgin olsun diye bir ipucunu veriyorum. Çok kötü oluyor. Geçen hafta iki gün için 123. de kalmışım. Sigara içilmiyor, yani, Sonsuzluk'taki bölümde de içilmiyor. Oradaki Sonsuzlar bu alışkanlığı tamamen kaldırmışlar. Bir sigara yaksam herhalde gök tepelerine düştü sanacaklardı. Bazen, diyorum, büyük bir Gerçeklik Değiştirmesi hazırlayayım ve savaşa sebep olan 58.'yle 1000.'deki esir toplum dışındaki bütün yüzyıllarda sigara içme tabularını yok edeyim."</p>

  <p class="calibre1">Harlan önce şaşırdı, sonra meraklanmaya başladı. Muhakkak ki, bu garip ve ilgisiz konuşmanın ardında bir şeyler gizliydi.</p>

  <p class="calibre1">Boğazının kuruduğunu hissetti. "Beni neden görmek istediğinizi sorabilir miyim, efendim?"</p>

  <p class="calibre1">"Raporlarını beğendim, oğlum."</p>

  <p class="calibre1">Harlan'ın gözleri sevinç pırıltılarıyla doldu, fakat gülümsemedi. "Teşekkür ederim, efendim."</p>

  <p class="calibre1">"Bir sanatçının elinden çıkmış havası taşıyor. Güçlü sezgilerin var. Hissedebiliyorsun. Senin Sonsuzluk'taki gerçek yerini bildiğimi sanıyorum ve sana onu teklif etmeye geldim."</p>

  <p class="calibre1">Harlan düşündü: İnanamıyorum.</p>

  <p class="calibre1">Sesindeki zafer ifadesini gizlemeye çalışarak, "Benim için büyük şeref, efendim," dedi.</p>

  <p class="calibre1">Bu arada, Kıdemli Bilgisayar Twissell, biten sigarasının yerine el çabukluğu numarası yaparcasına bir hareketle sol elinde beliren bir diğerini yaktı. Dumanı üflerken tekrar konuştu. "Zaman aşkına, oğlum, ezberlenmiş satırları tekrarlar gibi konuşuyorsun. Büyük şeref, pöh. İçinden geldiği gibi söyle. Memnun oldun mu, ha?</p>

  <p class="calibre1">Harlan, tedbiri yine de elden bırakmadan, "Evet, efendim,"&nbsp;dedi.</p>

  <p class="calibre1">'Tamam. Memnun olman lazım. Bir teknisyen olmaya ne&nbsp;dersin?"</p>

  <p class="calibre1">"Bir teknisyen!" diye bağırdı Harlan. Oturduğu yerden fırlamıştı.</p>

  <p class="calibre1">"Otur, otur. Beklemiyordun galiba."</p>

  <p class="calibre1">"Bir Teknisyen olabileceğimi ummuyordum Bilgisayar Twissell."</p>

  <p class="calibre1">"Hayır." dedi Twissell, kuru bir ses tonuyla, "Hiç kimse umamaz. Bu mertebeden başka her yer ümit edilebilir, ama teknisyenliği kimse bekleyemez. Teknisyen olabilecek çok az sayıda adam bulabiliyoruz ve çok da ihtiyacımız var."</p>

  <p class="calibre1">"Buna uygun olduğumu sanmıyorum."</p>

  <p class="calibre1">"Dertli bir meslek için uygun olmadığını söylemek istiyorsun. Zaman için, eğer kendini Sonsuzluğa vakfetmişsen, ki ben öyle olduğuna inanıyorum, senin için fark etmeyecektir. Artık aptallar seni dışlayacak ve sürgündeymişsin gibi gelecek. Alışacaksın. Sana ihtiyaç duyulduğunu bilmenin hazzını tadacaksın. Hem de çok ihtiyaç duyulduğunu. Benim tarafımdan."</p>

  <p class="calibre1">"Sizin tarafınızdan mı, efendim? Özellikle sizin tarafınızdan mı?"</p>

  <p class="calibre1">"Evet." Yaşlı adam kurnazca gülümsedi. "Yalnızca basit bir Teknisyen değil, benim özel Teknisyen'im olacaksın. Özel bir mevkin olacak. Şimdi ne diyorsun?"</p>

  <p class="calibre1">"Bilmiyorum, efendim. Uygun olmayabilirim." Twissell sertçe başını salladı. "Sana ihtiyacım var. Yalnızca sana ihtiyacım var. Raporların, gerekli her şeyin sende var olduğuna beni ikna etti. "Parmağıyla alnına dokundu. "Bir Çırak olarak sicilin iyi; gözlemler yaptığın Bölümler de olumlu raporlar verdiler. Son olarak, Finge'in raporu da uygun olduğunu ortaya koydu."</p>

  <p class="calibre1">Harlan şaşkına dönmüştü. "Bilgisayar Finge'in raporu lehimde miydi?"</p>

  <p class="calibre1">"Öyle olmasını beklemiyor muydun?"</p>

  <p class="calibre1">"Bilmem."</p>

  <p class="calibre1">"Eee, oğlum, lehinde olduğunu söylemedim. Uygun olduğunu ortaya koydu dedim. Aslına bakarsan, Finge senin hakkında olumlu rapor vermedi. Senin Gerçeklik Değiştirme işlemleri ile ilgili tüm görevlerden uzak tutulmanı önerdi. Sana Geri Hizmetler'den başka bir yerde görev vermenin tehlikeli olacağını savundu."</p>

  <p class="calibre1">Harlan kıpkırmızı kesildi. "Hangi sebeplerden ötürü böyle söylüyor, efendim."</p>

  <p class="calibre1">"Bir hobin varmış galiba, oğlum. İlkel tarihle ilgileniyormuşsun, ha?" Sigarasından derin bir nefes çekip üfledi ve Harlan, sinirinden nefesini kontrol etmeyi unutunca kalın bir duman bulutu ciğerlerine doldu, çırpınarak öksürmeye başladı.</p>

  <p class="calibre1">Twissell şefkatli bir sesle tekrar sordu, "Öyle değil mi?"</p>

  <p class="calibre1">Harlan, "Bilgisayar Finge'in hiç hakkı yok..." diye söze girdi.</p>

  <p class="calibre1">"Bir dakika, bir dakika. Sana raporda yazılı olanları anlattım, çünkü seni ısrarla isteyişimin sebebi bu. Gerçekte rapordakiler takdire değer şeylerdi ve bunları sana anlattığımı unutmalısın. Hem de bir daha hiç hatırlamamak üzere, oğlum."</p>

  <p class="calibre1">"Fakat, ilkel tarihle ilgilenmenin kötü tarafı ne?"</p>

  <p class="calibre1">"Finge, senin bu merakının altında güçlü bir Zaman Özlemi yattığını sanıyor. Anlatabildim mi, oğlum?"</p>

  <p class="calibre1">Doğal ki anlamıştı Harlan. Ruhsal bir bozukluk anlamına gelen bu deyimi anlamamak mümkün değildi. Sonsuzluğun her üyesinde, resmen yasaklanmış olduğundan, daha da güçlenen, kendi zamanına olmasa bile hiç değilse belirli bir zamana dönmek; aralarında dolaşıp durmak yerine yüzyıllardan birinin bir parçası olmak şeklinde özlemler bulunduğuna inanılıyordu. Tabii, hemen hepsinde bu özlemler özenle bilinçaltında saklanıyordu.</p>

  <p class="calibre1">"Meselenin bu olduğunu sanmıyorum," dedi Harlan.</p>

  <p class="calibre1">"Ben de aynı fikirdeyim. Aslına bakarsan, bence senin hobin ilginç ve değerli. Dediğim gibi, seni isteyişimin sebebi de o. Sana getireceğim bir Çırağa İlkel tarihle ilgili bütün bildiklerini ve öğrenebildiklerini öğretmeni istiyorum. Bu arada, aynı zamanda özel Teknisyenim olacaksın. Birkaç gün içinde başlayacaksın. Anlaştık mı?"</p>

  <p class="calibre1">Anlaştık mı? Sonsuzluktan önceki günlerle ilgili her şeyi öğrenmek için resmi izin sahibi olmak. Gelmiş geçmiş en büyük Sonsuz'la kişisel temaslar yapabilmek. Bu şartlar altında teknisyenliğin en berbat yanları bile çekilebilir hale gelir.</p>

  <p class="calibre1">Yine de tedbiri tamamen elden bırakmadı. "Eğer Sonsuzluğun yararına olacaksa efendim..."</p>

  <p class="calibre1">"Sonsuzluğun yararına mı?" diye bağırdı büyük Bilgisayar, heyecanlanmıştı. Sigarasını kuvvetli bir fiskeyle uzak duvara fırlattı ve sigara bir kıvılcım yağmuru arasında yere düştü. "Benim sana Sonsuzluğun varoluşu, yaşaması için ihtiyacım var."</p>
</body>
</html>
