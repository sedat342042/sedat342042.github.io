<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre3">
  <p class="calibre5"><b class="calibre6">7</b>&nbsp;</p>

  <h1 class="calibre4" title="7. SUÇA HAZIRLIK">SUÇA HAZIRLIK</h1>

  <p class="calibre1">2456.'da Harlan seyahat aracına girdi ve aracı Sonsuzluk'tan ayıran perdenin gerektiğince kapanıp kapanmadığına bakmak için başını çevirdi; aslında Voy'un onu gözetlemediğinden emin olmak istiyordu. Son haftalarda seyahat araçlarına bindiğine kimsenin izlemediğinden emin olmak için dönüp arkasına bir göz atmayı alışkanlık haline getirmişti.</p>

  <p class="calibre1">Ve sonra, zaten ta 2456.'da olmasına rağmen kumandaları daha da üstzamanlara doğru ayarladı. Zamanmetredeki rakamların artışını seyre koyuldu. Rakamlar süratle artıyordu ama düşünebilmek için zamanı vardı.</p>

  <p class="calibre1">YaşamŞemacısı'nın bulguları durumu nasıl da değiştirmişti! Suçunun genel yapısı nasıl da değişivermişti!</p>

  <p class="calibre1">Ve bütün bunlar Finge'de düğümleniyordu. Evet, onda düğümleniyordu.</p>

  <p class="calibre1">482.'de Noys'la birlikte geçen günlerden sonra Sonsuzluğa döndüğünde Finge'le kişisel temaslarda bulunmaktan kaçınmıştı. 482.'deyken hiçbir anlamı yoktu ama, yeminine bağlı kalmamış olması Sonsuzluk'ta korkunç bir şeydi.</p>

  <p class="calibre1">Raporunu kendisi götürmemiş, gerekli kanalları kullanarak yollamış ve dairesine kapanmıştı. Düşünmek ve kendisine çizdiği yeni yolu iyice benimseyip alışmak için zamana ihtiyacı vardı.</p>

  <p class="calibre1">Finge buna izin vermemişti. Raporu aldıktan sonra bir saat bile geçmeden Harlan'la temasa geçti.</p>

  <p class="calibre1">Telefon ekranında Bilgisayar'ın silueti belirdi. "Büronda olursun sanmıştım."</p>

  <p class="calibre1">"Raporumu gönderdim, efendim. Yeni bir görev için nerede beklediğimin bir önemi yok."</p>

  <p class="calibre1">"Öyle mi?" Finge elinde tuttuğu raporu şaşı gözleriyle ince liyordu. "Bana tamam değilmiş gibi geldi," diye devam etti. "Odana gelebilir miyim?"</p>

  <p class="calibre1">Harlan bir an için tereddüt etti. Adam onun amiriydi ve kendisinin davetini geri çevirmek serkeşçe bir itaatsizlik olacakti. Suçunun ortaya çıkmasına neden olabilirdi ve vicdanı buna izin vermezdi.</p>

  <p class="calibre1">"Memnuniyetle, buyrun Bilgisayar." diyerek katı bir ifadeyle kabul etti.</p>

  <p class="calibre1">Finge'in yumuşak davranışları Harlan'ın odasına bunaltıcı bir sahte neşe havası getirmişti. Harlan'ın doğum zamanı olan 95.'de Sparta modası hakimdi ve kendisi de hep bu tarzda döşemeler kullanıyordu. Metal borulu sandalyelerin kaplamaları ağaç havası verilmek üzere cilalanmıştı (pek de başarılı olamamıştı ya). Odanın bir köşesinde kendi zamammn en önemli temsilcisi olan bir eşya yerleştirilmişti.</p>

  <p class="calibre1">Finge'in hemen dikkatini çekti.</p>

  <p class="calibre1">Yapısını anlamaya çalışırcasına bodur parmaklarıyla yoklayarak, "Bu maddenin cinsi nedir?"</p>

  <p class="calibre1">"Ağaç, efendim," dedi Harlan.</p>

  <p class="calibre1">"Orijinal mi? Gerçek ağaç mı yani? Çok şaşırtıcı! Senin doğum yüzyılında hep ağaç kullanılıyordu, değil mi?"</p>

  <p class="calibre1">"Evet."</p>

  <p class="calibre1">"Anlıyorum. Neyse camm, bu kurallara aykırı bir şey değil, Teknisyen..." dokunduğu şeyden tozlanan parmağını pantolonunun yan tarafına sildi, "fakat doğum zamammn bir inşam etkilemeşine izin vermek onaylanır mı bilmem. Gerçek bir Sonsuz, bulunduğu toplum ve kültür değerlerine uyum sağlar. Mesela beni beş yılda toplam iki defadan fazla enerji tencerelerinde pişmiş&nbsp;yemeklerden yemem." Derinden bir iç çekti. "Ve yemeğin maddeye teması hiç temiz bir şey değildir. Fakat ne yapalım. Ne yapalım."</p>

  <p class="calibre1">Gözlerini tekrar ağaçtan yapılmış eşyaya çevirdi fakat bu defa ellerini arkasında birleştirmişti. "Nedir bu? Neye yarar?"</p>

  <p class="calibre1">"Bir kitaplık," dedi Harlan. Aslında şu anda, Finge'e, elleri arkasındayken kendini daha iyi hissedip hissetmediğini sormak istiyordu. Hatta giysileri saf enerjiden yapılmış olsa kendini daha da temiz hissederdi herhalde.</p>

  <p class="calibre1">Finge kaşlarını kaldırdı. "Bir kitaplık. O halde raflarda duran şeyler de kitap olmalı. Doğru mu?"</p>

  <p class="calibre1">"Evet, efendim."</p>

  <p class="calibre1">"Sahici örnekler mi?"</p>

  <p class="calibre1">"Tümüyle, Bilgisayar. 24.'den topladım. Birkaçı ise 20.'den. Eğer bir göz atmayı düşünüyorsanız, dikkatli olmanızı rica edeceğim. Her ne kadar, sayfalan restore edilmiş ve aşılanmışsa da kaplanmadıkları için çok dikkatli muamele etmek gerekiyor."</p>

  <p class="calibre1">"Dokunmayacağım. Dokunmayı düşünmüyorum. Üzerlerinde 20. yüzyıldan gelme tozlar vardır, sanırım. Gerçek kitaplar!" Güldü. "Sayfaları da selülozdan tabii. Böyle söylemiştin, değil mi?"</p>

  <p class="calibre1">Harlan başıyla onayladı. "Daha uzun süre dayanmaları için aşılanma ameliyatları geçirdiler, ama, evet, selülozdan yapılmıştır." Ağzını açtı, sükûnetini koruyabilmek için derin bir nefes aldı. Bu kitaplarla kendisini özdeşleştirmek çok komikti.</p>

  <p class="calibre1">"Söylemeden yapamayacağım," dedi Finge, hâlâ aynı konu üzerinde duruyordu. "Bu kitaplardaki her şey iki metrelik bir filme kaydedilip, bir parmağın ucu kadar yerde saklanabilir. Nelerden bahsediyor bunlar?"</p>

  <p class="calibre1">"20.'ye ait bir derginin ciltlenmiş sayıları."</p>

  <p class="calibre1">"Sen okudun mu bunları?"</p>

  <p class="calibre1">Harlan gururla konuştu. "Bunlar benim koleksiyonumun birkaç cildi. Sonsuzluk'taki başka hiçbir kütüphanede benzeri yoktur."</p>

  <p class="calibre1">"Evet, şu senin hobin. Bir zamanlar İlkel'e olan merakından bahsettiğini hatırlıyorum. Nasıl oldu da Eğitmen'in böyle şeyler le ilgilenmene izin verdi. Enerji israfından başka bir şey değil."</p>

  <p class="calibre1">Harlan'ın dudakları gerildi. Bu adamın onu sinirlendirerek mantık dışı davranışlarda bulunmaya zorladığına karar verdi. Eğer öyleyse, bunu başaramayacaktı.</p>

  <p class="calibre1">"Sanırım raporum hakkında görmek istemiştiniz."</p>

  <p class="calibre1">"Evet, öyle." Bilgisayar şöyle bir etrafına bakındı, bir sandalyeye geçti, ihtiyatlı hareketlerle oturdu. "Haberleşme cihazıyla görüştüğümüzde de söylediğim gibi tamam değil."</p>

  <p class="calibre1">"Ne yönden, efendim?" (Sakin ol! Sakin ol!)</p>

  <p class="calibre1">Finge sinirli sinirli gülümsedi. "Hiç değinmediğin bir şey oldu mu, Harlan?"</p>

  <p class="calibre1">"Hiçbir şey, efendim." Her ne kadar ayakta dimdik duruyorsa da, başından aşağı kaynar sular dökülmüştü sanki.</p>

  <p class="calibre1">"Haydi, Teknisyen. O genç bayanın toplumunda bir sürü zaman harcadın. Eğer zamanmekân cetvelini incelersen görürsün. Cetvele uygun hareket ettin değil mi?"</p>

  <p class="calibre1">Harlan yalnızca, "Uygun hareket ettim," diyebildi.</p>

  <p class="calibre1">"Ve, ne oldu? Kadınla olan kişisel ilişkilerinden hiç söz etmemişsin."</p>

  <p class="calibre1">"Önemli sayılacak bir şey yoktu. "Harlan'ın dudakları kurumuştu."</p>

  <p class="calibre1">"İşte bu çok komik. Senin yaşında ve senin deneyimine sahip birine, neyin önemli, neyin önemsiz olduğunu bir Gözlemci'nin yargılayamayacağını anlatmama gerek yok sanırım."</p>

  <p class="calibre1">Finge'in gözleri iştahla Harlan'a dikilmişti. Yumuşak sorgu lama tarzına karşın, çok daha katı ve hırs doluydu.</p>

  <p class="calibre1">Harlan bunu fark etti, Finge'in nazik sözlerine aldanmayacaktı, fakat iş ahlakı da bir yandan baskı yapıyordu. Bir Gözlemci her şeyi rapor etmekle görevlidir. Gözlemci, Sonsuzluk tarafından Zaman'a uzatılmış, tepkileri algılayan bir duyargadan ibarettir. Çevresini gözler ve geri çekilir. İşlevini yerine getirirken de kişiliği olan biri, hatta bir insan olarak düşünülmez</p>

  <p class="calibre1">Harlan raporuna geçirmediği şeyleri bir kayıt cihazı gibi anlatmaya başladı. Bunu, bir Gözlemci'nin eğitilmiş belleğinden çıkarak dile getiriyor, kelime kelime konuşulanları anlatıyor, ses tonuna ve hareketlere varıncaya kadar yaşanan olayları aktarıyordu. Anlatırken tekrar yaşadığı için bu işi severek yapıyordu ama, Finge'in süzüşü ve kendisinin rahatlamasından oluşan bileşimin onu neredeyse suçunu itiraf edeceği bir noktaya doğru sürüklediğinin farkında değildi.</p>

  <p class="calibre1">Ancak bu uzun konuşmanın sonuna yaklaştığında kekelemeye ve bir Gözlemci'nin o su katılmadık tarafsızlığından sapmalar göstermeye başladı.</p>

  <p class="calibre1">Daha ayrıntıya girmekten Finge'in bir el hareketi ve sert ses tonuyla kurtuldu. "Teşekkür ederim. Bu kadarı yeter. Neredeyse kadınla nasıl seviştiğini anlatmaya başlayacaktın."</p>

  <p class="calibre1">Harlan sinirlendi. Finge gerçeği yalın bir biçimde dile getirmişti ama ses tonu olayı, şehevî, kaba ve daha kötüsü, basit, alelade bir hale sokuyordu. Halbuki bu iş için her şey söylenebilirdi de, alelade olarak değerlendirilemezdi.</p>

  <p class="calibre1">Harlan, Finge'in aceleyle sözünü kesişinin sebebini buldu. Finge kıskanıyordu! Harlan yemin bile edebilirdi. Ona ait bir kadını elinden almıştı.</p>

  <p class="calibre1">Harlan bir zafer kazandığını hissediyordu ve bu duygu hoşuna gitti. Hayatında ilk kez Sonsuzluk'taki soğuk duygulardan başka bir şeyleri tadıyordu. Finge artık hep kıskanmak zorundaydı, çünkü Noys bundan böyle kendisinin olarak kalacaktı.</p>

  <p class="calibre1">Kazanmış olmanın heyecanıyla, daha önceden, dört beş sıkıcı günden sonra yapmayı planladığı başvuruyu hemen yapmaya karar verdi.</p>

  <p class="calibre1">"Zaman'dan bir insanla ilişki kurma izni almak için başvuracağım."</p>

  <p class="calibre1">Finge, daldığı hayal aleminden uyanmış gibi başını kaldırdı. "Sanırım Noys Lambent'le," dedi.</p>

  <p class="calibre1">"Evet efendim. Bölüm'ün sorumlusu Bilgisayar olarak size başvurulması gerekiyor..."</p>

  <p class="calibre1">Harlan bu başvurunun Finge'e yapılması gerektiğine çok seviniyordu. Ona acı çektirmek istiyordu. Eğer kızı kendisi istiyor sa, Harlan'a söylemek zorundaydı ve o da Noys'a tercihinin olduğunun sorulmasını talep edecekti.</p>

  <p class="calibre1">Normal olarak bir Teknisyen, bir Bilgisayar'ın isteklerinin gerçekleşmesini bu tür şeylerle engelleyemezdi, ama Harlan Twissell'e güveniyordu. Finge'den çok önce görüşüp onu kandırabileceğini düşünüyordu.</p>

  <p class="calibre1">Finge aşırı bir tepki göstermedi. "Öyle görünüyor ki," diye söze başladı, "sen zaten bu kızla gayri meşru olarak temasta bulunmuşsun."</p>

  <p class="calibre1">Harlan kıpkırmızı kesildi ve cansız bir halde kendini savunmaya yeltendi. "Zamanmekân cetveli bizim sürekli birlikte olmamız için çok ısrarlıydı. Olanların hiçbiri yasaklanmış şeyler değil. Suçluluk duymuyorum."</p>

  <p class="calibre1">Yalandı ve Finge'in gülümseyen yüzünden bunun yalan olduğunu bildiği açıkça okunuyordu.</p>

  <p class="calibre1">"Bir Gerçeklik Değiştirmesi yapılacak" dedi.</p>

  <p class="calibre1">"Öyleyse ben de Bayan Lambent'le ilgili başvurumu yer Gerçeklik'te yaparım."</p>

  <p class="calibre1">"Bana kalırsa pek akıllıca olmaz. Önceden nasıl bu kadar emin olabilirsin? Yeni Gerçeklik'te belki de o evli bir kadın olacak, belki de biçimsiz biri. Aslında şunu rahatça söyleyebilirim ki, o kız yeni Gerçeklik'te seni istemeyecektir. Seni istemeyecektir."</p>

  <p class="calibre1">Harlan tir tir titriyordu. "Bunu bilemezsiniz."</p>

  <p class="calibre1">"Sahi mi? Bu büyük aşkınız ruhlarınızın temasından mı oluşuyor sanıyorsun? Dıştan gelen etkilerin tümü değişse de aynı kalacak, öyle mi? Zamanla ilgili romanlar mı okuyorsun sen?"</p>

  <p class="calibre1">Harlan fena halde tahrik edilmişti, saygıyı falan unuttu. "Bir kere, ben sana inanmıyorum."</p>

  <p class="calibre1">Finge buz gibi sesle, "Ne dedin?" diye sordu.</p>

  <p class="calibre1">"Yalan söylüyorsun." Artık ağzından çıkanı kulağı duymuyordu. "Kıskanıyorsun. Noys'la ilgili başka planların vardı ama kız beni seçti."</p>

  <p class="calibre1">"Farkında mısın?.."</p>

  <p class="calibre1">"Her şeyin farkındayım. Aptal değilim. Bir Bilgisayar olmayabilirim fakat cahil de değilim. Noys'un yeni Gerçeklik'te beni istemeyeceğini söylüyorsun. Nereden biliyorsun? Senin henüz yeni Gerçekliğin nasıl bir şey olacağından bile haberin yok. Aslında yeni bir Gerçekliğe ihtiyaç olup olmadığından bile haberin yok. Sen sadece benden bir rapor aldın, o kadar. Bir Gerçeklik Değiştirmesi için ayrıntılı incelemeler, hesaplar yapılması gerekir. Hadi onu da bırak, onay için sunulmalıdır. Sen ne zaman değişikliğin yapısını öğrenme fırsatı buldun söyler misin? Yalan söylüyorsun sen."</p>

  <p class="calibre1">Finge birçok şekilde tepki gösterebilirdi. Harlan da bunların çoğunu düşünebiliyordu. Ne şekilde davranacağı umurunda bile değildi. Öfkeyle çıkıp gidebilir; bir güvenlik görevlisini çağırıp emre itaatsizlikten hapse attırabilir; aynı Harlan gibi avazı çıktığı kadar bağırıp tartışmayı sürdürebilir; ivedilikle Twissell'le bir görüşme talebinde bulunup resmen, şikâyet edebilir; ya da herhangi başka bir şey yapabilirdi.</p>

  <p class="calibre1">Finge bunların hiçbirini yapmadı.</p>

  <p class="calibre1">Sükûnetle ve yumuşak bir ses tonuyla, "Otur, Harlan. Bu konuda biraz konuşalım," dedi.</p>

  <p class="calibre1">Ve böyle bir davranışı hiç ummayan Harlan, şaşkınlıktan ağzı bir karış açılmış olarak oturdu. Bulduğu çözüm suya düşmüştü. Ne demek oluyordu bu?</p>

  <p class="calibre1">"Hatırlarsın," dedi Finge, "sana 482. ile olan sorunumuzun, halihazırdaki Gerçeklik'te yaşayan Ölümlülerin bazılarının Sonsuzluğa karşı istenmeyen davranışlarıyla ilgili olduğunu anlatmıştım. Hatırlıyorsun, değil mi?" Geri kalmış bir öğrencisiyle konuşan bir öğretmenin yumuşak ifadesiyle hitap ediyordu ama, Harlan gözlerindeki birtakım pırıltıları da kaçırmamıştı.</p>

  <p class="calibre1">"Tabii" dedi Harlan.</p>

  <p class="calibre1">"Kesin destek sağlayacak gözlemler olmadan Bütünzamanlar Meclisi'nin incelemelerimi kabullenmek istemediğini de söylemiştim. Bütün bunlar seni, gerekli Gerçeklik Değiştirmesi'ni hesapladığıma ikna edemiyor mu?"</p>

  <p class="calibre1">"Fakat gerekli desteği, benim yaptığım gözlemler sağlıyor, değil mi?"</p>

  <p class="calibre1">"Evet, onlar sağlıyor."</p>

  <p class="calibre1">"Ve bunları en doğru biçimde değerlendirmek için incelemek zaman alır."</p>

  <p class="calibre1">"Saçma. Raporun hiçbir şey ifade etmiyor. Destekleyici noktalar, biraz önce sözlü olarak anlattıklarında saklı."</p>

  <p class="calibre1">"Ne demek istediğini anlayamadım."</p>

  <p class="calibre1">"Bak, Harlan. Sana 482.'yle ilgili sorunu anlatayım. Bu yüzyılın yüksek sınıfları, bilhassa kadınları arasında, sonsuzların gerçekten sonları olmayan kişiler oldukları inancı yayılmış durumda. Yani gerçek anlamda, sonsuza dek yaşadıkları, ölmedikleri... Büyük Zaman, oğlum, Noys Lambent de sana bunu söylemişti ya, daha yirmi dakika önce sen bana onun sözlerini tekrarlamadın mı?"</p>

  <p class="calibre1">Harlan, Finge'e boş boş baktı. Noys'un yanına uzandığında, kara gözleriyle bakışını ve yumuşak, okşayan sesini hatırlıyordu Sen sonsuza dek yaşayacaksın. Sen bir Sonsuz'sun.</p>

  <p class="calibre1">Finge devam etti. "Şimdi, böyle bir inanış iyi bir şey değil fakat aslında çok kötü de denemez. Uyumsuzluklara yol açabilir Bölüm için bazı sorunlar çıkarabilir falan ama, hesaplara göre bu olayların çok azı Gerçeklik Değiştirmesi'ne ihtiyaç gösteriyor.; Yine de, bir Değiştirme gerekliyse, yüzyılın konuyla ilgili şahıslarının, yani bu inanışa sahip olanların, Değişiklik'ten en çok etkilenecek kimseler olması doğal. Başka bir deyişle aristokrat kadınların. Noys'un."</p>

  <p class="calibre1">"Olabilir, ama ben şansımı denemek istiyorum," dedi Harlan.</p>

  <p class="calibre1">"Hiç şansın yok. Senin yakışıklılığın ve çekiciliğin mi tatlı&nbsp;aristokratı basit bir Teknisyen'in kollarına attı sanıyorsun? Hadi Harlan, biraz gerçekçi ol."</p>

  <p class="calibre1">Harlan sabırla dinliyordu. Hiçbir şey söylemedi.</p>

  <p class="calibre1">Finge, "Bu insanların, Sonsuzların ölümsüz sandıkları yaşamlarıyla ilgili inançlarına ekledikleri batıl itikadı tahmin edemiyor musun? Kadınların çoğu, bir Sonsuz'la ilişki kurdukları takdirde sonsuza dek yaşayacaklarına inanıyorlar."</p>

  <p class="calibre1">Harlan tereddüt içindeydi. Noys'un kulaklarına dolan sesi o kadar berraktı ki: Eğer bir Sonsuz olsaydım...</p>

  <p class="calibre1">Ve sonra öpücükleri.</p>

  <p class="calibre1">Finge devam etti. "Böyle bir batıl itikadın varlığına inanmak çok güçtü Harlan. Hiç böylesiyle karşılaşmamıştık. Hata payı sınırlarında kaldığı için bir önceki Değiştirme'nin hesaplamaları esnasında da ortaya çıkmadı. Bütünzamanlar Meclisi kesin kanıtlar, hakiki örnekler istiyordu. Ben de sınıfının en iyi örneklerinden biri olan Bayan Lambent'i seçtim. Deneyin öbür elemanı olarak da seni..."</p>

  <p class="calibre1">Harlan ayağa fırladı. "Beni seçtin ha? Bir deney elemanı olarak?"</p>

  <p class="calibre1">"Özür dilerim," dedi Finge, "ama gerekliydi. Sen iyi bir örnektin."</p>

  <p class="calibre1">Harlan dosdoğru adamın gözlerinin içine bakıyordu.</p>

  <p class="calibre1">Finge bu sessiz bakış karşısında kurnazca geri çekilmeye geçti. "Anlamıyor musun? Hayır, hâlâ anlamıyorsun. Bak, Harlan, sen Sonsuzluğun dondurulmuş balıktan farksız bir ürünüsün. Bir kadına bakamazsm. Kadınları ahlâk dışı şeyler olarak görürsün. Hayır, daha iyi bir kelime var. Onları günahkârlık olarak kabul edersin. Bu her halinden belli oluyor ve hiçbir kadın sana, bir ay önce gebermiş bir uskumrudan daha seksi gelemez. Öte yandan elimizde bir kadın var, sefahate düşmüş bir toplumun şahane bir ürünü, seni ilk gecenizde baştan çıkarıp kendisine sahip olmanı sağlamaya çalışan bir yaratık. Anlamıyor musun ki bu çok komik, imkânsız, ta ki... neyse, işte bizim aradığımız destekleyici unsur buydu."</p>

  <p class="calibre1">Harlan konuşmakta güçlük çekiyordu. "Diyorsun ki bu kendini sattı..."</p>

  <p class="calibre1">"Neden bu ifadeyi kullanıyorsun? Bu yüzyılda seksin utanı lacak bir tarafı yok. Değişik olan yalnızca, karşı taraf olarak seni ölümsüz olabilmek için seçmiş olması. Son derece normal."</p>

  <p class="calibre1">Ve Harlan, kolları havada, elleri pençe şeklinde kasılmış, beyni durmuş ya da aklı Finge'nin gırtlağını sıkıp boğmakta başka hiçbir şeyi alamayacak durumda olarak, saldırdı.</p>

  <p class="calibre1">Finge çabucak geri çekildi. Birden elinde beliren bir silahı Harlan'a doğrulttu. "Dokunma bana! Çekil!"</p>

  <p class="calibre1">Harlan henüz durmayı akıl edebilecek durumdaydı. Saçları dimdik olmuştu. Gömleği terden sırılsıklamdı. Daralmış burun deliklerinden nefesi ıslık çalarak çıkıyordu.</p>

  <p class="calibre1">Finge'in sesi titriyordu, "Gördüğün gibi seni çok iyi tanıyorum ve tepkinin vahşice olabileceğini tahmin etmiştim. Mecbur kalırsam çekinmeden ateş ederim."</p>

  <p class="calibre1">Harlan, "Defol," dedi.</p>

  <p class="calibre1">"Tamam, gideceğim. Ama önce beni dinleyeceksin. Bir Bilgisayar'a saldırmak suçundan rütbelerini söktürebilirim, fakat ben olayı büyütmeyeceğim. Nasıl olsa bir gün yalan söylemediğimi anlayacaksın. Yeni Gerçekliğin Noys Lambent'inin bu batıl inanç hakkında hiçbir bilgisi olmayacak. Değişiklik yalnızca bu inanışı silmek amacına yönelik olacak. Ve bu inanış olmadan Harlan..." konuşmaktan çok, hırlar gibiydi; "hiç Noys gibi bir kadın, senin gibi birini ister mi?"</p>

  <p class="calibre1">Bodur Bilgisayar, hâlâ silah Harlan'a dönük olarak, geri geri kapıya doğru yürüdü.</p>

  <p class="calibre1">Çıkmadan önce, yüzünde acımasız bir mutlulukla durakladı, "Tabii onu şimdi bulabilirsen, tadını çıkarabilirsin Harlan. İlişkini resmi hale de getirebilirsin. Ama şimdi bulabilirsen. Fakat Değişikliğe çok az kaldı Harlan ve sonra onu elde edemeyeceksin. Ne yazık ki, Sonsuzluk'ta bile, şimdiki zaman, geçip gidiyor, değil mi, Harlan?"</p>

  <p class="calibre1">Harlan artık ona bakmıyordu. Her şeye rağmen Finge kazanmış, sahayı galip terk ediyordu. Başını eğdi, ayaklarına doğru bakıyor fakat gözleri hiçbir şey görmüyordu. Başını kaldırdığında, beş dakika mı, on beş dakika mı geçmişti, farkında değildi; Finge gitmişti.</p>

  <p class="calibre1">Geçen saatler ıstırapla doluydu ve Harlan kapana kısıldığını hissediyordu. Finge'in bütün söyledikleri tartışma götürmeyecek kadar doğruydu. Harlan geriye dönüp baktığında, artık kısa, olağan dışı ilişkilerini daha başka bir gözle görüyordu.</p>

  <p class="calibre1">Bu, bir anlık çılgınlık değildi. Nasıl da böyle bir şeye inanabilmişti. Onun gibi biri için böylesine bir zaaf göstermek mümkün müydü?</p>

  <p class="calibre1">Elbette hayır. Gözyaşları gözlerini acıtıyordu ve utanıyordu. Demek bu duygusal ilişki böylesine sinsi bir hesaba dayanıyordu. Kızın inkâr edilemeyecek fiziksel özellikleri vardı ve bunları ahlaksızca kullanmasına engel olabilecek hiçbir değer yargısı bulunmuyordu. Ve bunları kullanmış, kullanırken de Andrew Harlan'ı karşısında bir insan olarak görmemişti. Kızın kafasındaki tahrif edilmiş Sonsuzluk imajım temsil etmekten öte hiçbir değeri yoktu.</p>

  <p class="calibre1">Harlan'ın uzun parmakları küçük kitaplığım bir robot gibi taradı. Bir kitabı çekip aldı, açtı, bakıyordu ama görmüyordu.</p>

  <p class="calibre1">Yazılar bulanık görünüyordu. Resimlerin soluk renkleri çirkin, anlamsız kabarcıklarla benziyordu.</p>

  <p class="calibre1">Neden Finge bütün bunları anlatmak zahmetine katlanmıştı acaba. Böyle davranması için bir neden yoktu. Bir Gözlemci'nin ya da Gözlemci görevi yapan birinin, gözlemlerinin sonuçta nerelere varacağını bilmemesi gerekirdi. Çünkü bu, insanı ideal tarafsızlıktan uzaklaştırabilirdi.</p>

  <p class="calibre1">Onu yıkmak içindi, doğal ki; kıskançlığı yüzünden intikam almak için!</p>

  <p class="calibre1">Elindeki derginin açık duran sayfasının üzerinde parmağını gezdirdi. Kendini, İlkel'de olduğu kadar, 45., 182., 590. ve 984.'de de revaçta olan bir kara taşıma aracının, parlak kırmızı&nbsp;renkli resmine bakar buldu. İçten patlamalı motorla çalışan bir araçtı bu. İlkel çağda güç kaynağı olarak bu araçta petrol türevleri kullanılıyor ve doğal kauçuktan tekerlekler üzerinde hareket ediyordu. Diğer yüzyıllarda bu tür şeyler kullanılmıyordu doğal olarak.</p>

  <p class="calibre1">Harlan bunu Cooper'a da göstermişti. Çok ilgisini çekmişti. Biraz da şu mutsuz dakikaların sıkıntısından uzaklaşmak için o günleri düşündü.</p>

  <p class="calibre1">"Bu reklamlar," demişti, "bize İlkel Zaman'la ilgili bilgi vermek açısından, aynı dergideki haber sütunlarından daha faydalıdırlar. Çünkü haber sütunlarında kullanılan birçok deyim ve kelimeleri anlamak başlı başına bir problemdir. 'Golf topu' der mesela, fakat nedir bu anlayamazsın."</p>

  <p class="calibre1">Harlan böyle fırsatlar çıktığında zevkle kullandığı öğretme tavrıyla, "Aslında yazıyı inceleyerek bunun bir tür küçük top olduğunu çıkarabiliriz. Bir spor olayında kullanıldığını biliriz, çünkü spor sayfasındaki bir konuda geçmektedir. Hatta buna uzun bir sopayla vurulduğunu ve amacın yerdeki bir deliğe sokmak olduğunu da bulabiliriz. Fakat böyle uğraşmakta anlam yok. Bak şu reklama! Tek amacı okuyucuların bu topu almasını sağlamak, ama bu arada bütünüyle birlikte yapısını da gösteren bir kesiti vermekle bize tüm özellikleri sergiliyor."</p>

  <p class="calibre1">Cooper reklam olayının İlkel zamanlardaki kadar yoğun olmadığı bir yüzyıldan geldiği için anlamakta güçlük çekiyordu. "Bu biraz saçma değil mi?" demişti. "Kim kendi malının daha iyi olduğunu söyleyen birine inanacak kadar enayi olabilir? Adam malını kötüleyecek değil ya. Bir sürü abartma yapmasına engel olunabilir mi?"</p>

  <p class="calibre1">Kendi zamanda, görece daha çok reklam kullanılan Harlan, kaşlarını kaldırdı ve, "Bunu olduğu gibi kabul etmek zorundasın. Bu onların sorunu ve biz insanlığın tümüne ciddi bir şekilde zarar vermedikçe, hiçbir yüzyılın ve toplumun işine karışmayız."</p>

  <p class="calibre1">Birden tekrar hayallerinden sıyrıldı, şimdi yine dergideki&nbsp;reklama bakıyordu. Birden heyecanlandı ve kendi kendine sordu: Biraz önce düşündükleri tamamen ilgisiz şeyler miydi? Yoksa bu karanlıktan kurtulup Noys'a kavuşabilmek için bir yol mu arıyordu?</p>

  <p class="calibre1">Reklam! İsteksizi harekete geçirme aracı. Bir kara aracı üreticisi için, bir müşterinin malına karşı eskiden beri ilgi duyuyor olması ya da o anda birden heveslenmesi fark eder miydi? Eğer müşteri bazı yöntemlerle malı almaya itilse, aslında isteksiz oluşu ne anlam ifade ederdi?</p>

  <p class="calibre1">Öyleyse Noys'un sevgisinin, duyduğu aşktan ileri gelmesiyle, birtakım hesaplara dayanması arasında da bir fark yoktu. Yeterince uzun bir süre birlikte olabilirlerse, kız onu gerçek anlamda sevebilirdi. Kızın kendisini sevmesini sağlayabilirdi. Keşke biraz önceki tartışma esnasında Finge'in alay ederek bahsettiği Zaman'la ilgili romanlardan birkaçını okumuş olsaydım, diye düşündü.</p>

  <p class="calibre1">Birden aklına geliveren bir düşünceyle yumruklarını sıktı. Eğer Noys ona, ölümsüzlük için yaklaştıysa, henüz böyle bir mertebeye ulaşacak bir şey yapmamış demektir. Daha önce hiçbir Sonsuz'la aşk yapmamış demektir. Finge'le olan ilişkisi de yalnızca astüst ilişkisi şeklinde kalmış demektir. Yoksa böyle bir amaç için Harlan'a yaklaşır mıydı?</p>

  <p class="calibre1">Tabii Finge denemiş olmalı; yeltenmiş olmalı... (Bu düşüncenin sonunu kendi bile bulamadı.) Finge bu batıl inancı biliyordu. Noys'un da buna inandığını bulmuştur. Öyleyse kız onu reddetmiş olmalıydı.</p>

  <p class="calibre1">Harlan'ı kullanmak zorunda kalmış ve Harlan başarmıştı. Finge bu yüzden kıskançlıktan kudurmuş ve durumu anlatıp, kıza hiçbir zaman sahip olamayacağını söyleyerek Harlan'a işkence etmeye çalışmıştı.</p>

  <p class="calibre1">Fakat ne olursa olsun, Noys Finge'i reddetmiş ve Harlan'ı tercih etmişti. Tercihini Harlan lehine kullanmıştı. Demek ki mesele yalnızca basit hesaplardan ibaret değildi, duygular da rol oynamıştı.</p>

  <p class="calibre1">Harlan'ın kafasındakiler vahşice düşüncelerdi, karmakarışıktı ve her an daha da kızışıyordu.</p>

  <p class="calibre1">Kızı almalıydı, hem de şimdi. Bir Gerçeklik Değiştirmesi yapılmadan. Finge dalga geçerek ne demişti: Sonsuzlukta bile, şimdiki zaman, geçip gidiyor.</p>

  <p class="calibre1">Doğruydu ya. Değil mi?</p>

  <p class="calibre1">Harlan ne yapması gerektiğini biliyordu artık. Finge'in alaycı davranışları onu tahrik edip suç işlemeye hazır hale getirmiş ve son sözleri de, bardağı taşırarak, çoktandır düşündüklerini nasıl gerçekleştireceğine ışık tutmuş, esin kaynağı olmuştu.</p>

  <p class="calibre1">Bir dakikayı bile harcayamazdı. Odasından hevesle, neşeyle çıktı. Neredeyse koşacaktı. Sonsuzluğa karşı büyük bir suç işle meye gidiyordu.</p>
</body>
</html>
