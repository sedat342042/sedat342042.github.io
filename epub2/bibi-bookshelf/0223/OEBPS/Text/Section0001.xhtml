<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre3">
  <p class="calibre4">&nbsp;1&nbsp;</p>

  <h1 class="calibre4" title="1. TEKNİSYEN">TEKNİSYEN</h1>

  <p class="calibre1">Andrew Harlan büyük bir tencereyi andıran madeni araca girdi. Araç, yukarıya doğru uzanan, Harlan'ın başı üzerinde yaklaşık iki metre kadar yükseklikteki garip görünüşlü bir sis tabakası içinde kaybolan çubuklardan meydana gelen dikey şafta, serbest bir biçimde yerleştirilmişti ve kenarları yuvarlaktı. Birtakım düğmelere bastı ve hareket manivelasını yavaşça çekti.</p>

  <p class="calibre1">Araç hareket etmedi.</p>

  <p class="calibre1">Aslında Harlan da bilinen anlamda bir hareket beklemiyordu. Aşağı yukarı, sağa sola ya da ileri geri. Fakat, maddesel olmadıkları halde dokunulduğunda hissedilebilen ve dikey şaftı oluşturan çubuklar arasındaki boşluk gümüşi renkte bir görünüm aldı. Aynı anda başlayan, midesindeki hafif bir rahatsızlık ve psikosomatik baş dönmesi ona araçla Sonsuzluk'ta üst zamanlara doğru yolculuğun başladığını anlatıyordu.</p>

  <p class="calibre1">İki yıl önce kendisine verilen görevin üssü olan araca 575. yüzyılda binmişti. O zamanlar 575., o güne dek gittiği en uzak üst zamandı. Şimdi 2456. yüzyıla gidiyordu.</p>

  <p class="calibre1">Normal olarak bulunduğu durumda bir kaybolmuşluk hissi içinde olması gerekirdi. Yerlisi olduğu Yüzyıl uzak alt zamanda, 95. yüzyıldı. 95., atom gücünün şiddetle sınırlandırıldığı, köy hayatı yaşanan, genellikle tahtanın yapı malzemesi olarak kullanıldığı, damıtılmış içkiler ihraç edilip yonca tohumlarının ithal edildiği bir yüzyıldı. Her ne kadar Harlan henüz on beş yaşındayken özel eğitime girip çırak olduysa da, kişi "ev"den dış zamana hareket ettiğinde bu kaybolmuşluk hissini yaşardı. 2456.'da o, doğum&nbsp;zamanından yaklaşık iki yüz kırk bin yıl uzakta olacaktı ve bu, katı bir sonsuz için bile oldukça büyük bir uzaklıktır.</p>

  <p class="calibre1">Normal olarak durum böyle olacaktı.</p>

  <p class="calibre1">Fakat şu anda Harlan cebinde ağırlığını hissettiği belgelerden başka bir şey düşünecek durumda değildi. Biraz ürkek, biraz sinirli, biraz şaşkındı.</p>

  <p class="calibre1">2456.'ya geldiğinde, elleri kendiliklerinden hareket ederek gerekeni yapıp aracı durdurdu.</p>

  <p class="calibre1">Gariptir ama, bir teknisyen hiçbir konuda sinirli davranamaz. Bir zamanlar Eğitmen Yarrow ne demişti?</p>

  <p class="calibre1">"Her şeyden evvel, bir Teknisyen soğukkanlı olmalıdır. Yapacağı Gerçeklik Değişikliği elli milyar insanın hayatım etkileyebilir. Bunun bir milyon, belki de daha fazlasının hayatları ise öylesine etkilenir ki hemen hemen yeni bireyler haline gelirler. Bu şartlar altında, duygusal bir davranış hoşgörülemez."</p>

  <p class="calibre1">Harlan başını sertçe sallayıp öğretmeninin, kupkuru sesiyle canlanan hatırasını bir kenara bıraktı. O günlerde bu rütbe için gerekli yeteneğe sahip olduğu aklının ucundan bile geçmemişti. Fakat duygusal davranıyordu. Elli milyar insan için değil. Elli milyar insan umurunda bile değildi. Yalnızca biri vardı. Bir kişi.</p>

  <p class="calibre1">Birden aracın durduğunu fark etti ve düşüncelerini bir araya toplamak için bir an duraklarken Teknisyenlere özgü soğuk, duygusuz haline büründü, araçtan çıktı. Terk ettiği araç, tabii ki biraz önce binmiş olduğuyla aynı değildi, artık aynı atomlardan meydana gelmiyordu. Ancak bu, sonsuz için üzerinde durulacak bir konu değildi. Varolduğu gerçeğinden ziyade, zaman içinde seyahatin sırlarıyla ilgilenmek, bir çırağa ya da sonsuzluğa yeni gelmiş birine yakışırdı.</p>

  <p class="calibre1">Bir tarafında sonsuzluk, bir tarafında normal zamanın bulunduğu, son derece ince olan zamansızlık ve mekânsızhk perdesinin önünde tekrar durakladı.</p>

  <p class="calibre1">Burası kendisi için sonsuzluğun tamamen yeni bir kısmıydı. Zaman Rehberi'nden gerekli her şeyi öğrenmişti. Yine de içinde&nbsp;yaşamanın yerini tutamazdı ve kendisini uyum sağlamanın ilk şokuna hazırladı.</p>

  <p class="calibre1">Gerekli ayarlamaları yaptı. Zamandan sonsuzluğa geçiş çok kolay olmasına rağmen, çok daha seyrek yapılan zamana geçiş karmaşık bir olaydı. Perdeyi geçti ve kendini göz kamaştıran bir ışık cümbüşü içinde buldu. Gözlerini korumak için ellerini yüzüne götürdü.</p>

  <p class="calibre1">Karşısında sadece bir kişi vardı. Onu ancak bulanık bir biçimde görebiliyordu.</p>

  <p class="calibre1">Adam, "Ben Sosyolog Kantor Voy. Sanırım siz Teknisyen Harlan'sınız." dedi.</p>

  <p class="calibre1">Harlan başım sallayarak onayladı ve, "Zaman Baba! Bu tarz giyinmeyi değiştirmek mümkün değil mi?"</p>

  <p class="calibre1">Voy şöyle bir kendisine baktı ve anlayışlı bir tarzda, "Moleküler filmleri mi kastediyorsunuz?"</p>

  <p class="calibre1">"Evet", dedi Harlan. Rehberde bahsi geçiyordu ama bu derece çılgınca ışık yansıttığından söz etmiyordu.</p>

  <p class="calibre1">Harlan tedirginliğini normal karşılıyordu. Birçok yüzyıl gibi 2456. yüzyıl da madde kökenliydi, o yüzden uyum sağlayabilmeyi ümit etmeye hakkı vardı. 300'lerin enerji girdapları ya da 600'lerin alan dinamiği madde kökenli bir yüzyıla ait insanları şaşırtabilirdi ama 2456. yüzyılda bu olmamalıydı. Bu yüzyılda basit bir sonsuz için dahi konfor, duvarlardan çivilere kadar düşünülmüş, hazırlanmıştı.</p>

  <p class="calibre1">Aslında, her şey maddeseldi. Enerji kökenli bir yüzyıldan olanlar bunu anlayamazdı. Onlara bu görünüş, ağır, kaba ve barbarca gelirdi. Ama madde kökenli Harlan'a göre, her taraf tahta, cins cins metal, plastik, silikat, beton, deri, vb. idi.</p>

  <p class="calibre1">Fakat maddenin her türü ayna görevi görüyordu.</p>

  <p class="calibre1">2456.'da göze çarpan ilk bu oluyordu. Bütün yüzeyler parlaktı ve ışığı yansıtıyordu. Moleküler filmlerden dolayı, her yer pürüzsüz bir görünüm arz ediyordu. Kendisinin, Sosyolog Voy'un, görebildiği her şeyin, her taraftan bütünler ya da parçalar halinde her açıdan defalarca yansıyan görüntüleri insanı karmaşaya iten bir rahatsızlığa yol açıyordu. Karışıklık göz kamaştırıyor ve mide bulandırıyordu.</p>

  <p class="calibre1">"Özür dilerim," dedi Voy, "Bu yüzyılımızın adetlerindendir ve bu işlere bakan kısım da zamanı geldiğinde adetleri uygulamak gerektiğine inanıyor. Bir süre sonra alışırsınız."</p>

  <p class="calibre1">Voy hızlı ve görüntüsü birbirine karışan adımlarla yürüdü. Yürürken tepetaklak oluyor, uzun adımlan yerin altına gidiyormuş gibi görünüyordu. Bir yere uzandı ve bir devreyi kapattı.</p>

  <p class="calibre1">Yansımalar kesildi, suni ışıklar ölgünleşti. Harlan tekrar kendine geldiğini hissetti.</p>

  <p class="calibre1">"Lütfen benimle gelin" dedi Voy.</p>

  <p class="calibre1">Harlan birkaç dakika önce ışıklar ve yansımalar içinde olan boş koridorlarda adamı takip etti. Bir antre boyunca yukarı doğru tırmandıktan sonra bir çalışma odasına girdiler.</p>

  <p class="calibre1">Kısa yürüyüşleri sırasında hiç kimseye rastlamamışlardı. Aslında Harlan bu duruma o kadar alışıktı ki, eğer bir insana rastlasalar çok şaşıracaktı. Hiç şüphesiz, bir teknisyenin geldiği haberi yayılmış olmalıydı. Hatta Voy bile sürekli aralarında mesafe bırakmaya çalışıyor ve eğer kazara Harlan'ın eli elbisesine bile değecek olsa gözle görülür bir biçimde uzağa çekiliyordu.</p>

  <p class="calibre1">Harlan, bu durumun içinde bir burukluk hissi uyandırdığını fark edince şaşırdı. Eğer içinde büyüdüğü kabuk yeterince kalınsa duygusal davranmaması gerekirdi. Eğer öyle değilse, kabuğu daha ince kalmışsa bunun bir tek sebebi olabilirdi. Noys!</p>

  <p class="calibre1">Sosyolog Kantor Voy arkadaşça gözüken bir tavırla teknisyene doğru eğildi ama Harlan oldukça büyük bir masanın iki uzak ucunda oturduklarını fark etti.</p>

  <p class="calibre1">Voy, "Sizin gibi ünlü bir teknisyenin bizim küçük sorunumuzla ilgilenmiş olmasına çok sevindim."</p>

  <p class="calibre1">Harlan, çevresindekilerin her zaman kendisinden bekledik leri soğuk tavırla, "Evet," dedi. "İlgi çekici yönleri var." (Yeterince soğuk ve duygusuz davranıyor muydu acaba? Suçunu ortaya koyan ter damlaları alnında görünüyor olmalıydı.)</p>

  <p class="calibre1">İç cebinden, rulo halindeki gerçeklik değiştirmesi özetini çıkardı. Bu, bir ay önce Bütünzamanlar Meclisi'ne gönderilen kopyaydı. Kıdemli Bilgisayar Twissell'le olan yakınlığı dolayısıyla bunu ele geçirmekte güçlük çekmemişti.</p>

  <p class="calibre1">Harlan ruloyu açıp, masanın üzerindeki yumuşak paramanyetik alana yaymadan bir an bekledi.</p>

  <p class="calibre1">Masayı kaplayan ince moleküler tabaka yumuşamış, fakat henüz tamamen kaybolmamıştı. Masadan yansıyan kolunun hareketi birden dikkatini çekti ve bir an için masada kendi yüzünün aksini gördü. Otuz iki yaşındaydı ama daha yaşlı gösteriyordu. Bu ona kimsenin söylemesini gerektirmeyecek kadar açıktı. Ona, sonsuzların kafasındaki teknisyen imajıyla bütünleşmiş olan aşağılayıcı tavırları ve keskin, soğuk nazarları kazandıran, uzun yüzü ve koyu renk gözlerinin üzerindeki siyah kaşları olmalıydı. Zaten kendisi de bir teknisyen olduğunu bu özelliklerinden anlıyordu.</p>

  <p class="calibre1">Ruloyu masanın üzerine açtı ve konuya girdi. "Ben bir sosyolog değilim, bayım."</p>

  <p class="calibre1">Voy gülümsedi. "İşte bu fena. Ne zaman birisi belirli bir alanda tam bilgi sahibi olmadığını belirterek konuya girse, arkasından o konuda çok açık bir biçimde fikrini belirtecek demektir."</p>

  <p class="calibre1">"Hayır," dedi Harlan, "Fikir değil. Yalnızca bir rica. Acaba bu notları tekrar gözden geçirip, küçük de olsa bir hata yapıp yapmadığınızı kontrol etmek ister miydiniz, diye soracaktım." Voy birden vakur bir tavır takındı. "Umarım, hayır," dedi. Harlan'ın bir kolu oturduğu sandalyenin arkasına sarkmış, diğeri ise kucağındaydı. Boşta kalan parmaklarının sinirli hareketler yapmasını istemiyordu. Dudaklarını ısırmamalıydı. Duygularını açığa vurmamalıydı.</p>

  <p class="calibre1">Şimdiye dek, şimdiye kadar hayatının yönü, Bütünzamanlar Meclisi'nin öğütücü idari mekanizmalarından geçen Gerçeklik&nbsp;Değiştirmesi projelerini inceleye inceleye öylesine değişmişti ki. Kıdemli Bilgisayar Twissell'in kişisel olarak atadığı teknisyeni olarak, profesyonelce, olayları basit değiştirmelerle ayarlayabilirdi. Özellikle kendisi büyük projesi, Twissell'in dikkatini üzerine çekmişken. (Harlan'ın burun kanatları açıldı, kapandı. Şimdi, bu projenin yapısı hakkında bir şeyler biliyorduk)</p>

  <p class="calibre1">Harlan mantıklı bir süre zarfında neyi aradığını bulacağından emin değildi. V5 seri nolu 24562781 Gerçeklik Değiştirmesi projesine ilk baktığında mantık gücünün hisler ve arzularla saptırıldığını hissetmişti. Bütün bir gün tekrar tekrar bazı eşitlik ve denklemleri karmaşık bir belirsizlik içinde kontrol etmiş, artan bir heyecan içinde kendisine hiç olmazsa temel psikomatematik öğretildiğine şükretmişti.</p>

  <p class="calibre1">Voy aynı konulan yarı şaşkın, yarı endişeli gözlerle tekrar gözden geçirdi.</p>

  <p class="calibre1">"Bana öyle geliyor ki; yani, bana öyle geliyor ki bütün her şey mükemmel bir biçimde, gerektiği gibi yapılmış,"&nbsp;Harlan, "Bu yüzyılın halihazırdaki gerçekliğindeki kişilerin kur yapma şekilleri konusu için size başvurdum. Bu sosyolojiye girer ve sizin sorumluluğunuzdadrr, sanırım. İşte bu yüzden, geldiğimde sizinle, başkasıyla değil de sizinle görüşmek istedim."</p>

  <p class="calibre1">Voy'un kaşları çatıldı. Hâlâ nazikti, fakat artık soğuk davranıyordu. "Bölümümüzdeki gözlemciler oldukça ehil kişilerdir. Bu konuya atananların da doğru veriler topladığına itimadım sonsuzdur. Aksi yönde bir deliliniz mi var?"</p>

  <p class="calibre1">"Hayır yok, Sosyolog Voy. Verilerini kabul ediyorum. Benim sormak istediğim verilerin değerlendirilişi. Eğer kur yapmalarla ilgili veriler doğru bir biçimde değerlendirilseydi, bu noktada farklı bir yol bulunamaz mıydı?"</p>

  <p class="calibre1">Voy baktı ve soma bakışlarına belirgin bir rahatlık ifadesi yerleşti. "Tabii, teknisyen, tabii, fakat bu kendini bir benzerlik içinde çözer. Her iki taraftan da ödün vereni olmayan küçük boyutlu bir daire söz konusu. Sanırım katı matematiksel ifadeler yerine manzaralı bir dil kullanmamı hoş görürsünüz."</p>

  <p class="calibre1">"Anlarım," dedi Harlan kuru bir ses tonuyla. "Ben de bir sosyologdan daha fazla bilgisayar değilim."<br class="calibre2" /></p>

  <p class="calibre1">"Çok güzel, o halde. Bahsettiğiniz farklı yol, ya da buna çatallaşma da diyebiliriz, önemli değil. Çatallaşmalar sonuçta aynı noktada birleşir ve tek bir yol halini alır. Tekliflerimiz arasında değinmeye değer bulmamıştık."</p>

  <p class="calibre1">"Öyle diyorsanız, bayım, bende sizin kararınıza uyacağım. Bununla birlikte yine de G.A.D. meselesi var."</p>

  <p class="calibre1">Sosyolog, Harlan'ın da beklediği gibi birden irkildi. G.A.D. Gerekli Asgari Değişiklik. O konuda teknisyen patrondu. Bir sosyolog, zaman içindeki sınırsız muhtemel gerçekler konusunda tartışma kabul etmeyebilirdi ama, G.A.D. konusunun üstadı teknisyendi.</p>

  <p class="calibre1">Mekanik hesaplamalar bunu yapamaz. En yetenekli ve tecrübeli kıdemli bilgisayar tarafından yönetilen, gelmiş geçmiş en büyük hesap kompleksi ancak G.A.D. yapılacak alanın sınırlarını saptayabilir. Verileri inceleyip, karar veren ve saptanan sınırlar arasında tam noktayı tespit eden teknisyendir. İyi bir teknisyen çok ender yanılır. Birinci sınıf bir teknisyen hiçbir zaman yanılmaz.</p>

  <p class="calibre1">Harlan da hiçbir zaman yanılmazdı.</p>

  <p class="calibre1">"Şimdi, önerilen G.A.D.," dedi Harlan (Sakin, tek tek ve tam Standart Zamanlararası Lisan hecelerini kullanarak konuşuyordu), "yani sizin önerdiğiniz, uzayda bir kazanın başlangıcını ve bir düzine belki de daha fazla insanın derhal ölümünü içeriyor."</p>

  <p class="calibre1">"Kaçınılmaz," dedi Voy, omuz silkerek.</p>

  <p class="calibre1">"Yalnız," dedi Harlan, "Ben G.A.D.'nin sadece bir kutunun bir raftan diğerine aktarılmasıyla yapılabileceği kanısındayım. İşte! "Parmağıyla gösterdi. İşaret parmağmın beyaz, bakımlı tırnağı birtakım delikli işaretlere yöneldi.</p>

  <p class="calibre1">Voy duruma içini acıyla dolduran fakat sessiz bir yoğunlukla&nbsp;baktı. Harlan, "Bu, sizin şu dikkate değer bulmadığınız çatallaşmaya bağlı olarak durumu değiştirmez mi? Tam emniyet sağlanıp, sonuçta da " derken&nbsp;Harlan, "Yani, İstenen Azami Sonuç."</p>

  <p class="calibre1">Voy başını kaldırdı, Harlan'a baktı. Koyu renk gözleri öfke ve kırgınlık doluydu. Harlan, sözlerinin ezici gücü altındaki adamın ön dişlerinin ayrık olduğunu ve ona tavşana benzeyen bir görünüm verdiğini fark etti.</p>

  <p class="calibre1">Voy, "Sanırım Bütünzamanlar Meclisi'nden biraz laf işiteceğim," dedi.</p>

  <p class="calibre1">"Sanmıyorum. Bildiğim kadarıyla, Bütünzamanlar Meclisi'nin bu durumdan haberi yok. En azından, Gerçeklik Değiştirme projeleri elime geçtiğinde üzerinde herhangi bir görüş belirtilmemişti." Harlan, "elime geçti" kelimelerini izah etmedi, Voy da sormadı.</p>

  <p class="calibre1">"Hatayı siz buldunuz o halde, öyle mi?"</p>

  <p class="calibre1">"Evet."</p>

  <p class="calibre1">"Ve Bütünzamanlar Meclisi'ne bildirmediniz mi?"</p>

  <p class="calibre1">"Hayır, bildirmedim."</p>

  <p class="calibre1">Voy rahatladı, fakat meraklanmıştı.</p>

  <p class="calibre1">"Neden bildirmediniz?"</p>

  <p class="calibre1">"Çok az insan bu tür hatalardan kaçınabilir. Durumu gerçekleşmeden düzeltebileceğimi düşündüm ve öyle de oldu. Artık meseleyi uzatmanın bir anlamı yok, değil mi?"</p>

  <p class="calibre1">"Şey... teşekkür ederim, Teknisyen Harlan. Arkadaşça davrandınız. Dediğiniz gibi, bölümümüz, kapasitesi itibarıyla bu hatadan kaçınamazdı. Haksız yere sicilimize geçecekti."</p>

  <p class="calibre1">Bir an için durakladı ve devam etti. "Tabii ki, bu değişiklikle, artık, önce bazı kişilerin ölmesi gerekli olmaktan çıktı."</p>

  <p class="calibre1">Harlan kendi kendine düşündü: Gerçekten minnettar kalmışa benzemiyor. Belki de fena halde gücendi. Şu andaki düşüncelerinden sıyrılınca tepesine yemek üzere olduğu darbeden bir teknisyen tarafından kurtarılmış olmak onu daha da yıkacak. Eğer ben bir sosyolog olsaydım şimdi elimi sıkardı, ama teknisyene hiçbir zaman böyle davranmaz. Bir düzine insanı öldürmekten sanık olmayı tercih ederdi belki de.</p>

  <p class="calibre1">Ve kırgınlığın artmasını beklemek tehlikeli olacağından, Harlan söze girdi, "Umarım şükran duygularınız, bölümünüzün benim için küçük bir şey yapmasını sağlar."</p>

  <p class="calibre1">"Küçük bir şey mi?"</p>

  <p class="calibre1">"Bir YaşamŞeması meselesi. Gerekli veriler yanımda. Aynı zamanda 482. için teklif edilmiş bir Gerçeklik Değiştirmesi'nin verileri de var. Değişikliğin belirli bir kişi üzerindeki muhtemel etkisini bilmek istiyorum."</p>

  <p class="calibre1">"Sizi anladığımdan pek emin değilim" dedi sosyolog, "Bunu yapmak için gerekli her şey kendi bölümünüzde vardır mutlaka?"</p>

  <p class="calibre1">"Gayet tabii. Yine de, bu benim kişisel olarak ilgilendiğim bir konu olduğundan, henüz kayıtlarda görünmesini istemiyorum. Kendi kaynaklarımdan bu konuyu kayıtlara geçmeden öğrenmek..." Yarım kalan cümlesi için, ne demek istediği anlatan bir hareket yaptı.</p>

  <p class="calibre1">"Yani bu işin resmi kanallardan geçerek yapılmasını istemiyorsunuz."</p>

  <p class="calibre1">"Güvenilir olmasını istiyorum. Güvenilir bir cevap istiyorum."</p>

  <p class="calibre1">"Eee, şimdi, bu kurallara aykırı. Kabul edemem."</p>

  <p class="calibre1">Harlan kaşlarmı çattı. "Hatanızı Bütünzamanlar Meclisi'ne rapor etmememden daha aykırı değil. Ona hiç itiraz etmemiştiniz. Eğer bir konuda kurallara katı bir biçimde bağlı kalacaksak, diğerinde de aynı şekilde katı ve kuralcı olmamız gerekir. Anlıyorsunuz beni, sanırım."</p>

  <p class="calibre1">Voy'un yüzündeki ifade, açıkça anladığını belli ediyordu. Elini uzattı. "Belgeleri görebilir miyim?"</p>

  <p class="calibre1">Harlan biraz rahatladı. En önemli engel geçilmişti. Sosyolog getirdiği dosyayı incelerken heyecanla onu izledi.</p>

  <p class="calibre1">Sosyolog, "Zaman İçin, bu küçük bir Gerçeklik Değiştirmesi," dedi.</p>

  <p class="calibre1">&nbsp;Harlan fırsatı kaçırmadı ve söze girdi. Öyle. Çok küçük, sanırım. Zaten bu yüzden gizli kalmasını istiyorum. Bir kişiyi denek olarak aldım ve haklı olduğuma emin olana kadar bizim bölümün gereçlerinden yararlanmak uygun düşmeyecek."</p>

  <p class="calibre1">Voy'un yüzünden ne düşündüğünü anlamak mümkün değildi, Harlan da sustu. İşi tehlikeye atacak noktaya kadar üstelemeye gerek yoktu.</p>

  <p class="calibre1">Voy ayağa kalktı. "Bunu YaşamŞemacılarımdan birine vereceğim. Gizli kalacak. Gerçi anlarsınız ama, bunun daha sonraları emsal teşkil etmesini istemiyorum."</p>

  <p class="calibre1">"Gayet tabii."</p>

  <p class="calibre1">"Ve sizce bir sakıncası yoksa, Gerçeklik Değiştirmesi'ni seyretmek istiyorum. Sanırım G.A.D.'yi bizzat kendiniz yönetme şerefini bizden esirgemezsiniz."</p>

  <p class="calibre1">Harlan başıyla onayladı. "Bütün sorumluluğu alacağım."</p>

  <p class="calibre1">İçeri girdiklerinde gözlem odasının iki ekranı da çalışıyordu. Mühendisler, ekranları Zamanda ve Mekânda gerekli koordinatlara bağlamış, çıkmışlardı. Harlan ve Voy parlak ışıklar içindeki odada yalnızdılar.</p>

  <p class="calibre1">Harlan ekranlara baktı. Her iki görüntü de hareketsizdi. Ölüm sahneleri gibiydi.</p>

  <p class="calibre1">Sahnelerden birinde keskin, tabii renkleri içinde bir makine dairesi vardı. Harlan bunun bir deneme uzay gemisi olduğunu biliyordu. Görüntüde, bir kapı kapanmaktaydı, henüz aralık olan kısımdan da yarı şeffaf, kırmızı bir maddeden yapılmış bir ayakkabı görünüyordu. Hiçbir hareket yoktu. Eğer havadaki toz zerrecikleri görülebilseydi onların bile kımıldamadığına şahit olmak mümkün olacaktı.</p>

  <p class="calibre1">Voy, "Görüntüdeki durumdan iki saat ve otuz altı dakika sonra bu makine odasında kimse bulunmayacak. Halihazırdaki Gerçeklikte durum bu."</p>

  <p class="calibre1">"Biliyorum," diye mırıldandı Harlan. Bir yandan eldivenlerini giyiyor, bir yandan da görüntüdeki rafta duran bahis konusu&nbsp;kutunun pozisyonunu kafasına yerleştiriyor, ona varmak için gerekli adımları ölçüyor ve planına göre yerinin değiştirilebileceği en iyi pozisyonu hesap ediyordu. Öbür ekrana bir göz attı.</p>

  <p class="calibre1">Sonsuzluğun şu anda bulundukları bölümünün zamanıyla karşılaştırıldığında "şimdiki zaman" diye adlandırılan ekrandaki makine dairesi, ne kadar saf ve doğal renkler içindeyse, "gelecek" için olması gerektiği gibi, yirmi beş yüzyıl kadar "gelecek" zamanı gösteren öbür ekranda da o kadar mavi rengin hakim olduğu görülüyordu.</p>

  <p class="calibre1">Bir uzay limanı görüntüdeydi. Koyu mavi bir gökyüzü, yeşilimsi mavi zemin üzerinde çıplak metalden mavi binalar. Ön planda şişkin tabanlı, tuhaf bir biçimi olan, mavi bir silindir duruyordu. Aynısından iki tane de arka planda duruyordu. Üçünün de yarık burunları yukarıya bakıyor ve uzay gemileri de bu yarıklara oturtulmuş vaziyette duruyorlardı.</p>

  <p class="calibre1">Harlan kaşlarını çattı. "Ne garip şeyler."</p>

  <p class="calibre1">"Elektroçekim" dedi Voy. "Elektroçekimle uzay seyahati yapılan tek yüzyıl 2481.'dir. Pervaneler, nükleonlar yoktur. Estetik olarak hoş bir araçtır. Ne yazık ki bir Değiştirme ile bundan yoksun kalmak zorundayız. Çok yazık." Çok bariz bir hoşnutsuzlukla gözleri Harlan'a dikilmişti.</p>

  <p class="calibre1">Harlan dudaklarını birbirine bastırdı. Hoşnutsuzluk tabii! Neden olmasın? O bir Teknisyendi.</p>

  <p class="calibre1">Doğrusu, uyuşturucu madde alışkanlığıyla ilgili verileri getiren bir Gözlemci'ydi. Son değişikliklerin, insanlık zamanının halihazırdaki gerçeklikteki en yüksek oranda uyuşturucu madde kullanma alışkanlığının gerçekleşmesine sebep olduğunu istatistikçiler çıkartmış, bazı sosyologlar da, belki Voy bile, bunun toplumun psikiyatrik yapısı üzerindeki olumsuz etkilerini izah etmişti. Böylece bazı Bilgisayarlar bu alışkanlığın en aza indirilebilmesi için gerçeklik değiştirmeleri üzerinde çalışmış ve elektro çekimle yapılan uzay seyahatlerinden vazgeçilebileceğini bulmuşlardı. Bu kararda, Sonsuzluk'taki her kademeden bir düzine, belki de yüz kişinin katkısı vardı.</p>

  <p class="calibre1">Ancak, en sonunda, biraraya getirilmiş veri ve talimatları takip ederek gerçeklik değiştirmesini yapacak olan kişinin, kendisi gibi bir teknisyenin, sahneye çıkması gerekiyordu. Ve sonra, herkes lanetleyen bakışlarla onu suçlayacaktı. Bakışlarıyla "sen, biz değil, sen mahvettin bu güzelim şeyi" diyeceklerdi.</p>

  <p class="calibre1">Bu yüzden onu kafalarında mahkûm edecek ve yanına yaklaşmayacakladı. Herkes suçunu onun omuzlanna yükleyecek ve alay edecekti.</p>

  <p class="calibre1">Harlan, sert bir sesle, "Önemli olan gemiler değil, bu şeylere bakalım biz" dedi.</p>

  <p class="calibre1">Görüntüdeki "şeyler" insanlardı. Uzay gemisinin yanında cüce gibi duruyorlardı. Uzay seyahatlerinin fiziki boyuttan karşısında yeryüzü ve yeryüzü toplumu her zaman cüce gibi kalmıştı.</p>

  <p class="calibre1">Bu insanlar kümelenmiş küçük kuklalar gibiydi. Zamanın bu donmuş anında incecik kollan ve bacakları suni bir görüntü yaratıyordu.</p>

  <p class="calibre1">Voy omuz silkti.</p>

  <p class="calibre1">Harlan sol bileğindeki küçük alan jeneratörünü ayarlıyordu.</p>

  <p class="calibre1">"Haydi, bitirelim şu işi."</p>

  <p class="calibre1">"Bir dakika. Bu işin ne kadar süreceğini öğrenmek için yaşamşemacısıyla irtibat kuracağım. Ben de bu işin bitirilmesini istiyorum."</p>

  <p class="calibre1">Küçük bir düğmeye bastı ve kurnaz bir ifadeyle gelecek çıtırtıları bekledi. (Harlan bu sonsuzluk bölümünün diğer bir özelliğinin de kodlanmış sesler olduğunu düşündü. Akıllı, fakat sahtekâr, aynı moleküler filmler gibi)</p>

  <p class="calibre1">"Üç saatten fazla sürmeyecek diyor. Bir de, konuyla ilgili şahsın adına duyduğu hayranlığı belirtiyor. Noys Lambent. Bir dişi, değil mi?"</p>

  <p class="calibre1">Harlan'ın boğazı kurumuştu. "Evet."</p>

  <p class="calibre1">Voy'un hafif bir gülümsemeyle dudakları kıvrıldı. "Çok ilginç. Kendisini görmek isterdim. Aylardır bu bölümde bir kadınla karşılaşmadık."</p>

  <p class="calibre1">Harlan cevap vermeye cesaret edemedi. Bir an için sosyologa baktı ve hızla döndü.</p>

  <p class="calibre1">Eğer sonsuzlukta bir aksaklık varsa, o da kadınlardı. Bu aksaklığı sonsuzluğa ilk girdiğinde biliyordu ama kişisel olarak ilk defa Noys'la karşılaştığı gün hissetmişti. O andan itibaren inandığı her şeye ve bir sonsuz olarak ettiği yemine bile yabancı hale gelmişti. Ne için?&nbsp;</p>

  <p class="calibre1">Noys için.</p>

  <p class="calibre1">Ve utanmıyordu. Gerçekte onu şaşırtan da buydu. Utanmıyordu. Yaptıklarından hiç suçluluk duymuyordu. Hatta yaşamşemacısının usulsüz kullanımının suç olduğunu bildiği halde bu bile onu rahatsız etmiyordu.</p>

  <p class="calibre1">Mecbur kalırsa daha kötüsünü de yapacaktı.</p>

  <p class="calibre1">İlk defa açıkça ve kesinlikle karar vermişti. Korkuyla kafasından atmaya çalıştıysa da, biliyordu ki, artık kafasının içine yerleştiğine göre zamanı geldiğinde bu kararını gerçekleştirecekti.</p>

  <p class="calibre1">Karar şuydu: Mecbur kalır, başka çare bulamazsa sonsuzluğu yıkacaktı.</p>

  <p class="calibre1">En kötüsü de, bunu yapabilecek güce sahip olduğunu biliyordu.</p>
</body>
</html>
