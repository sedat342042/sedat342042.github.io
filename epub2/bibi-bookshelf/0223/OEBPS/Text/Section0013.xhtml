<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre3">
  <p class="calibre4">&nbsp;14&nbsp;</p>

  <h1 class="calibre4" title="14. DAHA ÖNCEKİ SUÇ">DAHA ÖNCEKİ SUÇ</h1>

  <p class="calibre1">"Neden? Neden?"</p>

  <p class="calibre1">Sesindeki bitkinlik ve çaresizliği yansıtan gözlerini göstergeden Harlan'a çevirdi.</p>

  <p class="calibre1">Harlan başını kaldırdı. Söyleyebileceği bir tek kelime vardı. "Noys!"</p>

  <p class="calibre1">"Sonsuzluğa getirdiğin kadın mı?"</p>

  <p class="calibre1">Harlan yalnızca acı acı gülümsedi, cevap vermedi.</p>

  <p class="calibre1">"O'nun bu işle ne ilgisi var? Zaman Aşkına, anlayamıyorum, oğlum."</p>

  <p class="calibre1">"Neyi anlamıyorsun?" dedi Harlan, dokunsalar ağlayacaktı. "Benim bir kadınım vardı, ikimiz de mutluyduk. Kime zararımız dokundu. Yeni Gerçeklikte yoktuysa, ne fark etti ki?"</p>

  <p class="calibre1">Twissell ümitsizlik içinde sözünü kesmeye çalıştı. Harlan bu defa sesini iyice yükseltti. Bağırmaya başladı. "Ama Sonsuzluğun kuralları var, değil mi? Hepsini biliyorum. Resmi birleşmeler izin gerektirir, resmi birleşmeler hesaplamalar gerektirir, resmi birleşmeler mevki gerektirir; resmi birleşmeler bile gerektirir. İşiniz bitince Noys'a ne yapmayı düşünüyordunuz? Ona, parçalanacak bir rokette rahat bir koltuk mu tahsis etmiştiniz? Yoksa değerli Bilgisayarlarımızın istifadesine sunulacak bir metres mi olacaktı? Artık hiçbir şey yapamazsınız, sanırım."</p>

  <p class="calibre1">Sözlerini bitirdi. Acı çekiyordu, bitkindi. Twissell koşarak haberleşme aygıtının yanına gitti. Aygıt tekrar çift taraflı çalışmaya başlamıştı.</p>

  <p class="calibre1">Bir cevap alana kadar mikrofona bas bas bağırdı. Sonra,&nbsp;"Ben Twissell. Buraya kimse girmeyecek. Kimse. Hiç kimse. Anladınız mı? Bütünzamanlar Meclisi üyeleri de bu emre dahildir. Bu emir özellikle onlar için geçerlidir."</p>

  <p class="calibre1">Harlan'a döndü. "Benim zavallı ve aptal olduğumu düşünüyorlar." Bir an için sustu. Sonra tekrar konuştu. "Sende mi benim aptal olduğumu düşünüyorsun?"</p>

  <p class="calibre1">Harlan düşündü: Eyvah, bu adam deli. Şokun etkisiyle delirdi.</p>

  <p class="calibre1">Bir adım geri gitti. Bir deliyle birlikte kapatılmış olmaktan ürkmüştü. Sonra sakinleşti. Deli bile olsa, karşısındaki adam son derece zayıf ve çelimsizdi, üstelik biraz sonra artık deli olmasa da fark etmezdi. Biraz sonra? Sahiden, niye hemen değil? Sonsuzluğun sonu neden gecikmişti acaba?</p>

  <p class="calibre1">Twissell, (artık sigara içmiyordu) "Cevap vermedin. Aptal olduğumu mu düşünüyorsun? Sanırım öyle. Muhatap olmaya, konuşmaya değmeyecek kadar aptal hem de. Beni kaprisli bir moruk gibi değil de, bir arkadaş olarak kabul etseydin, endişelerini anlatırdın. Şu yaptıklarına da hiç gerek kalmazdı."</p>

  <p class="calibre1">Harlan kaşlarını çattı. Hayır, hayır, bu adam deli falan değildi ama, Harlan'ın delirmiş olduğunu sanıyordu.</p>

  <p class="calibre1">Sinirlenmişti, "Yaptığım doğruydu. Aklım başımda benim."</p>

  <p class="calibre1">Twissell, "Biliyorsun, sana kızın tehlikede olmadığını söylemiştim," dedi.</p>

  <p class="calibre1">"Buna bir an için inanmak aptallığını gösterdim zaten. Meclisin basit bir Teknisyen için bir şeyler yapabileceğine inanmıştım. Ne aptalmışım."</p>

  <p class="calibre1">"Meclis'in bu konudan haberi olduğunu ne biliyorsun?"</p>

  <p class="calibre1">"Finge biliyordu ve Meclis'e durumla ilgili bir rapor gönderdi."</p>

  <p class="calibre1">"Bunu nerden biliyorsun?"</p>

  <p class="calibre1">"Bir silah namlusu sayesinde her şeyi anlattı. Silahlar çok şey yaptırır."</p>

  <p class="calibre1">"Bu işi de aynı silahla mı yaptın?" Eliyle, mekanizmasının metal kısımları erimiş bulunan göstergeyi işaret etti.</p>

  <p class="calibre1">"Evet."</p>

  <p class="calibre1">"Ne silahmış be." Sonra birden sordu. "Finge, konuyu kendisi ele almak yerine neden Meclis'e getirdi, biliyor musun?"</p>

  <p class="calibre1">"Çünkü, benden nefret ediyor ve bütün her şeyimi kaybetmem için uğraşıyor. Noys'u istiyor."</p>

  <p class="calibre1">"Zavallısın! İsteseydi o kızla hemen bir resmi ilişki ayarlayabilirdi. Onun yolunun üzerinde duran bir Teknisyen değil. O benden nefret ediyor, oğlum." (Hâlâ bir sigara yakmamıştı ve sigarasız hali ona hiç yakışmıyordu.)</p>

  <p class="calibre1">"Sen?"</p>

  <p class="calibre1">"Meclis politikası diye bir şey vardır, oğlum. Her Bilgisayar Meclis'e giremez. Finge Meclis'e atanmak istiyordu. Çok hırslıdır ve bu iş mutlaka olsun istiyordu. Onun Meclis'e girmesini, duygusal açıdan dengesiz olduğu gerekçesiyle, ben engelledim. Haklı olup olmadığım hususunda kesin bir şey söyleyemem... Bak, oğlum. Senin himayem altında olduğunu biliyordu. Seni, basit bir Gözlemciyken alıp, ileri gelen Teknisyenlerden biri olarak atayışıma şahit olmuştu. Sürekli benim için çalışıyordun. Benim daha başka nasıl sırtımı yere getirip, etkisiz bırakabilirdi? Eğer, özel Teknisyeni'min Sonsuzluğa karşı büyük bir suç işlediğini kanıtlayabilirse, ayağımı kaydırma imkânı bulmuş olacaktı. Belki de bu yüzden istifaya zorlanacaktım ve bil bakalım boşalan üyeliğe kim getirilecekti?"</p>

  <p class="calibre1">Boş eli dudaklarına gitti ve olmayan sigarasını içmeye çalıştı, sonra da şaşkın şaşkın, aralarında bir sigara taşıyor olmaları gereken elinin işaret parmağıyla orta parmağına baktı.</p>

  <p class="calibre1">Harlan düşündü: &nbsp;Görünmeye çalıştığı kadar sakin olamaz. İyi de bütün bu zırvaları şimdi anlatmasının sebebi ne? Sonsuzluk sona ererken?</p>

  <p class="calibre1">Fakat neden hâlâ sona ermemişti acaba? Twissell tekrar konuştu. "Senin Finge'le görüşmek için son gidişine izin verdiğimde, bir tehlikenin varlığını seziyordum. Fakat, Mallansohn'un anılarında son ay ortalardan kaybolduğun ve&nbsp;bu kayboluşunun mantıklı bir sebebi olmadığı yazılıydı. Neyse ki, Finge kozlarını değerlendiremedi."</p>

  <p class="calibre1">"Hangi açıdan?" diye sordu Harlan. Aslında alacağı cevabı pek umursadığı yoktu ama, dinlememek için çaba sarf etmektense sohbete katılmak daha oyalayıcı olur diye düşünmüştü.</p>

  <p class="calibre1">"Finge'in hazırladığı raporun kapağında şunlar yazılıydı: 'Teknisyen Andrew Harlan'ın mesleğe aykırı yeni davranışları hakkında.' Namuslu Sonsuz rolü oynuyordu. Sakin, tarafsız ve, mantıklı. Öfkelenmeyi meclise bırakıyor ve üstüme saldırmaları için elinden geleni ardına koymuyordu. Yalnız bu konuda hiç şansı yoktu, çünkü senin gerçek önemini bilmiyordu. Senin hakkında gelecek her raporun, yalnızca önemli hususların altını çizmek için yapılacak basit bir incelemeden sonra, derhal bana havale edildiğinden habersizdi."</p>

  <p class="calibre1">"Bana bunlardan hiç söz etmemiştiniz."</p>

  <p class="calibre1">"Nasıl söz edebilirdim ki? Elimizdeki projeden etkilenmene sebep olabilecek herhangi bir şey yapmaktan ısrarla kaçınıyordum. Problemlerini bana getiresin diye sana her fırsatı verdim."</p>

  <p class="calibre1">Her fırsat ha? Harlan dudaklarını büktü, inanmıyordu, fa kat sonra haberleşme cihazının ekranında Twissell'in bir şey söylemek isteyip istemediğini soran yüzü gözünün önüne geldi. Ama bu dündü. Yalnızca dün.</p>

  <p class="calibre1">Harlan başıyla onayladı, fakat bu defa yüzünü başka tarafa çevirdi.</p>

  <p class="calibre1">Twissell, tatlı bir sesle devam etti. "Seni, ona saldırasın diye kasten kışkırttığını fark ettim."</p>

  <p class="calibre1">Harlan ona doğru döndü. "Bunu biliyor muydunuz?"</p>

  <p class="calibre1">"Çok mu şaşırdın? Finge'in tepeme binmek için fırsat kolladığını biliyordum. Çoktandır biliyordum. Ben yaşlı bir adamım, oğlum. Bu işleri bilirim. Fakat, kuşku duyulan Bilgisayarları gözaltında tutmanın yolları vardır. Zamandan seçilmiş bazı koruyucu aletler vardır ki, bunlar müzelerde sergilenmez. Bazıları yalnızca Meclis üyelerince bilinir."</p>

  <p class="calibre1">Harlan içi burkularak, l00.000.'deki zaman engelini düşündü.</p>

  <p class="calibre1">"Rapordan ve ayrıca benim bildiklerimden, neler olacağını çıkarmak pek güç değildi."</p>

  <p class="calibre1">Harlan birden sordu, "Sanırım, Finge sizin casus kullandığınızdan şüpheleniyordu." "Olabilir. Şaşmam."</p>

  <p class="calibre1">Harlan, başlangıçta Twissell'in genç bir Gözlemci'ye anormal bir ilgi gösterdiği zamanlarda, Finge'le birlikte olduğu günleri düşündü. Demek ki, Finge'in Mallansohn projesinden haberi yoktu ve bu yakın ilginin nedenini merak etmişti. Düşündükçe, "Daha önce Kıdemli Bilgisayar Twissell'i hiç gördün mü?" diye soran Finge'in ses tonundaki açık huzursuzluğu o zamanlar fark edememiş olduğunu hatırlıyordu. Ta o zamanlardan beri Finge, Harlan'ın Twissell'in casusu olduğundan şüpheleniyor olmalıydı. Düşmanca hisleri ve nefreti o günlerde başlamıştı.</p>

  <p class="calibre1">Harlan, başlangıçta Twissell'in genç bir Gözlemci'ye anormal bir ilgi gösterdiği zamanlarda, Finge'le birlikte olduğu günleri düşündü. Demek ki, Finge'in Mallansohn projesinden haber i yoktu ve bu yakın ilginin nedenini merak etmişti. Düşündükçe,&nbsp;görmeye gelmişlerdi. Bir gün daha ve sonra proje sona erecekti. Bekledikleri yarını bir gün önceden görmek için geldiler."</p>

  <p class="calibre1">"Oğlum, böyle bir şey yok. Yalnızca insan oldukları için seni görmek istediler. Meclis üyeleri de insan. Mallansohn anıları onlara sahnede rol vermediği için, seyahatin yapıldığı anı göremeyeceklerdi. Anılarda yer almadığı için bu konuda Cooper'la da görüşülemezdi. İşte bu yüzden, bu karşılaşmayı arzu ettiler. Zaman aşkına, oğlum, bu kadarcık bir şey istediler ve seni yakından görmek için oraya çağırdılar."</p>

  <p class="calibre1">"Sana inanmıyorum."</p>

  <p class="calibre1">"Ama gerçek bu,"</p>

  <p class="calibre1">"Sahi mi? Ve kahvaltıda meclis üyesi Sennor, kendisiyle karşılaşan bir insandan bahsetti. 482.'ye yaptığım seyahatleri ve neredeyse kendimle karşılaşma durumuna geldiğim olayı bildiği aşikâr. Benimle alay edip, eğlendi."</p>

  <p class="calibre1">"Sennor mu? Sennor'u mu dert ediyorsun? Onun ne acınacak bir halde olduğundan haberin var mı? O, zaman içinde insanoğlunun estetik özellikler açısından en zayıf olduğu, 803. yüzyıl doğumludur. Bu yüzyılın insanlarının daha buluğ çağına ererken saçlan dökülür.</p>

  <p class="calibre1">"Bu insanlığın devamı açısından ne anlama gelir, biliyor musun? Bilmen gerek. Zayıf estetik özelliklere sahip oluşları dolayısıyla atalarından da torunlarından da ayrı düşerler. 803.'den Sonsuzluğa seçilmek olanaksız gibi bir şeydir. Sennor bu yüzyılın meclis üyeliği kazanmış tek temsilcisidir.</p>

  <p class="calibre1">"Bunun onu nasıl etkilediğini görmedin mi? Güvensizlik kelimesinin anlamını biliyorsundur sanırım. Bir meclis üyesinin güvensizlik hissedebileceği aklına gelir miydi?</p>

  <p class="calibre1">"Felsefe yapmayı sığınak olarak kullanır. Tartışmalarda, herkesçe bilinmeyen ve genellikle kabul görmeyen noktaları kasıtlı olarak abartıp ön plana çıkmaya çalışır. Kendisiyle karşılaşan insan çelişkisinin üstünde durması da benzer bir davranışın ürünü. Projenin başına bir şeyler geleceğini iddia ederken tek&nbsp;amacı, bizi meclis üyelerini huzursuz etmekti. Seninle hiç ilgisi yok. Hiç!"</p>

  <p class="calibre1">Twissell ateşlenmiş anlatıyor, anlatıyordu. İçinde bulundukları durumu unutmuşa benziyordu.</p>

  <p class="calibre1">Fakat birden durdu, döndü ve Harlan'a baktı. Sanki Harlan'ın biraz önce söylediklerini yeni duymuş ve pek anlayamamış gibiydi.</p>

  <p class="calibre1">"Neredeyse kendimle karşılaşma durumuna geldiğim olay derken, neyi kastettin?"</p>

  <p class="calibre1">Harlan bütün olayı özetledikten sonra, sordu, "Siz bunu bilmiyor muydunuz?"</p>

  <p class="calibre1">"Hayır."</p>

  <p class="calibre1">Sessiz birkaç dakika geçti ve Harlan, başından aşağı buz gibi suların döküldüğünü hissetti.</p>

  <p class="calibre1">Twissell sordu. "Kendinle karşılaşmış olsaydın ne olurdu?"</p>

  <p class="calibre1">"Karşılaşmadım, bilemem."</p>

  <p class="calibre1">Twissell cevabı duymamış gibiydi. "Rastlantısal sapmalar her zaman için mümkündür. Sınırsız sayıda Gerçeklik söz konusu olduğunda, kesin çözüm diye bir şey düşünülemez. Mallansohn Gerçekliği'ni düşün. Çemberin bir önceki tamamlanışında..."</p>

  <p class="calibre1">"Çemberler sürekli kapanıyor mu?"</p>

  <p class="calibre1">"Sen sadece iki defa mı sanmıştın? İki, sihirli bir rakam mı? Sınırsız sayıda çemberler söz konusudur. Bir kâğıt üzerine kalemle çember çizmeye benzer. Çemberin önceki dönüşlerinde, sen kendinle karşılaşmıyordun. Bu defa, istatistiki belirsizlikler bu rastlantının gerçekleşmesine neden oldu ve kendinle karşılaştın. Gerçek yanlışlıkları kendi kendine düzelteceğinden, yeni gerçeklikte sen Cooper'ı 24.'ye göndermedin, fakat..."</p>

  <p class="calibre1">Harlan birden haykırdı, "Bütün bu konuşmaların bir anlamı yok. Ne anlatıyorsun? Olan oldu. Her şey bitti. Rahat bırak artık beni! Rahat bırak!"</p>

  <p class="calibre1">"Yanlış bir iş yaptığını bilmeni istiyorum. Yaptığının yanlış olduğunu kavramanı istiyorum."</p>

  <p class="calibre1">"Yanlış değildi. Ayrıca yanlış bile olsa fark etmez, oldu bir kere."</p>

  <p class="calibre1">"Hayır, öyle değil işte. Biraz daha dinle beni." Twissell adeta yalvarıyor, sesi inler gibi çıkıyordu. "O kız senin olacak. Söz vermiştim. Hâlâ sözümdeyim. Ona hiç kimse bir fenalık yapmaya cak. Sana da kimse dokunmayacak. Söz veriyorum."</p>

  <p class="calibre1">Harlan faltaşı gibi açılmış gözlerle yaşlı adama baktı "Fakat artık çok geç. Ne işe yarar ki?"</p>

  <p class="calibre1">"Çok geç değil. Her şeyin çaresi bulunur. Yardım edersen, hâlâ başarma şansımız var. Ama yardımına ihtiyacım var. Yanlış bir iş yaptığını anlaman lazım. Sana bunu anlatmaya çalışıyorum. Şu yaptığını yapmamayı istemen gerekiyor."</p>

  <p class="calibre1">Harlan kuru diliyle dudaklarını ıslatmaya çalıştı. Düşünüyordu: Evet, kesinlikle delirdi bu adam. Olanları aklı almıyor Yoksa Meclis'in bildiği başka şeyleri mi var?</p>

  <p class="calibre1">Zaman'ı durdurabilir ya da tersine çevirebilir miydi acaba?</p>

  <p class="calibre1">"Beni kumanda odasına kilitlediniz ve aklınızca her şey bitene kadar elimi kolumu bağladınız."</p>

  <p class="calibre1">"İşin senle ilgili kısmında bir aksaklık olmasından korktuğunu söyledin. Bu da yapacaklarını mükemmelen başaramayabileceğin anlamına geliyordu."</p>

  <p class="calibre1">"Benim sözlerim tehdit niteliğindeydi."</p>

  <p class="calibre1">"Ben başka türlü anlamışım. Bağışla. Yardımına ihtiyacım var."</p>

  <p class="calibre1">Ne biçim işti bu böyle. Mutlaka Harlan'ın yardımı gerekiyordu. Twissell gerçekten delirmiş miydi acaba? Yoksa deliren Harlan mıydı? Ya da deliliğin bir anlamı var mıydı?</p>

  <p class="calibre1">Meclis yardımına ihtiyaç duyuyordu. Bu yardımına karşılık ona her şeyi verebilirlerdi. Noys. Bilgisayarlık rütbesi. Fakat sözler bir anlam taşımıyordu. İş bitince sözlerini tutmazlarsa ne olacaktı. Hayır, onu ikinci bir defa daha kandıramayacaklardı.</p>

  <p class="calibre1">"Hayır!" dedi.</p>

  <p class="calibre1">"Noys senin olacak."</p>

  <p class="calibre1">"Yani Meclis, tehlike geçene kadar Sonsuzluğun kurallarını&nbsp;çiğnemeye razı olacak, değil mi? Sana inanmıyorum." Gerçekten bu durumun atlatılması mümkün olabilir miydi ki? Nasıl olurdu?</p>

  <p class="calibre1">"Meclis'in haberi olmayacak."</p>

  <p class="calibre1">"Sen kendin mi kuralların çiğnenmesine rıza göstereceksin? Sen ideal bir Sonsuz'sun. Tehlike geçer geçmez yine kurallara uyarsın. Başka türlü davranamazsın."</p>

  <p class="calibre1">Twissell'in yüzü gözlerine kadar kızarmıştı. Yaşlı yüzündeki kurnaz ve güçlü ifadenin yerinde yeller esiyordu. Dışarıya yansıyan yalnızca duyduğu ıstıraptı.</p>

  <p class="calibre1">"Tahmin bile edemeyeceğin bir nedenden ötürü, kuralları çiğneyecektim. Söz veriyorum. Sonsuzluğun yok olmasından önce ne kadar vaktimiz var bilemiyorum. Saatler de kalmış olabilir, aylar da. Fakat seni mantığa davet etmek için bu kadar vakit kaybettikten sonra, biraz daha uğraşmaya değer. Beni dinleyecek misin? Lütfen?"</p>

  <p class="calibre1">Harlan bir an için tereddüt etti. Sonra, başka yapacak bir şeyi olmadığını düşünerek, "Devam et," dedi.</p>

  <p class="calibre1">"Yaşlı olarak doğduğumu, hesap makinesi yerken dişimi kırdığımı, uyurken pijamamın cebinde bulundurduğum bir hesap makinesine sarıldığımı, damarlarımda makine yağı dolaştığını söylerler."</p>

  <p class="calibre1">"Bu tür şeyler, arada sırada kulağıma gelir ve sanırım biraz da hoşuma gider. Belki benim bile inanasım gelir. İlk bakışta yaşlı bir adam için aptalca şeylermiş gibi geliyorsa da, hayatı biraz daha çekilir hale getirir işte."</p>

  <p class="calibre1">"Bu seni şaşırttı mı? Benim gibi bir adamın, hayatı daha çekilir hale getirme yollarını arayışı yani? Kıdemli Bilgisayar Twissell'in, Bütünzamanlar Meclisi'ni kıdemli üyesinin?"</p>

  <p class="calibre1">"Belki sigarayı da bu yüzden içiyorumdur? Hiç düşünmedim. Bir nedeni olmalı. Zamanın büyük bir kısmı ve Sonsuzluğun tamamı sigara diye bir şeyi tanımaz. Bazen bunun Sonsuzluğa bir başkaldırma yolu olduğunu düşünürüm. Başka bir konuda tatmin edilemeyen bir isyan arzusunun kendini göstermesi..."</p>

  <p class="calibre1">"Yok yok, iyiyim. Bir iki gözyaşının bir zararı yoktur. Yalnız ca bu konuları çoktandır aklımdan silmiştim. Hoş şeyler değil."</p>

  <p class="calibre1">"İşin içinde, aynı seninkinde olduğu gibi, bir kadın vardı. Rastlantı değil. Kaçınılmaz bir durum aslında bu. Aile hayatının tatminlerini, birtakım delikli kâğıtların uğruna bırakmak zorun da kalmış olan bir Sonsuz zaten böyle bir hastalığa yakalanmak için uygun durumdadır. İşte Sonsuzluğun halihazırda geçerli olan kuralları da bu yüzden yürürlüğe konmuştur. Doğal olarak birçok Sonsuz bu kuralların açık noktalarından yararlanmak için akla hayale gelmedik yöntemler buldu."</p>

  <p class="calibre1">"Kadınımı hatırlıyorum. Belki çok aptalca bir şey bu. O gün lere ait başka hiçbir şey aklıma gelmiyor. Benim akranlarımın çoğu şimdi kitaplarda kayıtlı anılardan ibaretler. Yaptığım tüm Gerçeklik Değiştirmeleri, biri dışında, hesap kompleksinde kayıtlıdır. Kadın gözümün önüne geliyor. Sen bunu anlayabilirsin sanırım."</p>

  <p class="calibre1">"Resmi bir ilişki için uzun süre uğraştım ve sonunda Bilgisayarlığa ilk atandığım günlerde gerekli izin verildi. Bu yüzyıla, 575.'ye ait bir kızdı. İzin çıkana kadar onu göremedim. Akıllı ve nazikti. Güzel ya da şirin değildi fakat gençken (sen söylenenle re bakma, ben de bir zamanlar gençtim) benim değer yargılarıma uyuyordu. Birbirimiz için yaradılmıştık sanki ve eğer bir ölümlü olsaydım, karım olması beni çok mutlu ederdi. Bunu ona defalarca anlattım. Sanırım anlıyordu ve mutluydu. Gerçek bu. Her Sonsuz bu kadar şanslı olamıyor."</p>

  <p class="calibre1">"İçinde bulunduğu Gerçeklikte genç yaşta ölmesi gerekiyordu ve sonraki Gerçekliklerde ortaya çıkan benzerlerinin hiçbiri resmi ilişki için uygun değildi. Başlangıçta filozofça düşünmeye çalıştım. Ne olursa olsun, her şeyden önce Gerçeği zararlı bir bi çimde etkilemeden benimle mutlu olmasının sebebi hayatının kı sa oluşuydu."</p>

  <p class="calibre1">"Şimdi, böyle düşünmüş olduğum için, hayatının kısa oluşuna sevindiğim için, kendimden utanıyorum. Yalnızca başlangıçta bu böyleydi. Yalnızca başlangıçta."</p>

  <p class="calibre1">"Zamanmekân cetvelinin her izin verdiğinde ziyaretine giderdim. Her dakikanın tadını çıkarır, boşa gitmesin diye kimi zaman yemek yemekle ya da uyumakla vakit geçirmezdim. O kadar iyi huyluydu ki, işler benim tahminlerimin ötesine gitti ve âşık oldum. Belki çok kabaca ve basit ifade ediyorum. Sevgi konusunda pek deneyimim yok ve bu konuyu yaşamadan kavrayabilmek çok zor. Bildiğim ve anladığım kadarıyla, hissettiklerimin âşık olmuş bir insanın duyguları olması gerekiyordu, âşık olmuştum."</p>

  <p class="calibre1">"Duygusal ve fiziksel ihtiyaçların tatmini amacıyla başlamış olan ilişki artık çok daha fazla anlam taşıyordu. Gitgide yaklaşmakta olan ölümü artık benim için kaçınılmaz bir olay niteliğinde değildi, müthiş huzursuz oluyordum. Onun yaşam şemasının hesaplarını bizzat kendim yaptım. Sanırım şaşırdın. Bu korkunç bir şey ama, daha sonra işlediğim suçların yanında hiç kalır. "Evet, ben Laban Twissell. Kıdemli Bilgisayar Twissell. "Üç defa onun özel gerçekliğini değiştirmek için elime fırsat geçti. Tabii ki kurallara aykırı olduğundan böyle bir şey yapmama meclis izin vermezdi ve ben de hiçbir şey yapamadım. Ölümünden kendimi sorumlu tutmaya başlamıştım."</p>

  <p class="calibre1">"Hamile kaldı. Aslında bu konuyla ilgilenmeliydim ama, aldırmadım. Onun yaşam şemasını kendim yapmıştım. Benimle ilişkiye girmesini sağlayacak şekilde durumu ayarlamıştım ve hamile kalma ihtimalinin mevcut olduğunu biliyordum. Belki biliyorsundur, kimi zaman ölümlü kadınların, alınan önlemlere rağmen, Sonsuzlardan hamile kaldığı olur. Normaldir. Ancak, Sonsuzların çocuk sahibi olmaları yasaklandığından, bu istenmeyen hamilelikler acısız ve emin birçok yöntemle halledilir."</p>

  <p class="calibre1">"Hesaplarıma göre kız, doğum zamanı gelmeden önce ölecekti, onun için herhangi bir önlem almadım. Hamileliğinden mutluydu ve ben de onu mutlu görmek istiyordum. Birlikte olduğumuz zamanlar, içinde hayatın kıpırdadığını hissettiğini söylüyor, ben de gülümsemeye çalışıyor ve onu seyrediyordum.</p>

  <p class="calibre1">"Ve sonra hiç beklenmedik bir şey oldu. Doğum olayı normalden önce gerçekleşti ve çocuk erken doğdu."</p>

  <p class="calibre1">"Yüzüme böyle bakmana şaşırmadım. Bir çocuğum olmuştu. Bu cümleyi kullanabilecek bir Sonsuz daha bulamazsın. Bu felaketten de öte bir olaydı. Bu düpedüz alçaklıktı ama bu bile bir şey sayılmaz. Hiç ummamıştım. Doğum ve beraberinde getirdiği sorunlar elimi ayağıma dolaştırdı. Panik içinde Yaşam Şeması bölümüne gittim ve gözden kaçırmış olduğum çok küçük bir ihtimalin sonucu olan, yaşayan bir çocukla karşı karşıya kaldım. Aslında mesleğe vakıf bir Yaşam Şemacısı böyle bir hata yapmazdı, fakat konuyla bizzat ben ilgilenirken yeteneklerime fazla güvenmek gibi bir hataya düşmüştüm. "Şimdi ne yapabilirdim? "Çocuğu öldüremezdim. Annesinin de ölümüne iki hafta kalmıştı. Bırak beraber yaşasınlar diye düşündüm. İki haftalık mutluluk büyük bir hediye sayılmazdı."</p>

  <p class="calibre1">"Olması gerektiği gibi, anne öldü. Yüreğim parçalanarak, zamanmekân cetvelinin izin verdiği bütün süre boyunca odasında oturdum. Kollarımda ikimizin çocuğunu tutuyordum."</p>

  <p class="calibre1">"Evet, yaşamasına izin verdim. Neden öyle çığlık attın? Bana ceza mı verdireceksin. Kendinden bir parçayı kollarında taşımanın ne demek olduğunu biliyor musun sen. Damarlarımda makine yağı dolaştığını iddia edebilirler ama ben bu duyguyu iyi biliyorum."</p>

  <p class="calibre1">"Yaşamasına izin verdim. Bu suçu da işledim. Uygun bir yere emanet ettim ve gerekli ödemeleri yapabilecek duruma gelince çocuğunu görmek için tekrar döndüm."</p>

  <p class="calibre1">"Böylelikle iki yıl geçti. Zaman zaman çocuğun ya şamşemasını inceledim (artık kurallara aykırı davranmaya iyice alışmıştım) ve sevinerek gördüm ki 0.0001 seviyesinde bir olasılıkla bile Gerçeklikte bir etki yaratmıyordu. Oğlan yürümeyi öğrendi ve çat pat konuşmaya başladı. Bana "baba" demesi öğretilmemişti. Kaldığı yuvadaki insanlar benim için ne düşünüyorlardı bilmiyorum. Paralarını alıyor ve hiçbir şey sormuyorlardı."</p>

  <p class="calibre1">"İkinci yılın sonuna doğru, 575.'yi de kapsayan bazı Değiştirmelerle ilgili bir rapor meclise sunuldu. Bu raporun sorumluluğu bana verildi. O günlerde Asistan Bilgisayar rütbesine yükselmiştim ve bu, yalnız başıma yöneteceğim ilk Gerçeklik Değiştirmesi projesiydi."</p>

  <p class="calibre1">"Gurur duyuyordum, doğal olarak, ama biraz da çekmiyordum. Bahis konusu Gerçeklikte oğlum yaşıyordu ve aslında yaşamaması gerekirdi. O yüzden yeni Gerçeklikte büyük bir olasılıkla benzeri bulunmayacaktı. Yok olacağı düşüncesiyle kahroluyordum."</p>

  <p class="calibre1">"Değiştirme üzerinde dikkatle çalıştım ve kendime göre kusursuz bir iş başardım. İlk isimdi. Fakat kendi kendimi kandırdım. Çok da kolay oldu, çünkü ben bir suçlu, bir suç müptelasıydım. Yeni Gerçeklikteki oğlumun yaşam şemasını yaptım, sonuç umduğum gibiydi."</p>

  <p class="calibre1">"Fakat yine de yirmi dört saat daha yemeden içmeden çalışmalarımı gözden geçirdim. Bir hata olmasını istemiyordum."</p>

  <p class="calibre1">"Hiçbir hata yoktu."</p>

  <p class="calibre1">"Ertesi gün, Değişikliğe ait çözümümle birlikte bir zamanmekân cetveli hazırladım ve çocuğumun doğumundan otuz yıl kadar sonrasında zamana girdim."</p>

  <p class="calibre1">"Ben yaşlardaydı, otuz dört yaşına gelmişti. Kendimi, annesinin ailesiyle ilgili bildiklerimi kullanarak uzak bir akraba diye tanıttım. Babasıyla ilgili hiçbir şey bilmiyordu. Bebekliğinde onunla ilgilenmek için yaptığım ziyaretleri de hatırlamıyordu."</p>

  <p class="calibre1">"Havacılık mühendisi olmuştu. Toplumun başarılı bir üyesiydi ve mutluydu. Kendisini çok seven bir kızla evlenmişti fakat çocukları yoktu. O Gerçeklikte oğlum yaşamasıydı, bu kız da kimseyle evlenmeyecekti. Bütün bunları ta baştan beri biliyordum. Gerçeklikte önemli bir etki yaratmayacaklarını da biliyordum. Öyle olmasa, çocuğunun yaşamasına engel olurdum."</p>

  <p class="calibre1">"O günü oğlumla geçirdim. Kendisiyle resmi bir havada konuşuyor, nezaketle gülümsüyordum. Her bir hareketini dikkatle&nbsp;izliyor, benliğimi onunla doldurmaya çalışıyordum. Yarın her şey ortadan kaybolacaktı."</p>

  <p class="calibre1">"Aynı şekilde karımı da görebilmiş olmayı ne kadar isterdim. Fakat o zaman, bana tanınan sürenin tamamını harcamış Zaman'a geçmeye bile fırsat bulamamıştım."</p>

  <p class="calibre1">"Sonsuzluğa döndüm ve berbat bir gece daha geçirdim. Er tesi sabah, tavsiyelerimi de içeren hesaplamalarımı Değiştirme'nin yapılabilmesi için teslim ettim."</p>

  <p class="calibre1">Twissell'in sesi gitgide zayıflamış ve son cümleler ağzında adeta fısıltı halinde çıkmıştı. Şimdi susuyordu. Omuzları çökük, bakışları dizlerinin arasından yere dikili, bitkindi.</p>

  <p class="calibre1">Harlan yaşlı adamın sözlerine devam etmesi için beklerken, öksürerek genzini temizledi. Acıyordu, işlediği bunca suça rağmen ona acıdığını hissediyordu. "Hepsi bu mu?"</p>

  <p class="calibre1">Twissell fısıldadı. "Hayır, en kötüsü... en kötüsü... oğlumun bir benzeri yeni Gerçeklikte ortaya çıktı. Dört yaşında çocuk felci geçiren biri olarak. Bacakları tutmuyordu. Yatakta geçen kırk iki yıllık bir hayatı vardı. Üstelik, 900.'de bu hastalığın tedavisi için gerekli her şey vardı ama, müdahale edemiyordum. Hatta acısız bir şekilde hayatını sona erdirmem bile mümkün değildi, elim kolum bağlıydı.</p>

  <p class="calibre1">"Şu anda hâlâ bu Gerçeklik mevcut. Daha sonra başka bir Değiştirme yapılmadı. Oğlum orada. Yüzyılının ait bulunduğu kısmında yaşıyor. Bunu ona ben yaptım. Bu hayata neden olan benim kafam ve hesaplarımdı. Ve Değiştirme benim emirlerimle yapıldı. Onun için, annesi uğruna bir sürü suç işledim ama bu sonuncusu, en büyüğü, asıl suçumdu."</p>

  <p class="calibre1">Söylenecek hiçbir şey yoktu ve Harlan da konuşmadı.</p>

  <p class="calibre1">"Şimdi anlıyor musun, neden o kızı almanı sağlamaya istekli olduğumu, nasıl olup da seni anlayabildiğimi? Sonsuzluğun bundan bir zarar görmeyeceğini sanıyorum. Aynı zamanda suçumun kefaretini de ödemiş olacağım."</p>

  <p class="calibre1">Ve Harlan inandı. Yürekten inandı. Beyni uğulduyordu.</p>

  <p class="calibre1">Dizlerinin üstüne çöktü, sıkılı yumruklarını havaya kaldırdı. Başını öne eğdi ve yüreğini ezen ıstırapla iki büklüm oldu.</p>

  <p class="calibre1">Birini kurtarma onuruna kavuşup, diğerine de sahip olabilecekken, hem Sonsuzluğu fırlatıp bir kenara atmış, hem de Noys'u kaybetmişti.</p>
</body>
</html>
