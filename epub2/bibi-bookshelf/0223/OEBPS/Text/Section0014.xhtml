<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre3">
  <p class="calibre4">15&nbsp;</p>

  <h1 class="calibre4" title="15. İLKEL ÇAĞLARDA ARAŞTIRMA">İLKEL ÇAĞLARDA ARAŞTIRMA</h1>

  <p class="calibre1">Twissell, Harlan'ın omuzlarından tutmuş sarsıyordu. Telaşlanmıştı.</p>

  <p class="calibre1">"Harlan! Harlan! Zaman aşkına, oğlum."</p>

  <p class="calibre1">Harlan yavaş yavaş kendine geldi. "Ne yapabiliriz?"</p>

  <p class="calibre1">"Herhalde şu senin yaptığını değil. Ümitsizliğe kapılmak yok. Başlangıç olarak beni dinleyeceksin. Sonsuzluğu bir Teknisyen'in gözüyle görmeyi bir yana bırak. Bir Bilgisayar gibi düşün meye çalış. Karşılaşacağın şeyler çok daha karmaşıktır. Zamanda her şeyi değiştirip, bir Gerçeklik Değiştirmesi meydana getirdiğin anda, yeni durum derhal eskisinin yerini alır. Bu neden böyle oluyor?"</p>

  <p class="calibre1">Harlan heyecanla atıldı. "Çünkü değiştirdiği şey dolayısıyla Gerçeklik Değişikliği kaçınılmaz hale gelmiştir."</p>

  <p class="calibre1">"Acaba? Geri dönüp, yaptığın değişikliği de değiştirebilirsin, değil mi?"</p>

  <p class="calibre1">"Herhalde. Gerçi ben hiç böyle bir şey yapmadım ama. Hat ta başkasının da yaptığını duymadım."</p>

  <p class="calibre1">"Doğru. Bir değişikliği tekrar değiştirmek hiç düşünülmemiştir, bu yüzden işler hep planlandığı gibi yürütülür. Fakat şimdi farklı bir durumla yüz yüzeyiz. Akla gelmemiş, rastlantısal bir değişiklik oldu. Sen Cooper'ı yanlış bir yüzyıla gönderdin ve ben de işleri tersine çevirip onu tekrar buraya getirmeyi düşünüyorum."</p>

  <p class="calibre1">"Zaman aşkına, nasıl yapacaksınız bunu?"</p>

  <p class="calibre1">"Henüz pek emin değilim ama, bir yolu olmalı. Eğer bir çözüm yolu olmasa, yaptığın değişiklik terse çevrilemeyecek bir şey olmalıydı ve gerçeklik değiştirmesi derhal eski durumun yerini almalıydı. Fakat hâlâ eski Gerçeklikte yaşıyoruz. Hâlâ Mallansohn'un anılarındaki Gerçeklikte'yiz. Değişikliği geri çevirme şansımız var demektir."</p>

  <p class="calibre1">"Ne?" Harlan'ın içine düştüğü kâbus daha da derinleşiyor, girdapları daha bir güçleniyordu.</p>

  <p class="calibre1">"Çemberi, zaman içinde tekrar bağlamanın bir yolu olmalı ve yeteneklerimiz sayesinde, bu yolu bulacağımıza inanıyorum. İçinde bulunduğumuz Gerçeklik yok olmadığı sürece, hâlâ şansımız var demektir. Eğer sen ya da ben, şu andan itibaren tek bir yanlış karara dahi varsak, derhal Sonsuzluk yok olacak, kaybolacaktır. Anlıyor musun?"</p>

  <p class="calibre1">Harlan anladığından pek emin değildi. Yavaşça ayağa kalktı ve bir sandalyeye doğru yürüdü.</p>

  <p class="calibre1">"Yani sizce, Cooper'ı geri getirebiliriz..."</p>

  <p class="calibre1">"Ve sonra doğru yere gönderebiliriz, evet. Aracı terk edeceği anda yakalayıp 24.'deki doğru yere gönderdiğimizde, ancak birkaç saat ya da gün daha yaşlı olacaktır. Elbetteki bu da bir değişiklik sayılır, fakat çok önemli sayılmaz. Gerçeklik biraz sarsılır ama altüst olmaz."</p>

  <p class="calibre1">"İyi de onu nasıl bulacağız?"</p>

  <p class="calibre1">"Hemen şu anda aklımıza gelmeyen, ama mutlaka var olan bir yol olmalı, yoksa Sonsuzluk şu anda yok olurdu. Bu yolun ne olabileceğine gelince, işte bu konuda sana ihtiyacım var, seni kendi tarafıma çekebilmek için uğraşmamın sebebi bu. İlkel zaman üzerinde uzman olan sensin. Bu sorunun cevabını sen bul."</p>

  <p class="calibre1">"Yapamam," diye inledi.</p>

  <p class="calibre1">Twissell ısrar ediyordu, "Yapabilirsin."</p>

  <p class="calibre1">Yaşlı adamın sesi, heyecan ve hayat doluydu. Gözleri hırsla parlıyor, sigarasını bir savaşçı mızrağı gibi tutuyordu. Hatta bu oyunun hoşuna gittiği bile söylenebilirdi.</p>

  <p class="calibre1">"Olayı tekrar yaşayabiliriz," dedi. "İşte itme kumandaları. Başında duruyor ve gelecek işareti bekliyorsun. İşareti alıyorsun.</p>

  <p class="calibre1">Devreyi kapatıp, güç kolunu aşağı doğru çekiyorsun. Ne kadar&nbsp;aşağı?"</p>

  <p class="calibre1">"Söyledim size, bilmiyorum. Bilmiyorum." "Sen bilmiyorsun ama kasların biliyordur. Orada dur ve kumanda kolunu tut. Hadi, kendine gel artık. Tut kolu. İşareti bekliyorsun. Benden nefret ediyorsun. Meclisten nefret ediyorsun. Sonsuzluktan nefret ediyorsun. Yüreğin Noys'la dolu. Tekrar o anı yaşadığını kabul et. Neler hissettiysen tekrarla. Şimdi, saati yeniden ayarlıyorum. Bir dakika vaktin var. Bütün benliğinle o ana geri döneceksin. Sonra, sıfıra yaklaşınca, bırak sağ elin daha önceki hareketini tekrarlasın. Sonra tekrar elini çek ve daha önce yaptığın gibi hareketsiz kal. Hazır mısın?"</p>

  <p class="calibre1">"Yapabileceğimi sanmıyorum."</p>

  <p class="calibre1">"Düşünsene, başka seçeneğin yok. O kızı tekrar elde etmenin başka bir yolu var mı?"</p>

  <p class="calibre1">Yoktu. Harlan kendini zorlayarak kumandaların başına geçti ve o anı yaşamaya çalıştı. Saatin üzerindeki kırmızı ibre harekete geçmişti.</p>

  <p class="calibre1">Hayatının son dakikasını yaşıyor olabileceğini düşündü.</p>

  <p class="calibre1">Eksi otuz saniye.</p>

  <p class="calibre1">Düşündü: Hiç canım acımayacak. Bu, ölüm değil.</p>

  <p class="calibre1">Yalnızca Noys'u düşünmeye çalıştı.</p>

  <p class="calibre1">Eksi on beş saniye.</p>

  <p class="calibre1">Noys!</p>

  <p class="calibre1">Kontağı kapatmak için, sol eliyle bir kolu aşağıya doğru çekti.</p>

  <p class="calibre1">Eksi on iki saniye.</p>

  <p class="calibre1">Kolu bastırıp devreyi kapattı.</p>

  <p class="calibre1">Güç vitesi işi devralıyordu artık.</p>

  <p class="calibre1">Sağ eli kımıldadı.</p>

  <p class="calibre1">Eksi beş saniye.</p>

  <p class="calibre1">Noys!</p>

  <p class="calibre1">Sağ eli tekrar, bu defa, sarsılarak kımıldadı.</p>

  <p class="calibre1">Sıçrayıp kenara çekildi.</p>

  <p class="calibre1">Twissell çabucak yanına geldi, eğilip rakamları okudu. "Yirminci yüzyıl," dedi. "Tam olarak, 19.38"</p>

  <p class="calibre1">Harlan nefes alamıyordu. "Bilmiyorum. Aynı anı yaşamaya çalıştım ama farklıydı. Ne yaptığımı biliyordum. Sonuç daha değişik olmuş olabilir."</p>

  <p class="calibre1">"Biliyorum, biliyorum. Belki tamamen yanlıştır. Bu ilk yaklaşımdı diyelim." Bir an için durdu, kafasından bir şeyler geçiyordu. Cebinden bir hesap makinesi çıkardı, sonra herhangi bir işlem yapmadan tekrar yerine koydu. "Noktadan sonraki rakamlar için düşünelim. 0,99 olasılıkla onu 20'incinin ikinci çeyreğine gönderdin, diyelim. 19.25'le 19.50 arasında bir yere. Ne dersin?"</p>

  <p class="calibre1">"Bilmiyorum."</p>

  <p class="calibre1">"Eee, şimdi, bak. Eğer ben, İlkel çağların bu bölümüyle ilgili kesin bir karara varırsam ve kararım yanlış çıkarsa, zaman içindeki çemberi kapatma şansımızı kaybetmiş olacağız ve Sonsuzluk yok olacak. Önemli olan nokta, kararın kendisinde. Kararımı veriyorum. Kesin olarak eminim ki..."</p>

  <p class="calibre1">Harlan sanki, gerçeklik son derece nazik ve kırılganmış ve ani bir baş hareketiyle kırılıp parçalanabilirmiş gibi, başını yavaşça çevirerek etrafına bakındı.</p>

  <p class="calibre1">"Sonsuzluğun yok olduğu falan yok." (Twissell'in davranışları onu da etkilemişti. Kendinden emin bir ses tonuyla konuştuğunu fark etti.)</p>

  <p class="calibre1">"Sonsuzluk devam ediyorsa, biz doğru karar verdik demektir. Şimdilik yapacak başka bir şey yok. Odama gidelim. Bırakalım burayı komite üyeleri istila etsinler. Bu odada nefes almak bile onları mutlu edecektir. Onlara göre proje başarıyla tamamlandı. Eğer işimizi halledemezsek, ne olduğunu hiçbir zaman öğrenemeyecekler. Biz de öyle, tabii."</p>

  <p class="calibre1">Twissell, sigarasını inceleyerek, "Şimdi cevaplandırmamız gereken soru şu: Cooper kendisini yanlış bir yüzyılda bulunca ne yapacak?"</p>

  <p class="calibre1">"Bilmem."</p>

  <p class="calibre1">"Bir kere kesinlikle eminiz ki, zeki, hayali geniş ve akıllı bir delikanlıdır, sence de öyle değil mi?"</p>

  <p class="calibre1">"Eee, şey, bu adam her şeyden evvel Mallansohn." "Doğru. Ve yanlış bir yere gelip gelmediğini merak edecektir. Hatırlıyor musun? Tam istenen noktaya varamazsam ne olacak, diye sormuştu."</p>

  <p class="calibre1">"Eee?" Harlan bu mantık yürütmenin nereye varacağını kestiremiyordu.</p>

  <p class="calibre1">"Bu yüzden, kendini Zaman'da yanlış bir yerde bulmaya karşı hazırlıklıydı. Bir şeyler yapacak, bize ulaşmaya çalışacaktır. Takip edebileceğimiz birtakım izler bırakacaktır. Unutma ki, bu adam, yaşamının bir bölümünde bir Sonsuz'du." Twissell sigarasından bir nefes çekti ve havaya dumandan bir halka üfledi. Parmağıyla bu halkayı bozdu ve kopup dağılışını seyretti. "Zamanda haberleşme fikrine alışkındır. Zaman içinde kaybolduğu düşüncesine kapılacağını sanmıyorum. Onu aradığımızı bilmesi gerekir."</p>

  <p class="calibre1">"İyi ama, 20. yüzyılda, seyahat araçlarımız da, Sonsuzluk da yok. Bizimle nasıl temas kurabilir?"</p>

  <p class="calibre1">"Seninle, Teknisyen, seninle. Bizimle değil. İlkel çağlar uzmanı olan sensin Zaman'ın o bölümünü Cooper'a sen öğrettin. Bırakacağı izleri bulabileceğini ümit edeceği tek insan sensin." "Hangi izleri, Bilgisayar?" Twissell'in yaşlı yüzü Harlan'a döndü. Bütün hatları buruşmuştu. "Cooper'ın İlkel Zaman'da bırakılması planlandığından, Zaman içinde onu koruyup örtecek bir kalkan düşünülmedi. Buradan ayrıldıktan sonra, geri kalan hayatı, biz durumu tersine çevirinceye kadar, Zaman içinde bir yer kaplayacak. Bu kapladığı zaman içerisinde, bize bir mesaj, işaret ya da bulunduğu zamana uygun olmayan, dikkati çekecek bir şey bırakabilir. 20. yüzyılı incelerken kullandığın özel kaynaklar vardır herhalde. Dokümanlar, arşivler, filmler, referans çalışmaları. Zaman'ın içinde bulunan temel kaynakları kastediyorum."&nbsp;</p>

  <p class="calibre1">"Evet."</p>

  <p class="calibre1">"Bunları seninle birlikte o da incelemiş miydi?"<br class="calibre2" /></p>

  <p class="calibre1">"Evet."</p>

  <p class="calibre1">"Bunların içinde senin çok beğendiğin, özel bir şey yok mu? Senin yakından tanıdığına, iyi bildiğine emin olduğu bir referansı kullanabilir."</p>

  <p class="calibre1">"Şimdi ne demek istediğini anladım." Harlan düşünmeye başladı.</p>

  <p class="calibre1">"Eee?" Twissell sabırsızlanıyordu.</p>

  <p class="calibre1">"Tamam, güncel olayları yansıtan dergilerim. Bu dergiler, 20. 'nin ilk yarısında çok kullanılır. Hele bu tür dergilerden birinin, 20. yüzyılın başlarından 22. yüzyıla kadarki bütün sayıları, tarih sırasına göre, bende var."</p>

  <p class="calibre1">"İyi. Şimdi, sence Cooper'ın bu haber dergisinden, bir mesajı iletmek üzere, herhangi bir şekilde yararlanması olanaklı mı?"</p>

  <p class="calibre1">"Bilmem." Harlan başını salladı. "Bahsettiğim derginin garip bir sistemi vardır. Orada bir yazının yayınlanmasını planlayarak yola çıkmak yanlış olur. Çünkü kendileri seçip yayınlıyorlar. Hatta Cooper bu derginin yazı ailesine katılmayı ayarlasa bile, ki bu çok zor, yine de yazısının bir sürü editörden kendi istediği gibi geçebileceğini sanmıyorum. İşimize yarayacak bir şey aklıma gelmiyor, Bilgisayar."</p>

  <p class="calibre1">"Zaman aşkına, düşün! Şu dergi meselesine biraz daha kafa yor. 20. yüzyıldasın ve onun aldığı eğitim ve sahip olduğu geçmişle Cooper sensin. Çocuğa sen öğrettin, Harlan. O'nun düşünce yapısını sen şekillendirdin. Şimdi, ne yapar bu adam, düşün. Tam istediği kelimelerle bu dergiye bir şeyler yazdıramaz mı?"</p>

  <p class="calibre1">Harlan'ın gözleri faltaşı gibi açıldı. "Bir ilan."</p>

  <p class="calibre1">"Ne?"</p>

  <p class="calibre1">"Bir ilan. Parasını ödeyerek, bir şeyi tam istediğiniz gibi yazdırabilirsiniz. Cooper'la bu konuda epey konuşmuştuk."</p>

  <p class="calibre1">"Haa evet. 186.'da da böyle bir şeyler olacak." dedi Twissell.</p>

  <p class="calibre1">"20. yüzyıldaki biraz daha farklıdır. Bu konuda 20. yüzyıl tek örnektir. Kültürel bir..."</p>

  <p class="calibre1">"Şimdi bu ilan," diyerek sözünü kesti Twissell, heyecanlanmıştı; "nasıl bir şey olabilir?"</p>

  <p class="calibre1">"Nerden bileyim?"</p>

  <p class="calibre1">Twissell sigarasının yanan ucuna baktı, ilham gelmesini bekler gibi bir hali vardı. "Derdini açıkça anlatamaz. Örneğin; '78. yüzyıldan Cooper, 20. yüzyıla karaya oturdu ve sonsuzluğu arıyor...' diyecek hali yok."</p>

  <p class="calibre1">"Nasıl böyle emin olabilirsiniz?"</p>

  <p class="calibre1">"Olanaksız! 20. yüzyıla onların bilmediği şeyleri söylemek, Mattansohn'un anılarına zarar verip çemberi koparmak açısından, en az bizim burada yapacağımız bir hata kadar kötü sonuçlar doğurur. Biz hâlâ buradayız ve varız, o halde İlkel Zamanların şu andaki gerçekliğinde bulunan Cooper böyle zarar verecek bir şey yapmış olamaz."</p>

  <p class="calibre1">Harlan sözü devraldı. "Aslında, bahsettiğim dergi, saçma, ya da anlamı anlaşılmayan bir şeyi yayınlamayı kabul etmez. Hileli bir durumdan ya da kanunsuz bir şeyler olduğundan şüphelenecek ve anlamadıkları işlere karışmaktan kaçınacaklardır. Bu yüzden Cooper, mesajında Standard Zamanlararası Lisan'ı kullanamaz."</p>

  <p class="calibre1">Tekrar Twissell konuştu. "Kurnazca bir şeyler kullanması lazım. Dolaylı yollardan anlatmaya çalışır herhalde. İlanında, ilkel insana yabancı gelmeyecek bir şeyler yazmalı. Bize de hitap edebilmeli. Hem de ilk bakışta görebileceğimiz bir şey olmah, aksi takdirde sayılamayacak kadar çok yazının içinden bulup çıkarmak imkansızlaşır. Ne büyüklükte bir şey olur acaba, Harlan? Bu ilanlar pahalı mıdır?"</p>

  <p class="calibre1">"Oldukça pahalıdır sanırım."</p>

  <p class="calibre1">"Cooper'ın parasının miktarını da belli etmemesi lazım. Zaten yanlış bir şekilde başkalarının dikkatini çekmemek için kü çük bir ilan verir herhalde. Düşün bakalım. Sence ne büyüklükte bir şey olur?"</p>

  <p class="calibre1">Harlan tahmin yürütmenin güçlüğünü anlatmak için ellerini açarak, "Yarım sütun?" dedi.</p>

  <p class="calibre1">"Sütun mu?"</p>

  <p class="calibre1">"Bu dergiler biliyorsunuz, baskıdan çıkıyor. Kâğıt üzerine basılıyor. Yazılar sütunlar halinde hazırlanıyor."</p>

  <p class="calibre1">"Haa, anladım. Şimdi başka türlü bir yaklaşımda bulunalım. Öyle bir yarım sütun ilanı arayacağız ki, bakar bakmaz ilanı verenin ilerki yüzyıllardan geldiği açıkça anlaşılacak ve çok normal şeylerden bahsettiği için de o yüzyılın insanları herhangi bir şeyden şüphelenmeyecek."</p>

  <p class="calibre1">"Ya böyle bir şey bulamazsam?"</p>

  <p class="calibre1">"Bulacaksın. Sonsuzluk hâlâ devam ediyor değil mi? Devam ettiği sürece doğru yoldayız demektir. Söyle bakayım, Cooper'la çalışırken böyle bir ilandan bahsetmiş miydin? Göze çarpacak, alışılmamış, kurnazca bir şey."</p>

  <p class="calibre1">"Hayır."</p>

  <p class="calibre1">"Hemen cevap verme. Düşün biraz."</p>

  <p class="calibre1">"Hayır. Cooper'la birlikte bu dergileri incelerken, o 20. yüzyılda değildi ki."</p>

  <p class="calibre1">"Lütfen oğlum, kafanı kullan. Cooper'ın 20.'ye gönderildiği an, söz konusu ilan derginin ilgili sayısında belirmiştir. Bir önceki Gerçeklikte bu dergiye bakarken sana sanki böyle bir şey yokmuş gibi gelmiştir. Anladın mı?"</p>

  <p class="calibre1">Kendisini zamansal mantığın ortamına sokan Twissell'in karşısında Harlan, bir kere daha şaşkına dönmüştü. Başını salladı. "Hiç böyle bir şey hatırlamıyorum."</p>

  <p class="calibre1">"Peki, nerede saklıyorsun bu dergileri."</p>

  <p class="calibre1">"Cooper'dan ötürü tanınan ayrıcalık sayesinde, ikinci kademede kurduğum bir kütüphanede."</p>

  <p class="calibre1">"Güzel," dedi Twissell. "Haydi oraya gidelim. Hemen!"</p>

  <p class="calibre1">Harlan, Twissell'in kütüphanedeki eski, ciltli kitaplara dikkatle bakışını ve sonra da içlerinden birini rastgele çekip alışını seyretti. Bu kitaplar o kadar eskiydiler ki, kâğıttan yapılmış sayfalar özel yöntemlerle korunmasa un ufak olabilirdi. Oysa şu anda Twissell'in bunu hiç umursadığı yoktu ve elindeki kitaba hiç de nazik davranmıyordu.</p>

  <p class="calibre1">Harlan'ın içi gidiyordu. Başka zaman olsa, bir Kıdemli Bilgisayar olmasına rağmen Twissell'e kitaplardan uzak durmasını&nbsp;söylerdi.</p>

  <p class="calibre1">Yaşlı adam elinin altında çatırdayan sayfalara göz gezdirdi ve yazılanları okumaya çalıştı. "Bu, dilbilimcilerin durmadan bahsettikleri İngilizce değil mi?" diye sordu. Bir yandan da işaret parmağıyla kitaba vuruyordu,</p>

  <p class="calibre1">"Evet, İngilizce," diye homurdandı Harlan.</p>

  <p class="calibre1">Twissell cildi yerine koydu. "Ağır ve kaba."</p>

  <p class="calibre1">Harlan omuz silkti. Her ne kadar kâğıt ve baskı duyulmamış bir şey değilse de, Sonsuzluğun kapsamındaki yüzyılların bir kısmında moleküler kayıt cihazları, geri kalan hemen hepsinde de filmler kullanılıyordu.</p>

  <p class="calibre1">"Kitaplar, filmler kadar fazla teknolojik yatırım gerektirmiyor," dedi.</p>

  <p class="calibre1">Twissell çenesini ovuşturdu. "Öyle. Başlıyor muyuz?"</p>

  <p class="calibre1">Başka bir cildi eline aldı ve rasgele açtığı bir sayfaya bakmaya başladı.</p>

  <p class="calibre1">Harlan düşündü: Bu adam çözümü, rastgele açtığı bir sayfada şans eseri bulacağını sanıyor galiba.</p>

  <p class="calibre1">Belki de Twissell gerçekten öyle düşünüyordu, çünkü başını kaldırıp da Harlan'ın acayip acayip kendisine bakan gözleriyle karşılaşınca, kızardı ve kitabı bir kenara bıraktı.</p>

  <p class="calibre1">Harlan 19.25.'nin ilk cildini aldı ve sayfaları birer birer çevirmeye başladı. Yalnızca sağ eli ile gözleri hareket ediyordu. Vücudunun geri kalan kısımları hep birden dikkat kesilmiş, kıpırdamıyordu bile.</p>

  <p class="calibre1">Yalnızca yeni bir cilt alacağı zaman nefes alıyor gibiydi. Kahve, sandviç ve diğer ihtiyaçlar için de yalnızca bu duraklamalar kullanılıyordu.</p>

  <p class="calibre1">Harlan yorgun bir sesle, "Burada durup beklemenizin bir&nbsp;anlamı yok," dedi.</p>

  <p class="calibre1">"Seni rahatsız ediyor muyum? "Hayır."</p>

  <p class="calibre1">"Öyleyse kalıyorum," diye mırıldandı Twissell. "Rafları dolaşıyor, çaresizlik içinde ciltleri seyrediyordu. O çılgın sigaraları kimi zaman parmaklarını yakıyor, fakat hiç aldırmıyordu.</p>

  <p class="calibre1">O gün öyle bitti.</p>

  <p class="calibre1">Güya uyudular, ama uykunun zamanı değildi. Sabah saatlerindeki iki cilt arası molalardan birinde, Twissell kahvesinden son yudumu aldı ve konuşmaya başladı. "Bazen, şu benim sorundan sonra Bilgisayarlığımı neden bir kenara fırlatıp atmadığıma şaşarım."</p>

  <p class="calibre1">Harlan başını salladı.</p>

  <p class="calibre1">Yaşlı adam devam etti. "Bırakacaktım. Aylarca önüme bir Değiştirme işi çıkmasın diye dua ettim. Midemi bulandırıyordu. Bu Değiştirmeleri yapıyoruz ama, yaptığımız doğru bir şey mi diye düşünmeye başladım. İnsanın aklına türlü çeşit şey geliyor.</p>

  <p class="calibre1">"Sen ilkel tarihi iyi bilirsin, Harlan. Nasıl bir şey olduğunu bilirsin. İlkel çağın Gerçekliği rastlantılara göre körlemesine akıp gider. Eğer kaderde bir salgın hastalık varsa ya da on yüz yıl sürecek bir ekonomik bağımlılık hayatı yaşanacak, teknolojik bir çöküş söz konusuysa ve hatta bir... bir... örneğin, en kötüsü nedir... hatta bir atom savaşı olacaksa, olur. Bunun hiç kimse önüne geçemez.</p>

  <p class="calibre1">"Fakat Sonsuzluğun başlangıcından itibaren olan yüzyıllarda bunların hepsine dur denildi. 28.'den sonraki yüzyıllarda şu saydıklarımın hiçbiri olamaz. Biz insanlığa, ilkel çağların hayal bile edemeyeceği refahı sağladık, güvenceyi verdik."</p>

  <p class="calibre1">Harlan utanarak düşündü: "Ne yapmaya çalışıyor ki bu? Beni gayrete mi getirmeye çalışıyor? Elimden geleni yapıyorum ben."</p>

  <p class="calibre1">Twissell devam ediyordu. "Şimdi şansımızı kullanmazsak, Sonsuzluk kaybolacak, belki de bütün fiziksel zaman boyunca. Ve muhtemel bir atom savaşı sonunda insan soyu ortadan kalkacak."</p>

  <p class="calibre1">Harlan mırıldandı, "Bir sonraki cilde başlasam iyi olacak."</p>

  <p class="calibre1">Bir sonraki molada, Twissell çaresizlik içinde sordu. "Bu böyle bitecek gibi değil. Daha hızlı bir yolu yok mu?"</p>

  <p class="calibre1">"Varsa siz söyleyin. Bana kalırsa her bir sayfayı tek tek incelemem gerekiyor. Bu iş bundan daha hızlı nasıl yapılır, bilmem</p>

  <p class="calibre1">Sayfaları çevirmeye devam etti.</p>

  <p class="calibre1">"Sonunda," dedi Harlan, "harfler gözümün önünde uçuşma ya başladı. Bu demektir ki biraz uyumam gerekiyor." Böylece ikinci gün de bitti.</p>

  <p class="calibre1">Üçüncü gün sabah 10.22'de Harlan bir sayfaya gözlerini diki ti, şaşkın baktı ve "İşte bu!" dedi.</p>

  <p class="calibre1">Twissell önce anlayamadı. "Ne?"</p>

  <p class="calibre1">Harlan başını kaldırdı, yaşlı Bilgisayar'a baktı, hareketlerin den çok şaşırdığı anlaşılıyordu. "Biliyor musunuz, inanmamıştım Sizin dergiler ve ilanlarla ilgili anlattıklarınızı deli saçması kabul ediyor, gerçekten inanmıyordum."</p>

  <p class="calibre1">Twissell ancak şimdi durumu kavrayabilmişti. "Buldun!"</p>

  <p class="calibre1">Harlan'ın elindeki cilde saldırdı, titreyen elleriyle kitabı al mak için uzandı.</p>

  <p class="calibre1">Harlan kitabı ondan uzaklaştırdı ve birden kapattı.</p>

  <p class="calibre1">"Bir dakika. Size sayfayı göstersem bile yine de bulamazsınız.</p>

  <p class="calibre1">"Ne yapıyorsun?" diye bir çığlık attı. Twissell. "Yerini kay bettin."</p>

  <p class="calibre1">"Kaybolmaz. Nerede olduğunu biliyorum. Ama önce..." "Önce ne?" "Bir hususu açıklığa kavuşturalım Bilgisayar, Noys'u alabile ceğimi söylediniz. Getirin onu buraya o halde. Onu görmemi sağlayın."<br class="calibre2" /></p>

  <p class="calibre1">Twissell, Harlan'a dik dik baktı, seyrek beyaz saçları karma karışıktı. "Şaka mı ediyorsun?"</p>

  <p class="calibre1">"Hayır," dedi Harlan, ifadesi sertleşmişti. "Şaka yapmıyorum. Bana bu işi ayarlayacağınıza dair garanti verdiniz... Siz mi&nbsp;şaka yapıyorsunuz? Noys'la ben beraber olacaktık. Söz vermiştiniz."</p>

  <p class="calibre1">"Evet, verdim. O iş tamam."</p>

  <p class="calibre1">"O halde getirin onu buraya, hem de canlı, sağlıklı ve el sürülmemiş olarak."</p>

  <p class="calibre1">"Fakat, seni anlayamıyorum. Bende değil ki. Hiç kimsenin elinde değil. Hâlâ o üstzamanlarda bir yerde duruyor. Kimsenin elini sürdüğü yok. Zaman aşkına, sana o emniyette diyorum."</p>

  <p class="calibre1">Harlan yaşlı adama baktı, sinirleri iyice gerilmişti. Konuşmakta güçlük çekiyordu, "Siz kelime oyunu yapıyorsunuz. Tamam, kız o uzak üstzamanlarda bir yerde, fakat bunun bana ne faydası var? 100.000.'deki engeli kaldırın."</p>

  <p class="calibre1">"Neyi?"</p>

  <p class="calibre1">"Engeli. Araç geçemiyor."</p>

  <p class="calibre1">Twissell birden heyecanlandı. "Daha önce böyle bir şeyden bahsetmemiştin."</p>

  <p class="calibre1">"Bahsetmemiş miydim?" Harlan şaşırmıştı. Hayret. Gerçekten de Twissell'e bu konudan söz edip etmediğini hatırlamıyordu. Fakat şimdi bunu düşünmenin zamanı değildi. Düşünmekten vazgeçti.</p>

  <p class="calibre1">"Her neyse. Şimdi söylüyorum işte. Kaldırın onu ordan."</p>

  <p class="calibre1">"Ama bu olanaksız. Aracın yolunu kesen bir engel, öyle mi? Zamansal bir engel mi?"</p>

  <p class="calibre1">"Şimdi siz bana o şeyi oraya sizin koymadığınızı mı söylüyorsunuz?"</p>

  <p class="calibre1">"Ben yapmadım. Zaman adına, yemin ederim."</p>

  <p class="calibre1">"O halde... o halde..." Harlan vücudundan kanın çekildiğini hissetti. "O halde Meclis'in işi bu. Her şeyi biliyorlardı ve bu işi sizden habersiz tezgâhladılar... ve madem öyle, ilanlarını da, Cooperlarını da, Mallansohnlarını da, Sonsuzluklarını da kaybettiler demektir. Kaybettiler. Hepsini."</p>

  <p class="calibre1">"Dur. Dur." Twissell ümitsizlik içinde Harlan'ın koluna yapıştı. "Kendine hâkim ol. Düşün, oğlum, düşün. Meclis engel falan koymaz."</p>

  <p class="calibre1">"Orada bir engel var ama."<br class="calibre2" /></p>

  <p class="calibre1">"İyi de onlar böyle bir engel koyamazlar ki. Hiç kimse koyamaz. Böyle bir şey kuramsal olarak imkânsızdır."</p>

  <p class="calibre1">"Ama var işte."</p>

  <p class="calibre1">"Fakat eğer o..."</p>

  <p class="calibre1">Ve Harlan, Twissell'in gözlerinde, Cooper'ın yanlış yere gönderildiğini ve Sonsuzluğun sona ermek üzere olduğunu öğrendiğinde bile görmediği kadar açık bir korku ve dehşeti okuyordu şimdi.</p>
</body>
</html>
