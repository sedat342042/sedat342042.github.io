<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block11">Giray oturuyordu, bakışları dalgın;</p>

  <p class="block11">Ağzında tütüyordu kehribar çubuğu;</p>

  <p class="block11">Sıralanıyordu çevresinde müthiş hanın</p>

  <p class="block11">Susan bir seçkin kullar topluluğu.</p>

  <p class="block11">Her şey sessizdi sarayın içinde;</p>

  <p class="block11">Hükümdara tapınırcasına herkes</p>

  <p class="block11">Gazabın ve kederin belirtilerini</p>

  <p class="block11">Okuyordu kararan çehresinde.</p>

  <p class="block11">Ama mağrur han bunalınca,</p>

  <p class="block11">Tahammülsüz bir el sallayışıyla</p>

  <p class="block11">Herkes, iki büklüm, uzaklaşıyor.</p>

  <p class="block12"><br class="calibre1" />
  Şaşaasında bir başına yaşıyor o;</p>

  <p class="block11">Daha özgürce göğüs geçiriyor,</p>

  <p class="block11">Ciddi alnı daha canlı</p>

  <p class="block11">Yüreğinin galeyanını anlatıyor.</p>

  <p class="block11">Fırtına bulutlarını öyle yansıtır</p>

  <p class="block11">Körfezin kımıltılı camları.</p>

  <p class="block11">Gururlu ruhunu Giray’ın devindiren ne?</p>

  <p class="block11">Sarmış nasıl bir düşünce usunu?</p>

  <p class="block11">Rusya üzerine mi yürüyor savaşla yine,</p>

  <p class="block11">Yoksa Polonya’ya götürüyor kendi yasasını,</p>

  <p class="block11">Kan gütmeyle mi yanıp tutuşuyor,</p>

  <p class="block11">Fitne mi ortaya çıkardı ordu saflarında,</p>

  <p class="block11">Doğu halklarından mı, yoksa sinsi Cenova’nın</p>

  <p class="block11">Dolaplarından mı ürküntü duyuyor?</p>

  <p class="block12"><br class="calibre1" />
  Hayır, cenklerin şanına doydu o,</p>

  <p class="block11">Yavuz kolu yoruldu artık savaştan;</p>

  <p class="block11">Şimdi savaş düşüncelerinin çok uzağında.</p>

  <p class="block13"> </p>

  <p class="block11">Acaba haremine ihanet mi sızdı</p>

  <p class="block11">Caniyane bir yoldan sokuldu da,</p>

  <p class="block11">Ve bir refah ve tutsaklık kızı</p>

  <p class="block11">Kalbini mi kaptırdı bir gâvura?</p>

  <p class="block13"> </p>

  <p class="block11">Hayır, ürkek eşleri Giray’ın</p>

  <p class="block11">Ne düşünme, ne isteme hakkı duymadan,</p>

  <p class="block11">Bezdirici ıssızlıkta serpiliyorlar;</p>

  <p class="block11">Uyanık ve soğuk bir gözetimde</p>

  <p class="block11">Umutsuz bir usancın sinesinde</p>

  <p class="block11">İhanet nedir habersiz onlar.</p>

  <p class="block11">Koruyucu bir zindan gölgesinde</p>

  <p class="block11">Güzellikleri saklı durur:</p>

  <p class="block11">Arabistan çiçekleri de tıpkı böyle</p>

  <p class="block11">Ardında sera camlarının büyür.</p>

  <p class="block12"><br class="calibre1" />
  Onlar için kederli zamanlar,</p>

  <p class="block11">Günler, aylar, yazlar yürüyor</p>

  <p class="block11">Ve izlerini silip ardı sıra</p>

  <p class="block11">Gençliği de, aşkı da alıp götürüyor.</p>

  <p class="block11">Alışkınca ilerliyor her bir gün,</p>

  <p class="block11">Ve saatlerin akışı bile usul.</p>

  <p class="block11">Tembellik yönetiyor yaşamı haremde;</p>

  <p class="block11">Çok seyrek ışıldıyor bir tat duyuluşu.</p>

  <p class="block11">Genç eşler gün oluyor</p>

  <p class="block11">Avutmayı dileyip gönüllerini,</p>

  <p class="block11">Değiştiriyorlar görkemli giysilerini,</p>

  <p class="block11">Eğlenceler, söyleşiler düzenliyorlar.</p>

  <p class="block11">Ya da şakırtısında diri suların,</p>

  <p class="block11">Akışın saydam huzmeleri üzerinde</p>

  <p class="block11">Serinliğinde gür isfendanların</p>

  <p class="block11">Geziniyorlar hafif sürüleriyle.</p>

  <p class="block11">Aralarında geziniyor bet harem ağası,</p>

  <p class="block11">Kaçınmak ondan beyhude:</p>

  <p class="block11">Keskin işitimi, kıskanç bakışı</p>

  <p class="block11">Her an herkesin üzerinde</p>

  <p class="block11">Yerleşmiş harem ağasının çabasıyla</p>

  <p class="block11">Sonsuz bir düzen. Yetkesi hanın,</p>

  <p class="block11">Bağlandığı biricik yasa;</p>

  <p class="block11">Kutsal öğüdünü bile Kuran’ın</p>

  <p class="block11">Daha özenle gözetmiyor o.</p>

  <p class="block11">Sevgi istemiyor ruhu;</p>

  <p class="block11">Bir put gibi dayanıyor</p>

  <p class="block11">Alaylara, kine, yüze vuruşa,</p>

  <p class="block11">Ağır şakaların incitmesine,</p>

  <p class="block11">Horgörüye, özüre, ürkek bakışa,</p>

  <p class="block11">Baygın mırıldanışa, usul iççekişe.</p>

  <p class="block11">O tanıyor kadını yaradılışından;</p>

  <p class="block11">O güngörmüş, o ne kadar kurnaz</p>

  <p class="block11">İster zorlandığında, ister özgürken:</p>

  <p class="block11">Sevecen bir bakış, dilsiz gözyaşı sitemi</p>

  <p class="block11">Etkisiz kalıyor ruhu üzerinde;</p>

  <p class="block11">Artık bunlara duymuyor güven.</p>

  <p class="block12"><br class="calibre1" />
  Gün sıcağının kızdığı saatlerde,</p>

  <p class="block11">Savurup hafif saçlarını</p>

  <p class="block11">Yıkanmaya gidince genç esireler</p>

  <p class="block11">Ve dökülünce kaynakların suları</p>

  <p class="block11">Onların büyüleyici güzelliğine,</p>

  <p class="block11">Eğlencelerin ayrılmaz gözeticisi,</p>

  <p class="block11">Burada, görüyor o, umursamaz,</p>

  <p class="block11">Çırılçıplak dilberler kalabalığını;</p>

  <p class="block11">O, haremde, gece karanlığında</p>

  <p class="block11">İşitilmeyen adımlarıyla dolaşıyor;</p>

  <p class="block11">Basıp halılara usul usul,</p>

  <p class="block11">İtaat kapılarına sessiz sokuluyor,</p>

  <p class="block11">Bir yataktan bir yatağa ulaşıyor;</p>

  <p class="block11">Bitimsiz özeni içinde sonsuzca</p>

  <p class="block11">Han eşlerinin gözlüyor gür uykusunu,</p>

  <p class="block11">Gecenin sayıklamasına kulak kabartıyor;</p>

  <p class="block11">Doymazca her şeyi usuna yazıyor,</p>

  <p class="block11">Acısını, uyku mırıltısıyla</p>

  <p class="block11">Yabancı bir ad çağıranın</p>

  <p class="block11">Ya da iyicil bir arkadaşıyla</p>

  <p class="block11">İçrek düşüncelerini paylaşanın!</p>

  <p class="block12"><br class="calibre1" />
  Neylenir keder doluysa Giray’ın usu?</p>

  <p class="block11">Elinde sönmüş çubuk ağızlığı;</p>

  <p class="block11">Ve kımıltısız, soluma cüretinden yoksun,</p>

  <p class="block11">İşaret bekliyor kapı dibinde kızlar ağası.</p>

  <p class="block11">Hükümdar kalkıyor, dalmış düşüncelere;</p>

  <p class="block11">Ardına değin açılıyor kapılar. Suskun han</p>

  <p class="block11">Yürüyor mahrem dairesine, henüz düne</p>

  <p class="block11">Kadar pek sevdiği karılarının.</p>

  <p class="block12"><br class="calibre1" />
  Tasasızca hanı bekleyerek,</p>

  <p class="block11">Şıkırdayan fıskiyenin dolayında</p>

  <p class="block11">Kadınlar ipek halılar üzerinde</p>

  <p class="block11">Oturuyorlardı şuh topluluğuyla</p>

  <p class="block11">Ve bakıyorlardı çocuk mutluluğuyla,</p>

  <p class="block11">Bir balığın mermer diplerde</p>

  <p class="block11">Yalpaladığı gibi duru derinliklerde.</p>

  <p class="block11">İçlerinden kimileri mahsus</p>

  <p class="block11">Altın küpelerini dibe düşürmüş.</p>

  <p class="block11">Bir yandan çevrede halayıklar</p>

  <p class="block11">Kokulu şerbet dağıtıyorlardı,</p>

  <p class="block11">Yankılanan tatlı bir şarkıyla</p>

  <p class="block11">Ansızın tüm haremi çınlatıyorlardı:</p>

  <p class="block11">Tatar şarkısı</p>

  <p class="block13"> </p>

  <p class="block11">1</p>

  <p class="block11">"Bağışlar gökyüzü insanoğluna</p>

  <p class="block11">Dönüşünü gözyaşlarının ve felaketlerin:</p>

  <p class="block11">Kutludur, gam yüklü nice yıldan sonra</p>

  <p class="block11">Mekke’ye erişen fakir.</p>

  <p class="block12"><br class="calibre1" />
  2</p>

  <p class="block11">Kutludur, Tuna’nın şanlı kıyısını</p>

  <p class="block11">Ecelden ölümüyle onurlandıran;</p>

  <p class="block11">Tutkulu gülümsemesiyle bir cennet kızı,</p>

  <p class="block11">Uçup yoluna doğru onu karşılar.</p>

  <p class="block12"><br class="calibre1" />
  3</p>

  <p class="block11">Ama daha kutludur, ah Zarema,</p>

  <p class="block11">O, barışı ve dirliği seven,</p>

  <p class="block11">Bir gül gibi dinginliğinde haremin</p>

  <p class="block11">Nazlayan seni, güzelim, eller üstünde."</p>

  <p class="block12"><br class="calibre1" />
  Şarkı söylüyorlar. Ama nerede Zarema,</p>

  <p class="block11">Aşkın yıldızı, gururu haremin?</p>

  <p class="block11">Yazık, solgun ve kederli</p>

  <p class="block11">Zarema işitmiyor artık övgüleri,</p>

  <p class="block11">Borada örselenmiş palmiye gibi,</p>

  <p class="block11">Omzuna eğmiş körpe boynunu;</p>

  <p class="block11">Hiçbir şey, hiçbir şey ona sevinç vermiyor:</p>

  <p class="block11">Artık Zarema’yı sevmiyor Giray.</p>

  <p class="block13"> </p>

  <p class="block11">İhanet etti o!.. Kim ama seninle,</p>

  <p class="block11">Gürcü kızı, ölçüşür güzelliğiyle?</p>

  <p class="block11">Alnının çevresinde zambaksı</p>

  <p class="block11">Beliğini iki boy dolamışsın;</p>

  <p class="block11">Gönül avlayan gözlerin</p>

  <p class="block11">Günden duru, geceden siyah;</p>

  <p class="block11">Kimin sesi daha güçle yansıtır</p>

  <p class="block11">Ateşli isteklerin atılışlarını?</p>

  <p class="block11">Kimin tutkulu öpüşleri senin</p>

  <p class="block11">Dikenli buselerinden daha cana işler?</p>

  <p class="block11">Seninle dolu yürek nasıl olur da,</p>

  <p class="block11">Başka bir güzelliğin çarpar uğrunda?</p>

  <p class="block11">Ama acımasız, ama umursamaz</p>

  <p class="block11">Giray boşverdi güzelliğine</p>

  <p class="block11">Ve gecelerin soğuk saatlerini</p>

  <p class="block11">Geçiriyor asık yüzle, yalnız başına,</p>

  <p class="block11">Leh prensesi haremine</p>

  <p class="block11">Kapatıldığı zamandan beri.</p>

  <p class="block11">Henüz yenileyin gördü</p>

  <p class="block11">Yabancı gökleri körpe Mariya;</p>

  <p class="block11">Henüz yenileyin çiçeğe duruyordu</p>

  <p class="block11">Sevimli güzelliğiyle anayurdunda.</p>

  <p class="block11">Ak saçlı atası kıvanıyordu</p>

  <p class="block11">Ve tek sevinci sayıyordu onu.</p>

  <p class="block11">Yaşlı adam için bir yasaydı.</p>

  <p class="block11">Kızının toy iradesi.</p>

  <p class="block11">Biricik tasası vardı:</p>

  <p class="block11">Sevgili kızının talihi</p>

  <p class="block11">İlkyaz günü gibi aydınlık dolsun,</p>

  <p class="block11">Anlık kederler de onu sarmasın,</p>

  <p class="block11">Gölgesiyle ruhunu karartmasın,</p>

  <p class="block11">Evlilik döneminde bile olsa,</p>

  <p class="block11">Balkıyan bu yeğni düş halinde</p>

  <p class="block11">Gençkızlık günlerini, çağlarını sevincin</p>

  <p class="block11">Ansızın tatlı bir içlenmeyle.</p>

  <p class="block11">Her şeyi büyüleyiciydi; yaradılışı dingin</p>

  <p class="block11">Devinimleri uyumlu, diri</p>

  <p class="block11">Ve gözleri derinlik mavisiydi.</p>

  <p class="block11">Doğanın yüce bağışlarını</p>

  <p class="block11">Usta yetisiyle donatıyordu;</p>

  <p class="block11">Özel şölen akşamlarına</p>

  <p class="block11">Büyüleyici arpıyla hayat katıyordu;</p>

  <p class="block11">Öbek öbek zenginler ve seçkinler</p>

  <p class="block11">Mariya’nın talipleriydiler,</p>

  <p class="block11">Ve uğrunda onun sayısız genç</p>

  <p class="block11">Yanıyordu ıstırapla derinlerinde.</p>

  <p class="block12"><br class="calibre1" />
  Ama dinç ruhunun erinci içinde</p>

  <p class="block11">Mariya henüz aşkı tanımamaktaydı</p>

  <p class="block11">Ve bağlılıksızca zamanlarını</p>

  <p class="block11">Babasının şatosunda arkadaşlarıyla</p>

  <p class="block11">Gönlünün eğimlerine adamaktaydı.</p>

  <p class="block12"><br class="calibre1" />
  Ne zamandı? Ve neylenir! Tatar yığınları</p>

  <p class="block11">Nehirler gibi Polonya’ya dökülmüştü:</p>

  <p class="block11">Ekin biçme mevsiminde öyle ürkütücü</p>

  <p class="block11">Bir hızla yayılmaz yangın yalımları.</p>

  <p class="block11">Savaşla perişan olmuş görünüşü,</p>

  <p class="block11">Dörtbaşı bayındır ülke öksüzlendi;</p>

  <p class="block11">Yok oldu dirlikli toylar;</p>

  <p class="block11">Mahzunlandı köyler ve korular,</p>

  <p class="block11">Ve görkemli saray ıssızlandı.</p>

  <p class="block11">Sessiz şimdi Mariya’nın kabul odası...</p>

  <p class="block11">Soğuk uykularda erenlerin çepeçevre</p>

  <p class="block11">Türbelerde uyuduğu saray kilisesinde</p>

  <p class="block11">Tacıyla ve krallık armasıyla üzerinde</p>

  <p class="block11">Yeni bir mezarın yükseldi taşı...</p>

  <p class="block11">Baba toprakta, kızı tutsak,</p>

  <p class="block11">Ilımlı bir ardıl yönetiyor şatoyu</p>

  <p class="block11">Ve yakıp yıkılmış olan yurdu</p>

  <p class="block11">Onursuzluyor ağır boyundurukta.</p>

  <p class="block12"><br class="calibre1" />
  Yazık! Bahçesaray’ın duvarları</p>

  <p class="block11">Saklıyor şimdi genç prensesi.</p>

  <p class="block11">Uslu tutsaklığında solup sararıp</p>

  <p class="block11">Mariya gözyaşı döküyor ve kederleniyor.</p>

  <p class="block12"><br class="calibre1" />
  Giraysa bahtsız kıza el süremiyor:</p>

  <p class="block11">Hüznü onun, gözyaşları, inleyişleri</p>

  <p class="block11">Bozuyor kısa uykusunu hanın,</p>

  <p class="block11">Ve prenses için hafifletiyor</p>

  <p class="block11">Hareminin sarsılmaz yasalarını.</p>

  <p class="block11">Han karılarının somurtkan gözeticisi</p>

  <p class="block11">Ne gündüz, ne gece yanına girmiyor;</p>

  <p class="block11">Özenen eliyle Mariya’yı kendisi</p>

  <p class="block11">Uyku yatağına yerleştirmiyor;</p>

  <p class="block11">Cüret edemiyor ona çevirmeye</p>

  <p class="block11">Gözlerini dokunaklı bakışlarıyla;</p>

  <p class="block11">Banyosu sırasında prenses</p>

  <p class="block11">Halayıkıyla oluyor yalnız başına;</p>

  <p class="block11">Kendisi bile han tutsak kızın</p>

  <p class="block11">İncitmekten çekiniyor kederli sessizliğini;</p>

  <p class="block11">Haremin uzak ayrı bir kısmında</p>

  <p class="block11">Tek yaşamasına izin verilmiş:</p>

  <p class="block11">Ve, yalnızlığında kızın sanılır,</p>

  <p class="block11">Bu dünya dışına ait biri gizlenmiş.</p>

  <p class="block11">Bir kandil yanıyor orada gece gündüz</p>

  <p class="block11">Azizeliğe ermiş kişiliğine özel;</p>

  <p class="block11">Orada özlemli ruhların avuncu</p>

  <p class="block11">Umut ıssızlığın derininde</p>

  <p class="block11">Boynu bükük bir güvenle yaşıyor</p>

  <p class="block11">Ve hep yüreğine anımsatıyor</p>

  <p class="block11">Ülkelerin en özdenini, en güzelini;</p>

  <p class="block11">Orada genç kız yaşlar döküyor</p>

  <p class="block11">Kıskanç kumaların uzağında;</p>

  <p class="block12"><br class="calibre1" />
  Çevredeki herkes gibi o da oysa</p>

  <p class="block11">Çılgınca bir gönence batıyor</p>

  <p class="block11">Kutsal bir varlığı özenle saklıyor</p>

  <p class="block11">Bu köşe, kurtulmuş tansık sonucu.</p>

  <p class="block11">Savruluşlar kurbanı yürek böylece,</p>

  <p class="block11">Sefih esrimelerin içinde</p>

  <p class="block11">Esirgiyor kutsal bir tutuyu,</p>

  <p class="block11">Koruyor tanrısal bir duyguyu.</p>

  <p class="block11">***</p>

  <p class="block11">Gece indi; örtündü gölgeyi üstüne</p>

  <p class="block11">Büyüleyici Kırım’ın kırları;</p>

  <p class="block11">Uzakta defnelerin ıssız örtüsünde</p>

  <p class="block11">Ben dinliyorum bütün şarkılarını;</p>

  <p class="block11">Yıldızlar korosu ardında ay doğuyor;</p>

  <p class="block11">Ay bulutsuz göklerden</p>

  <p class="block11">Ovalara, ormana, tepelere</p>

  <p class="block11">Baygın ışıltılarını yayıyor.</p>

  <p class="block11">Ak yazmalarına bürülü,</p>

  <p class="block11">Hafif gölgelerce görünüp yiterek,</p>

  <p class="block11">Bahçesaray’ın sokakları üzerinde,</p>

  <p class="block11">Evlerden evlere, biri öbürüne,</p>

  <p class="block11">Koşuyor sıradan tatar kadınları</p>

  <p class="block11">Paylaşmaya avare akşamlarını.</p>

  <p class="block11">Sustu saray, harem uyuyor,</p>

  <p class="block11">Gönençle sarmalanmış, tasasız,</p>

  <p class="block11">Hiçbir şeye bölünmüyor</p>

  <p class="block11">Gecenin ılımı. Emin gözcü, kızlarağası</p>

  <p class="block11">Dolaştı gece devriyesini.</p>

  <p class="block11">Uyuyor şimdi; ama gayretli bir tasa</p>

  <p class="block11">Ürkütüyor içinde uyuyan cini.</p>

  <p class="block11">Her saat ihanet beklentisi</p>

  <p class="block11">Huzur vermiyor usuna.</p>

  <p class="block11">Bazen bir hışırtı, birinin mırıltısı,</p>

  <p class="block11">Bazen çığlıklar geliyor sanki kulağına</p>

  <p class="block11">Aldanıp asılsız bir duyuşla</p>

  <p class="block11">Uyanıyor, kaygıya düşüyor,</p>

  <p class="block11">Dikkat kesiliyor korkuyla,</p>

  <p class="block11">Her şey ama çevrede susuyor;</p>

  <p class="block11">Sadece fıskiyeler tatlı şırıltılarıyla</p>

  <p class="block11">Mermer bir zindandan fışkırıyor</p>

  <p class="block11">Ve sevgili gül ile hiç ayrılmayan</p>

  <p class="block11">Bülbüller karanlıkta şarkı söylüyor;</p>

  <p class="block11">Kızlarağası daha epey ötüşleri duyuyor,</p>

  <p class="block11">Ve uyku onu yeniden bağrına sarıyor.</p>

  <p class="block12"><br class="calibre1" />
  Nasıl şirin koyu güzellikleri</p>

  <p class="block11">Görkemli Doğu gecelerinin!</p>

  <p class="block11">Nasıl bir tatla akar saatleri</p>

  <p class="block11">Peygambere tutkun olanlar için!</p>

  <p class="block11">Nasıl gönenç bu evlerinde,</p>

  <p class="block11">Büyüleyici renkleriyle bahçelerinde,</p>

  <p class="block11">Ayın güçlü egemenliği altında</p>

  <p class="block11">Her şeyin sessizlikle ve gizlerle dolduğu</p>

  <p class="block11">Ve kösnül esinlere garkolduğu</p>

  <p class="block11">Güvenli haremlerin rahatlığında!</p>

  <p class="block12">***</p>

  <p class="block11">Bütün eşler uyuyor. Biri uyumuyor.</p>

  <p class="block11">Soluğunu tutmuş, kalkıyor,</p>

  <p class="block11">Yürüyor; ivecen eliyle</p>

  <p class="block11">Açtı kapıyı; gecenin karanlığında.</p>

  <p class="block11">Basıyor hafif adımlarıyla...</p>

  <p class="block11">Karşıda yatıyor duyarlı ve ürkek</p>

  <p class="block11">Pineklemesiyle ak saçlı kızlarağası.</p>

  <p class="block11">Ah, nasıl amansız ondaki yürek:</p>

  <p class="block11">Durgun uykusu aldatıcı! Kadın aşıyor</p>

  <p class="block11">Kenardan, peri gibi, çekinerek.</p>

  <p class="block12">***</p>

  <p class="block11">Önünde kapı; şaşkınlıkla</p>

  <p class="block11">Kadının titreyen eli</p>

  <p class="block11">Dokunuverdi alışkın kilide...</p>

  <p class="block11">İçeriye girdi, bakıyor çılgınlıkla...</p>

  <p class="block11">Ve işlemiş yüreğine gizli bir ürkü.</p>

  <p class="block11">Kandil ışığı, kuytuda yanmış,</p>

  <p class="block11">Rahle, kederle aydınlanmış,</p>

  <p class="block11">Paklar pakı kızın uslu yüzü</p>

  <p class="block11">Ve haç, kutsal simgesi aşkın.</p>

  <p class="block11">Gürcü güzeli! Ruhunun derinlerini</p>

  <p class="block11">Yurtsal bir şeyler tüm dalgalandırdı,</p>

  <p class="block11">Her şey sesleriyle unutulmuş günlerin</p>

  <p class="block11">Birdenbire bulanık mırıldandı.</p>

  <p class="block11">Prenses uzanmaktaydı karşısında onun,</p>

  <p class="block11">Ve ısısıyla gençlik uykusunun</p>

  <p class="block11">Yanakları daha canlanmıştı</p>

  <p class="block11">Ve, gözyaşlarının yansıtıp taze izini,</p>

  <p class="block11">Süzgün bir gülümsemeyle aydınlanmıştı.</p>

  <p class="block11">Tıpkı öyle aydınlatır ayın ışığı</p>

  <p class="block11">Yağmurun ağırlığıyla yorgun çiçeği.</p>

  <p class="block11">Uçuvermiş bir evladı gökten cennetin,</p>

  <p class="block11">Sanılır bir melek uyukluyordu</p>

  <p class="block11">Ve bitirici gözyaşları döküyordu</p>

  <p class="block11">Haremin onulmaz esiresi için...</p>

  <p class="block11">Ah, Zarema, senin nedir derdin?</p>

  <p class="block11">Göğsü daraldı kederle,</p>

  <p class="block11">Dizlerinin çözülüyor bağları</p>

  <p class="block11">Ve diliyor: "Üzerime çilelendin,</p>

  <p class="block11">Geri çevirme benim yalvarışlarımı!.."</p>

  <p class="block11">Sözleri, devinimi, yakınışı onun</p>

  <p class="block11">Bozdu genç kızın usul uykusunu.</p>

  <p class="block11">Prenses ürpertiyle karşısında</p>

  <p class="block11">Yabancı kadını gördü;</p>

  <p class="block11">Titreyen elleriyle, dehşet içinde,</p>

  <p class="block11">İtti kadını ve doğruldu:</p>

  <p class="block11">"Kimsin?.. Bir başına, gece,-</p>

  <p class="block11">Niçin buradasın?" - "Sana geldim,</p>

  <p class="block11">Beni kurtar, yazgımda benim</p>

  <p class="block11">Şimdi son umudun sırası çattı...</p>

  <p class="block11">Nice zaman mutluluğu tattım,</p>

  <p class="block11">Her günüm öncekinden kutluydu...</p>

  <p class="block11">Ama döndü gölgesi bahtın;</p>

  <p class="block11">Şimdi mahvoluyorum. Dinle, n’olur.</p>

  <p class="block13"> </p>

  <p class="block12">Ben, burada değil, uzaklarda doğdum,</p>

  <p class="block11">Çok uzaklarda... ama eski günlerin</p>

  <p class="block11">Yaşantılarını bu zamana değin</p>

  <p class="block11">Belleğimin derinlerinde korudum.</p>

  <p class="block11">Göğe yaslanan dağlar anımsıyorum,</p>

  <p class="block11">Dağlar içinde coşkun çaylar anımsıyorum,</p>

  <p class="block11">Geçit vermez meşe ormanları,</p>

  <p class="block11">Başka yasalar, başka inançlar;</p>

  <p class="block11">Ama neden, hangi yazgı buldu beni,</p>

  <p class="block11">Terkettim öz ülkemi,</p>

  <p class="block11">Bilmiyorum, anımsadığım sadece bir deniz</p>

  <p class="block11">Ve yüksekte, üstünde yelkenlerin</p>

  <p class="block11">Bir adam...</p>

  <p class="block11">Tanımadım hiç</p>

  <p class="block11">Acıyı ve korkuyu buna değin;</p>

  <p class="block11">Ben tasasızca ve dingin</p>

  <p class="block11">Haremin gölgeliğinde çiçeklerimi açtım</p>

  <p class="block11">Ve uysal gönlümle hep umdum</p>

  <p class="block11">İlk denemelerini aşkın.</p>

  <p class="block11">Gerçek oldu gizli umudum</p>

  <p class="block11">Sonunda. Giray barışçıl gönenç uğruna</p>

  <p class="block11">Kanlı savaşlardan vazgeçti</p>

  <p class="block11">Son verdi korkunç akınlarına</p>

  <p class="block11">Ve yeniden haremini gördü gözleri.</p>

  <p class="block11">Coşkulu umutlarla hanın huzurunda</p>

  <p class="block11">Dizildik. Aydınlık bakışları gezindi</p>

  <p class="block11">Ve üzerimde benim suskunca durdu,</p>

  <p class="block11">Han çağırdı beni... Ve o zamandan beri</p>

  <p class="block11">Onunla bitimsiz bir esrimede</p>

  <p class="block11">Mutluluğu soluduk; bir kez olsun</p>

  <p class="block11">Ne bir iftira, bir kuşku ne de,</p>

  <p class="block11">Ne kötücül kıskançlıkta çile,</p>

  <p class="block11">Ne bir keder bozdu mutluluğumuzu.</p>

  <p class="block12"><br class="calibre1" />
  Mariya! Sen hanın önüne vardın...</p>

  <p class="block11">Ne çare, o zamandan beri ruhu</p>

  <p class="block11">Canice bir düşünceyle karardı!</p>

  <p class="block11">Artık Giray ihanet soluyup</p>

  <p class="block11">Benim dinlemiyor serzenişlerimi,</p>

  <p class="block11">Yüreğimin inleyişi usanç verdi ona;</p>

  <p class="block11">Ne o eski duyguları, ne o söyleşileri</p>

  <p class="block11">Artık benimle bulmuyor Giray.</p>

  <p class="block11">Bu suçta yok senin bir payın;</p>

  <p class="block11">Biliyorum: değil senin kabahatin...</p>

  <p class="block11">Dinle öyleyse: Ben çok güzelim;</p>

  <p class="block11">Bütün haremin içinde sen yalnızca</p>

  <p class="block11">Benim için henüz tehlike olabilirsin;</p>

  <p class="block11">Ama ben tutku için geldim dünyaya,</p>

  <p class="block11">Ama sen benim gibi sevemezsin;</p>

  <p class="block11">Soğuk güzelliğinle neden peki</p>

  <p class="block11">Zayıf yüreğini örselemektesin?</p>

  <p class="block11">Giray’ı bana bırak; o benim;</p>

  <p class="block11">Tenimde yanıyor daha öpüşleri,</p>

  <p class="block11">O yaman antlar vermişti bana,</p>

  <p class="block11">Çoktan tüm isteklerini, düşüncelerini</p>

  <p class="block11">Benimkilerle bütünlemişti Giray;</p>

  <p class="block11">Beni öldürür onun ihaneti...</p>

  <p class="block11">Ağlıyorum, görüyorsun, şimdi</p>

  <p class="block11">Önünde senin diz çöküyorum,</p>

  <p class="block11">Yalvarırım, hakkım yok seni suçlamaya,</p>

  <p class="block11">Bağışla bana sevinci ve huzuru,</p>

  <p class="block11">Bağışla bana eski Giray’ı...</p>

  <p class="block12"><br class="calibre1" />
  Hiçbir itirazda bulunmak yok;</p>

  <p class="block11">O benim! Kamaştı seninle sağgörüsü.</p>

  <p class="block11">Horgörü, yalvarış, üzgü,</p>

  <p class="block11">Neyle istersen, onu kendinden soğut;</p>

  <p class="block11">Ant ver... “Kuran ehlinden olsam da</p>

  <p class="block11">Ben hanın cariyeleri arasında,</p>

  <p class="block11">Unuttum inancını eski günlerimin;</p>

  <p class="block11">Ama inancı benim annemin</p>

  <p class="block11">Aynıydı seninkiyle, ant ver inancın üzerine,</p>

  <p class="block11">Ant ver, Zarema’yı Giray’a döndüreceğine...</p>

  <p class="block11">Ama dinle: Eğer edersen mecbur,</p>

  <p class="block11">Hançer kullanmayı iyi beceririm,</p>

  <p class="block11">Ben Kafkasya toprağında doğdum.”</p>

  <p class="block12"><br class="calibre1" />
  Dedi, ve yok oldu ansızın. Peşi sıra</p>

  <p class="block11">İzlemeye kalkışamazdı prenses.</p>

  <p class="block11">Günahsız kız için anlaşılmaz bu</p>

  <p class="block11">Istıraplı tutkuların dili,</p>

  <p class="block11">Ama sesi tutkuların duyuluyor puslu;</p>

  <p class="block11">Bu ses yabansı, bu ses ürküntülü.</p>

  <p class="block11">Hangi gözyaşları, hangi yakarılar</p>

  <p class="block11">Prensesi kurtarabilir bu yüzkarasından?</p>

  <p class="block11">Acaba neydi bekleyen onu?</p>

  <p class="block11">Acı gençlik çağının tortusunu</p>

  <p class="block11">İğrenç gözdelikle mi geçirecek yoksa?</p>

  <p class="block11">Oh, yüce Tanrı! Keşke Giray</p>

  <p class="block11">Bu bahtsızı içerlek kuytusunda</p>

  <p class="block11">Unutsaydı sonsuza değin</p>

  <p class="block12"><br class="calibre1" />
  Yahut çabucak gelen sonla</p>

  <p class="block11">Duruverse mutsuz günleri,</p>

  <p class="block11">Ah, nasıl sevinçle giderdi Mariya</p>

  <p class="block11">Kederli dünyayı geride koyup!</p>

  <p class="block11">Yaşamın değerli anları</p>

  <p class="block11">Geçti çoktan, çoktan o anlar yok!</p>

  <p class="block11">Bu dünyanın neylesin ıssız çölünde?</p>

  <p class="block11">Artık vakittir, Mariya bekleniyor</p>

  <p class="block11">Ve göklere, evrenin sinesine doğru,</p>

  <p class="block11">Öz bir gülümseme ona sesleniyor.</p>

  <p class="block12">***</p>

  <p class="block11">Günler aktı; yok artık Mariya.</p>

  <p class="block11">Bir anda öksüz huzura ulaştı.</p>

  <p class="block11">Çoktan dilediği o dünyayı</p>

  <p class="block11">Yeni bir melek gibi aydınlattı.</p>

  <p class="block11">Ama onu neydi götüren toprağa?</p>

  <p class="block11">Kederi mi onulmaz tutsaklığın,</p>

  <p class="block11">Hastalık mı, başka bir şer mi yoksa?..</p>

  <p class="block11">Kimbilir, tatlı Mariya yok artık.</p>

  <p class="block11">Ve artık ıssızlandı somurtkan saray!..</p>

  <p class="block11">Giray sarayını yine boşladı;</p>

  <p class="block11">Yabancı bir sınıra Tatar yığınlarıyla</p>

  <p class="block11">Yine hırçın akınına başladı.</p>

  <p class="block11">Yeniden, savaş boralarında</p>

  <p class="block11">Savruluyor kararmış, kana susamış:</p>

  <p class="block11">Ama hanın yüreğinde başka duyguların</p>

  <p class="block11">Gizleniyor sevinçsiz yalımı.</p>

  <p class="block13"> </p>

  <p class="block11">Sık sık ölüm kalım vuruşmalarında</p>

  <p class="block11">Kılıcını kaldırıyor, ve gerili kalmış</p>

  <p class="block11">Ansızın kımıltısız duruyor,</p>

  <p class="block11">Çılgınlıkla çevresine bakınıyor,</p>

  <p class="block11">Sararıyor, sanki korkudan donmuş,</p>

  <p class="block11">Bir şeyler mırıldanıyor, ve zaman oluyor</p>

  <p class="block11">Irmaklarca içi kan ağlıyor.</p>

  <p class="block12"><br class="calibre1" />
  Unutulmuş, terkedilmiş aşağsamaya,</p>

  <p class="block11">Harem artık görmüyor hanın çehresini;</p>

  <p class="block11">Orada, yazgılanmışlar acıya,</p>

  <p class="block11">Göz hapsinde donuk bir iğdişin</p>

  <p class="block11">Yaşlanıyor kadınlar. Ve içlerinde</p>

  <p class="block11">Gürcü güzeli yok çoktan: O</p>

  <p class="block11">Haremin dilsiz bekçilerince</p>

  <p class="block11">Sarkıtıldı suların burgacına.</p>

  <p class="block11">Prensesin can verdiği gece,</p>

  <p class="block11">Sona erdi Zarema’nın da çektiği acı.</p>

  <p class="block11">Suçu nice ağır olsa bile,</p>

  <p class="block11">Dehşet vericiydi uğradığı ceza!</p>

  <p class="block12"><br class="calibre1" />
  Savaş ateşiyle yakıp yıktı</p>

  <p class="block11">Kafkasya’ya yakın diyarları</p>

  <p class="block11">Ve dirlikli kasabalarını Rusya’nın,</p>

  <p class="block11">Han döndü Kırım toprağına</p>

  <p class="block11">Ve anısına bahtsız Mariya’nın</p>

  <p class="block11">Mermerden bir çeşme yaptırdı,</p>

  <p class="block11">Sarayın köşesinde yalnız başına.</p>

  <p class="block13"> </p>

  <p class="block11">Haç ile çatılmış üzerinde</p>

  <p class="block11">Müslümanların hilali</p>

  <p class="block11">(Kuşkusuz, atılgan bir simge,</p>

  <p class="block11">Acıklı kusuru bilisizliğin).</p>

  <p class="block11">Bir yazıt: Yılların kemirmesiyle</p>

  <p class="block11">Henüz silinmemiş yazısı.</p>

  <p class="block11">Yazıtın yabancı hatları ötesinde</p>

  <p class="block11">Mermerde şırıldıyor su.</p>

  <p class="block11">Ve soğuk gözyaşlarının çisesiyle</p>

  <p class="block11">Damlıyor asla susmaksızın.</p>

  <p class="block11">Böyle ağlar yas günlerinde</p>

  <p class="block11">Bir ana savaşta düşen oğlu için.</p>

  <p class="block11">Genç kızları bu ülkenin</p>

  <p class="block11">Eskinin söylencesini öğrendiler,</p>

  <p class="block11">Ve kederli anıtına o devrin</p>

  <p class="block11">Gözyaşı çeşmesi dediler.</p>

  <p class="block11">Terkedip neden sonra kuzeyi,</p>

  <p class="block11">Uzun zamanlığına unutup zevki sefayı,</p>

  <p class="block11">Gün geldi, dolaştım ben bakımsız</p>

  <p class="block11">Uyuklayan duran Bahçesaray’ı.</p>

  <p class="block11">Issız geçitlerin ortasında</p>

  <p class="block11">Gezdim halkların afeti taşkın Tatarın</p>

  <p class="block11">Coşkun şölenler şölenlediği</p>

  <p class="block11">Ve akınlarının dehşetinden sonra</p>

  <p class="block11">Muhteşem tembelliğinde yüzdüğü yeri.</p>

  <p class="block11">Gönenç soluk alıyor henüz hâlâ</p>

  <p class="block11">Bomboş odalarında ve bahçelerinde;</p>

  <p class="block11">Suları oynaşıyor, allanıyor gülleri,</p>

  <p class="block11">Ve asmaların kıvrılıyor örgüleri</p>

  <p class="block11">Ve altın ışıldıyor duvarlar üzerinde.</p>

  <p class="block11">Gördüm harap kafeslerini,</p>

  <p class="block11">Ki ardında yaşamın ilkbaharında,</p>

  <p class="block11">Devredip kehribar tespihlerini</p>

  <p class="block11">Kadınlar iç çekerlerdi ferahlıkla.</p>

  <p class="block11">Ve gördüm mezarını hanın,</p>

  <p class="block11">Son konutunu hükümdarların.</p>

  <p class="block11">Mermer sarıktan taç giymiş</p>

  <p class="block11">Sin üstü taşları onun,</p>

  <p class="block11">Duru bir söylentiyle seslendirmiş,</p>

  <p class="block11">Sandım, yazgısının tutsusunu.</p>

  <p class="block11">Harem nerede? Nereye yitmiş hanlar?</p>

  <p class="block11">Çevre ıssız, her şey keder vermekte,</p>

  <p class="block11">Her şey başkalaşmış.. ama bunlarla</p>

  <p class="block11">Değildi yüklü o zamanlar yürek:</p>

  <p class="block11">Fıskiyelerin şırıltısı, güllerin soluyuşu</p>

  <p class="block11">İstemeden eğimlenmiş unutulmaya,</p>

  <p class="block11">Ve istemeden teslim oldu us</p>

  <p class="block11">Sözle anlatılmaz bir heyecana,</p>

  <p class="block11">Uçan gölge halinde saray boyunca</p>

  <p class="block11">Beliriyor yitiyordu karşımda bir kız!</p>

  <p class="block12">***</p>

  <p class="block11">Kimin, ah dostlar, gördüm gölgesini?</p>

  <p class="block11">Deyin: Kimin nazlı tasviri</p>

  <p class="block11">O zaman ısrarla izledi beni,</p>

  <p class="block11">Karşı konulmaz, kaçınılmaz?</p>

  <p class="block11">Mariya’nın berrak ruhu mu</p>

  <p class="block11">Doğdu bana, Zarema mı yoksa</p>

  <p class="block11">Kıskanç soluyup savruluyordu</p>

  <p class="block11">Issızlanmış harem boyunca?</p>

  <p class="block12"><br class="calibre1" />
  Böyle tatlı bir başka bakış</p>

  <p class="block11">Ve dünyasal güzellik daha anımsıyorum,</p>

  <p class="block11">Hep ona uçuyor benim gönlümün usu,</p>

  <p class="block11">Bu sürgünlüğümde ona özlem doluyum...</p>

  <p class="block11">Çılgın! Yeter! Dinsin çırpınışın,</p>

  <p class="block11">Deşme külünü beyhude özlemlerin,</p>

  <p class="block11">Mutsuz aşkın başkaldıran düşlerine</p>

  <p class="block11">Ödendi artık senin haracın,</p>

  <p class="block11">Yorgun tutsak, diril,</p>

  <p class="block11">Ne kaldı zincirlerinle vedalaşmana</p>

  <p class="block11">Ve dünya üstünde gururlu lirinle</p>

  <p class="block11">Kendi çılgınlığını şarkılamana?</p>

  <p class="block12"><br class="calibre1" />
  Esin tanrıçasına, barışa tapınan</p>

  <p class="block11">Ben unutup ünü ve sevdayı,</p>

  <p class="block11">Oy, Salgir’in <span class="calibre3">sevinçli</span> kıyıları!</p>

  <p class="block11">Yeniden görürüm sizi yakında.</p>

  <p class="block11">Gelirim içrek anılarla donanmış,</p>

  <p class="block11">Yalı boyu dağlarının eğimine,-</p>

  <p class="block11">Ve mutlandırır benim tutkulu bakışımı</p>

  <p class="block11">Kırım denizinin dalgaları yine</p>

  <p class="block11">Büyüleyici ülke! Şöleni gözlerin!</p>

  <p class="block11">Can dolu her şey orada: Tepeler, ormanlar,</p>

  <p class="block11">Kehribarı ve yakutu asma üzümlerin,</p>

  <p class="block11">Koyakların sarmalayan alımlılığı</p>

  <p class="block11">Ve akarsuyla kavakların serinliği...</p>

  <p class="block11">Gezginin duyuşunu çağırır her şey,</p>

  <p class="block11">Dingin sabahın sessizliğinde,</p>

  <p class="block11">Dağların arasında, yalı yolu üstünde</p>

  <p class="block11">Alışkınca atı koşarken,</p>

  <p class="block11">Yeşile dönen özsu capcanlı</p>

  <p class="block11">Karşısında ışıldar ve şırıldarken</p>

  <p class="block14" id="calibre_pb_5">1821-1823</p>
</body>
</html>
