<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block12">Çingeneler gürültülü yığınlarıyla</p>

  <p class="block11">Besarabya kırlarında göç ediyorlar.</p>

  <p class="block11">Bugün bir su yamacında obalarıyla</p>

  <p class="block11">Onlar harap çergelerde geceliyorlar.</p>

  <p class="block11">Özgürlük gibi, konakları sevinç dolu</p>

  <p class="block11">Ve barışçıl uykuları gökler altında;</p>

  <p class="block11">Yarım asılı kilimlerle örtülü</p>

  <p class="block11">Arabaların tekerleri arasında</p>

  <p class="block11">Yanıyor ateş. Bir aile ocağın yanında</p>

  <p class="block11">Akşam aşını pişiriyor. Yüzünde çayırın</p>

  <p class="block11">Otlanıyor atlar. Çergenin ardında</p>

  <p class="block11">Açıkta yatıyor evcil bir ayı.</p>

  <p class="block11">Her şey dipdiri bağrında bozkırın:</p>

  <p class="block11">Sabahleyin kısa yolculuğuna hazır</p>

  <p class="block11">Çingene yuvalarının barışçıl tasası,</p>

  <p class="block11">Kadınların şarkıları, çocuk bağırışları,</p>

  <p class="block11">Ve yürüyüş örsünün çınıltısı.</p>

  <p class="block11">Ama sonra üzerine göçebe kampının</p>

  <p class="block11">İniyor uykulu bir sessizlik,</p>

  <p class="block11">Sadece duyuluyor ıssızlığında kırların</p>

  <p class="block11">Köpek havlaması ve at kişnemesi.</p>

  <p class="block11">Her yanda alazlar sönmüş,</p>

  <p class="block11">Her şey dingin, ay parıldıyor</p>

  <p class="block11">Bir başına yücelerinden gökyüzünün</p>

  <p class="block11">Ve sessiz obayı aydınlatıyor.</p>

  <p class="block12"><br class="calibre1" />
  ***<br class="calibre1" />
   </p>

  <p class="block11">Yaşlı bir adam çergesinde uyumuyor;</p>

  <p class="block11">Son ısısıyla ateşin ılınmış,</p>

  <p class="block11">Karşısında korların oturuyor o,</p>

  <p class="block11">Ve gecenin buğusuyla puslanmış</p>

  <p class="block11">Bozkırın derinlerine doğru bakıyor.</p>

  <p class="block11">Yaşlı adamın körpe kızı</p>

  <p class="block11">Issız kırlarda gezintiye çıkmış,</p>

  <p class="block11">Kız gönlünce çapkınlığa alışmış,</p>

  <p class="block11">Döner, ama artık gece,</p>

  <p class="block11">Ve artık ay terkeder birazdan</p>

  <p class="block11">Uzak göklerin bulutlarını,</p>

  <p class="block11">Zemfira hâlâ yok; ve soğuyor bir yandan</p>

  <p class="block11">Yavan yemeği ihtiyarın.</p>

  <p class="block13"> </p>

  <p class="block11">Ve işte geliyor. Kırda peşinden</p>

  <p class="block11">Yetişmeye çalışıyor bir delikanlı;</p>

  <p class="block11">Genç adam tanıdık görünmüyor çingeneye.</p>

  <p class="block11">"Babacık," - diyor, açıklıyor genç kız, -</p>

  <p class="block11">"Konuk getiriyorum; onu tepenin</p>

  <p class="block11">Ötesinde tenhada buldum</p>

  <p class="block11">Ve bu gece obamıza çağırdım.</p>

  <p class="block11">Çingene olmayı diliyor bizim gibi;</p>

  <p class="block11">Ardından yasalar kovalıyormuş,</p>

  <p class="block11">Ama arkadaş olacağım ona ben,</p>

  <p class="block11">Adı Aleko, nereye olursa olsun</p>

  <p class="block11">Yanımda yürümeye amade."</p>

  <p class="block3"> </p>

  <p class="block11"><i class="calibre4">Yaşlı Adam</i>:</p>

  <p class="block11">Memnun oldum. Sabaha dek bizim</p>

  <p class="block11">Gölgeliği altında kal çergemizin</p>

  <p class="block11">Yahut bulun bizde daha uzun zaman,</p>

  <p class="block11">Nasıl dilersen. Ben hazırım</p>

  <p class="block11">Bölüşmeye ekmeğimizi ve barınağımızı.</p>

  <p class="block11">Bizim ol, alış bizim yazgımıza,</p>

  <p class="block11">Gezgin yoksulluğumuza ve özgürlüğümüze -</p>

  <p class="block11">Aynı arabada yola çıkarız</p>

  <p class="block11">Yarın sabahleyin şafak sökerken;</p>

  <p class="block11">İstediğin zanaatı eyle:</p>

  <p class="block11">İster demir döv ya da şarkı söyle</p>

  <p class="block11">Ve ayı ile köyleri dolaş istersen.</p>

  <p class="block12"><br class="calibre1" />
  <i class="calibre4">Aleko</i>:</p>

  <p class="block12"><br class="calibre1" />
  Kalıyorum.</p>

  <p class="block12"><br class="calibre1" />
  <i class="calibre4">Zemfira</i>:</p>

  <p class="block12"><br class="calibre1" />
  Benim olacak o,</p>

  <p class="block11">Benden onu kim koparabilir?</p>

  <p class="block11">Ama gece oldu... Yeni ay</p>

  <p class="block11">Ağdı; karanlığı örtündü kırlar,</p>

  <p class="block11">Ve uyku bürüyor şimdi gözlerimi...</p>

  <p class="block12"><br class="calibre1" />
  Işıdı. Geziniyor yaşlı adam</p>

  <p class="block11">Sessiz çergenin dolayında usul.</p>

  <p class="block11">"Kalk, Zemfira: Güneş doğmada,</p>

  <p class="block11">Uyan, konuğum! vakit oldu!..</p>

  <p class="block11">Bırakın keyif uykusunu çocuklar!.."</p>

  <p class="block11">Ve gürültüsü halkın çevreyi sardı;</p>

  <p class="block11">Çergeler toplandı; arabalar</p>

  <p class="block11">Yolculuğa başlamaya hazır.</p>

  <p class="block11">Her şey birlikte kımıldadı, işte deviniyor</p>

  <p class="block11">Kalabalık yalpalayıp ovanın düzünde.</p>

  <p class="block11">Merkepler asma selelerle üstünde</p>

  <p class="block11">Oynayan çocuklar götürüyor;</p>

  <p class="block11">Kocalar ve kardeşler, kızlar ve karılar,</p>

  <p class="block11">Yaşlısı ve genci iz ize yürüyor;</p>

  <p class="block11">Çığlık, patırtı, Çingene nakaratları,</p>

  <p class="block11">Ayının homurtusu, onu bağladıkları</p>

  <p class="block11">Zincirlerin dayanılmaz şakırtısı,</p>

  <p class="block11">Pılıpırtıların parıldayan alacalığı,</p>

  <p class="block11">Yaşlıların ve çocukların çıplaklığı,</p>

  <p class="block11">Gayda çağıltısı, teker gıcırtısı,</p>

  <p class="block11">Köpeklerin havlayışı ve uluyuşu,</p>

  <p class="block11">Her şey kıt, yabanıl, her şey ahenksiz,</p>

  <p class="block11">Ama her şey öyle dirice keyifsiz,</p>

  <p class="block11">Bizim ölgün gönençlerimizden öyle yoksun</p>

  <p class="block11">Ve bu amaçsız yaşama öyle yabancı ki,</p>

  <p class="block11">Tıpkı kölelerin biteviye ezgileri gibi!</p>

  <p class="block11">***</p>

  <p class="block11">Delikanlı umutsuzca seyrediyordu</p>

  <p class="block11">Ovada terkedilen yerleri</p>

  <p class="block11">Ve kaderinin gizli nedenlerini</p>

  <p class="block11">Yorumlamaya cesaret edemiyordu.</p>

  <p class="block11">Siyah gözlü Zemfira onun yanı sıra,</p>

  <p class="block11">Şimdi o, dünyanın özgür bir yaşayanı,</p>

  <p class="block11">Ve neşe içinde baş ucunda güneş</p>

  <p class="block11">Işıldıyor görkemiyle gün ortasının;</p>

  <p class="block11">Ya nedir delikanlının yüreğini sarsan?</p>

  <p class="block11">Nasıl bir tasayla bitkin düşmüş?</p>

  <p class="block12"><br class="calibre1" />
  Tanrı’nın küçük kuşu bilmiyor</p>

  <p class="block11">Ne emek, ne bir tasa;</p>

  <p class="block11">Çırpınışlar içinde kurmuyor o</p>

  <p class="block11">Uzun ömürlü bir yuva;</p>

  <p class="block11">Uzun gecelerde dalga uyuyor;</p>

  <p class="block11">Kırmızı güneş yükseliyor,</p>

  <p class="block11">Kuş Tanrı sesine kulak veriyor,</p>

  <p class="block11">Coşuyor ve şarkı söylüyor.</p>

  <p class="block11">Doğanın güzel çağı baharın peşinden</p>

  <p class="block11">Yürüyüp geçiyor yakıcı yaz -</p>

  <p class="block11">Ve ıslak günleri sisler içinde</p>

  <p class="block11">Getiriyor geç kalan güz:</p>

  <p class="block11">Sıkıntı insanlara, insanlara tasa;</p>

  <p class="block11">Küçük kuş ötesinde mavi denizin</p>

  <p class="block11">Uzak ülkelere, sıcak diyarlara</p>

  <p class="block11">Uçuyor yeniden bahara değin.</p>

  <p class="block12"><br class="calibre1" />
  Tasasız kuşcağıza benzeyen</p>

  <p class="block11">O, göçebe sürgün de,</p>

  <p class="block11">Güvenilir bir yuva tanımamıştı</p>

  <p class="block11">Ve hiçbir şeye bağlanmamıştı</p>

  <p class="block11">Her yerden bir yolu geçerdi,</p>

  <p class="block11">Her konakta bir gölgelik örter üstünü;</p>

  <p class="block11">Sabahları uyanırken, gününü</p>

  <p class="block11">Tanrı iradesine teslim ederdi</p>

  <p class="block11">Ve yaşamın kendine özgü derdi</p>

  <p class="block11">Çalkayamıyordu yüreğinin ölgünlüğünü.</p>

  <p class="block11">Kimi zaman büyülü şanın</p>

  <p class="block11">Uzak yıldızı onu çelerdi;</p>

  <p class="block11">Birdenbire gönlüne bazen</p>

  <p class="block11">Doğuyordu refah ve eğlenceler;</p>

  <p class="block11">Kimsesiz başının ufkunda</p>

  <p class="block11">Çok zaman gök gürlediği oluyordu;</p>

  <p class="block11">Ama o, kaygısızca boralarda</p>

  <p class="block11">Ya da yıldızlar altında uyuyordu.</p>

  <p class="block11">Ve yaşıyordu, dinlemeden buyruklarını</p>

  <p class="block11">Hileci ve kör yazgının;</p>

  <p class="block11">Ama Tanrım! Nasıl da tutkular oynadı</p>

  <p class="block11">Yumuşak başlı ruhuyla onun!</p>

  <p class="block11">Nasıl bir dalgayla kaynıyordu</p>

  <p class="block11">Onun acılarla bitkin göğsü!</p>

  <p class="block11">Çoktan mı, ne kadar yatışmış durur?</p>

  <p class="block11">Taşarlar ama onlar: Görürsünüz!</p>

  <p class="block11">***</p>

  <p class="block11"><i class="calibre4">Zemfira</i>:</p>

  <p class="block11">Anlat, cancağızım, bana: Acınmıyor musun</p>

  <p class="block11">Sonsuzca vazgeçtiğin her şey uğruna?</p>

  <p class="block13"> </p>

  <p class="block11"><i class="calibre4">Aleko</i>:<br class="calibre1" />
   </p>

  <p class="block11">Nedir, vazgeçtiğim sonsuzca?</p>

  <p class="block12"><br class="calibre1" />
  <i class="calibre4">Zemfira</i>:<br class="calibre1" />
   </p>

  <p class="block11">Yani, anlıyorsun:</p>

  <p class="block11">Kentler, insanları atayurdunun.</p>

  <p class="block12"><br class="calibre1" />
  <i class="calibre4">Aleko</i>:<br class="calibre1" />
   </p>

  <p class="block11">Acınmak niye? Sen hiç bildin mi,</p>

  <p class="block11">Gün oldu sen hiç düşledin mi</p>

  <p class="block11">Bunaltıcı kentlerin boyunduruğunu!</p>

  <p class="block11">Orada surların yığını içinde insanlar,</p>

  <p class="block11">Sabahın tazeliğini soluyamıyorlar,</p>

  <p class="block11">Duyamıyorlar çimenlerin bahar kokusunu,</p>

  <p class="block11">Düşünceyi kovalıyor, utanç duyuyorlar sevgiden,</p>

  <p class="block11">Alıp satıyorlar kendi özgürlüklerini,</p>

  <p class="block11">Putların boyun büküyorlar önünde</p>

  <p class="block11">Ve para diliyorlar zincirlerle bir.</p>

  <p class="block11">Nedir vazgeçtiğim? Heyecanı aldatışların,</p>

  <p class="block11">Peşin kanıların kör yargısı,</p>

  <p class="block11">Kovalayışı çıldırmış yığınların</p>

  <p class="block11">Ya da muhteşem bir yüzkarası.</p>

  <p class="block3"> </p>

  <p class="block11"><i class="calibre4">Zemfira</i>:<br class="calibre1" />
   </p>

  <p class="block11">Ama orada saraylar nasıl görkemli,</p>

  <p class="block11">Orada rengarenk halılar,</p>

  <p class="block11">Orada oyunlar, ışıltılı şölenler var,</p>

  <p class="block11">Kızların giyimi orada ne kadar zengin!..</p>

  <p class="block12"><br class="calibre1" />
  <i class="calibre4">Aleko</i>:<br class="calibre1" />
   </p>

  <p class="block11">Işıltılı eğlenceleri uzak dursun!</p>

  <p class="block11">Sevgi olmayan yerde, olmaz neşe de.</p>

  <p class="block11">Kızlarsa... Sen onlardan çok daha hoşsun</p>

  <p class="block11">Gösterişli giysilerden yoksun,</p>

  <p class="block11">İnciler, gerdanlıklar yokken göğsünde!</p>

  <p class="block11">Değişme sen, benim canım, sevecenim!</p>

  <p class="block11">Bense... Yaşamda aşkı ve özgürlüğü</p>

  <p class="block11">Seninle paylaşmak biricik dileğim.</p>

  <p class="block11">Paylaşmak bu gönüllü sürgünlüğü!</p>

  <p class="block12"><br class="calibre1" />
  <i class="calibre4">Yaşlı Adam</i>:<br class="calibre1" />
   </p>

  <p class="block11">Bizi seviyorsun, yetiştinse de</p>

  <p class="block11">Varlıklı bir halkın arasında.</p>

  <p class="block11">Özgürlük her zaman tatlı gelmez ama</p>

  <p class="block11">Bitip büyüyenlere gönenç içinde.</p>

  <p class="block11">Bizde bir söylence var:</p>

  <p class="block11">Çar bir zamanlar sürgün etmişti</p>

  <p class="block11">Aramıza güneyli bir ihtiyarı.</p>

  <p class="block11">(Eskiden biliyordum, unuttum şimdi</p>

  <p class="block11">Onun bilmecemsi tuhaf lakabını.)</p>

  <p class="block11">Geçkin yaşlarında bulunuyordu artık,</p>

  <p class="block11">Ama iyicil ruhuyla genç ve diriydi -</p>

  <p class="block11">Harikulade şarkı yeteneği vardı,</p>

  <p class="block11">Suların çağıltısına sesi benzerdi -</p>

  <p class="block11">Ve herkes pek sevmişti onu,</p>

  <p class="block11">Yaşıyordu Tuna’nın kıyılarında,</p>

  <p class="block11">Kimselerin incitmeden gönlünü,</p>

  <p class="block11">İnsanları büyüleyerek şarkılarıyla;</p>

  <p class="block11">Dupduruydu niyetlerinden yana,</p>

  <p class="block11">Çocuklar gibi zayıf ve sıkılgandı;</p>

  <p class="block11">Yedi kat yabancı insanlar ona</p>

  <p class="block11">Av avlıyor ve balık tutuyorlardı;</p>

  <p class="block11">Buzlandığı zaman coşkun nehir</p>

  <p class="block11">Ve savrulduğu zaman kış kasırgaları,</p>

  <p class="block11">Yumuşak postlarla bedenini</p>

  <p class="block11">Kaplıyorlardı kutsal ihtiyarın;</p>

  <p class="block11">Ama yaşamda üzünçlerine yoksunluğun</p>

  <p class="block11">Alışmayı başaramıyordu hiçbir zaman;</p>

  <p class="block11">Yurtsuzlanmıştı, kupkuru ve solgun,</p>

  <p class="block11">Diyordu ki, tanrısal gazap</p>

  <p class="block11">Onun cezalandırmış işlediği suçu...</p>

  <p class="block11">Bekliyordu yetişmesini bir kurtuluşun.</p>

  <p class="block11">Ve kutsuz, daima özlem çekiyordu,</p>

  <p class="block11">Dolaşırken Tuna’nın kıyılarında,</p>

  <p class="block11">Acı acı gözyaşları döküyordu,</p>

  <p class="block11">Uzaklardaki kentini anımsamayla,</p>

  <p class="block11">Ve tutsu söyledi, ölümünden sonra</p>

  <p class="block11">Güneye götürsünler diye</p>

  <p class="block11">Yurt özlemi çeken kemiklerini,</p>

  <p class="block11">O yabancı toprağın ölümle de</p>

  <p class="block11">Huzura ermeyen konuklarını!</p>

  <p class="block3"> </p>

  <p class="block11"><i class="calibre4">Aleko</i>:<br class="calibre1" />
   </p>

  <p class="block11">İşte bu, yazgısı senin oğullarının,</p>

  <p class="block11">Ey Roma, ey çınlayan küre!...</p>

  <p class="block11">Sevginin şarkıcısı, şarkıcısı tanrıların,</p>

  <p class="block11">Söyle sen bana, nedir şan?</p>

  <p class="block11">Sin uğultusu, övgü sadası mı,</p>

  <p class="block11">İsli bir gölgeliğin altında yoksa</p>

  <p class="block11">Yabanıl bir Çingenenin anlatısı mı?</p>

  <p class="block11">***</p>

  <p class="block12">İki yaz geçti. Öyle dolaşıyorlar</p>

  <p class="block11">Yine Çingeneler barışçıl topluluğuyla;</p>

  <p class="block11">Dirlikle ve konukseverlikle karşılaşıyorlar.</p>

  <p class="block11">Onlar eskisi gibi yine her yanda.</p>

  <p class="block11">İtmiş bukağılarını aydınlanmanın,</p>

  <p class="block11">Aleko özgür tıpkı onlar gibi;</p>

  <p class="block11">Kaygısızca ve hayıflanmasız</p>

  <p class="block11">Yürütüyor göçebe günlerini.</p>

  <p class="block11">Hep aynı Aleko o ve aynı aile;</p>

  <p class="block11">Geçmiş yıllarını anmaksızın bile,</p>

  <p class="block11">Benimsedi Çingene törelerini.</p>

  <p class="block11">Seviyor gölgeliğini konaklarının,</p>

  <p class="block11">Ve sonsuz avarelik tutkularını,</p>

  <p class="block11">Ve yoksul, çınıltılı dillerini.</p>

  <p class="block11">Öz mağarasından kaçkın bir ayı</p>

  <p class="block11">Tüylü konuğu onun çergesinde,</p>

  <p class="block11">Kasabalarda, kırsal yol boyu</p>

  <p class="block11">Bir Moldava avlusunun önünde</p>

  <p class="block11">Temkinli bir kalabalığın karşısında</p>

  <p class="block11">Hem külfetle dansediyor, hem böğürüyor,</p>

  <p class="block11">Hem de usanç veren zincirini kemiriyor;</p>

  <p class="block11">Yaşlı adam dayanıp yolculuk sopasına</p>

  <p class="block11">Tembel tembel tef çalıyor,</p>

  <p class="block11">Aleko bir şarkıyla ayıyı taşıyor,</p>

  <p class="block11">Zemfira halk arasında dolaşıyor</p>

  <p class="block11">Ve onların gönülden haracını alıyor.</p>

  <p class="block11">Gece indiği zaman hep üçü bir</p>

  <p class="block11">Pişiriyorlar derilmemiş darılarını;</p>

  <p class="block11">İhtiyar uyuyunca, yolunda her şey...</p>

  <p class="block11">Çergenin altı sessiz ve karanlık.</p>

  <p class="block11">***</p>

  <p class="block11">Bahar güneşinin altında ihtiyar</p>

  <p class="block11">Isıtıyor soğumaya duran kanını;</p>

  <p class="block11">Salıncakta bir aşkı şarkılıyor kızı.</p>

  <p class="block11">Aleko dinliyor ve rengi sararıyor.</p>

  <p class="block12"><br class="calibre1" />
  <i class="calibre4">Zemfira</i>:<br class="calibre1" />
   </p>

  <p class="block11">Yaşlı koca, hırçın koca</p>

  <p class="block11">İster kes, yak ister,</p>

  <p class="block11">Sapmam; korkmuyorum</p>

  <p class="block11">Ne bıçaktan, ne ateşten.</p>

  <p class="block12"><br class="calibre1" />
  Nefret ediyorum senden,</p>

  <p class="block11">Çekinmiyorum senden:</p>

  <p class="block11">Ben başkasını seviyorum,</p>

  <p class="block11">Ölüyorum onun sevgisinden.</p>

  <p class="block12"><br class="calibre1" />
  <i class="calibre4">Aleko</i>:<br class="calibre1" />
   </p>

  <p class="block11">Sus. Usandım şarkıdan,</p>

  <p class="block11">Yabanıl şarkıları sevmiyorum.</p>

  <p class="block13"> </p>

  <p class="block11"><i class="calibre4">Zemfira</i>:<br class="calibre1" />
   </p>

  <p class="block11">Sevmiyorsun? Bana ne bundan!</p>

  <p class="block11">Ben şarkımı kendim için söylüyorum.</p>

  <p class="block12"><br class="calibre1" />
  İster kes, yak ister;</p>

  <p class="block11">Hiçbir şey söylemem;</p>

  <p class="block11">Yaşlı koca, hırçın koca,</p>

  <p class="block11">Onu bilemezsin sen.</p>

  <p class="block12"><br class="calibre1" />
  Bahardan diri o,</p>

  <p class="block11">Yaz gününden ateşli;</p>

  <p class="block11">Nasıl genç ve cesur!</p>

  <p class="block11">Nasıl seviyor beni!</p>

  <p class="block12"><br class="calibre1" />
  Onu nasıl sardım</p>

  <p class="block11">Issızlığında gecenin!</p>

  <p class="block11">Nasıl güldük o zaman</p>

  <p class="block11">Ak saçlarına senin!</p>

  <p class="block13"> </p>

  <p class="block11"><i class="calibre4">Aleko</i>:<br class="calibre1" />
   </p>

  <p class="block11">Sus, Zemfira! Usandım iyice...</p>

  <p class="block12"><br class="calibre1" />
  <i class="calibre4">Zemfira</i>:<br class="calibre1" />
   </p>

  <p class="block11">Öyleyse, şarkımı anladın mı?</p>

  <p class="block12"><br class="calibre1" />
  <i class="calibre4">Aleko</i>:</p>

  <p class="block12"><br class="calibre1" />
  Zemfira!</p>

  <p class="block13"> </p>

  <p class="block11"><i class="calibre4">Zemfira</i>:<br class="calibre1" />
   </p>

  <p class="block11">Özgürsün kızmakta istediğince,</p>

  <p class="block11">Sana dair söylüyorum ben şarkımı.</p>

  <p class="block12"><br class="calibre1" />
  Uzaklaşıyor ve şarkı söylüyor: Yaşlı koca vb.</p>

  <p class="block3"> </p>

  <p class="block11"><i class="calibre4">Yaşlı Adam</i>:<br class="calibre1" />
   </p>

  <p class="block11">Evet, anımsıyorum, anımsıyorum, bu şarkı</p>

  <p class="block11">Yakılmıştı ta bizim çağlarımızda.</p>

  <p class="block11">Bu dünyanın neşesinde nicedir artık</p>

  <p class="block11">Böyle söylene gelmede insanlar arasında.</p>

  <p class="block11">Kagul bozkırlarında göçtüğümüz sıra,</p>

  <p class="block11">Kış gecelerinde bazen olurdu,</p>

  <p class="block11">Kızını sallarken ateşin karşısında</p>

  <p class="block11">Benim Mariula söylerdi bunu.</p>

  <p class="block11">Usumda benim geçmiş yıllar</p>

  <p class="block11">Saatten saate daha belirsizlenmede;</p>

  <p class="block11">Ama bu şarkı işlemiş bir yarayla</p>

  <p class="block11">Belleğimde benim en derinlere.</p>

  <p class="block11">***<br class="calibre1" />
   </p>

  <p class="block11">Her şey sessiz; gece. Ay ışığıyla süslü</p>

  <p class="block11">Güneyin açık-mavi ufukları.</p>

  <p class="block11">Zemfira uyandırdı ihtiyarı:</p>

  <p class="block11">"Ah, babam! Aleko bu gece ürkütücü.</p>

  <p class="block11">Dinle, arasında ağır uykusunun</p>

  <p class="block11">İnleyişlerini ve hıçkırıklarını onun."</p>

  <p class="block12"><br class="calibre1" />
  <i class="calibre4">Yaşlı Adam</i>:<br class="calibre1" />
   </p>

  <p class="block11">Dokunma. Koru suskunluğunu.</p>

  <p class="block11">Bir Rus söylencesi duymuştum:</p>

  <p class="block11">Şimdi, bu yarı gece zamanında</p>

  <p class="block11">Uykuda daraltırmış insanın soluğunu</p>

  <p class="block11">Ev perileri; tan ağarmadan önce</p>

  <p class="block11">Giderlermiş. Sen otur benim yanımda.</p>

  <p class="block12"><br class="calibre1" />
  <i class="calibre4">Zemfira</i>:<br class="calibre1" />
   </p>

  <p class="block11">Baba! Zemfira! diye mırıldanıyor.</p>

  <p class="block12"><br class="calibre1" />
  <i class="calibre4">Yaşlı Adam</i>:<br class="calibre1" />
   </p>

  <p class="block11">Gönlünde onun dünyalara değersin sen;</p>

  <p class="block11">O, uykusunda bile seni arıyor.</p>

  <p class="block3"> </p>

  <p class="block11"><i class="calibre4">Zemfira</i>:<br class="calibre1" />
   </p>

  <p class="block11">Geçti, soğudum sevgisinden,</p>

  <p class="block11">Sıkıldım; yüreğim özgürlük diliyor,</p>

  <p class="block11">Artık ben... Ama sus! Duyuyor musun sesini?</p>

  <p class="block11">Başka bir adı ünlüyor...</p>

  <p class="block12"><br class="calibre1" />
  <i class="calibre4">Yaşlı Adam</i>:<br class="calibre1" />
   </p>

  <p class="block11">Kimin adını?</p>

  <p class="block12"><br class="calibre1" />
  <i class="calibre4">Zemfira</i>:<br class="calibre1" />
   </p>

  <p class="block11">Duyuyor musun? Kısık inleyişini</p>

  <p class="block11">Ve diş gıcırtısını kızgın!.. Bu fena!..</p>

  <p class="block11">Onu uyandıracağım...</p>

  <p class="block12"><br class="calibre1" />
  <i class="calibre4">Yaşlı Adam</i>:<br class="calibre1" />
   </p>

  <p class="block11">Boşuna,</p>

  <p class="block11">Gece perisini kovma,</p>

  <p class="block11">O kendisi gider...</p>

  <p class="block12"><br class="calibre1" />
  <i class="calibre4">Zemfira</i>:<br class="calibre1" />
   </p>

  <p class="block11">Yatakta döndü,</p>

  <p class="block11">Doğruldu, sesleniyor bana... Uyandı,</p>

  <p class="block11">-Ona gidiyorum, hoşçakal, uyu.</p>

  <p class="block3"> </p>

  <p class="block11"><i class="calibre4">Aleko</i>:<br class="calibre1" />
   </p>

  <p class="block11">Neredeydin?</p>

  <p class="block13"> </p>

  <p class="block11"><i class="calibre4">Zemfira</i>:<br class="calibre1" />
   </p>

  <p class="block11">Babamla oturdum.</p>

  <p class="block11">Seni bir peri bunaltıyordu;</p>

  <p class="block11">Düşünde acılar yakıyordu</p>

  <p class="block11">Ruhunu; beni korkuttun:</p>

  <p class="block11">Dişlerini gıcırdatıyordun uykuda</p>

  <p class="block11">Ve beni çağırıyordun.</p>

  <p class="block12"><br class="calibre1" />
  <i class="calibre4">Aleko</i>:<br class="calibre1" />
   </p>

  <p class="block11">Sen, düşüme girdin,</p>

  <p class="block11">Gördüm, aramızda bizim güya...</p>

  <p class="block11">Ürkünç düşler gördüm!</p>

  <p class="block13"> </p>

  <p class="block11"><i class="calibre4">Zemfira</i>:<br class="calibre1" />
   </p>

  <p class="block11">İnanma aldatıcı düş görmelere.</p>

  <p class="block12"><br class="calibre1" />
  <i class="calibre4">Aleko</i>:<br class="calibre1" />
   </p>

  <p class="block11">Ah, inanmıyorum gerçekliğine hiçbir şeyin:</p>

  <p class="block11">Ne düşlere, ne tatlı ant vermelere,</p>

  <p class="block11">Hatta inanmıyorum yüreğine senin.</p>

  <p class="block11">***</p>

  <p class="block11"><i class="calibre4">Yaşlı Adam</i>:<br class="calibre1" />
   </p>

  <p class="block11">Niçin sen, genç divane,</p>

  <p class="block11">Niçin ah ediyorsun her an?</p>

  <p class="block11">Burada insanlar özgür, gökyüzü aydın,</p>

  <p class="block11">Ve kadınlar ün salmış güzelliğiyle,</p>

  <p class="block11">Ağlama: Keder bitirir seni.</p>

  <p class="block12"><br class="calibre1" />
  <i class="calibre4">Aleko</i>:<br class="calibre1" />
   </p>

  <p class="block11">Baba, o artık sevmiyor beni.</p>

  <p class="block3"> </p>

  <p class="block11"><i class="calibre4">Yaşlı Adam</i>:</p>

  <p class="block12"><br class="calibre1" />
  Tasa etme, dostum; o daha bebek.</p>

  <p class="block11">Değil bu kederin senin usa uygun:</p>

  <p class="block11">Sen ıstıraplı ve çetin seviyorsun,</p>

  <p class="block11">Kadın yüreğiyse, eğlenerek.</p>

  <p class="block11">Bak: Uzak gök kemerinin engininde</p>

  <p class="block11">Özgür başına dolanıyor ay;</p>

  <p class="block11">Bütün doğaya yolu üzerinde</p>

  <p class="block11">Eşitçe pırıltısını döküyor o.</p>

  <p class="block11">Her bulutu gözlüyor özenle,</p>

  <p class="block11">Her birine gür aydınlık veriyor</p>

  <p class="block11">-İşte bak,- geçti bir diğerine;</p>

  <p class="block11">Onu da ama az süre ziyaret ediyor.</p>

  <p class="block11">Kim gökte aya sınır gösterebilir,</p>

  <p class="block11">Ona diyebilir dur, orası yerin!</p>

  <p class="block11">Taze kızın gönlüne kim söyleyebilir,</p>

  <p class="block11">Yalnızca birini sev, başkalaşma sen?</p>

  <p class="block11">Tasa etme.</p>

  <p class="block3"> </p>

  <p class="block11"><i class="calibre4">Aleko</i>:<br class="calibre1" />
   </p>

  <p class="block11">Nasıl da seviyordu.</p>

  <p class="block11">Nasıl, bana sevecen hayranlığıyla,</p>

  <p class="block11">Kırların dingin ıssızlığında</p>

  <p class="block11">Gece saatlerini geçiriyordu!</p>

  <p class="block11">Çocuksu sevincine bürülü,</p>

  <p class="block11">Candan cıvıltılı sesiyle</p>

  <p class="block11">Ya da estiren öpüşüyle</p>

  <p class="block11">Nasıl da benim gam yükümü</p>

  <p class="block11">Bir anda dağıtmaya yetiyordu!..</p>

  <p class="block11">Ve neylenir? Zemfira sevgiden döndü!</p>

  <p class="block11">Benim Zemfiram artık soğudu!..</p>

  <p class="block12"><br class="calibre1" />
  <i class="calibre4">Yaşlı Adam</i>:<br class="calibre1" />
   </p>

  <p class="block11">Dinle: Yaşadığım bir olayı diyeyim,</p>

  <p class="block11">Ben öz öykümü sana nakledeyim.</p>

  <p class="block11">Çok, çok zaman önce, Tuna kıyısını</p>

  <p class="block11">Tehdit etmemişken henüz tecim -</p>

  <p class="block11">(Nasıl tazeleniyor, görüyorsun,</p>

  <p class="block11">Aleko, yine benim eski acım.)</p>

  <p class="block11">Bizler padişahtan korkardık o zamanlar;</p>

  <p class="block11">Ve Bucak’ı bir paşa yönetiyordu</p>

  <p class="block11">Yüksek kulelerden Akkerman’da.</p>

  <p class="block11">O yıllar pek gençtim; ruhum</p>

  <p class="block11">Coşkuyla kaynıyordu o devirde;</p>

  <p class="block11">Ve o sıralar henüz saçlarımda</p>

  <p class="block11">Ak yoktu bir tel bile, -</p>

  <p class="block11">Güzel genç kızların arasında</p>

  <p class="block11">Biri vardı... Nice zaman seyrettim,</p>

  <p class="block11">Güneşle bakıştığımız gibi hayranlıkla,</p>

  <p class="block11">Ve sonunda onu benim addettim...</p>

  <p class="block3"> </p>

  <p class="block11">Ah, gençliğim benim, nasıl hızla</p>

  <p class="block11">Balkıdı bir düşlemde akan yıldızca!</p>

  <p class="block11">Tükendiniz ama siz, aşkın çağları,</p>

  <p class="block11">Daha da çabuk: bir yıl sevdi beni yalnızca,</p>

  <p class="block11">Yalnızca bir yıl boyu sevdi Mariula.</p>

  <p class="block12"><br class="calibre1" />
  Bir ara Kagul suları yöresinde</p>

  <p class="block11">Yabancı bir obaya raslamıştık;</p>

  <p class="block11">Çözmüşlerdi o Çingeneler çergelerini</p>

  <p class="block11">Bir dağ eteğinde yanında bizimkilerin,</p>

  <p class="block11">İki gece birlikte konaklamıştık.</p>

  <p class="block11">Kalkıp gittiler bunlar üçüncü gece, -</p>

  <p class="block11">Ve, küçücük kızını koyup geride,</p>

  <p class="block11">Gitti, takılıp peşlerine benim Mariula.</p>

  <p class="block11">Ben tatlı uyuyordum; tan aydınlığıyla</p>

  <p class="block11">Uyandım, baktım kadınım yok:</p>

  <p class="block11">Ararım, seslenirim, imi bile kayıp.</p>

  <p class="block11">Özleyip ağlıyordu Zemfira,</p>

  <p class="block11">Ağladım ben de, o zamandan beri</p>

  <p class="block11">Dünyanın soğumuşum bütün kızlarına;</p>

  <p class="block11">Asla aralarında benim gözlerim</p>

  <p class="block11">Seçmedi kendime bir yaşam yoldaşı,</p>

  <p class="block11">Ve yalnız ve boş yıllarımı</p>

  <p class="block11">Artık kimselerle paylaşmadım.</p>

  <p class="block3"> </p>

  <p class="block11"><i class="calibre4">Aleko</i>:<br class="calibre1" />
   </p>

  <p class="block11">Peki, nasıl oldu sen koşmadın</p>

  <p class="block11">İzinden hemen o uygunsuzun</p>

  <p class="block11">Ve hem o yağmacıların, hem o soysuzun</p>

  <p class="block11">Yüreğine hançeri saplamadın?</p>

  <p class="block13"> </p>

  <p class="block11"><i class="calibre4">Yaşlı Adam</i>:<br class="calibre1" />
   </p>

  <p class="block11">Ne diye? Gençlik kuşlardan daha özgür;</p>

  <p class="block11">Zaptetmek aşkı kimin elinde?</p>

  <p class="block11">Sevinç sırasıyla herkese devrolur;</p>

  <p class="block11">Olmuş bulunan, artık olmaz yeniden.</p>

  <p class="block13"> </p>

  <p class="block11"><i class="calibre4">Aleko</i>:<br class="calibre1" />
   </p>

  <p class="block11">Değilim ben öyle. Hayır, savaşmadan</p>

  <p class="block11">Bağışlamam kimseye kendi haklarımı!</p>

  <p class="block11">Bari öcümle olsun tat alırım.</p>

  <p class="block11">Yo, hayır! Uyurken düşman</p>

  <p class="block11">Onu bulsam uçurumu başında denizin,</p>

  <p class="block11">Yemin olsun, burada o iblisin</p>

  <p class="block11">Bedenine tekmem aman tanımazdı;</p>

  <p class="block11">Denizin dalgalarına, ürkü duymaksızın,</p>

  <p class="block11">O savunmasızı itiverirdim;</p>

  <p class="block11">Ve ansızın uyanışının korkusunu</p>

  <p class="block11">Öfkeli bir kahkahayla perçinlerdim,</p>

  <p class="block11">Ve uzun süre düşüş uğultusu</p>

  <p class="block11">Bana tat ve gülme verirdi.</p>

  <p class="block11">***</p>

  <p class="block11"><i class="calibre4">Genç Çingene</i>:<br class="calibre1" />
   </p>

  <p class="block11">Bir daha... Bir öpüş daha...</p>

  <p class="block12"><br class="calibre1" />
  <i class="calibre4">Zemfira</i>:<br class="calibre1" />
   </p>

  <p class="block11">Vakittir. Kocam kıskanç ve huysuz.</p>

  <p class="block12"><br class="calibre1" />
  <i class="calibre4">Çingene</i>:<br class="calibre1" />
   </p>

  <p class="block11">Bir… veda için… ama doyasıya!</p>

  <p class="block12"><br class="calibre1" />
  <i class="calibre4">Zemfira</i>:<br class="calibre1" />
   </p>

  <p class="block11">Hoşçakal, gelmeden o henüz.</p>

  <p class="block12"><br class="calibre1" />
  <i class="calibre4">Çingene</i>:<br class="calibre1" />
   </p>

  <p class="block11">Söyle, ne zaman yeniden buluşacağız?</p>

  <p class="block13"> </p>

  <p class="block11"><i class="calibre4">Zemfira</i>:<br class="calibre1" />
   </p>

  <p class="block11">Ay battığı zaman, bu gece,</p>

  <p class="block11">Tepenin ardında, üzerinde sinliğin...</p>

  <p class="block12"><br class="calibre1" />
  <i class="calibre4">Çingene</i>:<br class="calibre1" />
   </p>

  <p class="block11">Atlatıyor! Gelmeyecek!</p>

  <p class="block12"><br class="calibre1" />
  <i class="calibre4">Zemfira</i>:<br class="calibre1" />
   </p>

  <p class="block11">İşte o! Kaç!... Geleceğim, sevgilim.</p>

  <p class="block11">***</p>

  <p class="block11">Aleko uyuyor. Bulanık</p>

  <p class="block11">Bir görüntü usunda kıpırdıyor;</p>

  <p class="block11">Bir çığlıkla karanlıkta uyanıp</p>

  <p class="block11">Kıskançlıkla kolunu uzatıyor;</p>

  <p class="block11">Ama ürperen kolu onun</p>

  <p class="block11">Dolanıyor soğuk örtülerde,</p>

  <p class="block11">Kadını uzaklarda Aleko’nun...</p>

  <p class="block11">Sarsıntıyla doğruldu ve kulak veriyor...</p>

  <p class="block11">Her şey sessiz, içini ürkü sarıyor,</p>

  <p class="block11">Bedeninde ateşler ve buzlar koşuyor;</p>

  <p class="block11">Kalkıyor, çergeden çıkıyor dışarı,</p>

  <p class="block11">Korkunç o, dolaşıyor çevresini arabaların;</p>

  <p class="block11">Her şey durgun; kırlar susuyor;</p>

  <p class="block11">Karanlık; ay sislerin ötesine ağmış,</p>

  <p class="block11">Belli belirsiz çıtlıyor oyuncu ışığı yıldızların,</p>

  <p class="block11">Belli belirsiz çiyde seçilen ayak izleri</p>

  <p class="block11">İlerdeki tepelerin ardına uzanmış:</p>

  <p class="block11">Sabırsızlık içinde ivedi yürüyor o,</p>

  <p class="block11">Uğursuz izin çektiği yere doğru.</p>

  <p class="block3"> </p>

  <p class="block11">Yolun sonunda, arkada,</p>

  <p class="block11">Ağarıyor belli belirsiz önündesin...</p>

  <p class="block11">Oraya doğru dermansızlanan ayakları</p>

  <p class="block11">Sürünüyor, bir önseziyle bitkin,</p>

  <p class="block11">Dizleri titriyor, titriyor dudakları,</p>

  <p class="block11">Yürüyor.. ve birden.. düş mü bu yoksa?</p>

  <p class="block11">Birdenbire görüyor yakında iki karaltıyı</p>

  <p class="block11">Ve fısıltıları duyuyor tam yanıbaşında,</p>

  <p class="block11">Üzerinde kirletilen sinliğin.</p>

  <p class="block3"> </p>

  <p class="block11"><i class="calibre4">1. ses</i>:<br class="calibre1" />
   </p>

  <p class="block11">Yeter...</p>

  <p class="block13"> </p>

  <p class="block11"><i class="calibre4">2. ses</i>:<br class="calibre1" />
   </p>

  <p class="block11">Kal biraz...</p>

  <p class="block12"><br class="calibre1" />
  <i class="calibre4">1. Ses</i>:<br class="calibre1" />
   </p>

  <p class="block11">Yeter, sevgilim.</p>

  <p class="block12"><br class="calibre1" />
  <i class="calibre4">2. Ses</i>:<br class="calibre1" />
   </p>

  <p class="block11">Hayır, hayır, kal, sabah edelim.</p>

  <p class="block13"> </p>

  <p class="block11"><i class="calibre4">1. ses</i>:<br class="calibre1" />
   </p>

  <p class="block11">Geç oldu.</p>

  <p class="block13"> </p>

  <p class="block11"><i class="calibre4">2. ses</i>:<br class="calibre1" />
   </p>

  <p class="block11">Ne kadar ürkekçe seviyorsun.</p>

  <p class="block11">Bir dakika!</p>

  <p class="block13"> </p>

  <p class="block11"><i class="calibre4">1. ses</i>:<br class="calibre1" />
   </p>

  <p class="block11">Sen mahvedersin beni.</p>

  <p class="block3"> </p>

  <p class="block11"><i class="calibre4">2. ses</i>:<br class="calibre1" />
   </p>

  <p class="block11">Bir dakika!</p>

  <p class="block13"> </p>

  <p class="block11"><i class="calibre4">1. ses</i>:<br class="calibre1" />
   </p>

  <p class="block11">Ya benim yokluğumda</p>

  <p class="block11">Uyanırsa kocam?..</p>

  <p class="block12"><br class="calibre1" />
  <i class="calibre4">Aleko</i>:</p>

  <p class="block13"> </p>

  <p class="block11">Uyandım ben.</p>

  <p class="block11">Nereye! Öteye adım atmayın siz ikiniz;</p>

  <p class="block11">Siz mezarın üstünde de rahat edersiniz.</p>

  <p class="block12"><br class="calibre1" />
  <i class="calibre4">Zemfira</i>:<br class="calibre1" />
   </p>

  <p class="block11">Canım, sen kaç, kaç...</p>

  <p class="block12"><br class="calibre1" />
  <i class="calibre4">Aleko</i>:<br class="calibre1" />
   </p>

  <p class="block11">Yerinde kal!</p>

  <p class="block11">Nereye, güzel delikanlı?</p>

  <p class="block11">Yıkıl!</p>

  <p class="block12"><br class="calibre1" />
  Hançeri ona saplıyor.</p>

  <p class="block12"><br class="calibre1" />
   </p>

  <p class="block11"><i class="calibre4">Zemfira</i>:<br class="calibre1" />
   </p>

  <p class="block11">Aleko!</p>

  <p class="block3"> </p>

  <p class="block11"><i class="calibre4">Çingene</i>:<br class="calibre1" />
   </p>

  <p class="block11">Ölüyorum...</p>

  <p class="block12"><br class="calibre1" />
  <i class="calibre4">Zemfira</i>:<br class="calibre1" />
   </p>

  <p class="block11">Aleko, öldüreceksin onu!</p>

  <p class="block11">Bak: Bütün bulandın kana!</p>

  <p class="block11">Oy, ne yaptın sen?</p>

  <p class="block12"><br class="calibre1" />
  <i class="calibre4">Aleko</i>:<br class="calibre1" />
   </p>

  <p class="block11">Hiçbir şey.</p>

  <p class="block11">Şimdi solu aşkıyla onun.</p>

  <p class="block12"><br class="calibre1" />
  <i class="calibre4">Zemfira</i>:<br class="calibre1" />
   </p>

  <p class="block11">Hayır, tamam, korkmuyorum senden!</p>

  <p class="block11">Tehditlerine senin aldırmıyorum,</p>

  <p class="block11">Öldürmene senin lanet olsun...</p>

  <p class="block12"><br class="calibre1" />
  <i class="calibre4">Aleko</i>:<br class="calibre1" />
   </p>

  <p class="block11">Peki, öl sen de!</p>

  <p class="block12"><br class="calibre1" />
  Onu da hançerliyor.</p>

  <p class="block12"><br class="calibre1" />
  <i class="calibre4">Zemfira</i>:<br class="calibre1" />
   </p>

  <p class="block11">Ölürüm sevgisinden...</p>

  <p class="block11">***</p>

  <p class="block11">Doğu, tan kızıllığıyla aydınlanmış,</p>

  <p class="block11">Işıldıyordu. Aleko tümseğin ötesinde,</p>

  <p class="block11">Elinde hançeriyle, kana bulanmış,</p>

  <p class="block11">Sin taşının duruyordu üzerinde.</p>

  <p class="block11">Önünde ölü bedenler uzanıyordu;</p>

  <p class="block11">Katilin müthişti çehresi.</p>

  <p class="block11">Korkmuş Çingeneler toplanıyordu</p>

  <p class="block11">Çevresinde ürkülü kalabalığıyla.</p>

  <p class="block11">Yanda bir mezar kazıyorlardı.</p>

  <p class="block11">Yas dizisiyle yürüyordu kadınlar</p>

  <p class="block11">Ve ölülerin gözlerini öpüyorlardı.</p>

  <p class="block11">Yaşlı baba oturuyordu tek başına</p>

  <p class="block11">Ve bakıyordu ölmüş olan kızına</p>

  <p class="block11">Dilsiz bir kederin durgunluğuyla.</p>

  <p class="block11">Kaldırdılar cesetleri, taşıdılar</p>

  <p class="block11">Ve genç çifti yerin</p>

  <p class="block11">Soğuk sinesine yatırdılar.</p>

  <p class="block11">Aleko uzakta seyrediyordu</p>

  <p class="block11">Her şeyi... Ve örttüğünde ölülerin</p>

  <p class="block11">Üzerini son avuç toprak</p>

  <p class="block11">O, suskun, usulca eğildi</p>

  <p class="block11">Ve kayadan otlara devrildi.</p>

  <p class="block13"> </p>

  <p class="block11">O zaman yaşlı adam yaklaşıp, dedi:</p>

  <p class="block11">"Terket bizleri sen, mağrur kişi!</p>

  <p class="block11">Bizler ilkeliz, yok yasalarımız,</p>

  <p class="block11">Biz insanı parçalamıyoruz, biz asmıyoruz -</p>

  <p class="block11">Bize yok gereği kanın ve ıstırabın -</p>

  <p class="block11">Ama bir caniyle yaşamak istemiyoruz...</p>

  <p class="block12"><br class="calibre1" />
  Sen ilkel baht için doğmamışsın,</p>

  <p class="block11">Sen kendine özgürlük diliyorsun yalnız;</p>

  <p class="block11">Bize dehşet verir düşünüşün senin:</p>

  <p class="block11">Biz korkağız ve iyi ruhumuz,</p>

  <p class="block11">Sen kötü ve cesursun, terket bizleri,</p>

  <p class="block11">Elveda, esenlikler seninle olsun."</p>

  <p class="block12"><br class="calibre1" />
  Söyledi, ve gürültülü topluluğuyla</p>

  <p class="block11">Göçebe kafilesi devindi</p>

  <p class="block11">Konakladığı bu facia ovasından.</p>

  <p class="block11">Ve az sonra bozkırın derinlerinde</p>

  <p class="block11">Silindi gözden; Bir araba yalnızca,</p>

  <p class="block11">Acıklı kilimiyle üstü örtülü</p>

  <p class="block11">Terketmiyordu bu uğursuz düzlüğü.</p>

  <p class="block11">Tıpkı böyle kış öncesinde bazen,</p>

  <p class="block11">Puslu bir sabah zamanı,</p>

  <p class="block11">Havalanır yüzeyinden kırların</p>

  <p class="block11">Sürüsü en son turnaların,</p>

  <p class="block11">Çığlıklarla savrulur güneye doğru,</p>

  <p class="block11">Ve ölümcül bir kurşun yarasıyla</p>

  <p class="block11">Biri kalır geride mahzun,</p>

  <p class="block11">Salınıp kalır kırılmış kanadıyla.</p>

  <p class="block11">Gece indi; gam yüklü arabada</p>

  <p class="block11">Artık kimse ateşi kurmadı,</p>

  <p class="block11">Artık bu gezici damda sabaha kadar</p>

  <p class="block11">Kimse dingin uykusunu uyumadı.</p>

  <p class="block12"><br class="calibre1" />
  <br class="calibre1" />
   </p>

  <p class="block14" id="calibre_pb_7"> </p>
</body>
</html>
