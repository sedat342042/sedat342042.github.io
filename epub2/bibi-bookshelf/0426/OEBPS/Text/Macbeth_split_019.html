<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Macbeth</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_12">SAHNE V</h2>

  <p class="indentmetin1">&nbsp;</p>

  <p class="indentmetinitalik">(Inverness. Macbeth’in şatosu. Lady Macbeth bir mektup okuyarak girer.)</p>

  <p class="indentmetin1">&nbsp;</p>

  <p class="indentmetin">LADY MACBETH</p>

  <p class="normal">“Tam zafer günü geldi buldular beni. Bildiklerinin insanüstü bir bilgi olduğunu su götürmez tanıtlarla biliyorum. Onlara daha başka şeyler sormaya can atıyordum; ama birden havada eriyip yok oluverdiler. Ben daha şaşkın bakınıp dururken kraldan haberciler geldi, beni Cawdor beyi diye selamladılar. Az önce de üç cadı beni bu unvanla selamlamışlar, hemen arkasından da: ‘Selam sana, yarının kralı!’ demişlerdi. Bunları sana hemen yazıyorum ki, sen benim şan ve şeref ortağım, sevinç payını eksik tatmayasın; yarın ne olacağımı bir an önce bilesin. Bütün bunları içinde sakla ve Tanrıya emanet ol!” Glamis beyi dediler oldun; Cawdor beyi dediler, oldun; öbür dediklerini de olursun… Ama tabiatına güvenim yok; fazla insan sütü emmişsin, en kestirme yoldan gidecek yürek yok sende. Yükselmek istemesine istiyorsun; içinde hırs yok değil; taş gibi de bir yüreğin olmalı yanında, o yok sende. Can attığın şeyi namusunla, suya sabuna dokunmadan elde etmek istiyorsun. Hem dalavere yapmayacaksın, hem de hakkın olmayan tahta oturacaksın! Sen kalk gel buraya, gel ki var gücümü söz edip akıtayım kulaklarından içeri. Korkusuz sözlerim seninle altın çelenk arasındaki engelleri kaldırsın ortadan; bir an önce giy başına kaderin giydirmek istediği tacı.</p>

  <p class="indentmetinitalik">(Bir haberci girer.)</p>

  <p class="normal">Ne haberlerin var?</p>

  <p class="indentmetin">HABERCİ</p>

  <p class="normal">Kral buraya geliyor bu gece.</p>

  <p class="indentmetin">LADY MACBETH</p>

  <p class="normal">Deli misin nesin! Efendin kralla değil mi sersem?</p>

  <p class="normal">Gelecek olsa, hazırlık yaptırmaz mıydı bana?</p>

  <p class="indentmetin">HABERCİ</p>

  <p class="normal">Orasını bilmem, ama benim söylediğim doğru. Bey neredeyse gelir. Benim bir arkadaşımla haber yollamış. Çocuk soluk soluğa geldi, haberi verir vermez de yıkıldı kaldı.</p>

  <p class="indentmetin">LADY MACBETH</p>

  <p class="normal">İyi bakın bu haberciye. Yaman bir haber bu getirdiği.</p>

  <p class="indentmetinitalik">(Haberci çıkar.)</p>

  <p class="normal">Karganın da sesi onun için kısıldı demek.</p>

  <p class="normal">Kara haberini veriyormuş meğer</p>

  <p class="normal">Surlarımızdan içeri giren kralın.</p>

  <p class="normal">Gelin cinlerim, kana susamış cinlerim!</p>

  <p class="normal">Gelin, alın benden kadınlığımı;</p>

  <p class="normal">Katılaştırın, taşlaştırın beni tepeden tırnağa.</p>

  <p class="normal">Öyle koyulaştırın ki kanımı,</p>

  <p class="normal">Merhamet işleyemez olsun içine!</p>

  <p class="normal">İnsanlığım yumuşatıp da beni</p>

  <p class="normal">Sarsmasın korkunç kararımı;</p>

  <p class="normal">Aman vermeyin bana işim bitinceye dek!</p>

  <p class="normal">Gelin, cinayet elçileri, gelin nerdeyseniz,</p>

  <p class="normal">Siz ey varlığın göze görünmez kötülük yılanları,</p>

  <p class="normal">Gelin, sarın memelerimde kadınlığımı,</p>

  <p class="normal">Zehire çevirin sütümü! Sen de gel, karanlık gece;</p>

  <p class="normal">En kara cehennem dumanlarına sarın da gel,</p>

  <p class="normal">Gel ki görmesin açacağı yarayı</p>

  <p class="normal">Keskin hançerimin gözü bile.</p>

  <p class="normal">Karanlık göklerden hiçbir ışık sızıp da</p>

  <p class="normal">“Dur! Vurma!” diyemesin bana!</p>

  <p class="indentmetinitalik">(Macbeth girer.)</p>

  <p class="normal">Koca Glamis beyi! Şanlı Cawdor beyi!</p>

  <p class="normal">Yarın o beylerin de beyi yüce Macbeth!</p>

  <p class="normal">Mektubun kör gözünü açtı yaşadığım günün,</p>

  <p class="normal">Yarınları yaşıyorum şu anda!</p>

  <p class="indentmetin">MACBETH</p>

  <p class="normal">Sevgilim! Canım benim!.. Kral buraya geliyor bu gece.</p>

  <p class="indentmetin">LADY MACBETH</p>

  <p class="normal">Ne zaman gidecek?</p>

  <p class="indentmetin">MACBETH</p>

  <p class="normal">Yarın gitmek niyeti.</p>

  <p class="indentmetin">LADY MACBETH</p>

  <p class="normal">Hayır; güneş hiçbir zaman</p>

  <p class="normal">Öyle bir yarın görmeyecek.</p>

  <p class="normal">Yüzün, beyim, yüzün bir kitaptır unutma;</p>

  <p class="normal">İçinde korkulu bir şeyler okuyabilir insan.</p>

  <p class="normal">Dünyayı aldatmak isteyen dünyanın rengine bürünecek.</p>

  <p class="normal">Bakışın, ellerin, dillerin gülsün;</p>

  <p class="normal">Yüzünden lekesiz bir çiçek ol,</p>

  <p class="normal">İçinden zehirli bir yılan.</p>

  <p class="normal">Misafirlerimiz nerdeyse gelir, hazırlanmalı.</p>

  <p class="normal">Büyük iş bu gecenin işi, sen bana bırak!</p>

  <p class="normal">Gelecek bütün günlerimize gecelerimize,</p>

  <p class="normal">Bu gece verecek beyliği, sultanlığı, her şeyi.</p>

  <p class="indentmetin">MACBETH</p>

  <p class="normal">Gece konuşuruz.</p>

  <p class="indentmetin">LADY MACBETH</p>

  <p class="normal">Sen yalnız renk verme sakın:</p>

  <p class="normal">Yüzü bir değişti mi insanın, korku başladı demektir.</p>

  <p class="normal">Üst tarafını bana bırak.</p>

  <p class="indentmetinitalik">(Çıkarlar.)</p>

  <div class="calibre1" id="calibre_pb_28"></div>
</body>
</html>
