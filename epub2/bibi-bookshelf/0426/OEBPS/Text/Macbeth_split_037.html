<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Macbeth</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_27">SAHNE III</h2>

  <p class="indentmetin1">&nbsp;</p>

  <p class="indentmetinitalik">(İngiliz kralının sarayı önünde. Malcolm ve Macduff girerler.)</p>

  <p class="indentmetin1">&nbsp;</p>

  <p class="indentmetin">MALCOLM</p>

  <p class="normal">Gel bir tenha yer bulalım seninle.</p>

  <p class="normal">Dertli yüreklerimizi boşaltalım seninle.</p>

  <p class="indentmetin">MACDUFF</p>

  <p class="normal">Bırakalım dertleşmeyi de kılıçları çekelim,</p>

  <p class="normal">Yerde yatan anamızı, vatanı koruyalım erkekçe.</p>

  <p class="normal">Her doğan gün yeni dulların ahlarıyla dolu.</p>

  <p class="normal">Yeni yetimler ağlıyor her sabah,</p>

  <p class="normal">Yeni acılar savruluyor göklere çığlık çığlık,</p>

  <p class="normal">Aynı sesle ağlıyormuş gibi bütün İskoçya.</p>

  <p class="indentmetin">MALCOLM</p>

  <p class="normal">Ben inandığıma yanar, bildiğime inanırım.</p>

  <p class="normal">Vakti gelince de ne yapabileceksem yaparım.</p>

  <p class="normal">Bana anlattıklarınız doğru olabilir.</p>

  <p class="normal">Bugün adı bile dillerimize</p>

  <p class="normal">Bir diken gibi batan bu zorba</p>

  <p class="normal">Bir zamanlar iyi bir insan sayılırdı.</p>

  <p class="normal">Siz severdiniz onu, bir kötülük de etmedi size.</p>

  <p class="normal">Ben gencim, ama beni harcayıp gözüne girebilirsiniz.</p>

  <p class="normal">Bir tanrının öfkesini dindirmek için</p>

  <p class="normal">Günahsız, zavallı bir kuzuyu kurban etmek</p>

  <p class="normal">Hiç de fena bir akıl olmaz.</p>

  <p class="indentmetin">MACDUFF</p>

  <p class="normal">Ben kalleş değilim.</p>

  <p class="indentmetin">MALCOLM</p>

  <p class="normal">Macbeth kalleş ama. Bir kral buyruğu</p>

  <p class="normal">En temiz insanlara bile neler yaptırmaz.</p>

  <p class="normal">Ama affedin beni: Siz neyseniz osunuz,</p>

  <p class="normal">Benim kuşkularım sizi değiştirmez.</p>

  <p class="normal">Meleklerin en parlağı gökten düşmüş<a href="../Text/Macbeth_split_048.html#footnote-600-11" id="footnote-600-11-backlink">[11]</a></p>

  <p class="normal">Ama melekler pırıl pırıldır yine de.</p>

  <p class="normal">Bütün kötüler iyi suretine de girseler</p>

  <p class="normal">İyilik yine de iyilik olarak kalır.</p>

  <p class="indentmetin">MACDUFF</p>

  <p class="normal">Ben umutlarımı yitirdim de geldim.</p>

  <p class="indentmetin">MALCOLM</p>

  <p class="normal">Ben de belki kuşkularımı</p>

  <p class="normal">Sizin umutlarınızı yitirdiğiniz yerde buldum.</p>

  <p class="normal">Nasıl olur da çoluğunuzu çocuğunuzu</p>

  <p class="normal">Birden bırakır gelirsiniz habersiz?</p>

  <p class="normal">En sağlam sevgi bağlarından nasıl kopuverir insan?</p>

  <p class="normal">Kuşkularımı bir hakaret saymayın rica ederim:</p>

  <p class="normal">Kendimi koruma zoruyla düşüyorum bunlara.</p>

  <p class="normal">Benim aklımdan geçen ne olursa olsun.</p>

  <p class="normal">Siz yine de temiz ve doğru bir insansınız belki.</p>

  <p class="indentmetin">MACDUFF</p>

  <p class="normal">Kan ağla, zavallı memleketim, kan ağla!</p>

  <p class="normal">Güçlü zorbalık, oturt sapasağlam temellerini:</p>

  <p class="normal">İyiliğin yüreği yok sana karşı durmaya.</p>

  <p class="normal">Yap yapacağın kötülüğü: Her hak senin artık.</p>

  <p class="normal">Allahaısmarladık, prens!</p>

  <p class="normal">Senin düşündüğün kalleş olamam ben,</p>

  <p class="normal">Zorba kralın elindeki bütün ülkeleri,</p>

  <p class="normal">Şarkın bütün hazinelerini de verseler, olmam.</p>

  <p class="indentmetin">MALCOLM</p>

  <p class="normal">Alınmayın böyle: Size hiç güvenim yok demedim.</p>

  <p class="normal">Memleketimiz boyunduruk altında ezilip kan</p>

  <p class="normal">ağlıyor,</p>

  <p class="normal">Her gün yara üstüne yara alıyor, biliyorum.</p>

  <p class="normal">Benim hakkımı arayacak yiğitler de var, biliyorum.</p>

  <p class="normal">İngiltere kralı da binlerce er veriyor bana.</p>

  <p class="normal">Ama ayağımı zorbanın kafasına bassam,</p>

  <p class="normal">Kesip kılıcımın ucuna da taksam,</p>

  <p class="normal">Zavallı yurdumun dertleri artar, eksilmez.</p>

  <p class="normal">Belalar getirir başına yeni kral.</p>

  <p class="indentmetin">MACDUFF</p>

  <p class="normal">Kimi kastediyorsunuz?</p>

  <p class="indentmetin">MALCOLM</p>

  <p class="normal">Kendimi. Öyle kötülükler aşılandı ki bana</p>

  <p class="normal">Bunlar çiçek açıp meyve verdiği zaman,</p>

  <p class="normal">Kapkara Macbeth kar gibi beyaz kalır yanımda.</p>

  <p class="normal">Benim sonsuz kötülüklerimi görünce,</p>

  <p class="normal">“Macbeth bir kuzuymuş” der zavallı İskoçya.</p>

  <p class="indentmetin">MACDUFF</p>

  <p class="normal">Cehennemin korkunç zebani alaylarında bile</p>

  <p class="normal">Macbeth’ten daha lanetlisi bulunamaz.</p>

  <p class="indentmetin">MALCOLM</p>

  <p class="normal">Biliyorum, kana susamıştır, azgındır;</p>

  <p class="normal">Gözü doymaz, yalancı, çılgın, taş yüreklidir;</p>

  <p class="normal">Ne günah düşünebilirse insan, hepsini işler.</p>

  <p class="normal">Ama benim azgınlığımın ne olduğunu bilemezsiniz:</p>

  <p class="normal">Kadın, kız, gelin ve bakireleriniz</p>

  <p class="normal">Dolduramaz benim şehvetimin kuyularını.</p>

  <p class="normal">Hiçbir engel dinlemez olurum arzumun önünde.</p>

  <p class="normal">Macbeth daha iyidir böylesi bir kraldan.</p>

  <p class="indentmetin">MACDUFF</p>

  <p class="normal">Şehvet düşkünlüğü bir tabiat zorbalığıdır,</p>

  <p class="normal">Nice mutlu tahtları vakitsiz boşaltmış,</p>

  <p class="normal">Nice kralların başını yemiştir.</p>

  <p class="normal">Yine de korkmayın hakkınızı geri almaktan.</p>

  <p class="normal">Doyasıya zevkler, keyifler içinde yaşar,</p>

  <p class="normal">Soğuk bir yüzle de halkın gözünü boyarsınız.</p>

  <p class="normal">Gel deyince gelen kadın mı yok memlekette:</p>

  <p class="normal">Akbaba gibi ete doymaz da olsanız,</p>

  <p class="normal">Yiye yiye bitiremezsiniz,</p>

  <p class="normal">Kral gönlünüzü doyurmak isteyecek kadınları.</p>

  <p class="indentmetin">MALCOLM</p>

  <p class="normal">Bir yanı daha var benim bozuk yaradılışımın.</p>

  <p class="normal">Zenginliğe de öylesine düşkünüm ki, kral olunca</p>

  <p class="normal">Keser biçerim bütün beyleri mülklerini almak için.</p>

  <p class="normal">Kiminin incisine, elmasına göz dikerim,</p>

  <p class="normal">Kiminin evine barkına. İştahım yedikçe artar.</p>

  <p class="normal">Artınca da yok yere kavga çıkarırım</p>

  <p class="normal">En dürüst, en iyi dostlarımla,</p>

  <p class="normal">Hepsini yok edip kendi varlığımı artırmak için.</p>

  <p class="indentmetin">MACDUFF</p>

  <p class="normal">Bu zenginlik tutkusu, daha derin, daha zararlı</p>

  <p class="normal">Kökler salar dünyaya, şehvet gelir geçer bahar gibi.</p>

  <p class="normal">Nice krallarımızın başını yiyen kılıçtır bu tutku.</p>

  <p class="normal">Ama korkmayın: İskoçya öyle zengindir ki</p>

  <p class="normal">Yalnız kendi varlığınız bile doyurur sizi.</p>

  <p class="normal">Bütün bunlara katlanır memleket,</p>

  <p class="normal">Elverir ki başka değerler olsun yanında.</p>

  <p class="indentmetin">MALCOLM</p>

  <p class="normal">Bende değer aramayın. Krallara yaraşan</p>

  <p class="normal">Doğruluk, dürüstlük, ölçü, denge,</p>

  <p class="normal">Cömertlik, azim, acıma, inanma,</p>

  <p class="normal">Sabır, sağlam yürek, sarsılmaz istem,</p>

  <p class="normal">Bütün bunların zerresi yoktur içimde,</p>

  <p class="normal">Buna karşılık ne kötülük ararsan bende.</p>

  <p class="normal">Evet ya! Elimden gelse cehenneme dökerdim</p>

  <p class="normal">Tatlı sütünü bütün uzlaşmaların;</p>

  <p class="normal">Barışık yaşayanları birbirine katar,</p>

  <p class="normal">Tek dostluk bağı bırakmazdım dünyada.</p>

  <p class="indentmetin">MACDUFF</p>

  <p class="normal">Ah! İskoçya! Zavallı İskoçya!</p>

  <p class="indentmetin">MALCOLM</p>

  <p class="normal">Böyle bir insan kral olmalı mı sence?</p>

  <p class="normal">Söyle. Çünkü ben bu adamım gerçekten.</p>

  <p class="indentmetin">MACDUFF</p>

  <p class="normal">Kral olmalı mı ha? Yaşamamalı böyle adam.</p>

  <p class="normal">Kara bahtlı millet! Yüzün ne zaman güler artık</p>

  <p class="normal">senin?</p>

  <p class="normal">Asası kana boyalı bir zorbanın elindesin.</p>

  <p class="normal">Tahtının söz sahibiyse kendi lanetliyor kendini,</p>

  <p class="normal">Kendi ağzıyla batırıyor sülalesini!</p>

  <p class="normal">Senin kral baban kralların en temiziydi.</p>

  <p class="normal">Seni karnında taşıyan kraliçeyse,</p>

  <p class="normal">Her yaşadığı günü bir ölüm yaptı kendine:<a href="../Text/Macbeth_split_048.html#footnote-600-12" id="footnote-600-12-backlink">[12]</a></p>

  <p class="normal">Diz çöküp dua ettiği zamanlar</p>

  <p class="normal">Daha çoktur ayakta durduğu zamanlardan.</p>

  <p class="normal">Allahaısmarladık, bir daha görüşmemek üzere!</p>

  <p class="normal">Ben İskoçya’yı bu yüzden bıraktım zaten,</p>

  <p class="normal">Bu senin kendinde gördüğün kötülükler yüzünden.</p>

  <p class="normal">Dayan yüreğim! Son umutların da yıkıldı!</p>

  <p class="indentmetin">MALCOLM</p>

  <p class="normal">Macduff! Senin bu soylu, bu cömert öfken,</p>

  <p class="normal">Temiz bir yürekten doğup taşan bu öfke,</p>

  <p class="normal">Sildi içimdeki karanlık kuşkuları;</p>

  <p class="normal">İnandırdı beni doğruluğuna, şerefine.</p>

  <p class="normal">Macbeth, o iblis, böyle ne oyunlar yaptı bana;</p>

  <p class="normal">Kandırıp, kazanmak, avucuna almak için beni.</p>

  <p class="normal">Ama o kadar aklım var, Allaha şükür.</p>

  <p class="normal">Saflık edip inanıvermedim hemen.</p>

  <p class="normal">Şimdi gel, Tanrı şahit olsun ikimize:</p>

  <p class="normal">Bundan böyle sana bırakıyorum dizginleri,</p>

  <p class="normal">Geri alıyorum kendime yüklediğim kötülükleri:</p>

  <p class="normal">Siliyorum üstüme attığım çamuru, çirkefi,</p>

  <p class="normal">Benim daha kadın nedir bildiğim bile yok;</p>

  <p class="normal">Kimseye ihanet etmiş değilim henüz;</p>

  <p class="normal">Kendi malımda bile gözüm yoktur benim;</p>

  <p class="normal">Hiçbir sözümde durmazlık etmedim bugüne dek;</p>

  <p class="normal">Kimseyi ele vermem, şeytanı bile.</p>

  <p class="normal">Canımdan geçerim, doğrudan şaşmam:</p>

  <p class="normal">İlk yalanı sana söyledim, kendime karşı.</p>

  <p class="normal">Şimdi gerçek benliğimle senin emrindeyim,</p>

  <p class="normal">Senin ve zavallı memleketimin emrinde.</p>

  <p class="normal">İşin doğrusu, sen daha gelmezden önce,</p>

  <p class="normal">Bizim koca Siward yola çıkmak üzereydi,</p>

  <p class="normal">Savaşa hazır on bin kişiyle.</p>

  <p class="normal">Birlikte gideriz artık. Hak bizden yana,</p>

  <p class="normal">İnşallah talih de bizden yana olur.</p>

  <p class="normal">Susuyorsun, neden?</p>

  <p class="indentmetin">MACDUFF</p>

  <p class="normal">Kolay değil bir anda uzlaştırıvermek</p>

  <p class="normal">Öylesine acı ve böylesine tatlı şeyleri.</p>

  <p class="indentmetinitalik">(Bir hekim girer.)</p>

  <p class="indentmetin1">&nbsp;</p>

  <p class="indentmetin">MALCOLM</p>

  <p class="normal">Neyse. Sonra konuşuruz. Kral geliyor mu, dostum?</p>

  <p class="indentmetin">HEKİM</p>

  <p class="normal">Evet, bayım. Bir alay dertli, deva bekliyor ondan.</p>

  <p class="normal">Bilim ne yaptıysa boşuna, bu illete karşı.</p>

  <p class="normal">Ama onun eli değdi mi iyileşiyor hastalar,</p>

  <p class="normal">Bir evliya eli değmiş gibi.</p>

  <p class="indentmetin">MALCOLM</p>

  <p class="normal">Eksik olma, doktor.</p>

  <p class="indentmetinitalik">(Hekim çıkar.)</p>

  <p class="indentmetin1">&nbsp;</p>

  <p class="indentmetin">MACDUFF</p>

  <p class="normal">Nedir bu dediği illet?</p>

  <p class="indentmetin">MALCOLM</p>

  <p class="normal">Kral illeti dedikleri,</p>

  <p class="normal">Kaç kez gördüm İngiltere’ye geleli:</p>

  <p class="normal">Bu iyi kral mucizeler yaratıyor bu illete karşı.</p>

  <p class="normal">Kendinden başka bilen yok,</p>

  <p class="normal">Tanrının yardımını nasıl sağladığını.</p>

  <p class="normal">Ama hekimliğin umut kestiği hastaları,</p>

  <p class="normal">Şişler, çıbanlar içinde, yürekler acısı insanları</p>

  <p class="normal">İyi ediyor hemen hayır duasıyla</p>

  <p class="normal">Ve boyunlarına taktığı bir altın madalyonla.</p>

  <p class="normal">Dediklerine göre bu iyileştirme gücü</p>

  <p class="normal">Kendinden sonraki krallara da geçermiş.</p>

  <p class="normal">Bu değerden başka Tanrı bir de</p>

  <p class="normal">Geleceği görme gücünü vermiş ona.</p>

  <p class="normal">Bu sevgili kulunun tahtına</p>

  <p class="normal">Tanrı nice rahmetler yağdırmış böylesine.</p>

  <p class="indentmetinitalik">(Ross girer.)</p>

  <p class="indentmetin1">&nbsp;</p>

  <p class="indentmetin">MACDUFF</p>

  <p class="normal">Kim o gelen, baksanıza!</p>

  <p class="indentmetin">MALCOLM</p>

  <p class="normal">Bir hemşeri, ama tanıyamadım.</p>

  <p class="indentmetin">MACDUFF</p>

  <p class="normal">Gel kardeşim, sağlam yürekli kardeşim, hoş geldin!</p>

  <p class="indentmetin">MALCOLM</p>

  <p class="normal">Şimdi tanıdım. Ne hale geldik; bakın:</p>

  <p class="normal">Birbirimizi tanıyamaz olmuşuz.</p>

  <p class="normal">Hey Allahım, kurtar bizi artık!</p>

  <p class="indentmetin">ROSS</p>

  <p class="normal">Amin, efendimiz!</p>

  <p class="indentmetin">MACDUFF</p>

  <p class="normal">İskoçya hep o halde mi hâlâ?</p>

  <p class="indentmetin">ROSS</p>

  <p class="normal">Ah zavallı memleket! Kendini tanımaktan</p>

  <p class="normal">Korkar oldu nerdeyse!</p>

  <p class="normal">Anamız değil, mezarımız demeli artık İskoçya’ya.</p>

  <p class="normal">Yüzü gülmez oldu kimsenin,</p>

  <p class="normal">Olan biteni bilmeyenden başka.</p>

  <p class="normal">Ahı gökleri tuttu milletin, duyan yok.</p>

  <p class="normal">En büyük acılar gündelik kaygılara döndü.</p>

  <p class="normal">Ölüm çanları çaldığı zaman kilisede,</p>

  <p class="normal">Kimin için çaldıkları sorulmuyor bile.</p>

  <p class="normal">Doğru insanların ömrü çabuk tükeniyor,</p>

  <p class="normal">Şapkalarına taktıkları çiçeklerden daha çabuk!</p>

  <p class="normal">Hasta olmadan ölüveriyor insan.</p>

  <p class="indentmetin">MACDUFF</p>

  <p class="normal">Ne güzel bir anlatış, ne acı bir gerçek!</p>

  <p class="indentmetin">MALCOLM</p>

  <p class="normal">Son kara haber hangisi?</p>

  <p class="indentmetin">ROSS</p>

  <p class="normal">Kara haberler bir saat içinde bayatlar oldu:</p>

  <p class="normal">Her dakika yeni bir kara haber geliyor!</p>

  <p class="indentmetin">MACDUFF</p>

  <p class="normal">Karım nasıl?</p>

  <p class="indentmetin">ROSS</p>

  <p class="normal">Karınız mı? İyi.</p>

  <p class="indentmetin">MACDUFF</p>

  <p class="normal">Çocuklarım?</p>

  <p class="indentmetin">ROSS</p>

  <p class="normal">Onlar da iyi.</p>

  <p class="indentmetin">MACDUFF</p>

  <p class="normal">Zorba rahatlarını kaçırmadı mı?</p>

  <p class="indentmetin">ROSS</p>

  <p class="normal">Hayır, ben bıraktığım zaman rahattılar.</p>

  <p class="indentmetin">MACDUFF</p>

  <p class="normal">Sözünü esirgemeden konuş. Ne oldu? Söyle!</p>

  <p class="indentmetin">ROSS</p>

  <p class="normal">Taşınmayacak kadar ağır haberlerle</p>

  <p class="normal">Kalkıp yola düştüğüm zaman,</p>

  <p class="normal">Birçok yiğitler başkaldırmış diyorlardı.</p>

  <p class="normal">İnandım, çünkü zorbanın orduları ayaktaydı.</p>

  <p class="normal">Yardıma gitmenin zamanı geldi artık:</p>

  <p class="normal">Bir bakışınız binlerce asker yaratır İskoçya’da:</p>

  <p class="normal">Kadınlar bile savaşa gelir ardınızdan</p>

  <p class="normal">Kurtulmak için başlarındaki beladan.</p>

  <p class="indentmetin">MALCOLM</p>

  <p class="normal">Geliyoruz, merak etmesinler.</p>

  <p class="normal">Cömert İngiltere kralı yiğit Siward’la</p>

  <p class="normal">On bin kadar asker verdi bize.</p>

  <p class="normal">Siward’sa bütün Hıristiyan dünyasının</p>

  <p class="normal">En yaşlı başlı, en yaman askeridir.</p>

  <p class="indentmetin">ROSS</p>

  <p class="normal">Keşke benim de böyle bir müjdem olaydı size!</p>

  <p class="normal">Benim söyleyeceklerim öyle sözler ki</p>

  <p class="normal">Issız çöllere gidip çığlık çığlık bağırmalı</p>

  <p class="normal">Tek insan kulağı duymasın diye.</p>

  <p class="indentmetin">MACDUFF</p>

  <p class="normal">Kiminle ilgili söyleyeceklerin?</p>

  <p class="normal">Hepimiz için mi kara haberin,</p>

  <p class="normal">Yoksa bir tek yürek için mi?</p>

  <p class="indentmetin">ROSS</p>

  <p class="normal">Yüreği olan her insan için;</p>

  <p class="normal">Ama en büyük pay sizin.</p>

  <p class="indentmetin">MACDUFF</p>

  <p class="normal">Benimse ne diye saklıyorsun benden?</p>

  <p class="normal">Ver haberimi, çabuk!</p>

  <p class="indentmetin">ROSS</p>

  <p class="normal">Kulaklarınız sakın küsmesin dilime,</p>

  <p class="normal">Duyabilecekleri en acı sözleri söyledi diye.</p>

  <p class="indentmetin">MACDUFF</p>

  <p class="normal">Söyle! Biliyor gibiyim söyleyeceğini!</p>

  <p class="indentmetin">ROSS</p>

  <p class="normal">Şatonu bastılar, karını, çocuklarını boğazladılar!</p>

  <p class="normal">Bir bir anlatırsam olanları</p>

  <p class="normal">Sizin de ölünüz katılır kurbanlar yığınına.</p>

  <p class="indentmetin">MALCOLM</p>

  <p class="normal">Tanrım, sabır ver bize! Yok, dostum!</p>

  <p class="normal">Gözlerini kapayıp durma öyle.</p>

  <p class="normal">Dile getir duyduğun acıyı! Dert sustu mu</p>

  <p class="normal">Yüreğe dolar için için, yıkar yüreği!</p>

  <p class="indentmetin">MACDUFF</p>

  <p class="normal">Çocuklarımı da ha?</p>

  <p class="indentmetin">ROSS</p>

  <p class="normal">Kadın, çocuk, uşak kimi buldularsa.</p>

  <p class="indentmetin">MACDUFF</p>

  <p class="normal">Bense yokum yanlarında! Karım da öldü demek?</p>

  <p class="indentmetin">ROSS</p>

  <p class="normal">Diyemez olaydım.</p>

  <p class="indentmetin">MALCOLM</p>

  <p class="normal">Yıkılmayalım. Öcümüzü almaktır</p>

  <p class="normal">Bu yürekler acısının merhemi.</p>

  <p class="indentmetin">MACDUFF</p>

  <p class="normal">Çocuğu yok onun. Zavallı yavrularım!</p>

  <p class="normal">Hepsini mi dedin? Cehennem kuzgunu! Hepsini ha?</p>

  <p class="normal">Bir pençede, kudurmuşça, hepsini ha?</p>

  <p class="normal">O canım yavruları analarıyla birlikte!</p>

  <p class="indentmetin">MALCOLM</p>

  <p class="normal">Erkekçe karşıla bu acıyı.</p>

  <p class="indentmetin">MACDUFF</p>

  <p class="normal">Öyle karşılayacağım elbet,</p>

  <p class="normal">Ama insanca da duymam gerek.</p>

  <p class="normal">Bir varmış bir yokmuş demekle mi kalayım</p>

  <p class="normal">O canlar için? Öylesine sevdiğim canlar için?</p>

  <p class="normal">Allah nasıl görür de kurtarmaz onları?</p>

  <p class="normal">Senin yüzünden Macduff!</p>

  <p class="normal">Senin günahlarına kurban gitti hepsi!</p>

  <p class="normal">Suçlu olan bendim, onlar değil:</p>

  <p class="normal">Benim cezam çöktü o canların üstüne.</p>

  <p class="normal">Tanrım, o canları rahat ettir bari!</p>

  <p class="indentmetin">MALCOLM</p>

  <p class="normal">Kılıcını bilesin bu acı, öfkeye çevrilsin.</p>

  <p class="normal">Azdırsın yüreğini yıkacak yerde.</p>

  <p class="indentmetin">MACDUFF</p>

  <p class="normal">Ah, gözlerim kadın gözleri,</p>

  <p class="normal">Dilim erkek dili olabilseydi!</p>

  <p class="normal">Ama, yetsin, ulu Tanrım, yetsin beklediğimiz!</p>

  <p class="normal">Çıkar artık karşıma İskoçya’nın zebanisini!</p>

  <p class="normal">Kılıcımın ulaşacağı yere kadar gelsin,</p>

  <p class="normal">Kurtulursa eğer elimden,</p>

  <p class="normal">Tanrının cezasından da kurtulsun!</p>

  <p class="indentmetin">MALCOLM</p>

  <p class="normal">İşte erkekçe söz! Gelin, krala gidelim.</p>

  <p class="normal">Ordumuz hazır; izin isteyelim yalnız.</p>

  <p class="normal">Macbeth koparılacak meyve oldu artık.</p>

  <p class="normal">Yüreğiniz ferah olsun, olabildiği kadar:</p>

  <p class="normal">En uzun gecelerin de bir sabahı var.</p>

  <p class="indentmetinitalik">(Çıkarlar)</p>

  <div class="calibre1" id="calibre_pb_64"></div>
</body>
</html>
