<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Macbeth</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_11">SAHNE IV</h2>

  <p class="indentmetin1">&nbsp;</p>

  <p class="indentmetinitalik">(Forres’teki saray. Boru sesleri. Kral Duncan, Malcolm, Donalbain, Lennox, emir subayları ve erleriyle girerler.)</p>

  <p class="indentmetin1">&nbsp;</p>

  <p class="indentmetin">DUNCAN</p>

  <p class="normal">Cawdor idam edilmiş mi?</p>

  <p class="normal">Bu iş için gidenler dönmediler mi daha?</p>

  <p class="indentmetin">MALCOLM</p>

  <p class="normal">Daha dönmediler, efendimiz.</p>

  <p class="normal">Ama öldüğünü gören birisiyle konuştum.</p>

  <p class="normal">Apaçık sayıp dökmüş suçlarını;</p>

  <p class="normal">Sizden af dilemiş ölürken:</p>

  <p class="normal">Derin bir pişmanlık içindeymiş.</p>

  <p class="normal">Hayatının en şerefli anını</p>

  <p class="normal">Hayattan ayrılırken yaşamış.</p>

  <p class="normal">Ölmeye hazırlanmış bir insan gibi ölmüş:</p>

  <p class="normal">Kalp bir para gibi atıvermiş canını,</p>

  <p class="normal">En değerli hazinesini.</p>

  <p class="indentmetin">DUNCAN</p>

  <p class="normal">İnsanın içinden geçenler yüzünden okunabilseydi!</p>

  <p class="normal">Nerde! Öyle bir sanatımız yok.</p>

  <p class="normal">Bu beye nasıl güveniyordum,</p>

  <p class="normal">Ne kuşkusuz bir güvenle…</p>

  <p class="indentmetinitalik">(Macbeth, Banquo, Ross, Angus girerler.)</p>

  <p class="normal">Gel, yiğitler yiğidi kardeşim benim!</p>

  <p class="normal">Sana karşı suçlu, nankör buluyorum kendimi.</p>

  <p class="normal">Öyle yükseklere uçuverdin ki</p>

  <p class="normal">Armağanlar kanatlı da olsa ulaşamaz sana.</p>

  <p class="normal">Keşke ölçüleri aşmasaydın da böyle</p>

  <p class="normal">Seni değerince ağırlamak elimde olsaydı.</p>

  <p class="normal">Her şeyi versek azdır sana:</p>

  <p class="normal">Ne söyleyeyim başka…</p>

  <p class="indentmetin">MACBETH</p>

  <p class="normal">Kralıma hizmet boynumun borcu:</p>

  <p class="normal">Bu işin karşılığı kendi içinde.</p>

  <p class="normal">Görevlerimizi kabul etmeniz yeter bize:</p>

  <p class="normal">Tahtınızın, devletinizin çocukları,</p>

  <p class="normal">Kullarıdır yalnız bizim görevlerimiz.</p>

  <p class="normal">Yaptıklarımız yapılması gerekli şeyler sadece,</p>

  <p class="normal">Size olan sevgimiz, saygımız zorluyor bizi.</p>

  <p class="indentmetin">DUNCAN</p>

  <p class="normal">Hoş geldin! Sen yüreğime diktiğim bir fidan gibisin;</p>

  <p class="normal">Geliştirip büyütmeye çalışacağım seni!</p>

  <p class="normal">Aslan Banquo! Senin değerin daha az değil;</p>

  <p class="normal">Daha azını hak etmiş değilsin yaptıklarınla!</p>

  <p class="normal">Gel kucaklayayım, yüreğime bastırayım seni de.</p>

  <p class="indentmetin">BANQUO</p>

  <p class="normal">Yüreğinizde kök salarsam meyvelerim sizindir!</p>

  <p class="indentmetin">DUNCAN</p>

  <p class="normal">Coştukça coşan sevincim içime sığmaz oldu;</p>

  <p class="normal">Gözyaşına çevrilip taşıyor ikide bir.</p>

  <p class="normal">Oğullarım, yakınlarım, beylerim,</p>

  <p class="normal">Bizden sonra taht,</p>

  <p class="normal">En büyük oğlumuz Malcolm’undur, bilesiniz:</p>

  <p class="normal">Bundan böyle Cumberland prensi diyeceğiz ona.</p>

  <p class="normal">Ama tek başına kalmayacak ona verdiğimiz şeref:</p>

  <p class="normal">Şanlar, nişanlar, yıldızlar gibi yağacak</p>

  <p class="normal">Hak edenlerin üstüne.</p>

  <p class="normal">Kalkın, Inverness’e gidelim, Macbeth’in yurduna:</p>

  <p class="normal">Daha sıkı bağlanırız orda birbirimize.</p>

  <p class="indentmetin">MACBETH</p>

  <p class="normal">Size hizmet dinlenmedir bizler için:</p>

  <p class="normal">Yoruluruz sizin için çalışmadıkça!</p>

  <p class="normal">Haberciniz kendim olurum öyleyse bizimkilere;</p>

  <p class="normal">Geleceğinizi ben gidip müjdelerim karıma.</p>

  <p class="normal">Bana izin, kralım; gidiyorum.</p>

  <p class="indentmetin">DUNCAN</p>

  <p class="normal">Güle güle aslan Cawdor beyim!</p>

  <p class="indentmetin">MACBETH</p>

  <p class="indentmetinitalik">(Kendi kendine.)</p>

  <p class="normal">Cumberland prensi ha! Al sana bir engel daha:</p>

  <p class="normal">Ya düşüp kalacaksın önünde, ya atlayıp geçeceksin:</p>

  <p class="normal">Yolu tıkadı prens.</p>

  <p class="normal">Yıldızlar, kapayın gözlerinizi! Hiçbir ışık sızmasın</p>

  <p class="normal">İçimdeki derin, karanlık isteklere.</p>

  <p class="normal">Göz görmesin elin ne yaptığını:</p>

  <p class="normal">Yine de olsun ama, olsun bu iş;</p>

  <p class="normal">Gözün bakamayacağı kadar korkunç da olsa.</p>

  <p class="indentmetinitalik">(Çıkar.)</p>

  <p class="indentmetin1">&nbsp;</p>

  <p class="indentmetin">DUNCAN</p>

  <p class="normal">Haklısın, mert Banquo; böylesine bir yiğit o…</p>

  <p class="normal">O övüldükçe koltuklarım kabarıyor,</p>

  <p class="normal">Kendim övülmüş gibi oluyorum.</p>

  <p class="normal">Gidelim ardından: İlle de önden gidip</p>

  <p class="normal">Hoş geldin demek istiyor bize:</p>

  <p class="normal">Böyle amcaoğlu dostlar başına!</p>

  <p class="indentmetinitalik">(Boru sesleriyle çıkarlar.)</p>

  <div class="calibre1" id="calibre_pb_26"></div>
</body>
</html>
