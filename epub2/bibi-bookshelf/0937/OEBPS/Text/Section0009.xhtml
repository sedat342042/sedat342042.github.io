<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Viaggio</h1>

  <p>- Bay Dunne'ı neden düğünümüze çağırmak zorunda olduğumuzu anlamıyorum? dedi Lou.</p>

  <p>- Signora'nın hatrı için. Yoksa kendini yalnız hisseder.</p>

  <p>- Niye? Sanki başka kimsesi yok mu? Tanrı aşkına seninkilerle aynı evde oturmuyor mu?"</p>

  <p>- Ne demek istediğimi anlıyorsun. Suzi kararlıydı.</p>

  <p>- Karısını da mı çağıracağız? Liste gittikçe uzuyor... Adam başına on yedi pound alacaklarını unutma, hem de ağızlarına bir damla içki girmeden önceki fiyat bu...</p>

  <p>- Tabii karısını çağırmayacağız. Senin aklın nerede? dedi Suzi, yüzünde sanki anlayışı kıt biriyle evleniyormuş gibi kuşkulu bir ifade belirmişti. Lou'yu en çok korkutan ifadeydi bu.</p>

  <p>- Tabii çağırmayacağız, canım, dedi Lou çabucak. Bir an için daldım da...</p>

  <p>- Sizin taraftan çağırmak istediğin başka birileri var mı?</p>

  <p>- Yok, hiç yok. Zaten gelenlerin tümü bizim taraftan sayılır. Nasıl olsa hep birden balayına çıkmıyor muyuz? derken Lou'nun sanki neşesi yerine gelmiş gibiydi.</p>

  <p>- Evet. Dublin'in yansıyla birlikte balayına çıkıyoruz... dedi Suzi sıkıldığım belli ederek. Nell Dunne kızından evlilik tarihini duyduğunda, "Demek Evlendirme Memurluğu'nda, öyle mi?" diye sordu.</p>

  <p>- Evet. Hiç birimiz kiliseye adım atmadığımıza göre kilisede evlenmek ikiyüzlülükmüş gibi geliyor, dedi Grania. Nell omuz silkti. Geleceksin değil mi, anne? Grania'nın sesi kaygılıydı.</p>

  <p>- Tabii geleceğim. Neden sordun?</p>

  <p>- Hiç... hiç... sadece...</p>

  <p>- Bartolomeo, Fiona'yla aynı odayı mı paylaşacaksınız?" diye sordu Signora.</p>

  <p>- Si, Signora, grazie, o işi hallettik. Barry işin ne kadar zevkle halledildiğini hatırlayarak kızardı.</p>

  <p>- İyi. Böylelikle bizim işimizi de kolaylaştırmış oldunuz. Tek kişilik odalar büyük sorun yaratıyor.</p>

  <p>Signora, Constanza'yla, Aidan Dunne da Lorenzo'yla aynı odada kalmaya karar vermişlerdi. Diğerlerinin zaten eşleri hazırdı.</p>

  <p>Brigid Dunne'ın çalıştığı seyahat acentası çok yardımcı olmuş, tüm olasılıkları inceleyerek en düşük fiyatı vermişti. Brigid Dunne'ın da aslında onlara katılmaya can attığı belliydi.</p>

  <p>- Neden Denizden Gelen Yaşlı Adam'la birlikte onlara katılmıyorsun? diye sordu Grania'ya.</p>

  <p>Brigid böyle alaylı konuştuğunda Grania gülmekle yetiniyordu. "Babama sorun yaratmamak için... Bir de bu asrın en güzel yaşlılar düğününü hazırlıyoruz."</p>

  <p>Brigid kıkır kıkır güldü. Grania söylenenlere aldırmayacak kadar mutluydu. Meşhur viaggio'nun hazırlıkları yapılırken annelerinin adının geçmemesi ikisini de şaşırtmıştı. Nedenini bilmeden ikisi de bu konuyu açmaktan kaçınıyorlardı. Bu hem çok ufak hem de çok önemli bir konu gibi görünüyordu. Yoksa anneleri ile babaları ayrılmayı mı düşünüyorlardı? Ama imkânsızdı, onlar gibi ailelerde ayrılmak diye bir şey düşünülemezdi...</p>

  <p>Fiona, viaggio'dan birkaç gün önce Barry'yi eve yemeğe getirdi.</p>

  <p>- Sen neredeyse bizim evde yaşıyorsun. Benim ise sizin eve girmem sanki yasak... demişti Barry.</p>

  <p>- Bizimkileri çok geç oluncaya kadar tanımanı istemedim.</p>

  <p>- Ne yapmak için çok geç?</p>

  <p>- Beni bırakman için. Yani bana karşı içinde dayanılmaz bir arzu duymanı ve beni insan olarak çok fazla beğenmeni bekledim.</p>

  <p>Öylesine içtenlikle konuşuyordu ki Barry gülmemek için kendini zor tuttu. "Öyleyse ben de dayanılmaz arzu bölümünün böylesine öncelik kazanmasına ne kadar memnun olduğumu söylemeliyim" dedi. "Ailen korkunç olsa bile bu şartlarda onlara katlanmak zorunda olacağım."</p>

  <p>Gerçekten korkunçtular. Fiona'nın annesi "Çantaların çalınma ve güneş yanığına uğrama olasılığı olmadığından tatil için İrlanda'dan daha güzel yer yoktur" diyordu.</p>

  <p>- Kapkaççılar bizde de yok mu sanki?</p>

  <p>- Hiç olmazsa burada İngilizce konuşuluyor, diye araya girdi babası.</p>

  <p>Barry, İtalyanca'yı hazırlıklı olmak için öğrendiğini, böylece lokantada rahatlıkla yemek ısmarlayabileceğim, polisle konuşabileceğini, hastaneye gitmek zorunda kalırsa veya otobüste bir sorun çıkarsa derdini anlatabileceğim söyledi.</p>

  <p>- Benim de söylemek istediğim bu işte, diye haykırdı Fiona'nın babası zafer kazanmış biri edasıyla.</p>

  <p>- Tek kişilik oda için ne kadar fark alıyorlar? diye sordu annesi.</p>

  <p>- Gecede beş pound, diye yanıtladı Fiona.</p>

  <p>Barry aynı anda, "Gecede dokuz pound" demişti. Göz göze geldiler. "Şey.... yani, erkekler için daha fazla para alıyorlar" dedi Barry çaresizlikle.</p>

  <p>- Neden? diye sordu Fiona'nın babası. Kuşkulandığı belliydi.</p>

  <p>- İtalyanların karakteriyle ilgili bir şey... Erkeklerin eşyalarını filan koymak için daha büyük odalara gereksinimleri olduğunu düşünüyorlar sanırım.</p>

  <p>- Kadınların giysileri daha fazla değil midir? Bu kez kuşkulanan Fiona'nın annesiydi. Kızı, kendi giysileri için büyük bir oda tutan bir adamla nasıl arkadaşlık edebilirdi?</p>

  <p>- Annem de aynı şeyi söylüyor... Unutmadan söyleyeyim. O da sizinle tanışmak için sabırsızlanıyor.</p>

  <p>- Neden? diye sordu Fiona'nın annesi.</p>

  <p>Barry bu sorunun cevabını bulmakta zorlandı: "Annem böyledir. İnsanları çok sever" demekle yetindi.</p>

  <p>- Şanslı kadın! dedi Fiona'nın babası.</p>

  <p>Viaggio'dan bir akşam önce Grania, "İtalyanca'da bol şanslar nasıl denir, Baba?" diye sordu.</p>

  <p>- İn bocca al lupo, Papa. Grania tekrarladı. Babasının çalışma odasındaydılar. Babası, haritalarını ve kitaplarını hazırlamaktaydı, hepsini yanında taşıyacağı ufak bir bavula yerleştirmeye kararlıydı. Giysilerim kaybolsa da gam yemem, benim için asıl önemli olan bunlar, diyordu.</p>

  <p>-Annem bu akşam çalışıyor mu?</p>

  <p>- Öyle sanıyorum, canım.</p>

  <p>- Düğüne geldiğinde güneşte yanmış olacaksın, değil mi? Havanın neşeli olmasında kararlıydı Grania.</p>

  <p>- Evet. Düğününü bizim evde yapmayı çok istediğimizi biliyorsun, değil mi?</p>

  <p>- Evet, ama biz gerçekten bir pub'da olmasını istiyoruz.</p>

  <p>- Oysa hep bu evde evleneceğini, tüm masrafları benim karşılayacağımı düşünürdüm.</p>

  <p>- Kocaman bir pastanın ve şampanyanın parasını veriyorsun ya. Yetmez mi?</p>

  <p>- Bilmem?... Umarım yeter.</p>

  <p>- Fazla bile. Dinle beni, bu yolculuk seni heyecanlandırıyor mu?</p>

  <p>- Biraz. Umduğumuz kadar, diğerlerine umut verdiğimiz kadar veya eski yolculuklarımızın anısı kadar başarılı olmazsa... Kurs o kadar iyi gitti ki bu seyahat havayı bozarsa çok üzülürüm.</p>

  <p>- Olmaz, Baba. Görürsün, harika geçecek... Birçok bakımdan keşke ben de gelseydim, diyorum.</p>

  <p>- Birçok bakımdan keşke gelseydin. İkisi de Aidan'ın yirmi beş yıllık eşinin İrlanda'da kalacağını, onlarla gelmeyeceğini ve dediğine göre kimsenin ona "Gel" demediğini ağızlarına almadı.</p>

  <p>Jimmy Sullivan'ın Northside'da işi çıkmıştı. Signora'yı havaalanına o götürüyordu.</p>

  <p>- Daha çok zamanınız var, dedi Signora'ya.</p>

  <p>- O kadar heyecanlıyım ki... Bir an önce yola çıkmak istiyorum.</p>

  <p>- Kocanızın ailesini görmeye eskiden yaşadığınız köye gidecek misiniz?</p>

  <p>- Yok, hayır Jimmy. Zamanım olmayacak.</p>

  <p>- İtalya'ya kadar gidip onları görmemek yazık değil mi? Öğrencilerinizden birkaç günlüğüne ayrılabilirdiniz...</p>

  <p>- Yok, orası çok uzak. İtalya'nın öbür ucunda, Sicilya Adası'nda.</p>

  <p>- Peki İtalya'ya kadar geldiğinizi duyup üzülmezler mi?</p>

  <p>- Hayır, İtalya'da olduğumu bilmeyecekler.</p>

  <p>- Böylesi daha iyi. Hiç olmazsa alınacak bir şey olmaz.</p>

  <p>- Hayır, alınmalarına fırsat çıkmaz. Dönünce Suzi'yle bütün seyahati anlatırız.</p>

  <p>- Aman yarabbi, düğün ne kadar müthiş oldu, değil mi, Signora?</p>

  <p>- Çok hoş vakit geçirdim. Herkes çok iyi vakit geçirdi.</p>

  <p>- Bense hayatımın sonuna kadar borç ödeyeceğim.</p>

  <p>- Saçmalama, Jimmy. Sen de bayıldın aslında. Tek kızım evlendirdin. Hem de gerçekten güzel bir davetti. Herkesin yıllarca unutamayacağı bir davet...</p>

  <p>- İçkinin etkisinin geçmesi günlerce sürüyor... Konukseverliğinin herkes tarafından onaylanması Jimmy Sullivan'ı keyiflendirmişti. Suzi ile Lou yataktan çıkabilir ve havaalanına zamanında yetişebilirler inşallah.</p>

  <p>- Yeni evlilerin nasıl olduğunu bilirsin, dedi Signora.</p>

  <p>- Yeni evli olmadan çok önce o yatakta yattılar ama, dedi Jimmy Sullivan, onaylamayan bir edayla. Suzi'nin böylesine ahlak dışı davranmakta sakınca görmemesine üzülüyordu.</p>

  <p>Havaalanında yalnız kalan Signora bir koltuğa oturarak hazırladığı yaka kartlarını çıkarttı. Her kartta -Mountatinview'un İtalyanca adı olan - Vista del Monte ile yolcuların adları yazılıydı. Böylelikle kimse kaybolmayacaktı. Eğer bir Tanrı varsa bu kadar insanın Kutsal Kent'e gelmesinden mutlu olması ve onları kazadan, kavgadan ve kaybolmaktan koruması gerekiyordu. Aidan Dunne ve Signora'yla birlikte kırk iki kişiydiler. Havaalanında bekleyen otobüsü dolduracak kadar insan... Alana ilk kimin geleceğini merak ediyordu. Lorenzo mu? Belki de Aidan olurdu. Erken gelerek, yaka kartlarım dağıtmasına yardım edeceğini söylemişti.</p>

  <p>Oysa ilk gelen Constanza'ydı. "Oda arkadaşım" dedi Constanza hevesli bir sesle ve kartı yakasına iliştirdi.</p>

  <p>- İsteseydin kolaylıkla tek kişilik bir oda tutardın, dedi Signora.</p>

  <p>- Evet, ama, konuşacak kimsem olmazdı?.. Oysa tatile çıkmanın en büyük zevklerinden biri konuşarak paylaşmak değil midir?</p>

  <p>Signora yanıt veremeden diğerleri gelmeye başladılar. Birçoğu otobüsle gelmişti. Teker teker yaka kartlarını alırken okullarının böyle zarif bir adı olmasından kıvanç duyduklarını söylüyorlardı.</p>

  <p>- İtalya'da kimse Mountainview'un nasıl bir çöplük olduğunu hayal edemez, dedi Lou.</p>

  <p>- Hey, Lou. Biraz daha tarafsız ol. Bu sene büyük aşamalar kaydedildi. Aidan binaların onarılarak boyanmalarım, yeni bisiklet barınağını ima ediyordu. Tony O'Brien verdiği sözleri tutmuştu.</p>

  <p>- Özür dilerim, Aidan. Kulak misafiri olduğunu fark etmemiştim, dedi Lou gülümseyerek. O düğüne olumlu katkılarda bulunan bir konuk olmuştu. La donna e mobile şarkısını tümüyle seslendirmişti.</p>

  <p>Brenda Brennan herkesi yolcu etmek için havaalanına kadar gelmişti. Onu görünce Signora çok duygulandı. "Ne kadar iyisin. Diğerlerinin ailesi çok daha olağan davranıyor."</p>

  <p>- Hayır, değil. Brenda başıyla Luigi'yle konuşmakta olan Aidan'ı işaret etti. Örneğin onun olağan bir ailesi yok. O soğuk karısına neden sizlerle Roma'ya gitmediğini sordum, kadın omuz silkti, kimsenin davet etmediğini, istenmediği yere zorla gidecek biri olmadığını gitse de hiç hoşlanmayacağından emin olduğunu söyledi. Buna mı olağan diyorsun?</p>

  <p>- Zavallı Aidan. Signora gerçekten üzgündü.</p>

  <p>O da Mallorca'daydı. O kadar gürültülüydü ki hiç birimiz uyuyamamıştık. Biz de kalkıp plaja gitmiştik.</p>

  <p>- Ucuz diye böyle bir otel seçtiler herhalde. Barry birileri bu ülkeyi kınayacak diye ödü kopuyordu.</p>

  <p>- Bedavaya yakın olduğunu biliyorum. Delinin biri acentaya giderek hangi otelde kaldığımızı sormuş. Demek ki ucuz olduğu duyulmuş.</p>

  <p>- O deli de bizimle gelmek mi istemiş?</p>

  <p>- Brigid gelemeyeceğini söylemiş. Bu fiyatı aylar önceden aldıklarım anlatmış, ama kadın otelin adını öğrenmek için ısrar etmiş.</p>

  <p>- Bak şu işe... Barry, güneşin ısıttığı kaldırıma çıkmaktan mutlu olmuştu. Kafa sayımı başlamıştı. Uno, due, tre... Ekip başkanları Signora'yı memnun etmek için işlerini çok ciddiye alıyorlardı.</p>

  <p>Otobüs trafiğin arasında ilerlemeye çalışırken, "Sen daha önce hiç otelde kaldın mı, Fran?" diye sordu Kathy. Sokak sabırsız şoförlerle doluydu sanki.</p>

  <p>- Yıllar önce iki kez, dedi Fran daha fazla açıklamaya gerek duymadan. Kathy ısrar etti. "Hiç anlatmamıştın."</p>

  <p>- Cork'a gitmiştik. Ken'le...</p>

  <p>- Haa! Okul arkadaşımın evinde kalıyorum dediğinde mi?</p>

  <p>- Evet. Bizimkiler bakmak zorunda kalacakları ikinci bir çocuk doğuracağımı sanmasınlar diye... dedi Fran Kathy'yi şakadan dürterek.</p>

  <p>- Zaten böyle bir şey için yaşlı sayılmaz mısın?</p>

  <p>- Beni Amerika'ya götürmek için kazandığın o biletlerle gittiğimizde Ken'le aramızda bir şeyler olursa bakarsın yanımızda küçük bir kardeşle döneriz...</p>

  <p>- Belki o kardeşle Amerika'da kalmak istersin?</p>

  <p>- Biletimiz gidiş dönüş. Bunu unutma.</p>

  <p>- Sen de çocukların bir gecede doğmadığım unutma... dedi Kathy.</p>

  <p>İkisi gülerek etraftaki güzel binalara baktılar. Bir süre sonra otobüs Via Giolitti'de durdu. Signora yerinden fırladı. Herkes bir ağızdan konuşuyordu. Suzi, "Terminalin önüne değil otele kadar götürülmemiz gerektiğini söylüyor" dedi.</p>

  <p>- Sen nereden anladın? Bizim kursta bile değilsin... dedi Lou hırsla.</p>

  <p>- Garsonluk yapan herkes er geç her şeyi anlar, dedi Suzi önemsemeyen bir tavırla. Sonra Lou'nun gözlerinin içine baktı. Sonra evde bölük pörçük İtalyanca konuşulduğunu unutma. Ben de birkaç kelime kapmışım demek. Bu çözüm Lou'yu rahatlatmıştı.</p>

  <p>Suzi haklıydı. Otobüs birden fırlayarak onları Albergo Francobollo'nun önüne bırakmak üzere yola çıktı.</p>

  <p>- Pul Oteli, diye çevirmenlik yaptı Bili. Hatırlamak kolay olacak. "Vorrei un francobollo per l'Irlanda" dediler hep bir ağızdan. Signora kıvançla gülümsedi.</p>

  <p>Roma'ya sorunsuz varmışlardı. Otelde yerleri hazırdı, herkes neşe içindeydi. O kadar telaşa hiç gerek yoktu. Artık rahatlayarak İtalya'dan, İtalya'nın renklerinden ve seslerinden zevk almaya başlayabilirdi. Daha rahat nefes aldığını fark etti.</p>

  <p>Belki Albergo Francobollo Roma'nın en lüks oteli değildi, ama karşılama muhteşemdi. Signor ve Signora Buona Sera herkesin bu kadar güzel İtalyanca konuşmasına hayran kalmışlardı.</p>

  <p>"Bene, bene, benissimo" diyerek merdivenlerden koşarak inip çıkıyorlar, herkese odalarını gösteriyorlardı.</p>

  <p>Fiona, "Hepimiz gerçekten 'İyi akşamlar Bay İyi akşamlar' mı diyoruz?" diye sordu Barry'ye.</p>

  <p>- Evet, ama bizde de ne acayip isimler olduğunu unutma. Bizde de adları Hödükoğlu veya Kalınense olanlar var.</p>

  <p>- Belki vardır, ama Bayan İyiakşamlar veya Bayan Hayırlısabahlar diye birileri yoktur herhalde.</p>

  <p>- İrlanda'da Effin diye bir yer var. Yabancılar buna ne diyor acaba?</p>

  <p>- Seni seviyorum Barry, dedi aniden Fiona. Odalarına yeni girmişlerdi ve Bayan İyiakşamlar söylediğini duymuştu.</p>

  <p>- Aşk... aşk!.. Çok, çok güzel, dedi gülerek, sonra başkalarım odalarına götürmek üzere koşarak aşağıya indi.</p>

  <p>Connie giysilerini dolabın kendine ayrılan bölümüne asıyordu. Pencereden, Piazza Quintacenta'ya açılan daracık sokaklar ve yüksek binaların pencereleri ile damları görünüyordu. Connie odadaki ufak lavaboda ellerini yıkadı. Banyosuz bir odada kalmayalı yıllar geçmişti. Ama böylesine istekle yolculuğa çıkmayalı da yıllar olmuştu. Daha çok parası olduğu için kendini diğerlerinden hiç üstün görmüyordu. İstese kolaylıkla bir araba kiralayabilir veya hepsini beş yıldızlı bir lokantada yemeğe davet edebilirdi, ama bu düşünceler aklının ucundan bile geçmiyordu. Dört gözle Signora ile Aidan Dunne'ın birlikte özenle hazırladıkları programın başlamasını bekliyordu. Akşam kurşundaki herkes gibi Connie de ikisinin arasında arkadaşlıktan farklı bir şeyler olduğunu sezmişti. Aidan'ın karısının gruba katılmadığını görmek kimseyi şaşırtmamıştı aslında.</p>

  <p>- Signor Dunne, telefono, diye seslendi Signora Buona Sera. Aidan, o sırada Laddy'ye pirinç kapı tokmaklarını parlatmaları gerektiğini hemen söylememesini rica ediyordu. Belki birkaç gün beklemek daha uygun olurdu...</p>

  <p>- İtalyan arkadaşlarınız arıyorlardır belki, dedi Laddy heyecanla.</p>

  <p>- Hayır, Lorenzo. Benim hiç İtalyan arkadaşım yok.</p>

  <p>- Daha önce buraya gelmemiş miydiniz?</p>

  <p>- Çeyrek asır önceydi. Onu da hatırlayacak kimse kalmadı.</p>

  <p>- Benim burada arkadaşlarım var, dedi Laddy gururla. Bartolomeo'nun da Dünya Kupası'ndan tanıdıkları var.</p>

  <p>- Ne güzel, dedi Aidan. Bakalım beni arayan kim? -Baba?</p>

  <p>- Brigid? Her şey yolunda mı?</p>

  <p>- Evet. Demek Roma'ya vardınız.</p>

  <p>- Evet. Kazasız, belasız. Harika bir akşam, şimdi Piazza Navona'ya doğru yürüyüp orada birer içki içeceğiz.</p>

  <p>- Harika. Çok güzel vakit geçireceğinize eminim.</p>

  <p>- Evet. Brigid... herhangi bir sorun... yani bir şey mi var?</p>

  <p>- Hayır Baba. Belki boşuna merak ediyorum, ama iki kez acentaya kafadan kontak bir kadın geldi... Hangi otelde kalacağınızı öğrenmek istedi. Belki de önemsizdir, ama ben biraz kuşkulandım. Bana kalırsa delinin biri.</p>

  <p>- Nedenini söyledi mi?</p>

  <p>- "Basit bir soru soruyorum" dedi. Benden cevap vermemi istedi. "Vermezsen patronuna giderim" dedi.</p>

  <p>-Ne yaptın?</p>

  <p>- Tımarhaneden yeni çıkmış birine benziyordu, Baba. Onun için "Hayır" dedim.</p>

  <p>Babamın da grupla birlikte olduğunu, herhangi birine bir mesajı varsa yardımcı olacağımı söyledim.</p>

  <p>- Doğru yapmışsın, kızım. İşi halletmişsin.</p>

  <p>- Hayır halledemedim. Patrona gidip Mountainview grubundan Bay Dunne'a verilecek çok acil bir mesajı olduğunu söyledi, patron da hem otelin adını verdi hem de beni azarladı.</p>

  <p>- Adımı bildiğine göre beni tanıyor demektir.</p>

  <p>- Hayır, yakamdaki karttan Brigid Dunne diye benim adımı okudu. Babacığım, aslında şunu söylemek istiyorum...</p>

  <p>- Ne söylemek istiyorsun, Brigid?</p>

  <p>- Kadının deliye benzediğini, dikkatli olmanı.</p>

  <p>- Çok teşekkür ederim sevgili, bir tane Brigid'im," dedi sonra da kızma çok uzun zamandır böyle seslenmediğini fark etti.</p>

  <p>Çıktıklarında Roma sokaklarında hava ılıktı. Santa Maria Maggiore'nin civarından geçtiler, ama içine girecek kadar yakın değildiler.</p>

  <p>- Bu akşam çok samimi dostane bir akşam... hep birlikte o güzel meydanda içki içeceğiz. Yarın ise isteyenler kültürel ve dinî yapıtları gezebilir, isteyenler bir kahvede oturup gelip geçenleri seyreder. Signora zorla bir şey yapılmayacağım açıkça belirtmek istiyordu, ama herkesin gözlerinden ilgi ve rehberlik beklentisi okunuyordu. "Piazza Navona'daki o muhteşem çeşmeleri ve heykelleri görünce ne demeliyiz?" diye sordu.</p>

  <p>Yolun kenarında birikmiş grup, bir ağızdan, "In questa piazza ci sono multi belli edifici!' diye bağırdılar.</p>

  <p>- Benissimo, dedi Signora. "Avanti, gidip o eserleri bulmaya ne dersiniz?"</p>

  <p>Kırk iki kişi, hep birden ve huzur içinde gecenin Roma'yı sarmalamasını beklediler. Signora Aidan'ın yanındaydı. "Telefonda kötü bir haber almadın, umarım" dedi.</p>

  <p>- Hayır, hayır. Brigid oteli beğenip beğenmediğimizi sordu. Ben de "Harika" dedim.</p>

  <p>- Bize o kadar yardım etti ki... Hem senin için hem herkes için bu yolculuğun başarılı geçmesini sağlamaya çalıştı.</p>

  <p>- Öyle de olacak. Kahvelerini yudumladılar. Bazıları bira ısmarlamıştı, bazıları da grappa. Signora burada fiyatların turistlere göre olduğunu, onun için birer içkiyle yetinmelerini önermişti. Firenze ve Sienna'ya gittiklerinde yanlarında biraz para kalmalıydı. O yerlerin adını duymak herkesi keyiflendirmişti. Artık viaggio'ları başlamıştı. Salı ve perşembe akşamları kursta kurdukları hayaller artık gerçekleşiyordu.</p>

  <p>- Evet, Aidan gerçekten başarılı olacak, dedi Signora.</p>

  <p>- Brigid bir şey daha söyledi. Aslında sana anlatıp canını sıkmak istemezdim, ama acentaya deli izlenimi veren bir kadın gelmiş ve ısrarla kaldığımız otelin adını sormuş. Brigid başımıza dert açacak birine benzediğini söylüyor.</p>

  <p>Signora omuz silkti. "Şimdilik beraberimizdeki grubu düşünelim. Onu da o zaman düşünürüz, ne dersin?"</p>

  <p>Akşam kursu öğrencileri ufak gruplar halinde Dört Nehir Çeşmesi'nin önünde poz veriyorlardı.</p>

  <p>Elini uzattı ve Signora'nın elini tuttu. "Biz, her şeyle başa çıkabiliriz" dedi.</p>

  <p>- Arkadaşınız geldi, Signor Dunne, dedi Signora Buona Sera.</p>

  <p>- Arkadaşım mı?</p>

  <p>- Evet. İrlandalı hanım. Sadece otele bakmak istedi, herkes geldi mi diye sordu.</p>

  <p>- Adını söyledi mi?</p>

  <p>- Hayır. İsim vermedi. "Herkes bu otelde mi kalıyor" diye sordu. Yarın otobüsle tura çıkacağınızı söyledim. Doğru söyledim değil mi?</p>

  <p>- Evet, doğru, dedi Aidan.</p>

  <p>- Deliye benziyor muydu? diye ekledi sonra olağan bir soruymuş gibi...</p>

  <p>- Deli mi, Signor Dunne?</p>

  <p>- Pazza? dedi Signora.</p>

  <p>- Hayır, hayır hiç pazza değildi. Signora Buona Sera, Francobollo Oteli'ne bir delinin gelmeye cesaret edebileceğini düşündükleri için alınmıştı sanki.</p>

  <p>- İyi öyleyse, dedi Aidan.</p>

  <p>- Evet, iyi... dedi Signora gülümseyerek.</p>

  <p>Gençler, Piazza Navona yıldızlarla kaplandığında el ele piazza'da oturmanın anlamını bilseler, içtenlikle gülümserlerdi herhalde.</p>

  <p>Signora, otobüs gezisiyle Roma hakkında genel bir fikir edineceklerini söylüyordu. Özellikle görülmesi gereken yerlere sonra vakit ayıracaklardı. Örneğin herkes Vatikan Müzesi'ne gelmek istemeyebilirdi.</p>

  <p>Ayrıca, sabah kahvaltısında peynir verildiğine göre daha sonra yemek üzere ufak birer sandviç hazırlamalarını önerdi. Nasıl olsa akşam yemeği otele yakın büyük bir lokantada yenecekti. Yürüyerek gidebilecekleri bir yerde... "Yine, herkes gelmek zorunda değil" diye tekrarladı. Herkesin geleceğinden emindi aslında.</p>

  <p>Otele gelen, onları soran kadından söz eden yoktu. Signora ile Aidan şoförle nerelerden geçmeleri gerektiğini tartışırken o kadını çoktan unutmuşlardı.</p>

  <p>Ünlü Trevi Çeşmesi'ne para atacak zamanları olacak mıydı? Bocca della Verita'nın yakınlarında park edecek yer var mıydı? Herkes yalan söyleyenlerin parmağım ısıran heykelin ağzına elini sokmak istiyordu. İspanyol Merdivenleri'ne geldiklerinde otobüs onları aşağıda mı bekleyecekti yoksa yukarda mı? Peşlerine düşen kadını düşünecek zamanları yoktu. Her kim ise...</p>

  <p>Yorgun argın döndüklerinde iki saat dinlenip yemeğe gitmek üzere aşağıda toplandılar. Signora, Connie'yi odada bırakarak lokantayı görmek için yola çıktı. Tüm ayrıntıları denetlemek, mönüye bir kez daha bakmak istiyordu. Herkese aynı mönü verilecekti.</p>

  <p>Kapıda siyah çerçeveli "CHIUSO: morte infamiglia"yazılı bir tabela vardı. Signora öfke duydu. Ailede ölen kim ise, neden ölmek için bugünü seçmişti? Her kimse neden tam kırk iki İrlandalının yemeğe geleceği günü seçmişti? Şimdi onlara yemek yedirecek bir yer bulmak için bir saatten az zamanı vardı. Signora, cenaze sahiplerine acıyacak halde değildi, içini kaplayan tek his büyük bir öfkeydi. Bir sorun çıkarsa otele haber vermelerini söylememiş miydi? Neden Signora'yı olanlardan haberdar etmemişlerdi?</p>

  <p>Termini'nin civarındaki sokakları gezmeye başladı. Sokaklar kocaman istasyonda trenden inenlere uygun ucuz küçük otellerle doluydu. Aradığı gibi neşeli bir yer yoktu. Ağlamamak için dudaklarını ısırarak etrafına baktı, uzakta Catania adında bir lokanta gördü. Sicilyalı olmalıydılar. Bunu iyiye mi yormalıydı? Kırk iki İrlandalının bir buçuk saat sonra bol ve ucuz bir yemek beklediğini anlatarak kendini acındırsa nasıl olurdu? Denemekten başka çare yoktu.</p>

  <p>- Buona sera, dedi.</p>

  <p>Çenesi köşeli genç bir adam başını kaldırdı. "Signora?" dedi şaşkınlık dolu bir sesle. Sonra gözlerine inanamaz gibi tekrarladı. "Signora?" yüzü acayip şekiller alıyordu. "Non e possibile, Signora" dedi, bir taraftan da yerinden kalkmış, kollarını açarak ona doğru yürüyordu. Karşısında Mario ve Gabriella'nın büyük oğlu Alfredo vardı. Bilmeden onun lokantasına girmişti. Genç adam Signora'yı yanaklarından öptü. "E un miracolo," dedi bir sandalye çekerek.</p>

  <p>Signora sandalyeye oturdu. Başı dönüyordu. Düşmemek için masaya tutundu.</p>

  <p>Genç adam gururlu bir sesle, "Stock Ottanto Quattro," diyerek büyük bir bardağa sert ve tatlı İtalyan konyağı doldurmaya koyuldu.</p>

  <p>- No grazie... Ağzına yaklaştırarak tadına baktı. "Burası senin mi, Alfredo? diye sordu.</p>

  <p>- Hayır, hayır, Signora. Sadece çalıştığım bir yer, o kadar. Para kazanmak için...</p>

  <p>- Ya kendi oteliniz? Annenizin oteli. Neden orada çalışmıyorsun?</p>

  <p>- Annem öldü, Signora. Altı ay önce öldü. Ağabeyleri, yani dayılarım her şeye burunlarını sokuyorlar, kararları kendileri almak istiyorlar... hiçbir şey bilmeden. Bizim elimizden bir şey gelmiyor, yapacağımız bir şey yok. Enrico hâlâ orada, ama o çocuk. Amerika'daki ağabeyim geri gelmeyecek. Ben de Roma'ya işi öğrenmeye geldim.</p>

  <p>- Annen öldü demek? Zavallı Gabriella. Nasıl öldü?</p>

  <p>- Kanserden. Çok, çok çabuk oldu. Babamın öldürülmesinden bir ay sonra doktora gittiğinde öğrendi.</p>

  <p>- Çok üzüldüm, dedi Signora. Ne kadar üzüldüğümü anlatamam. Birden her şey fazla gelmeye başladı. Gabriella'nın yıllar önce değil de şimdi ölmesi, damağını yakan sert konyak, akşama yemek yiyecekleri lokanta bulamayışı, Annunziata yakınlarında mezarında yatan Mario... Mario'nun oğlu başını okşarken uzun uzun sessizce ağlamaya koyuldu.</p>

  <p>Connie odasında yatıyordu. Ayaklarına soğuk suda ıslattığı iki havlu sarmıştı. Neden yanma ayakları rahatlatan bir krem almamıştı? Neden eldiven kadar rahat, yumuşacık yürüyüş ayakkabılarım getirmemişti? Gerçek neden, başka bir dünyanın insanı olan Signora'nın önünde kocaman bir makyaj çantası boşaltmak istememesiydi. O yumuşak ayakkabıların yol arkadaşlarının çoğunun üç haftada kazandıklarından daha pahalıya mal olduğunu kim bilebilirdi? O ayakkabıları getirmemenin cezasını çekiyordu. Yarın bir kaçamak yaparak Via Veneto'dan terlik gibi bir çift ayakkabı almalıydı. Nasıl olsa kimse anlamazdı... "Hem anlarlarsa anlasınlar" diye düşündü. Ne yapayım? Bu insanlar zenginlik ve iyi yaşama saplantılarından yoksun değil miydiler? Bu dünyada herkes zenginlik peşinde değildi ki... Herkes Harry Kane'e benzemiyordu.</p>

  <p>"Onu böylesine soğukkanlılıkla düşünmek ne kadar garip" diye aklından geçirdi. Yıl sonu hapisten çıkmış olacaktı. Yaşlı Bay Murphy İngiltere'ye yerleşmeyi düşündüğünü söylüyordu. "Orada kendisine bakacak arkadaşları var" demişti. "Siobhan Casey de onunla gider mi" diye sormuştu Connie. Bu soruyu yabancı birileri hakkında bilgi alır gibi veya televizyonda bir filmde gördüğü insanlarla ilgiliymiş gibi sormuştu. "Yok, hayır" demişti Bay Murphy, aralarının soğuduğunu duymamış mıydı yoksa? Bayan Casey hapishaneye geldiğinde onu görmeyi reddetmişti. Anlaşılan her şeyin sorumlusu olarak Siobhan'ı görüyordu.</p>

  <p>Bunları duymak Connie Kane'i çok sevindirmemişti. Harry'yi yeni hayatında eskiden beri ilişkisi olduğu bir kadınla düşünmek bir bakıma daha kolaydı. O ikisi eskiden beraber İtalya'ya gelmiş midirler diye merak etti. Siobhan ve Harry... Birbirlerine âşık olsalar da olmasalar da herkes gibi bu güzel şehirden etkilenmiş miydiler? Bunun cevabını hiç bilemeyeceğini düşünerek "Ne önemi var" dedi kendi kendine.</p>

  <p>Kapının hafifçe vurulduğunu duydu. Signora gelmiş olmalıydı. Ama hayır, kapıda kısa boylu, tıknaz Signora Buona Sera duruyordu. "Size bir mektup var" dedi. Ve bir zarf uzattı.</p>

  <p>Zarfın içinde, "Roma trafiğinde ölmen çok kolay. Kimse yokluğunu fark etmez" diyen basit bir kart vardı.</p>

  <p>Grup başkanları yemeğe çıkmadan sayım yapıyorlardı. Connie, Laddy ve Signora'nın dışında herkes gelmişti. Herkes, Connie ile Signora'nın birlikte olduklarını, her an aşağı inebileceklerini düşünüyordu.</p>

  <p>Ya Laddy? O neredeydi? Aidan odalarına hiç çıkmamıştı. Ertesi gün Forum'a ve Colosseum'a yapacakları gezinin notlarını hazırlamıştı. Laddy belki de uyuyakalmıştı. Aidan koşarak merdivenlerden çıktı, ama Laddy görünürlerde yoktu.</p>

  <p>O sırada Signora kapıda göründü. Yüzü bembeyazdı. Lokantanın değiştiğini, bulduğu yeni lokantada da fiyatın aynı olduğunu açıkladı. Catania'da yer ayırtmayı başarmıştı. Kaygılı ve sıkıntılı görünüyordu. Aidan ona kayıplardan söz etmek istemedi. Aynı anda merdivenlerde Connie göründü. Geç kaldığı için özür diliyordu. Onun da yüzü solgundu, o da kaygılı görünüyordu. Aidan kadınların bu sıcağı, bu gürültüyü, bu heyecanı kaldıramadıklarını düşündü. Sonra bu düşüncesinin çok saçma olduğuna karar verdi. Laddy'yi bulmak zorundaydı. Lokantanın adresini alıp onlara katılacaktı. Signora lokantanın kartını verirken elleri titriyordu.</p>

  <p>- İyi misin, Nora?</p>

  <p>- İyiyim, Aidan.</p>

  <p>Gruptakiler konuşa konuşa sokakta yürüyorlardı. Aidan ise Laddy'yi aramaya koyuldu. Signor Buona Sera, otelin camlarım temizlemeyi teklif eden Signor Lorenzo'yu tanıyordu. "Çok hoş bir beyefendi" dedi, "O da İrlanda'da bir otelde çalışıyor değil mi? Bir ziyaretçisi olduğunu duyunca çok sevindi" dedi.</p>

  <p>- Bir ziyaretçi mi?</p>

  <p>- Evet. Karısı birisinin İrlandalı grup için bir mektup bıraktığı-</p>

  <p>- Siz O'Donoghue değilsiniz, diye bağırdı Laddy. Siz Signora'sınız. Aidan kolunu Laddy'nin titreyen omzuna doladı ve sözü Signora'ya bıraktı. Kadının açıklamalarının çoğunu anlıyordu, sözleri açık ve sadeydi. Bir yıl önce düşürdükleri parayı bulan İrlandalıdan söz etti onlara. Kaldıkları otelin kapıcısından, iyilik dolu sözlerine ve İtalya'ya yaptıkları davete inanan adamdan söz etti. İtalyanca öğrenmek için sarf ettiği gayretten söz etti. Aidan ile ikisini gece kursunun yöneticileri olarak tanıttı ve arkadaşları Lorenzo'nun kendisine bir mesaj geldiğini sanarak yanlış anlamaya kurban olduğunu ve duydukları üzüntüyü anlattı. Şimdi onu alıp gidiyorlardı, ama belki Signor Garaldi bu adamın iyiliğini ve unutulmaz dürüstlüğünü hatırlayarak birkaç sıcak söz söylemek isterdi. Dublin'de veya diğer herhangi bir büyük kentte böylesine yüklü bir parayı sahibine teslim edecek pek fazla insan olmadığı kesindi.</p>

  <p>Aidan, Laddy'nin titreyen omuzlarına sarılmış hayatın ne kadar garip olduğunu düşünüyordu. Ya Mountainview'a müdür seçilseydi? Kısa bir süre önce en büyük isteği bu değil miydi? Şu anda o görevden nasıl nefret edeceğini, Tony O'Brien'ın ne kadar uygun bir seçim olduğunu anlamıştı. Tony'nin bir zamanlar düşündüğü gibi şeytanın ta kendisi değil, aslında gerçekten iş başaran, nikotinle giriştiği savaştan yorgun düşmüş biri olduğunu, bir süre sonra da damadı olacağını düşündükçe... Oysa müdür olsaydı şu anda cebinde Forumla ilgili notlar olmayacağı gibi Roma'daki bu muhteşem eve girmek için kapıcıya dert anlatan ve hayatında böylesine önem kazanan kadını hayranlıkla seyrediyor da olmayacaktı. Bu kadın, kısa bir süre öncesine kadar öfkeli ve karmakarışık yüzüne açıklık ve anlayış getirmeyi başarmıştı.</p>

  <p>- Lorenzo, dedi Signor Garaldi korkuyla onu izleyen adama yaklaşarak. Lorenzo, mio amico. Sonra Laddy'ye sarılarak iki yanağından öptü.</p>

  <p>Larry'nin kırgınlığı uzun sürmezdi. "Signor Garaldi," diyerek omuzlarını kavradı. "Mio amico."</p>

  <p>Sonra arka arkaya açıklamalar yapıldı, aile fertleri her şeyi hatırlamıştı. Şarap ile küçük bisküviler ikram edildi.</p>

  <p>Laddy'nin ağzı kulaklarındaydı. "Giovedi," diye tekrarlıyordu.</p>

  <p>- Neden perşembeden söz ediyor? Signor Garaldi bir yandan bardağını perşembenin şerefine kaldırırken bir yandan da ne anlama geldiğini merak ediyordu.</p>

  <p>- O gün sizi arayacağımızı söylemiştim. Kendi başına buraya gelmesini önlemek için... Mektubumda yazmıştım. "Perşembe günü on dakikalığına size uğrarız belki" demiştim. Mektubu almadınız mı?</p>

  <p>Kısa boylu küçük adam utanmıştı. "Hep bir şeyler isteyen mektuplar alıyorum, sizin mektubunuzu da onlardan biri sanmıştım. 'Gelirse para ister' diye düşündüm. Sanırım yazdıklarınızı doğru dürüst okumadım bile. Lütfen beni affedin... Yaptığımdan utanıyorum."</p>

  <p>- Rica ederim... Perşembe günü gelebilir mi? O kadar hevesli ki... Belki birlikte resim çektirirsiniz, sonradan arkadaşlarına gösterir.</p>

  <p>Signor Garaldi karısıyla bakıştı. "Perşembe günü neden hepiniz bize gelmiyorsunuz? Birlikte içki içer, İtalya seyahatinizi kutlarız."</p>

  <p>- Kırk iki kişiyiz... dedi Signora.</p>

  <p>- Bu evler böyle kutlamalar için yapıldı, Signora, dedi ufak tefek adam eğilerek.</p>

  <p>Sonra Roma'yı geçerek onları hemen Catania'ya götürecek bir araba istediler. Lokantanın sokağına o güne kadar Garaldi'lerin arabasına benzer hiçbir araba girmemişti. Signora ile Aidan, çocuklarını zor durumdan kurtaran ana babalar gibi bakıştılar.</p>

  <p>- Şu an ablamın beni görmesini ne kadar isterdim, dedi Laddy birden.</p>

  <p>- Mutlu mu olurdu? dedi Signora tatlı bir sesle.</p>

  <p>- Evet. Bunun gerçekleşeceğini biliyordu. Bir gün birlikte bir falcıya gitmiştik. Falcı ablama evleneceğini, bir çocuğu olacağım ve genç öleceğini söylemişti. Benim de büyük bir sporcu olacağımı ve dış ülkelere seyahat edeceğimi söylemişti. Onun için ablam yaşasaydı olanlara hiç şaşmayacaktı. Ne yazık ki bugünleri göremedi...</p>

  <p>- Gerçekten öyle. Ama belki de görüyordur... Aidan Laddy'yi rahatlatmak istiyordu.</p>

  <p>- İnsanların cennete gittiklerinden emin değilim, Bay Dunne, dedi Laddy.</p>

  <p>- Değil misin, Laddy. Bense her geçen gün biraz daha inanıyorum...</p>

  <p>Catania'da, herkes bir ağızdan Low Lie the Fields of Athenry şarkısını söylüyordu. Şarkı sona erdiğinde garsonlar dizilerek hep birlikte müşterileri alkışladılar. O gece Catania'da yemek yemeği göze alan diğer müşteriler de grubun parçası olmuşlardı. Kapıda üçlünün belirmesiyle müthiş bir alkış koptu.</p>

  <p>Alfredo çorba getirmek için mutfağa koştu.</p>

  <p>- Brodo, dedi Laddy.</p>

  <p>- İsterseniz hemen ana yemeğe geçelim, dedi Aidan.</p>

  <p>- Özür dilerim, ama buranın sorumlusu hâlâ benim, Bay Dunne. Ben, Lorenzo, bu brodo'dan içsin, diyorum. Luigi'nin ifadesi her zamankinden daha dehşet vericiydi. Aidan hemen "Tabii" dedi, "yanlışlık yaptım." "İyi öyleyse" dedi Luigi anlayış göstererek.</p>

  <p>Fran ise genç garsonlardan birinin Kathy'yi yemekten sonra bir yere götürmek için ısrar ettiğini anlattı. Bu, Fran'in canını sıkmıştı. Acaba Signora yemek bitince hep birlikte otele dönmeleri gerektiğini söyleyebilir miydi?</p>

  <p>- Tabii söylerim, Francesca, dedi Signora. Hiç kimsenin Laddy'nin başına gelenleri merak etmemesi tuhaf değil miydi? Aidan'la ikisinin onu bulup nasıl olsa kurtaracaklarından ne kadar emindiler...</p>

  <p>- Lorenzo sayesinde hepimiz perşembe akşamı Roma'da bir partiye davet edildik, dedi. Muhteşem bir eve...</p>

  <p>- Giovedi, dedi Laddy, kimsenin günü yanlış anlamaması için... Signora çorbasını çabucak bitirdi. Gözleriyle Constanza'yı aradı. Constanza her zamanki gibi canlı ve neşeli değildi, aksine bir sorunu varmış gibi boş gözlerle bakıyordu. Bir şeyler olmuştu, ama Constanza öylesine içine kapalı biriydi ki ne olduğunu söylemeye yanaşmıyordu. Signora da o tür biri olduğu için fazla soruşturmak istemiyordu.</p>

  <p>Alfredo, İrlandalılara bir sürprizleri olduğunu açıkladı. İrlanda bayrağı renklerinde bir pasta hazırlamışlardı. Hepsi o kadar neşeliydi ki pastayı hatıra olarak hazırlamışlardı. Dünya Kupası'ndan İrlanda'nın renklerini öğrenmişlerdi.</p>

  <p>- Alfredo, bu akşamı böyle güzel hazırladığın için ne kadar teşekkür etsem azdır.</p>

  <p>- Yarın biraz benimle oturup konuşmak için buraya gelirseniz bana en değerli armağanı vermiş olursunuz, Signora.</p>

  <p>- Yarın olmaz Alfredo. Yarın Signor Dunne, Forum hakkında bir konuşma yapacak.</p>

  <p>- Signor Dunne'ı hep dinleyebilirsiniz. Benim ise sizinle konuşacak birkaç günüm var. Lütfen, Signora, beni kırmayın...</p>

  <p>- Belki anlayış gösterir, dedi Signora Aidan'a bakarak. Aslında bu konferansa ne kadar önem verdiğini biliyordu. Gitmezse, onu hayal kırıklığına uğratacağını da biliyordu. Aidan herkesin Roma'yı eski günlerdeki iki tekerlekli yarış arabaları devrinde gözlerinin önüne getirmesini istiyordu. Ama yanındaki genç adam da çok istekli görünüyordu. Sanki söylemek zorunda olduğu bir şeyler vardı. Geçmişin hatırı için çocuğu dinlemeliydi.</p>

  <p>Signora, Caterina'yı garsonun elinden kolayca kurtararak otele götürmeyi başarmıştı. Bunun için Alfredo'ya çocuğu derhal uzaklaştırmasını söylemek yeterli olmuştu. Duygulu gözlerle tam bir Romalı gibi bakan garson kırmızı bir gül tutuşturduğu eli öperek Caterina'dan bir başka akşam birlikte olmaya söz vermesini rica etmişti.</p>

  <p>Connie aldığı mesajın arkasındaki sun çözemiyordu. Signora Buona Sera, mesajı Signora Kane'e verdiğini söylemişti. Ne kendisi ne de kocası getirenin kadın mı erkek mi olduğunu bilmiyordu. "Bu konu hep bir sır olarak kalacak" diyordu Signora Buona Sera. O gece Connie Kane huzursuzdu, sabaha kadar iyi uyumadı. Neden her şey daima büyük bir sır perdesinin arkasında gizli kalır diye merak ediyordu. Signora'ya açılmak istiyor, bir yandan da bu sessiz ve özel kadının canını sıkmaktan çekiniyordu.</p>

  <p>- Yok canım. Tabii eğer işin varsa... Sicilya'yla ilgili işlerin... dedi Aidan ertesi sabah.</p>

  <p>- Çok üzgünüm, Aidan. Öyle hevesle bekliyordum ki..</p>

  <p>- Evet. Sonra gözlerindeki hayal kırıklığını göstermemek için başını hızla çevirdi. Ama çok geç olmuştu. Signora Aidan'ın üzüntüsünü görmüştü bir kez...</p>

  <p>- Bu konferansa gitmek zorunda değiliz, dedi Lou Suzi'yi tekrar yatağa çekerek.</p>

  <p>- Ben gitmek istiyorum. Suzi kalkmaya çabalıyordu.</p>

  <p>- Latince, Roma tanrıları ve eski mabetler... tabii ki gitmek istemezsin.</p>

  <p>- Bay Dunne haftalardır buna hazırlanıyor. Hem Signora gitmemizi ister.</p>

  <p>- Kendi de orada olmayacak ki... Lou bilgiç bir edayla konuşuyordu.</p>

  <p>- Bunu nereden duydun?</p>

  <p>- Dün akşam Bay Dunne'a söylerken duydum. Yüzü limon gibi ekşidi bu haberi duyunca.</p>

  <p>- Signora'nın yapacağı şey değil...</p>

  <p>- Onun için bizim de gitmemize gerek yok. Lou tekrar yatağa gömülmüştü.</p>

  <p>- Hayır. Şimdi ona destek olmak için gitmemiz daha da önemli. Suzi bir anda yataktan fırlayarak sabahlığını giymişti. Lou elini uzatıp onu tutuncaya kadar banyonun kapısına varmıştı bile.</p>

  <p>Bili ile Lizzie dikkatle sandviç yapıyorlardı. "Ne iyi fikir" dedi Bili, ilerde kendi hayatlarında da benzer davranışlar uygulamalarını umuyordu. Her ne pahasına olursa olsun para biriktirmenin Lizzie tarafından da benimsenmesi için dua ediyordu. Bu yolculukta aslında çok iyi davranmış, ayakkabılara bile bakmamıştı. İtalyan dondurmasının fiyatını liret olarak not etmiş, kendi paralarına çevirip çok pahalı olduğunu söylemişti.</p>

  <p>- Aman, Bili, saçmalama. Sandviç yapmak için jambon, peynir ve buradaki gibi kocaman ekmekler almak zorunda kalırsak şimdiki gibi pub'da çorba içmekten çok daha pahalıya mal olur bize...</p>

  <p>- Belki de haklısın.</p>

  <p>- Ama uluslararası bir bankacı olduğunda, Roma'da oturduğumuzda konuyu tekrar düşünürüz. Sence otelde mi kalırız, yoksa kendi villamız mı olur?</p>

  <p>- Villada otururuz herhalde, diye yanıtladı Bili. Bu sözler gerçeklerden o kadar uzak görünüyordu ki...</p>

  <p>- Soruşturmaya başladın mı?</p>

  <p>- Hangi konuyu? Villaları mı? Bill'in bakışları vahşiydi.</p>

  <p>- Yok canım. Bankacılıkta cazip bir şey olup olmadığım. Unutma, İtalyanca öğrenmemizin nedeni bu...</p>

  <p>- İlk başta öyleydi, dedi Bili, ama şimdi keyif aldığım için öğreniyorum.</p>

  <p>- Hiçbir zaman zengin olmayacağımızı mı söylemek istiyorsun? Lizzie'nin harika, kocaman gözleri huzursuzdu.</p>

  <p>- Yok, hayır. Hiç öyle bir şey söylemek istediğim yok. Zengin olacağız. Bugünden tezi yok bankaları dolaşıp gerekli soruşturmaları yapmaya başlayacağım. İnan bana. Yapacağım.</p>

  <p>- İnanıyorum. Şimdi bunları hazırladım, paket ettim, konferanstan sonra Forum'da yeriz. Yazdığımız kartları da postaya veririz.</p>

  <p>- Bu sefer babana da bir kart yollayabilirsin, dedi Bill, her şeyin iyi tarafım görmekten hoşlanarak...</p>

  <p>- Onunla iyi anlaştınız, değil mi?</p>

  <p>Kısa süreliğine Galway'e giderek Lizzie'nin annesi ile babasını birleştirmeye çalışmışlardı. İkisi, şimdi en azından birbirleriyle konuşmaya başlamışlardı. Hatta birbirlerini ziyaret etmeye niyetliydiler sanki.</p>

  <p>- Evet. Babanı sevdim. Çok komik biri. Bili, elini kıracak gibi sıkan, tanıştıktan on dakika sonra on pound borç isteyen birisi için bundan daha uygun bir tanım bulamayacağını düşünüyordu.</p>

  <p>- Ailemi sevmen beni o kadar rahatlattı ki, dedi Lizzie.</p>

  <p>- Senin de benimkileri sevmen beni rahatlattı.</p>

  <p>Bill'in ailesi Lizzie'ye gittikçe daha çok alışıyordu. O da daha uzun etekler, daha kapalı bluzlar giymeye başlamıştı. Babasına domuz etinin nasıl kesildiğini ve füme et ile yeşil et arasındaki farkları soruyordu. Olive'le saatlerce amiral battı ve kutu kutu oynuyor, çoğunlukla onun kazanmasını sağlıyordu. Böylece oyunlara dayanılmaz bir heyecan katıyordu. Düğünleri Bill'in korktuğu kadar soğuk olmayacaktı.</p>

  <p>- Haydi, Vesta Bakireleri konusunda anlatılacakları dinlemeye gidelim, dedi Bili.</p>

  <p>-Ne?</p>

  <p>- Lizzie! Notları okumadın mı? Bay Dunne bize birer sayfa not verdi ya... "O kadarını hatırlarsınız" demişti.</p>

  <p>- Hemen ver, dedi Lizzie.</p>

  <p>Aidan Dunne, gidecekleri yerleri gösteren bir harita vermişti. Lizzie notları çabucak okuyup kâğıdı geri verdi.</p>

  <p>- Şu sırada Signora'yla yatakta mı sence? diye sordu. Gözleri ışıl ısıldı.</p>

  <p>- Öyleyse Lorenzo ile Constanza kendilerini fazlalık gibi hissediyorlardır, dedi Bili. Constanza ile Signora kahvaltıya inmek üzere hazırlanmışla di. Önemli açıklamalar yapılacağının belirtileri seziliyordu. -Constanza?</p>

  <p>- Si, Signora?</p>

  <p>- Bugün, Aidan konuşurken not tutmanı isteyebilir miyim? Orada bulunamayacağım için canım sıkılıyor. Sanırım o da üzüldü... Öyle çok uğraştı, öyle özenle hazırlandı M...</p>

  <p>- Neden gelmiyorsunuz? Buna mecbur musunuz?</p>

  <p>- Korkarım ki öyle.</p>

  <p>- Anlayış göstereceğine kuşkum yok, ama ben yine de çok dikkatle dinleyeceğime ve her şeyi size aktaracağıma söz veriyorum. Kısa bir sessizlik oldu. Sonra Connie, "Signora..." diye söze başladı.</p>

  <p>-Si Constanza?</p>

  <p>- Şey diyecektim... Siz hiç bizim grupta benim hakkımda konuştuklarını duydunuz mu? Arkamdan konuşan veya kocam yüzünden para kaybeden biri var mı?</p>

  <p>- Hayır, hiç. Senin hakkında hiçbir şey duymadım. Neden sordun?</p>

  <p>- Biri oldukça korkunç bir not bırakmış da... Belki şakadır, ama iyice canım sıkıldı.</p>

  <p>- Notta ne yazıyor? Lütfen bana söyle.</p>

  <p>Connie, mektubu gösterdi. Signora'nın gözleri doldu. "Ne zaman oldu bunlar?"</p>

  <p>- Dün akşam yemeğe çıkmadan önce resepsiyona bırakmışlar. Kimin bıraktığını bilen yok. Sordum, ama Buona Sera'lar da bilmiyor.</p>

  <p>- Bizim gruptan birisi olamaz, Constanza, bundan eminim.</p>

  <p>- Roma'da kaldığımız yeri başka kim bilebilir?</p>

  <p>Signora birden bir şey hatırladı. "Aidan, Dublin'de kaldığımız oteli soruşturan deli bir kadından söz etmişti. O olabilir mi? Peşimizden buraya kadar gelen biri..."</p>

  <p>- Nasıl olabilir, aklım almıyor... buna inanmak zor.</p>

  <p>- Bizim gruptan birinin yaptığına inanmak bana daha zor geliyor, dedi Signora.</p>

  <p>- Neden ben? Neden şimdi? Ve neden Roma'da?</p>

  <p>- Sana kini olan kimse var mı?</p>

  <p>- Harry'nin yaptıklarından dolayı yüzlerce kişi var. Ama Harry hapiste.</p>

  <p>- Delinin biri olabilir mi? Aklından zoru olan biri?</p>

  <p>- Hiç aklıma öyle biri gelmiyor. Connie, varsayımlar üreterek ne kendi zamanım harcamalıydı ne de Signora'yı üzmeliydi. Trafikten uzak durup dikkatli davranacağım. Ve not da tutacağım Signora. Söz veriyorum. Sanki oradaymışsınız gibi notlar getireceğim.</p>

  <p>- Umarım konuşmak istediklerin gerçekten önemlidir. Konferansına gitmediğim için birini ne kadar üzdüğümü bilemezsin.</p>

  <p>- Konferanstan bol ne var, Signora.</p>

  <p>- Bu özel. Çok özenle hazırlanmış bir konuşma. Neyse... Alfredo kahve hazırladıktan sonra kadının yanma oturdu. "Signora, sizden önemli bir şey isteyeceğim."</p>

  <p>Signora kederli bir yüzle Alfredo'ya baktı. Para isteyeceği kesindi. Hiç parası olmadığını bilemezdi ki... Hiçe yakın... Dublin'e döndüğünde cebinde beş kuruş kalmayacaktı. Eylülde okul açılıncaya dek Sullivan'lara kira veremeyeceğini söylemek zorunda olacak kadar parasızdı. Elinde avucunda ne varsa hepsini bu viaggio'ya katılabilmek için lirete çevirmişti. O fakir köyden çıkıp bu zavallı lokantada çalışmaya gelen çocuk bunu nereden bilebilirdi? Onun gözünde kırk kişiden sorumlu, önemli bir insandı. Güçlü biri bile denebilirdi.</p>

  <p>- Kolay olmayabilir. Bilmediğin o kadar çok şey var ki...</p>

  <p>- Her şeyi biliyorum, Signora. Babamın sizi sevdiğini, sizin de onu sevdiğinizi biliyorum. Bizler büyürken pencerede oturup dikiş diktiğinizi de biliyorum. Anneme karşı hep iyi davrandığınızı ve istememenize rağmen annem ve dayılarım köyden gitmeniz gerektiğini söylediklerinde onları dinlediğinizi de biliyorum.</p>

  <p>- Her şeyi biliyorsun... sesi bir fısıltı gibi çıkmıştı.</p>

  <p>- Evet. Hepimiz biliyorduk.</p>

  <p>- Ne zamandan beri?</p>

  <p>- Kendimi bildim bileli..</p>

  <p>- inanması o kadar güç ki. Ben şey sanıyordum... neyse benim ne düşündüğümün hiç önemi yok...</p>

  <p>- Gittiğinizde hepimiz öyle üzüldük ki.</p>

  <p>Signora gülümseyerek başını kaldırdı, "Üzüldünüz mü? Gerçekten mi?"</p>

  <p>- Evet. Hepimiz. Siz hepimize yardım etmiştiniz. Bunu biliyoruz.</p>

  <p>- Nasıl biliyorsunuz?</p>

  <p>- Çünkü babam siz olmasaydınız yapmayacağı şeyler yaptı. Maria'nın evlenmesi, Annunziata'daki dükkân, ağabeyimin Amerika'ya gidişi... hepsi. Hepsi sizin sayenizde oldu...</p>

  <p>- Hayır, hayır. Katiyen. O sizleri çok seviyordu. Hep sizin için en doğru, en iyi şeyleri yapmak istiyordu. Zaman zaman bunları konuşurduk. Hepsi bu!</p>

  <p>- Annem ölünce sizi bulmak istedik. Size mektup yazıp söylemek istedik. Ama adınızı bilmiyorduk.</p>

  <p>- Bunu düşünmeniz yeterli.</p>

  <p>- Şimdi, şimdi... Tanrı sizi bu lokantaya gönderdi. Çünkü sizi buraya gönderen gerçekten Tanrı. Buna inanıyorum. Kadın susuyordu. İşte şimdi sizden o büyük ve önemli şeyi isteyebilirim. Signora sıkı sıkı masaya yapışmıştı. Neden parası yoktu? Onun yaşındaki kadınların çoğunun bir kenarda biraz parası olurdu. Oysa o malvarlığına hiç önem vermezdi. Bu çocuğa biraz para verebilmek için satacak bir şeyi de yoktu. Zavallı çocuk kim bilir ne kadar sıkışıktı.</p>

  <p>- Sizden istediğim, Signora...</p>

  <p>- Evet, Alfredo.</p>

  <p>- Ne, biliyor musunuz?</p>

  <p>- İste Alfredo, yapabilirsem yaparım.</p>

  <p>- Geri dönmenizi istiyoruz, Signora. Eve dönmenizi. Ait olduğunuz yere dönmenizi istiyoruz, Signora.</p>

  <p>Constanza kahvaltıdan önce dükkânlara bakmaya çıkmıştı.</p>

  <p>Çok arzu ettiği yumuşak ayakkabılar ve Signora için uzun ipek bir eşarp aldı, Elizabetta fiyatını anlamasın diye markasını kesti. Sonra sokağa çıkış nedeni olan şeyi satın alarak Forum'a giden gruba katıldı.</p>

  <p>Hepsi konferansa hayran kaldı. Luigi, zavallı Hristiyanların Colosseum'a getirildiklerini görür gibi olduğunu söylüyordu. Bay Dunne kendini çenesi düşük ve yaşlı bir Latince öğretmeni olarak tanıttı, uzun uzun konuşup fazla zamanlarını almayacağını söyledi. Sözlerine son verdiğinde çok alkışlandı, başka şeyler anlatması istendi. Beklemediği bu tepki karşısında şaşkınlıkla gülümsüyordu. Tüm sorulara cevap verdi, zaman zaman hiç resim çekmeden fotoğraf makinesini ona çeviren Constanza'ya bakıyordu.</p>

  <p>Sandviçlerini yemek için ufak gruplara ayrıldılar. Connie Kane Aidan Dunne'a bakıyordu. O, sandviç getirmemişti, yakındaki bir duvarın üstünde oturmuş boş gözlerle ufuğa bakıyordu. Herkese otelin yolunu tarif etmişti. Laddy'yi Bartolomeo ile o komik kız arkadaşı Fiona'ya teslim etmişti. Konferansı aslında bir kişi için hazırladığı belliydi. Şimdi ise en fazla önem verdiği kişinin yokluğuyla içi hüzünlü o duvarda oturuyordu...</p>

  <p>Connie yanma gidip gitmemekte kararsızdı. Giderse ne söyleyeceğini bilmiyordu. Onun yerine bir lokantaya girerek ızgara balık ile şarap ısmarlamayı yeğledi. Bunu böyle kolayca yapmak ne hoştu... Aklına onu korkutmak için Dublin'den gelen insan takılınca yemeğine dokunamadı bile. Harry birini göndermiş olabilir miydi? Bunu aklına bile getirmek istemiyordu. İtalyan polisine böyle bir şeyi nasıl açıklardı? İrlanda'da olsa belki kendi polisleri de anlattıklarını ciddiye almazdı. Roma'daki bir otele gelen imzasız mektup? Ciddiye alınacak şey değildi. Yine de otele dönerken yolda duvara yakın yürümeye gayret ediyordu.</p>

  <p>Resepsiyona yeni bir mesaj olup olmadığını sorduğunda heyecanlıydı.</p>

  <p>- Hayır, Signora Kane, hiç mesaj gelmedi.</p>

  <p>Barry ile Fiona, Barry'nin Dünya Kupası'nda o müthiş İtalyanlarla tanıştığı bara gidiyorlardı. O yaz orada bayraklı ve şapkalı resimler çektirmişti.</p>

  <p>- Mektup yazıp geleceğini söyledin mi? diye sordu Fiona.</p>

  <p>- Hayır. Onlar o tür değil. Oraya gidersin, hepsini bulursun...</p>

  <p>- Her gece oradalar mı?</p>

  <p>- Hayır, ama çoğu gece...</p>

  <p>- Onlar Dublin'e seni görmeye gelseler. Sen de her gece pub'da değilsin. Hiç birinin adı veya adresi yok mu?</p>

  <p>- Böyle durumlarda isim veya adres önemsiz olur, dedi Barry.</p>

  <p>Fiona haklı çıkmasını temenni ediyordu. Onlarla tekrar karşılaşıp o parlak günleri yeniden yaşamaya öylesine bel bağlamıştı ki... Artık kimselerin o bara gelmediğini öğrenirse çok üzülecekti. Daha da kötüsü ya orada olup Barry'yi hatırlamazlarsa? Bunu düşünmek bile istemiyordu Fiona.</p>

  <p>Bu akşam serbesttiler, herkes istediğini yapacaktı. İşler başka türlü olsa Connie, Fran ve Kathy vitrin bakmaya çıkar sonra da birlikte kaldırım kenarındaki kahvelerden birinde otururlardı. Oysa Connie onu, hızla Roma caddelerinden geçen bir arabanın altına atmaya niyetli birinden korktuğu için karanlıkta dışarı çıkmaya çekiniyordu.</p>

  <p>İşler başka türlü olsa, Aidan ile Signora bu akşam birlikte yemek yer ve Vatikan'a yapacakları gezinin ayrıntılarını tartışıyor olurlardı. Oysa Aidan'ın kalbi kırılmıştı, yapayalnızdı. Signora da hayatını temelinden sarsan öneriyi tek başına sessizce düşünmek istiyordu.</p>

  <p>Köye geri dönmesini, otele yardım etmesini istiyorlardı. İngilizce konuşan müşteriler bulmasını ve o güne kadar dışında kaldığı hayatın bir parçası olmasını istiyorlardı. Bekleyerek, hep seyrederek geçirdiği onca yıla anlam kazandıran bir öneriydi bu... Böylece ona somut bir gelecek sağlamakla kalmıyorlar geçmişini de onaylamış oluyorlardı. Alfredo geri gelmesi için yalvarmıştı. "Başlangıçta ziyaret gibi olsun" demişti. "Her şeyi bir kez daha gözden geçirirsiniz, neler yapacağınızı, insanların sizi ne kadar takdir ettiğini görürsünüz" diyordu. Signora, tek başına bir kahvede oturmuş önerilen bu yeni yaşamı düşünüyordu.</p>

  <p>Aidan Dunne, birkaç sokak ötede oturmuş bu gezinin iyi yönlerini hatırlamaya çalışıyordu. Sadece bir yıl birlikte çalışan bir sınıfta, hep birlikte Roma'ya seyahat edecek kadar büyük bir birlik oluşmuştu. Signora olmasa, bu insanlar böylesine bir başarı sağlayamazlardı. İtalya'ya duyduğu sevgiyi onlarla paylaşmış yeni kapılar açmıştı.</p>

  <p>Hiçbiri bugün verdiği konferanstan sıkılmamıştı. Uzun zamandır hayal ettiği amaçların tümüne ulaşmıştı. Zafere ulaştığı bir yıl olmuştu. İçindeki ikinci sese kulak vermek zorundaydı. Her şeyi Nora'nın başardığını söyleyen sese... O gülünç oyunlarıyla, tren istasyonu veya hastane koridoru yerini tutan o komik karton kutularıyla, gerçek coşkuyu yaratan kadını... Kursa katılanlara süslü adlar takarak hepsini bir gün hep beraber Roma'ya viaggio'ya gideceklerine inandıran Signora'ydı. İtalya'ya ayak bastığı an tekrar İtalya'nın tılsımına kapıları da Signora olmuştu.</p>

  <p>İş konuşması yapması gerektiğini söylemişti Aidan'a. Çocukluğundan beri tamsa bile Sicilyalı bir garsonla ne gibi bir işi olabilirdi? Farkına varmadan üçüncü birayı ısmarladı. Bu sıcak Roma akşamında kaldırımda yürüyen insanlara baktı. Hayatında bu kadar yalnız olduğu başka bir an olmamıştı.</p>

  <p>Kathy ile Fran yürüyüşe çıkacaklarını söylediler. İlk akşam gittikleri Piazza Navona'da son bulacak bir gezinti yapacaklardı. Laddy de gelmek ister miydi?</p>

  <p>Laddy hazırladıkları plana baktı. Garaldilerin sokağından da geçeceklerdi. "İçeri giremez miyiz?" dedi Laddy. "Yine de size evi gösteririm."</p>

  <p>Kathy ile Fran evi gördüklerinde beyinlerinden vurulmuşa döndüler.</p>

  <p>- Nasıl olur da böyle bir eve davetli oluruz? diye sordu Kathy.</p>

  <p>- Giovedi, dedi Laddy gururla. Perşembe akşamı, göreceksiniz. Hepimizi çağırdı. Kırk ikimizi birden. Ona, "Quarantadue" dedim, o da "Si, si, benissimo" dedi.</p>

  <p>Yolculuğun olağanüstü olaylarından biri de bu davetti.</p>

  <p>Connie bir süre Signora'nın geri gelmesini bekledi. Sürprizi ve aldığı bilgiyi aktarmak istiyordu. Hava karardı, ama Signora gözükmedi. Pencereden, dışarda yürüyen insanların konuşmaları, çatal bıçak sesleri ve trafiğin gürültüsü duyuluyordu. Connie, mektubu yazan o kötü kalpli ve korkak kişi kimse onun yüzünden kendini içeriye hapsetmemesi gerektiğine karar verdi. Harry bile göndermiş olsa kimse onu kalabalığın içinde öldürmeye cesaret edemezdi.</p>

  <p>- Cehenneme kadar yolu var, içeri kapanırsam o kazanmış olur, dedi yüksek sesle. Köşe başındaki pizzacıya yürüdü ve bir masaya oturdu. Hotel Francobollo'nun kapısından çıktığı anda peşine takılanı görmedi bile.</p>

  <p>Lou ile Suzi, nehrin karşı tarafındaki Trastevere'deydiler. Bili ve Lizzie'yle birlikte küçük piazzacıyı gezmişlerdi. Signora'nın dediği gibi buradaki lokantalar onlara göre pahalıydı. Piatto del giorno gibi deyimleri öğrenmiş olmaları, parayı da hep İrlanda parasına çevirmek zorunda kalmadan liret olarak düşünmeye alışmış olmaları ne harikaydı!</p>

  <p>- Öğlen yediğimiz sandviçlerden akşama da saklasaydık keşke, dedi Lizzie hüzünlü bir sesle.</p>

  <p>- Buradaki lokantaların kapısından bile giremeyiz, dedi Suzi bilgiç bir edayla.</p>

  <p>- Sistemleri adaletsiz, dedi Lou. Çoğunun bir avantası var. Kendilerine göre bir sistem kurmuşlar. İş çeviriyorlar. İnanın bana, biliyorum...</p>

  <p>- Tabii, Lou. Ama önemi yok... Suzi, Lou'nun karanlık geçmişinin gün ışığına çıkmasını önlemek istiyordu. O geçmişten açık açık hiç söz etmemelerine karşın Lou hep yasalara uymaya bu kadar meraklı olmasaydı hayatlarının ne kadar rahat olabileceğini ima ediyordu.</p>

  <p>- Çalıntı kredi kartlarından mı söz ediyorsun? diye sordu Bili ilgiyle.</p>

  <p>- Hayır, öyle bir şey değil. Sadece iyilik yapana bedava akşam yemeği verirler. Çok büyük bir iyilik yapana da birçok akşam yemeği verirler... O kadar basit...</p>

  <p>- Bir arabayı ancak pek çok iyiliğin karşılığında verirler, değil mi?.. Konuşan Lizzie'ydi.</p>

  <p>- Hem evet, hem hayır. Çok iyilikten ziyade çok güvenilir olmak. İyilikler yapılırken en önemli şey de güvenilir olmak sanırım.</p>

  <p>Hepsi anlamadan onaylıyorlardı. Suzi zaman zaman parmağındaki kocaman zümrüt yüzüğe bakardı. Taşın gerçek bir zümrüt olduğunu söyleyen o kadar çok insan olmuştu ki... O yüzüğün Lou'nun birilerine yaptığı muazzam bir iyiliğin karşılığı olmasından şüphe etmeye başlamıştı. Anlamanın bir yolu vardı elbet... Değerini öğrenmek mümkündü... Yani gerçeği öğrenmek... Suzi, "Belki de hiçbir şeye dokunmamak, her şeyi oluruna bırakmak daha doğrudur" diye düşünüyordu.</p>

  <p>- Bizden de iyilik yapmamızı isteyen birileri çıksa, dedi Lizzie. Önünde durdukları lokantada masa masa gezen müzisyenler vardı, uzun saplı güller satan satıcılar da masaların arasında dolaşıyorlardı.</p>

  <p>- Gözlerini aç, Elizabetta, dedi Lou gülerek.</p>

  <p>O sırada sokağa yalan masalardan birinden bir kadın ile bir erkek ayağa kalktılar. Kadın erkeğin yüzüne bir tokat attı, adam ise kadının çantasını kaptığı gibi lokantanın alçak duvarından atlayarak kaçmaya başladı.</p>

  <p>Lou iki saniyede adamı yakaladı. Kollarından birini öylesine kıskıvrak arkasına kilitlemişti ki adam acıdan kıvranıyordu. Çantalı elini ise herkesin göreceği şekilde havaya kaldırmıştı. Hırsızı müşterilerin arasından geçirerek lokanta sahibinin önüne getirdi.</p>

  <p>İtalyanca sonsuz tartışmalardan sonra ufak bir polis arabasıyla carabinieri geldi. Etraftakiler heyecanla bağrışıyorlardı. Kimse tam olarak neler olduğunu anlamamıştı. Yan masada oturan Amerikalılar kadirim bir jigolo tuttuğunu söylediler. İngilizlerin oturduğu masadakiler ise "Uyuşturucu tedavisi gören erkek arkadaşıydı" dediler. Bir Fransız karıkoca basit bir âşık tartışması olduğunu söylediler, ama hepsi adamın polis karakoluna götürülmesini doğru buldu.</p>

  <p>Lou ve arkadaşları kahraman olmuşlardı. Kadın onları ödüllendirmek istiyordu. Lou hızla ödülü dört kişilik bir yemeğe çevirdi. Bu çözüm herkesi mutlu etmişti.</p>

  <p>- Con vino, se e possibile? diye ekledi Lou. Sarhoş oluncaya dek içtiler ve otele ancak taksiyle dönebildiler.</p>

  <p>- Her şey fırsatları nasıl değerlendirdiğinize bağlı... dedi Lou.</p>

  <p>Connie pizzacıya göz gezdirdi. Çoğunluk çocuğu yaşında gençlerden oluşuyordu. Neşeli, canlı, konuşkan ve kahkahayla gülen insanlardı. Çok canlı, çok bilinçli. Ya yaşamının sonu buradaysa? Ya otele mesajlar bırakan biri gerçekten varsa? Burada, herkesin önünde öldürecek değildi ya?.. Olamazdı. Peki ya o mesaj... Şu anda çantasında olan o mesaj... Belki o da bir mesaj yazmalı ve notun Harry'den veya ortaklarından geldiğinden şüphelendiğini söylemeliydi. Bunu yapmak delilik mi olurdu? Yoksa Harry onu delirtmeye mi çalışıyordu? Connie böyle filmler gördüğünü hatırlıyordu. Kendisini bu duruma düşürmeyecekti.</p>

  <p>Masasına bir gölge düştü. Karşısında bir garson veya boş sandalye isteyen bir genç göreceğini düşünerek başını kaldırdı. Ama gözleri Siobhan Casey'in, kocasının uzun yıllar metresi olan kadının gözleriyle karşılaştı. Harry'nin para kaçırmasına bir değil iki kez yardım eden kadın vardı karşısında.</p>

  <p>Yüzü çok değişmiş, yaşlı ve yorgun bir yüz olmuştu. Eskiden dümdüz olan cildi kırışık içindeydi. Gözleri ise vahşi bir bakışla parlıyordu. Connie birden gerçekten büyük bir korku duydu. Boğazı kurumuş, sesi çıkmaz olmuştu. Konuşamıyordu.</p>

  <p>- Hâlâ yalnızsın, dedi Siobhan aşağılayıcı bir tavırla. Hangi şehre gitsen yanma hangi ölü sürüsünü alsan yine de tek başına yemek yiyorsun. Havlar gibi bir sesle güldü. Neşesiz bir gülüştü bu.</p>

  <p>Connie sükûnetini korumak için çabalıyordu. Korktuğunu belli etmemeliydi. Yıllar boyunca her şeyi olduğundan başka göstermek alışkanlığı yardımcı oldu Connie'ye. "Artık yalnız değilim" dedi Siobhan'a bir sandalye çekerek.</p>

  <p>Siobhan'ın yüzü daha da karardı. "Her zamanki gibi hiçbir dayanağı olmadan hanımefendicilik oynayan zavallı Connie... Hiç dayanaksız..." Siobhan yüksek sesle ve hırsla konuşuyordu. Etraftan dönüp bakanlar vardı. Herkes bir olay çıkacağını sezmişti.</p>

  <p>Connie alçak sesle konuştu. "Öyle büyük bir hanımefendiye göre bir yer değil burası" dedi. Sesinin titrememesi için dua ediyordu.</p>

  <p>Connie biraz daha rahat nefes almaya başlamıştı. Belki de Siobhan Casey onu öldürmeye kalkmayacaktı. Öldürmeyi düşünen yalnızlıktan söz eder miydi? Connie, cesaretlendiğini hissetmeye başladı. "Yalnız olmaya hazırım. Nasıl olsa yıllardır yalnız değil miydim?"</p>

  <p>Siobhan şaşkınlıkla bakıyordu, "Ne kadar soğukkanlısın..."</p>

  <p>- Hiç değilim.</p>

  <p>- Mektubu benim yazdığımı biliyor muydun? diye sordu Siobhan. Hayal kırıklığına mı uğramıştı yoksa böylesine korkutmaktan mutlu muydu? Gözleri deli gözü gibi bakıyordu. Connie nasıl davranacağını bilemiyordu. Acaba hiç şüphelenmediğini mi söylemeliydi yoksa en başından Siobhan olduğunu anladığını mı söylemesi daha doğruydu? Hangi yolu seçmesi gerektiğine karar vermek kâbus gibiydi.</p>

  <p>- Tahmin etmiştim. Emin değildim. Sesinin heyecansızlığı kendini de şaşırttı.</p>

  <p>-Neden ben?</p>

  <p>- Senden başka böyle bir şeyi yazacak kadar Harry'ye bağlı kimse yok da ondan.... Bir sessizlik oldu. Siobhan sandalyenin arkasına dayanmış ayakta duruyordu. Etrafta lokantanın olağan gülüşmeleri ve gürültüsü vardı. İki yabancı kadının kavga edeceğine inananlar azalmıştı. O köşede ilginç bir şey kalmamış gibi görünüyordu. Connie oturmasını önermedi. Aralarındaki ilişki sıradan insanlar gibi yan yana oturup konuşmalarına elverişli değildi... Siobhan Casey, Connie'yi öldürmekle tehdit ettiğine göre gerçekten delirmiş olmalıydı.</p>

  <p>- Harry'nin seni hiçbir zaman sevmediğini biliyorsun, değil mi? dedi Siobhan.</p>

  <p>- Aslında sanırım sevdi. Başta, cinsellikten hoşlanmadığımı anlamadan önce...</p>

  <p>- Öyleyse sen de seksi sevseydin! Siobhan homurdanarak söyledi bu sözleri. Senin yatakta nasıl acınacak bir halde, korkuyla sıkışıp kaldığım ve kıvrandığım anlatırdı... Öyle derdi sana... "Acınacak, zavallı..."</p>

  <p>Connie gözlerini kıstı. Böylesine vefasız olamazdı! Harry ne kadar çaba gösterdiğini, aslında nasıl birlikte olmak istediğim biliyordu. Siobhan'ın aralarındaki en mahrem anları ayrıntısıyla bilmesi ne acıydı. "Denedim, biliyor musun, bir şeyler yapmaya çalıştım."</p>

  <p>-Ya... Öylemi?</p>

  <p>- Evet. Çok zor ve tatsız bir işti. Acı veriyordu bana. Sonunda da hiçbir işe yaramadı.</p>

  <p>- Lezbiyen olduğunu söylediler, değil mi?</p>

  <p>Siobhan durduğu yerde sallanıyordu, yüzünde alaycı bir ifade vardı, saçları yüzünün yansım örtmüştü. Eski zamanların etkileyici Bayan Casey'inden eser kalmamıştı sanki.</p>

  <p>- Hayır öyle demediler.</p>

  <p>- Öyleyse ne dediler? Siobhan istemeden ilgi duyuyordu.</p>

  <p>- Babam tüm parasını kumarda kaybettiği için erkeklere güvenmediğimi söylediler.</p>

  <p>- Ne saçma!</p>

  <p>- Ben de öyle dedim. Aynı şeyi söyledim, Connie gülümsemeye çalışıyordu.</p>

  <p>Siobhan birden hiç beklenmedik bir şekilde sandalyeyi çekerek oturdu. Connie bakmak için başını kaldırmak zorunda olmayınca kadının yüzündeki derin çizgileri ve perişanlığı daha iyi görür olmuştu.. Bluzu lekeliydi, etekliği üstüne dar geliyordu, tırnakları kirli ve bakımsızdı. Yüzünde makyaj yoktu, yüz kasları durmadan hareket ediyordu. "Benden iki üç yaş küçük olmasına karşın çok daha yaşlı duruyor" diye düşündü Connie.</p>

  <p>Harry bu kadına aralarındaki her şeyin bittiğini söylemiş olabilir miydi? Kadının dengesini bozan bu olmalıydı. Connie, çatal ile bıçağı okşayışına ve yerlerini değiştirişine bakıyordu. Siobhan'ın çok sorunlu olduğu kesindi.</p>

  <p>- Geriye dönüp bakıldığında insan ne kadar yazık olduğunu görüyor. Keşke seninle evlenseydi.</p>

  <p>- Olmazdı. Bende senin stilin yoktu... Onun istediği gibi davetler veremezdim ben.</p>

  <p>- O davetler, yaşantısının ufacık bir bölümünü oluşturuyordu. Yaşamının geri kalan zamanını seninle geçiriyordu. Connie bu sözlerle karşısındakini sakinleştirmeye çalışıyordu. Övgü yağdırarak, pohpohlayarak, Harry'nin hayatındaki önemini vurgulayarak sakinleştirmeye, her şeyin bittiğini unutturmaya gayret ediyordu.</p>

  <p>- Ev hayatı öylesine sevgiden yoksundu ki sevgiyi başka yerlerde aramasından daha doğal ne olabilir... Siobhan, Connie'nin önündeki Chianti bardağını almış içiyordu.</p>

  <p>Connie, gözleriyle ve elleriyle garsona işaret ederek biraz daha şarap ve bir bardak istedi. Connie'nin tutumu genel olarak şakalaşan ve laf atan garsonu bile ciddi olmaya zorlamış gibiydi. Garson, şarap ile bardağı masaya bırakmakla yetindi.</p>

  <p>- Onu uzun yıllar sevdim.</p>

  <p>- Bunu çok güzel kanıtladın.... Ele verip hapse attırarak..</p>

  <p>- Artık sevmiyordum.</p>

  <p>- Oysa ben hep sevdim.</p>

  <p>- Biliyorum. Sen benden nefret ettin, ama ben senden hiç nefret etmedim.</p>

  <p>- Yaa, öyle mi?</p>

  <p>- Hayır. Sana ihtiyacı olduğunu biliyordum, bence şimdi de var.</p>

  <p>- Artık değil. Onu da hallettin. Hapisten çıkınca İngiltere'ye yerleşecek. Hepsi senin yüzünden. Ülkesinde yaşayamayacak hale getirdin onu. Siobhan'ın yüzünde büyük bir mutsuzluk vardı.</p>

  <p>- Onunla gidersin herhalde....</p>

  <p>- Yanılıyorsun. Yine alaycı bir gülüş ve deli bakışlar... Connie, en doğru davranışı sergilemeliydi. Bu çok önemliydi.</p>

  <p>"Seni kıskandığım doğru, ama hiç nefret etmedim. Sen Harry'ye her şeyini verdin. Ona doğru dürüst bir yaşam sağladın, hem bağlılığını kanıtladın hem de iş hayatında sonsuz bir anlayış gösterdin... Zamanının çoğunu seninle geçirdiğine göre seni kıskanmam kadar doğal ne olabilir?" Siobhan'ın ilgisini çektiğini görünce devam etti. "Ama senden nefret etmedim, inan bana..."</p>

  <p>Siobhan ilgilenmişti. "Birçok kadınla ilişki kuracağına benimle olması daha iyiydi, değil mi?"</p>

  <p>Connie çok dikkatli olması gerektiğini biliyordu. Her şey buna bağlıydı. İlk günden Harry Kane'e âşık olan ve hâlâ onu seven Siobhan Casey'in enkaz haline gelmiş yüzüne baktı. Siobhan'ın havayollarında çalışan kızdan, Galway'deki küçük otelin sahibinden, şirkete para yatıran iş adamlarından birinin genç karısından haberdar olmaması mümkün müydü? Kadının yüzüne baktı. Siobhan Casey kendisini Harry Kane'in hayatındaki tek kadın sandığı kesindi.</p>

  <p>Connie yanlış yapmamaya çalışıyordu. "Sanının haklısın. Değişik kadınlarla ilişkisi olduğunu bilmek küçük düşürücü olurdu... Hoşuma gitmese bile... İkinizin arasında özel bir ilişki olduğunu anlamıştım. Dediğim gibi seninle evlenmeliydi..."</p>

  <p>Siobhan dinliyordu. Ve duydukları onu düşündürüyordu. Konuşmaya karar verdiğinde deli deli bakan gözlerini kıstı. "Buraya kadar peşinden geldiğimi ve o mektubu yazdığımı anlayınca neden benden korkmadın?"</p>

  <p>Connie aslında hâlâ çok korkuyordu. "Tüm zorluklara rağmen Harry'nin hayatında önem verdiği tek kadın olduğunu biliyorsun sandım. Ayrıca, bana zarar vermeye kalkarsan diye kendimi güvenceye aldım." -Ne dedin?</p>

  <p>- Avukatıma mektup yazdım. Roma'da veya herhangi başka bir yerde aniden ölürsem açılmak üzere bir mektup. İçine senin yazdığın notun fotokopisini koydum. Mektubun senden geldiğine emin olduğumu söyledim...</p>

  <p>Siobhan hayranlıkla başını sallıyordu. Kadının mantıklı olduğunu düşünmek istiyordu Connie. Oysa aslında perişanlığı ve dengesizliği geçmiş değildi. Toparlanması, Harry hapisten çıkınca İngiltere'de kalacakları evi şimdiden hazırlaması gerektiğini söylemek için henüz çok erkendi. Connie'nin nasıl olsa bir yerde saklı bir miktar paraları olduğundan kuşkusu yoktu. Siobhan'ın hayatına yön vermeye kalkmasına bir neden yoktu. Onu öldürmek isteyen tehlikeli bir kadının karşısında nasıl böyle soğukkanlı kalabildiğine kendi de şaşıyordu. Daha ne kadarına dayanacağını bilemiyordu. Kendini bir an önce Francobollo Oteli'ne atarak güvende hissetmek için can atıyordu.</p>

  <p>- Sana zarar vermeyeceğim, dedi Siobhan kısık bir sesle.</p>

  <p>- Tam Harry hapisten çıkarken öbür kapıdan senin hapse girmen yazık olur, dedi Connie, hatıra eşya almak gibi olağan bir şeyden söz eder gibi.</p>

  <p>- Böyle soğukkanlı olmayı nereden öğrendin? diye sordu Siobhan.</p>

  <p>- Yıllar ve yıllar süren kahrolası yalnızlık sayesinde öğrendim. Connie gözlerinden aşağı süzülen yaşları silerek kararlı bir edayla garsona yürüdü ve ödemeyi yaptı.</p>

  <p>- Grazie, tante grazie Signora, dedi garson.</p>

  <p>Signora! Signora geri dönmüş olmalıydı. Connie ona sürpriz yapmak istiyordu. Signora, yıllarca kocasının metresi olan, onu öldürmek için Roma'ya gelen, pizzacıdaki deli kadından çok daha gerçekti. Signora'yla paylaştıklarının da hayatında önemli bir yeri vardı. Veda etmeye gerek duymadan bir süre Siobhan Casey'e baktı. Söylenecek hiçbir şey kalmamıştı.</p>

  <p>Dünya Kupası'nda edindiği arkadaşları aramak için geldikleri bar çok gürültülüydü.</p>

  <p>- Bu köşede otururduk, dedi Barry.</p>

  <p>Gençler toplu haldeydiler. Baş köşede en büyük boy televizyon vardı. Televizyonda maç vardı. Herkes Juventus'a karşıydı. Kimden yana oldukları önemsizdi. Önemli olan Juventus'a karşı olmaktı, çünkü düşman Juventus'tu. Maç başlayınca Barry aradığı arkadaşları unutup kendini oyuna verdi. Fiona da ilgilenmişti ve hakemin verdiği, herkesin karşı çıktığı karara o da hiddetle bağırarak katılmıştı.</p>

  <p>- Futbol sever misin? diye sordu adamın biri.</p>

  <p>Barry derhal kolunu Fiona'nın omzuna doladı. "Biraz anlar. Ben Dünya Kupası'nda burada, bu bardaydım. İrlanda..."</p>

  <p>- İrlanda! diye bağırdı adam heyecanla, Barry cebinden resimleri çıkarttı. Bugünküne benzeyen bağıran, neşe dolu bir kalabalığın resimleriydi. Adam adının Gino olduğunu söyledi ve resimleri başkalarına gösterdi. Onlar da yerlerinden kalkıp Barry'ye yaklaştılar, dostça sırtına vurdular. Birbirlerini tanıştırdılar. Paul McGrath, Cascarino, Houghton, Charlton... A. C. Milan'dan söz edildi. Hepsi de iyi insanlara benziyorlardı. Biralar gittikçe daha hızla servis edilmeye başlandı.</p>

  <p>Fiona konuşmaları hiç anlamıyordu. Başı da ağrımaya başlamıştı. "Barry, beni seviyorsan otele dönmeme izin ver. Via Giovanni boyunca dümdüz gidiliyor. Nerede sola döneceğimi çok iyi biliyorum."</p>

  <p>- Bilmem ki...</p>

  <p>- Ne olur, Barry. Ne önemi var? Bırak gideyim. Arkadaşları, "Barry! Barry!" diye sesleniyorlardı.</p>

  <p>- Çok dikkat et, dedi Fiona'ya.</p>

  <p>- Anahtarı kapının üstünde bırakırım, dedi eliyle öpücük göndererek.</p>

  <p>Sokaklar Dublin'de oturduğu mahalle kadar güvenliydi. Fiona otele dönerken mutluydu. Barry'nin arkadaşlarını bulduğuna sevinmişti. Aslında büyük buluşma kimse kimsenin adını hatırlamadığı çok rahat bir ortamda gerçekleşmişti. "Neyse, erkekler belki hep böyledir" diye geçirdi içinden. Pencerelerden sarkan sardunya ve leylak dolu saksılara bakıyordu. Nedense buradaki çiçekler Dublin'den çok daha renkli görünüyorlardı. "İklimden olmalı" diye düşündü. "Böylesine güneşli bir ülkede her şey yetişir."</p>

  <p>Sonra, bir barın önünden geçerken içerde tek başına oturan Bay Dunne'ı gördü. Elinde birası dalgın dalgın uzaklara bakıyordu. Fiona hiç düşünmeden kapıyı iterek adamın yanına yaklaştı. "Bay Dunne demek ikimiz de bu akşam yalnızız."</p>

  <p>- Fiona! Zorla kendini toparlamaya çalışıyordu sanki. Bartolomeo nerede?</p>

  <p>- Futbol arkadaşlarıyla birlikte. Başım ağrıdığı için otele dönmeme izin verdi.</p>

  <p>- Ah, arkadaşlarını buldu, desene? Ne harika! Bay Dunne'ın yüzünde yorgun, fakat şefkatli bir gülümseme belirmişti.</p>

  <p>- Evet. Kendinden çok memnun. Ya siz, siz de bu seyahatten keyif alıyor musunuz?</p>

  <p>- Evet, çok. Oysa sesi cansızdı.</p>

  <p>- Neden yalnızsınız? Her şeyi Signora'yla birlikte hazırladınız. Aklıma gelmişken, Signora nerede, niye sizinle değil?</p>

  <p>- Sicilya'dan tanıdığı eski arkadaşlarıyla karşılaştı. Eskiden Sicilya'da yaşamış da... Sesi acı ve hüzün doluydu.</p>

  <p>-Ah, ne iyi...</p>

  <p>- Onun açısından, öyle... Bu akşam onlarla birlikte.</p>

  <p>- Sadece bir akşam için Bay Dunne.</p>

  <p>- Bildiğimiz kadarıyla... On iki yaşında bir oğlan çocuğuna benziyordu. Fiona merakla yüzüne baktı. Aslında ne çok şeyin içyüzünü biliyordu. Örneğin Bay Dunne'ın karısı Nell'in Barry'nin babasıyla ilişkisi olduğunu biliyordu. Şimdi ilişkileri bitmişti. Bunda Fiona'nın payının önemini bilmeyen Bayan Dunne hâlâ olayların nedenini anlamaya çalışarak mektuplar yazıyor, zaman zaman sessiz telefonlar ediyordu. Fiona, Brigid ve Grania'dan babalarının mutsuz olduğunu, hazırladığı o küçük İtalya odasına sığındığını ve oradan hiç çıkmak istemediğini öğrenmişti. Viaggio'ya gelen herkes gibi o da Bay Dunne'ın Signora'ya âşık olduğunu biliyordu. Fiona, İrlanda'da boşanmanın yasal olmadığını da biliyordu.</p>

  <p>Eski Fiona, utangaç Fiona olsa her şeyi olduğu gibi bırakırdı. Oysa yeni Fiona, Fiona'nın daha mutlu modeli, her konuda savaşmaya hazırdı. Derin bir nefes aldı. "Signora geçen gün bana hayatının en büyük hayalini gerçekleştirmesine yardımcı olduğunuzu söyledi. Siz ona bu işi verinceye dek kendini ne kadar önemsiz biri gibi gördüğünü anlattı."</p>

  <p>Bay Dunne'dan hiç tepki gelmedi. Daha doğrusu beklediği tepki gelmedi. "O, Sicilyalılarla karşılaşmadan önceydi..."</p>

  <p>- Bugün öğle yemeğinde aynı şeyi tekrarladı, dedi Fiona. Yalan söylüyordu.</p>

  <p>- Gerçekten bugün de mi söyledi? Çocuk gibiydi.</p>

  <p>- Bay Dunne, sizinle açık yüreklilikle ve tam bir gizlilik içinde konuşmama izin verir misiniz?</p>

  <p>- Tabii, Fiona.</p>

  <p>- Söylediklerimi kimseye tekrarlamamaya söz verin. Özellikle de Grania ile Brigid'e.</p>

  <p>- Veririm.</p>

  <p>Fiona dizlerinin titrediğini hissetti. "İçecek bir şeye ihtiyacım var galiba."</p>

  <p>- Kahve mi alırsın yoksa su mu?</p>

  <p>- Sanırım konyak alsam daha iyi olur.</p>

  <p>- Anlatacakların o kadar mı kötü? Öyleyse ben de bir konyak içeyim. İkisi de kusursuz bir İtalyanca'yla içkilerini ısmarladılar.</p>

  <p>- Bay Dunne, Bayan Dunne'ın sizinle gelmediğini biliyorsunuz.</p>

  <p>- Evet, farkındayım, dedi Aidan.</p>

  <p>- Nasıl söylesem, bazı yakışıksız davranışlar oldu... Aslında o Barry'nin babasıyla çok samimi, fazla samimi oldu... Barry'nin annesi bu samimiyeti kötü karşıladı. Çok, çok kötü... Kendini öldürmeye kalktı...</p>

  <p>- Ne? Aidan Dunne çok sarsılmış görünüyordu.</p>

  <p>- Neyse ki her şey halloldu. Mountainview'daki festa akşamı her şey yoluna girdi. Hatırlarsanız Bayan Dunne aceleyle eve döndü, Barry'nin annesinin neşesi yerine geldi, babası ise Bayan Dunne'la eskisi kadar samimi değil.</p>

  <p>- Anlattıkların doğru olamaz, Fiona.</p>

  <p>- inanın ki doğru. Yalnız kimseye söylememeye söz verdiğinizi unutmayın.</p>

  <p>- Saçmalıyorsun, Fiona.</p>

  <p>- Hayır saçmalamıyorum. Anlattıklarım baştan aşağı doğru. Döndüğünüzde karınıza sorabilirsiniz. Ama belki de bu hiç doğru olmaz... Barry'nin bir şeyden haberi yok. Grania ile Brigid de bilmiyorlar, onun için insanları üzmeye hiç gerek yok bence. Barın ışıklarını aksettiren o kocaman gözlükleriyle öyle masum ve içten görünüyordu ki Aidan bütün söylediklerine inandı.</p>

  <p>- Kimsenin bilmemesini, kimsenin canının sıkılmamasını istediğine göre neden bana anlattın peki?</p>

  <p>- Çünkü... çünkü... Sanırım Signora'yla mutlu olmanızı istiyorum. Aldatanın ilk siz olduğunuzu düşünmemeniz için, Bay Dunne. Aldatmaların daha önceden başladığını bilirseniz kendinizi daha hür hissedeceğinizi düşündüm de ondan. Fiona birden sustu.</p>

  <p>- Çok şaşırtıcı bir çocuksun, dedi. Sonra parayı ödedi ve birlikte hiç konuşmadan Francobollo Oteli'ne yürüdüler. Holde resmî bir edayla elini sıktı. "Şaşırtıcı..." diye tekrarladı Aidan Dunne.</p>

  <p>Sonra odasına, Laddy'nin ertesi gün papaya takdis ettirmek üzere sıraladığı eşyaların arasına çıktı. San Pietro'daki papanın kabul törenine gideceklerdi. Aidan başım ellerinin arasına aldı. Bunu tamamen unutmuştu. Laddy, papanın takdis etmesi için altı tane tespih hazırlamıştı. Odanın girişindeki küçük holde oturmuş onları ayırıyordu. Buona Seralara yardım etmek için herkesin ayakkabılarını boyamıştı. "Domani mercoledi noi vedremo II Papa" dedi sevinçle.</p>

  <p>Yukarı katta, Lou, Suzi'ye onu çok arzu ettiğini, ama yeterli derecede başarılı bir performans gösteremeyeceğini söylüyordu, "içkiyi biraz fazla kaçırdım" diyordu büyük bir keşif yapmış gibi.</p>

  <p>- Aldırma. Nasıl olsa yarın papaya gitmek için tüm gücümüzü toplamamız gerekecek, diye yanıtladı Suzi.</p>

  <p>- Aman Tanrım, papa belasını unutmuştum, dedi Lou, birden uykuya dalmadan önce.</p>

  <p>Bill Burke ile Lizzie soyunmadan uyuyakalmışlardı. Sabahın beşinde soğuktan titreyerek uyandılar.</p>

  <p>- Bugün sakin bir gün mü? diye sordu Bili.</p>

  <p>- Papayı ziyaret ettikten sonra sanırım başka bir programımız yok, dedi Lizzie. Başı çok ağrıyordu.</p>

  <p>Barry sandalyeye takılıp düşünce Fiona korkuyla uyandı. "Kaldığımız yeri şaşırdım" dedi Barry.</p>

  <p>- Ah, Barry, pub'dan dümdüz yürüyüp sola dönecektin.</p>

  <p>- Hayır, otelin içinde demek istiyorum. Durmadan yanlış kapıları çaldım.</p>

  <p>- Çok sarhoşsun, dedi Fiona şefkatle. İyi vakit geçirdin mi?</p>

  <p>- Evet ama bir şey var...</p>

  <p>- Bence de vardır. Biraz su iç.</p>

  <p>- Bütün gece tuvalete taşınacağım.</p>

  <p>- Ne yapalım, gidersen git. O kadar bira içince taşınman normal...</p>

  <p>- Ya şen, şen nasıl döndün? diye sordu aniden Barry.</p>

  <p>- Dediğim gibi. Dümdüz yürüyerek. Hadi iç şu suyu.</p>

  <p>- Kimseyle konuştun mu?</p>

  <p>- Sadece Bay Dunnela. Yolda rastladım.</p>

  <p>- Signora'yla yatıyor, dedi Barry gururla.</p>

  <p>- Hiç sanmam. Hem sen nereden biliyorsun?</p>

  <p>- Kapının önünden geçerken konuşmalarını duydum, dedi Barry.</p>

  <p>- Ne diyordu?</p>

  <p>- Mars Tapmağı'yla ilgili bir şeyler...</p>

  <p>- Konferansta söylediklerine benzer bir şeyler mi?</p>

  <p>- Aynen. Signora'ya aynı konferansı baştan veriyordu sanırım.</p>

  <p>- Aman Tanrım, dedi Fiona. Acayip bir şey değil mi?</p>

  <p>- Şana daha acayip bir şey söyleyeyim mi? O bardaki adamların hiçbiri buralı değil. Hepsi başka bir yerden gelmiş...</p>

  <p>- Ne demek istiyorsun?</p>

  <p>- Messagne denilen bir yerden geliyorlar. İtalya'nın en güney ucunda, Brindisi'ye yakın bir yerden. Gemilerin kalktığı bir limandan... İncir ve zeytin dolu bir yer diyorlar. Kafası çok karışmış gibiydi.</p>

  <p>- Bunda ne var? Hepimiz bir yerlerden gelmiyor muyuz? Fiona bir bardak su uzattı.</p>

  <p>- Roma'ya ilk gelişleriymiş. Öyleyse daha önce tanışmış olamayız, değil mi?</p>

  <p>- Oysa ne kadar samimiydiniz, dedi Fiona hüzünlü bir sesle.</p>

  <p>- Biliyorum.</p>

  <p>- Başka bir bar olabilir miydi?</p>

  <p>- Bilmiyorum. Hayal kırıklığı duyduğu seziliyordu.</p>

  <p>- Belki daha önce Roma'ya geldiklerini unutmuşlardır, dedi Fiona umutla.</p>

  <p>- Belki. Ama bence kolay unutulacak bir şey değil...</p>

  <p>- Seni hatırladılar ama.</p>

  <p>- Ben de onları hatırladım.</p>

  <p>- Hadi gel, yat. Papaya giderken dinlenmiş olmalıyız, dedi Fiona.</p>

  <p>- Aman Tanrım. Papa'yı unutmuştum, dedi Barry.</p>

  <p>Odaya döndüklerinde Connie Signora'nın sürprizini verdi. Aidan'ın konferansını kaydettiği kasetti bu sürpriz. Sabah, bir teyp satın alarak Signora için tüm konferansı kaydetmişti.</p>

  <p>Bu davranış Signora'yı derinden etkiledi. "Seni rahatsız etmemek için yastığımın altına koyar öyle dinlerim" demişti kısa bir denemeden sonra.</p>

  <p>- Hayır, ben de seve seve ikinci kez dinlerim, demişti Connie. Signora karşısındaki kadına baktı. Gözleri pırıl pırıldı, yanaklarına renk gelmişti. "Her şey yolunda mı, Constanza?"</p>

  <p>- Efendim? Ah, evet, Signora. Tamamen yolunda...</p>

  <p>Sonra karşılıklı oturdular. Bu akşam ikisi de hayatlarının akışını değiştirecek olaylar yaşamışlardı. Connie Kane, aklî dengesini yitirmiş Siobhan'dan zarar görebilir miydi? Nora Donoghue ise yirmi üç yıl yaşadığı Sicilya'daki o küçük köye geri dönecek miydi? Birbirlerine biraz açılmış olmalarına karşın ikisi de özel hayatlarını başkalarıyla paylaşmaktan hoşlanmayan insanlardı. Connie, Signora'yı Aidan'ın konferansına gitmekten alıkoyan ve otele o kadar geç dönmesine neden olan olayı merak ediyordu. Signora da o korkunç mektubu yazandan yeni bir haber çıkıp çıkmadığını öğrenmek istiyordu.</p>

  <p>Yatarlarken saati kaça kurmaları gerektiğini tartıştılar.</p>

  <p>- Yarın papa bizi kabul edecek, dedi Signora aniden.</p>

  <p>- Aman Tanrım. Unutmuştum, dedi Connie.</p>

  <p>- Ben de unutmuştum. Ne ayıp, değil mi? dedi Signora gülerek.</p>

  <p>Papayı görmek çok hoşlarına gitti. Biraz zayıf görünse de kendini iyi hissettiği belliydi. Karşılarında duruyordu. San Pietro Meydanı'nda yüzlerce ve yüzlerce kişi vardı, ama yine de çok özel olan bir yakınlık içindeydiler sanki. Papa sanki teker teker gözlerinin içine bakıyordu.</p>

  <p>- Özel bir kabul olmadığına sevindim, dedi Laddy sanki böyle bir şey olabilirmiş gibi. Kalabalıkla birlikte büyük bir kabul töreni çok daha etkili gibi geliyor bana. Hem din denen şeyin ölmediğini kanıtlıyor hem de insan papanın karşısında ne diyeceğini şaşırabilir.</p>

  <p>Lou ile Bill Burke yola çıkmadan üçer tane buz gibi bira içmişlerdi. Bu durumu gören Barry de onlara katılmadan duramadı. Suzi ile Lizzie ise ikişer soğuk dondurma yediler. Hepsi resim çekti. Hepsi, katılma zorunluluğu olmayan öğle yemeğine gitti. Çoğu ya akşamdan kalma olduklarından veya canları bir şeye sıkıldığından o sabah sandviç hazırlamayı unutmuştu.</p>

  <p>Laddy, onaylamayan bir edayla Kathy ve Fran'e, "Yarın akşam Signor Garaldi'nin evindeki partide daha iyi durumda olmaları için dua ediyorum" dedi.</p>

  <p>O sırada yanlarından geçen Lou bu sözleri duyunca, "Aman Tanrım! Parti!" dedi elleriyle başım tutarak.</p>

  <p>- Signora?</p>

  <p>Öğle yemeğinden sonraydı. Aidan'ın sesini duyan Signora, "Biraz resmî kaçmıyor mu, Aidan? Bana Nora demiyor muydun?" diye sordu.</p>

  <p>-Ah... Neyse...</p>

  <p>- Neyse ne?</p>

  <p>- Dünkü toplantın nasıl geçti, Nora?</p>

  <p>Bir süre sustu. "İlginçti. Hem bir lokantada olmamıza rağmen diğerleri gibi içkiyi fazla kaçırmamayı da başardım. Papa Hazretleri'nin bizim grubun oluşturduğu alkol bulutu arasında sandalyesinden uçmadığına şaşıyorum."</p>

  <p>Aidan gülümsedi. "Bense bir barda oturup üzüntülerimi içkiyle boğmaya çalıştım."</p>

  <p>- Boğulması gereken hangi üzüntülerden söz ediyorsun? Konuşmasına hafiflik vermeye çalıştı. "En önemlisi konferansımı dinlemeye senin gelmemen..."</p>

  <p>Signora'nın yüzü bir anda neşelendi. Elini çantasına daldırdı. "Ama ben oradaydım. Constanza'nın benim için ne yaptığım biliyor musun? Hepsini dinledim. Bütün söylediklerini... Harika bir konuşmaydı, Aidan. Sonunda ne kadar çok alkışladılar değil mi? Herkes bayıldı... Öylesine açık ve berraktı ki sanki oradaymışım gibi hissettim... Aslına bakarsan, boş bir anımda o yere gidip teypi tek başıma dinlemeye karar verdim. O zaman sanki sadece benim için hazırlanmış özel bir tura katılmış hissedeceğim kendimi..."</p>

  <p>- İstediğin anda senin için özel olarak tekrar etmeye hazırım. Bunu biliyorsun, değil mi? Kadının gözleri şefkat ve sevgi doluydu. Elini tutmaya çalıştığında Signora kolunu çekti.</p>

  <p>- Hayır, Aidan. Lütfen yapma. Haksızlık olur. Bana gerçekdışı duygular yaşatmaya hakkın yok. Sanki... sanki bana, geleceğime önem verdiğini düşünmeme izin vermemelisin.</p>

  <p>- Nora... Aslında neler düşündüğümü, sana ne kadar değer verdiğimi çok iyi biliyorsun.</p>

  <p>- Evet, bir yıldan fazla bir süredir birbirimizden hoşlanıyoruz. Ama olanaksız. Senin karın ve ailen var, onlarla birlikte yaşıyorsun.</p>

  <p>- Bu durum kısa zamanda değişecek.</p>

  <p>- Ah, evet, Grania evlenecek, ama başka değişecek bir şey yok.</p>

  <p>- Hayır var. Çok şey değişti.</p>

  <p>- Seni dinlememeliyim, Aidan. Benim çok çok önemli, büyük bir karar almam gerekiyor.</p>

  <p>- Sicilya'ya geri dönmeni istiyorlar, değil mi? Kalbinde sanki bir bıçak vardı. Yüzü kapalı ve sert görünüyordu.</p>

  <p>- Evet. Bunu istiyorlar.</p>

  <p>- Oradan neden ayrıldığını daha önce hiç sormamıştım. -Hayır.</p>

  <p>- Orada neden o kadar uzun zaman kaldığım da sormadım.</p>

  <p>- Bu da bir şey gösteriyor, değil mi? Ben de sana hiç soru sormadım. Yanıtlarını bilmek istesem de sana soru sormamaya özen gösteriyorum.</p>

  <p>- Oysa ne sorarsan yanıtlamaya hazırım. Senden hiçbir şey saklamayacağıma söz veriyorum.</p>

  <p>- Biraz bekleyelim. Roma'da oturup birbirimize sorular sorup cevaplar vermemiz saçma...</p>

  <p>- Yapmazsak, sen kalkıp Sicilya'ya gidebilirsin, sonra da...</p>

  <p>- Sonra ne olur? Signora'nın sesi çok yumuşaktı.</p>

  <p>- Sonra hayatımın en anlamlı bölümünü kaybetmiş olurum, dedi Aidan. Gözleri yaşla dolmuştu.</p>

  <p>Garaldilerin kırk iki konuğu perşembe günü saat beşte kapıdan içeri girdiler. Hepsi en güzel giysilerini giymiş, fotoğraf makinelerini almayı da unutmamıştı. Aralarında gittikleri yerin Hello ! dergisinde resimleri çıkan evlerden biri olduğuna dair söylentiler yayılmıştı. Kendileri de bu tür bir evi belgelemek istiyorlardı.</p>

  <p>Kathy Clarke, "Lorenzo, resim çekmemize izin verirler mi dersin?" dedi.</p>

  <p>Bu ziyaretin her yönünden sorumlu ve tek yetkilisi Laddy'ydi. "Bana kalırsa ziyaretimizi kanıtlamak için en azından bir grup resmi çekeriz. Sonra da dış mekânları istediğimiz kadar çekebiliriz. Ancak eşyaların ve antikaların hiç resmini çekmemeliyiz. Ne olur ne olmaz, ilerde resimleri görüp çalmaya kalkan birileri çıkmasın..."</p>

  <p>Herkes başıyla bu sözleri onayladı. Laddy her şeyi en ince ayrıntısına kadar düşünmüştü. Evi görünce herkes şaşkınlıkla olduğu yerde kaldı. Harika evler görmeye alışık olan Connie Kane bile donakalmıştı.</p>

  <p>Lou, "Bizi buraya sokmazlar" dedi Suzi'ye fısıldayarak. Bir taraftan da boğazını sıkan kravatın düğümünü gevşetiyordu.</p>

  <p>- Saçmalamayı kes ve sus. Biraz para ve klas insanlar görür görmez korkacaksak hayatta nasıl ilerleyeceğiz? diye yanıtladı Suzi dişlerini sıkarak.</p>

  <p>Lizzie Duffy ise kapıyı açan hizmetkârları eğilerek selamlarken, "İşte ben de böyle bir hayattan geliyorum" diyordu.</p>

  <p>- Saçmalama, Lizzie. Komik oluyorsun, dedi Bili korkuyla. İş hayatında yükselmesini sağlayacak uluslararası bankacılık konusunda hiçbir yeni deyim öğrenmeyi başaramamıştı. Lizzie'yi hayal kırıklığına uğratmaktan korkuyordu.</p>

  <p>Garaldi ailesi eksiksiz kapıda bekliyordu. Onlar da bir fotoğrafçı çağırmışlardı.</p>

  <p>Resimlerinin çekilmesinde sakınca gören var mıydı? Yoksa, gecenin sonunda resimler davetlilere dağıtılacaktı. Sakınca görmek mi? Hepsi mutluluktan uçuyordu. Önce Lorenzo ile Signor Garaldi'nin resmi çekildi. Sonra Lorenzo ile tüm Garaldi ailesi... Sonra onlara Signora ve Aidan katıldı sonra herkes merdiven basamaklarına sıralandı. Grup resimlerinin önemi ve ayrıntıları inceden inceye ayarlanmış bir evdi burası.</p>

  <p>Laddy'nin Dublin'deki snooker salonlarında eğlendirdiği asık suratlı iki oğlan daha neşeli kişiliklere kavuşmuşlardı. Kendi oyunlarını göstermek için Laddy'yi odalarına sürüklediler. Etrafta şarap ve alkolsüz içecek dolu tepsiler dolaşıyordu. Uzun, zarif bardaklarda bira vardı, tabaklarda da crostini'ler, küçük tartaletler ve pastalar diziliydi.</p>

  <p>- Yemeklerin resmini çekebilir miyim? diye sordu Fiona.</p>

  <p>- Lütfen, rica ederim, dedi Signor Garaldi'nin eşi.</p>

  <p>- Kayınvalidem için. Bana yemek yapmayı öğretiyor da... Onun böyle zarif hazırlanmış tabakları görmesini istiyorum.</p>

  <p>-La suocera... kayınvalideniz... iyi, merhametli biri mi? Signora Garaldi'nin merak ettiği belliydi.</p>

  <p>- Evet. Çok iyi, çok candan biridir. Aslında önceleri biraz dengesizdi. Kocasının karşıda duran o adamın karısıyla ilişkisi olduğunu düşündüğü için intihar etmeye kalktı. Ama şimdi her şey halloldu. Aslında ben hallettim. Ben, tek başıma! Fiona'nın gözlerinin içi heyecandan ve içtiği marsala şarabından pırıl pırıl parlıyordu.</p>

  <p>- Dio mio. Signora Garaldi'nin eli boğazındaydı. Bütün bunlar o kutsal, Katolik İrlanda da mı oluyordu?</p>

  <p>- Ben de onu intihar edince tanıdım, diye devam etti Fiona. Çalıştığım hastaneye getirmişlerdi. Bir bakıma onu kurtaran, sorunlarını halleden benim. O yüzden bana minnettar, karşılığında da klas yemekler öğretmeye çalışıyor.</p>

  <p>- Klas yemekler, diye mırıldandı Signora Garaldi.</p>

  <p>O sırada yanlarından geçmekte olan Lizzie, gözleri hayranlıkla dolu, "Che bella casa," dedi.</p>

  <p>Signora Garaldi, sıcak bir ilgiyle, "Parla bene İtaliano," dedi.</p>

  <p>- Evet. Guglielmo uluslararası bir bankadan, belki de Roma'dan gelen teklifleri kabul ederse İtalyanca konuşmam şart... dedi.</p>

  <p>- Gerçekten Roma'ya atanması söz konusu mu?</p>

  <p>- İstersek Roma'yı seçebiliriz. Daha doğrusu istediği herhangi bir yeri. Ama burası o kadar güzel bir şehir ki... Lizzie'nin övgüsü cana yakınlık, şirinlik taşıyordu.</p>

  <p>Konuşmalar yapılacaktı. Herkes toplanmıştı, Laddy oyun odasından gelmişti, Connie de resimlerin asılı olduğu galeriden dönmüştü, Barry ise yer altındaki garajda bulunan arabaların ve motosikletlerin yanından yukarı çıkmıştı.</p>

  <p>Signora grubun toplanmasını beklerken Aidan'ın koluna girdi. "Garaldilerin bizler hakkında ne düşündüklerini çok merak ediyorum. Karısını, birilerine grupta hayat kurtaran uluslararası çapta bir operatör olduğunu söylerken duydum. Elizabetta ise Guglielmo'nun Roma'ya yerleşmeyi düşünen tanınmış bir uluslararası bankacı olduğunu anlatmış."</p>

  <p>Aidan gülümsedi. "Peki sence bütün bunlara inandılar mı?"</p>

  <p>- Sanmam. Bir kere Guglielmo "Üç kez çekle para çekebilir miyim" diye sordu. Sonra "Bugünkü kur ne kadar" dedi. Bunları duymak çok büyük güven uyandırmış olamaz. O da Aidan'a gülümsedi. İkisi diğerinin söylediği her şeyi eğlenceli, komik veya çok derin buluyorlardı.</p>

  <p>- Nora! dedi.</p>

  <p>- Daha değil... Önce şu davet alnımızın akıyla bir bitsin. Konuşmalar son derece sıcaktı. Garaldiler hiçbir yerde İrlanda'daki konukseverliğin benzerini görmemişlerdi. Hiçbir yerde İrlanda'daki dostluğu ve ahlaklı insanları bulamamışlardı. Bugün ise söylediklerinin yeni bir örneğini yaşamıyorlar mıydı? Bu eve yabancı gibi girenler dost olarak ayrılacaklardı. Dost sözcüğünü duyan gruptan bir çok kişi, "Amici" diye tekrarladı.</p>

  <p>Signor Garaldi de, "Amici sempre" dedi.</p>

  <p>Laddy'nin başı dikti. Hayatının sonuna kadar girip çıkacağı bir evdi burası. Garaldiler, Laddy'nin yeğeninin oteline tekrar gelmeye söz verdiler.</p>

  <p>- Dublin'e geldiğinizde biz de sizin onurunuza bir davet düzenleriz, dedi Connie Kane. Hepsi birden bu sözleri başlarıyla onaylayarak ellerinden geleni yapacaklarını bildirdiler. Sonra çekilen resimler geldi. İç avludaki zarif merdivenlerde çekilmiş harika büyük resimler... Viaggio sırasında çekilen, güneşe karşı gözlerini kırpıştıran insanların binlerce pozunun arasında Dublin'deki birçok evin baş köşesinde bu resimlerin yer alacağı kesindi.</p>

  <p>Sonra, bir sürü cioo'lar, arrivederci'ler ve grazie'ler arasında Mountainview gece kursunun öğrencileri kendilerini Roma caddelerinde buldular. Saatler on biri gösteriyordu, halk akşam gezintilerine, passeggiata'larına çıkmaya başlamıştı. Kimsenin cam otele dönmek istemiyordu, hepsi hâlâ çok heyecanlıydı.</p>

  <p>- Ben otele dönüyorum. İsterseniz resimlerinizi götürürüm dedi Aidan aniden. Cevap bekler gibi gruba ve Signora'ya bakıyordu.</p>

  <p>Signora alçak bir sesle ve teker teker konuşarak, "Ben de dönüyorum. İsterseniz verin, otele biz götürürüz. Böylece sarhoş olsanız bile kaybetmemiş olursunuz."</p>

  <p>Herkesin yüzünde büyük bir anlayış belirmişti. Bir yıldır kuşkulandıkları şey gerçekleşmek üzereydi.</p>

  <p>El ele, masaların arasında müzisyenlerin gezdiği bir açık hava lokantası buluncaya dek yürüdüler. "Bizleri bunlar konusunda uyarmıştın" dedi Aidan.</p>

  <p>- Sadece pahalı olduklarını söyledim. Harika değillerdir demedim, dedi Nora O'Donoghue.</p>

  <p>Sonra oturup konuştular. Signora, Mario ve Gabriella'dan söz etti, onların gölgesinde onca yıl nasıl mutlu bir yaşamı olduğunu anlattı.</p>

  <p>Aidan da Nell'den, evliliklerinin hangi anda ve neden bozulduğunu anlamadığından bahsetti. Ama evliliğinin tüm iyi yönleri artık yok olmuşu. Şimdi aynı çatının altında yaşayan iki yabancıdan farksızdılar.</p>

  <p>Signora, önce Mario'nun sonra Gabriella'nın öldüğünü, çocukların otele yardım etmek için onu geri çağırdıklarını anlattı. Alfredo, ona hep bir anne gözüyle baktıklarını söyleyerek yıllar boyunca duymak için can attığı sözleri dile getirmişti.</p>

  <p>Aidan da Nell'in bir ilişkisi olduğunu yeni öğrendiğini, bunu duyunca sarsılıp üzülmediğini, sadece şaşırdığını söyledi. Tepkisinin duygusuz ve yüksekten bakan çok erkekçe bir tepki olduğunu bildiğini de ekledi.</p>

  <p>Signora, Alfredo'yu tekrar görmesi ve onunla bir kez daha konuşması gerektiğini söyledi. Yanıtının ne olacağım henüz bilmediğini ilave etti.</p>

  <p>Aidan, geri döndüklerinde Nell'le konuşacağım, evi satıp paranın yarısını ona vereceğini söyleyeceğini anlattı. Kendisinin nerede yaşayacağını daha bilmediğini ekledi.</p>

  <p>Birlikte yavaş yavaş Francobollo Oteli'ne döndüler. Nereye gidelim gibi bir sorunları olacak kadar genç değillerdi. Oysa karşılarında böyle bir sorun vardı. Laddy'yi gece boyunca odasından edemezlerdi. Ne de Constanza odasız kalabilirdi. Birbirlerine baktılar.</p>

  <p>- Buona sera, Signor Buona Sera, dedi Nora O'Donoghe. C'e un piccolo problema... .</p>

  <p>Problemin çözümü kısa sürdü. Signor Buona Sera gün görmüş biriydi. Hiç bekletmeden, sorgu sual sormadan bir oda buldu.</p>

  <p>Roma'da günler çok çabuk geçti. Göz açıp kapayana dek Floransa trenine binmek üzere Termini'ye gelmişlerdi.</p>

  <p>İstasyondaki tabelada Floransa'nın adını görünce hep bir ağızdan, "Firenze," diye bağırdılar. Nasıl olsa tekrar geleceklerinden emindi hepsi, onun için Roma'dan ayrıldıklarına üzülmüyorlardı. Hepsi de Trevi Çeşmesi'ne para atmamış mıydı? Sonra, orta ve ileri derece kurslara katılınca İtalyanca'yı kim bilir ne kadar ilerleteceklerdi... Aslında yeni kursa ne ad verileceğini kendileri de bilmiyordu, ama hepsinin yazılacağı kesindi.</p>

  <p>Ellerinde piknik sepetleri, trene yerleştiler. Buona Sera'lar o sabah sandviç yapmaları için çok bol malzeme hazırlamışlardı. Gruptan o kadar hoşnut kalmışlardı ki... Bir de grup başkanlarının arasındaki o beklenmedik duygusal bağa ne demeliydi? İkisi de bu işler için çok yaşlı olsalar bile... Ülkelerine ve eşlerine döndüklerinde bu iş nasıl olsa bitecek olsa bile... Tatile çıkmanın deliliklerinden biri de bu değil miydi?..</p>

  <p>Gelecek yıl çıkacakları viaggio''da Roma'nın kuzeyine değil güneyine gideceklerdi. Signora, Napoli'yi görmeleri gerektiğini söylüyordu. Sonra Sicilya'da yaşadığı yıllardan bildiği bir otele gideceklerdi. Aidan Dunne'la ikisi Alfredo'ya söz vermişlerdi. Aidan'ın kızı Brigid'in de Sicilya'ya gideceğini ve o otele turlar düzenlemek üzere hazırlık yapacağını söylemişlerdi Alfredo'ya.</p>

  <p>Signora'nın ısrarı üzerine Aidan karısına telefon etmişti. Nell'le konuşması beklediğinden kısa ve kolay olmuştu.</p>

  <p>- Nasıl olsa öğrenmen gerekecekti, dedi Nell sert bir sesle.</p>

  <p>- Dönünce evi satışa çıkartır parayı bölüşürüz.</p>

  <p>- Tamam, dedi Nell.</p>

  <p>- Hiç üzülmüyor musun, Nell? Bu kadar yıllık bir beraberliğin hiç mi anlamı yok senin için?</p>

  <p>- O yılların bittiğini söylemiyor musun?</p>

  <p>- O yılların biteceğini aramızda konuşmamız gerektiğini söylemek istiyordum.</p>

  <p>- Konuşacak ne var, Aidan?</p>

  <p>- Sadece benim dönüşümü beklememeni, hazırlık yapmanı sağlamak istiyorum.... Ayrıca, gelir gelmez bomba gibi patlamamasını istedim. "Belki daima herkesten önce kendimi düşündüğüm için böyle saygılı ve nazik davranırdım" diye düşündü.</p>

  <p>- Seni üzmek istemem, ama açıkçası hangi gün döneceğinden bile haberim yok, dedi Nell.</p>

  <p>Trende herkesten ayrı oturdular. Kendilerine özgü bir dünyada, gelecekle ilgili planlar yapıyorlardı.</p>

  <p>- Fazla paramız olmayacak, dedi Aidan.</p>

  <p>- Benim hiç param olmadı ki... Onun için eksikliğini hissedeceğimi sanmam. Signora içtenlikle konuşuyordu.</p>

  <p>- İtalyan odamdaki bütün eşyaları alacağım. Masayı, kitapları, perdeleri ve kanepeyi.</p>

  <p>- Evi satmadan önce o odaya bir yemek masası koymaya bakmalısın. Birisinden ödünç alsan bile... Signora çok gerçekçiydi.</p>

  <p>- Ufak bir daire buluruz. Döner dönmez bakarız. Sicilya'ya, bugüne kadar ev diye bildiği tek yere gitmekten vazgeçtiği için pişman olmasından korkar gibiydi.</p>

  <p>- Bir oda bulmamız yeterli, dedi Signora.</p>

  <p>- Hayır, hayır. Bir oda yetmez, diye karşı çıktı Aidan.</p>

  <p>- Seni seviyorum, Aidan, diye yanıtladı Signora.</p>

  <p>Bilinmez bir nedenle diğerleri çok sessizdi, tren de her zamankinden farklı olarak gürültüsüz ilerliyordu. Herkes bu sözleri duydu. Bir an için bakıştılar. Karar alınmıştı. İhtiyatın ve ketumluğun canı cehennemeydi. Olayı kutlamak çok daha önemliydi. Trenin diğer yolcuları, yakalarında Vista del Monte yazılı kırk kişinin neden hep bir ağızdan sevinç çığlıkları atarak aralarında This is Our Lovely Day gibi şarkılardan başlayarak Arrivederci Roma adlı şarkının kötü bir örneğini söylediklerini bir türlü anlayamayacaklardı.</p>

  <p>Bir de çoğunun gözlerinde biriken yaşları neden gizlice sildiğini...</p>
</body>
</html>
