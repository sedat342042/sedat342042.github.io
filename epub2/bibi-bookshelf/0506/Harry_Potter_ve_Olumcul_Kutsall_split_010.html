<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Harry Potter ve Ölümcül Kutsallar</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos187447" class="calibre1"><span class="calibre2">
</span></p><p id="filepos187502" class="calibre7"><span class="calibre4"><span class="bold"><span class="calibre8">ALTINCI  BÖLÜM: </span></span></span><br class="calibre16"/><span class="calibre4"><span class="bold"><span class="calibre8">PİJAMALI  GULYABANİ</span></span></span></p><p class="calibre9">Deli Göz‘ü kaybetmenin şoku, evde ilerleyen günlerde de sürdü; Harry onun, tıpkı yeni haberleri vermek için sürekli girip çıkan diğer Yoldaşlık üyeleri gibi, arka kapıdan içeri paldır küldür girişini görmeyi bekleyip durdu. Aksiyon harici hiçbir şeyin suçluluk ve keder duygularını yatıştıramayacağını hissetti ve Hortkuluklar'ı mümkün olduğunca kısa zaman içerisinde bulup yok etme görevine bir an önce başlamalıydı.</p><p class="calibre10">"Eh, şey konusunda pek bir şey yapamazsın," -Ron '<span class="italic">Hortkuluklar</span>'<span class="italic">
</span>kelimesini ses çıkarmadan dudaklarını oynatarak söyledi- "on yedi yaşında oluncaya dek. Hala üzerinde Takipçi var. Ve başka yerde yapabileceğimiz gibi planı burada da yapabiliriz, değil mi? Ya da," sesini fısıldama derecesinde azalttı, "Ne-Olduğunu-Bilirsinler'in nerede olduğunu bildiğini mi söylüyorsun?”</p><p class="calibre10">"Hayır," diye kabul etti Harry.</p><p class="calibre10">"Sanırım Hermione bir süredir araştırma yapıyor," dedi Ron. "Senin buraya gelişine sakladığını söylüyordu."</p><p class="calibre10">Kahvaltı masasında oturuyorlardı; Mr. Weasley ve Bill işe gitmek için yeni çıkmışlardı. Mrs. Weasley, Hermione ve Ginny‘yi uyandırmak için üst kata çıkmıştı, Fleur da banyo yapıyordu.</p><p class="calibre10">"Takipçi otuz birinde kalkacak," dedi Harry. "Bu demek oluyor ki burada yalnızca dört gün daha kalmam gerekiyor. Sonra -"</p><p class="calibre10">"Beş gün," diye düzeltti Ron sertçe. "Düğün için kalmamız gerekiyor. Eğer kaçırırsak bizi öldürürler."</p><p class="calibre10">Harry '<span class="italic">öldürürler‘ </span>den kastın Fleur ve Mrs. Weasley olduğunu biliyordu.</p><p class="calibre16" style="margin:0pt; border:0pt; height:1em"> </p><p class="calibre10">"Fazladan bir gün," dedi Ron, Harry itiraz edecekmiş gibi göründüğünde.</p><p class="calibre10">"Ne kadar önemli olduğunu anlamıyorlar mı -?"</p><p class="calibre10">"Tabii ki anlamıyorlar," dedi Ron. "En ufak bir fikirleri yok. Ve sen hazır bahsetmişken, seninle bu konuda konuşmak istiyordum."</p><p class="calibre10">Ron, Mrs. Weasley geliyor mu diye holü kontrol etmek için kapıya göz attı, sonra Harry‘ye doğru eğildi.</p><p class="calibre10">"Annem, Hermione ve benim ağzımdan laf almaya çalışıyor. Ne işler karıştırdığımıza dair. Bir dahakine seni yoklayacak, o yüzden hazırlıklı ol. Babam ve Lupin de sordular, ama biz onlara Dumbledore‘un sana bizden başka kimseye söyleme dediğini söyledik ve işin peşini bıraktılar. Ama annem bırakmadı. Çok azimli."</p><p class="calibre10">Ron‘un ön tahmini birkaç saat içinde gerçekleşti. Öğle yemeğinden az önce Mrs. Weasley, kimsesiz bir erkek çorabının, onun sırt çantasından çıkıp çıkmadığını öğrenmek için Harry‘yi diğerlerinden ayırdı. Onu mutfağın küçük bulaşıkhane kısmında köşeye sıkıştırdığında ise işe koyuldu.</p><p class="calibre10">"Ron ve Hermione, üçünüzün Hogwarts‘ı bırakacağınızı düşünüyor," dedi hafif sıradan bir tonla.</p><p class="calibre10">"Ah," dedi Harry. "Evet. Bırakıyoruz."</p><p class="calibre10">Köşede, çamaşır makinesi kendi seyrinde dönüp, Mr. Weasley‘ninkilere benzeyen fanilalardan birini burup sıkıyordu.</p><p class="calibre10">"Okulunuzu neden bıraktığınızı sorabilir miyim?" dedi Mrs. Weasley.</p><p class="calibre10">"Eh, Dumbledore bana... yapacak işler bıraktı," diye geveledi Harry. "Ron ve Hermione ne olduğunu biliyorlar, ve benimle gelmek istiyorlar."</p><p class="calibre10">"Ne tarz işler?"</p><p class="calibre10">"Üzgünüm, söyleyemem-"</p><p class="calibre10">"Eh, açıkçası öyle sanıyorum ki Arthur ve benim bilmeye hakkımız var ve eminim ki Mr. ve Mrs. Granger da benimle aynı görüştedirler!" dedi Mrs. Weasley. Harry bu "endişeli ebeveyn" tavrıyla karşılaşacağından korkuyordu. Kendini onun gözlerinin içine bakmaya zorladı ve gözlerinin tam olarak Ginny‘ninkilerle aynı kahverengi tonda olduğunu fark etti. Bunun yardımı dokunmadı.</p><p class="calibre10">"Dumbledore başka kimsenin bilmesini istemedi Mrs. Weasley. Üzgünüm, Ron ve Hermione de gelmek zorunda değiller, bu onların seçimi -"</p><p class="calibre10">"Senin de gitmeni gerektirecek bir sebep göremiyorum!" diye patladı rol yapmayı bırakarak. "Yeni reşit oluyorsun, hepiniz öyle! Tam anlamıyla saçmalık, eğer Dumbledore bir işin halledilmesini istediyse emri altında çalışan koca bir Yoldaşlık vardı! Harry, onu yanlış anlamış olmalısın. Büyük ihtimalle sana bir işin yapılmasını istediğini söylüyordu ve sen, senin yapmanı istediğini sandın-"</p><p class="calibre10">"Yanlış anlamadım," dedi Harry, açık bir şekilde. "Benim tarafımdan yapılması gerekiyor."</p><p class="calibre10">Tanımlaması için çağrıldığı, altın hasırotuyla desenlenmiş tek çorabı geri verdi.</p><p class="calibre10">"Ve bu da benim değil, Puddlemere United‘ı tutmuyorum ben."</p><p class="calibre10">"Ah, tabii ki değil," dedi Mrs. Weasley, aniden kırılan cesaretiyle eski sıradan tonlamasına dönerek. "Önceden fark etmem gerekirdi. Eh Harry, sen hala buradayken, Bill ve Fleur‘un düğünleri için yapılan hazırlıklara yardım etmen senin için sorun olmaz, değil mi? Hala yapılacak çok şey var."</p><p class="calibre10">"Hayır- benim için- tabii ki sorun olmaz," dedi Harry, aniden konunun değişmesine şaşırmıştı.</p><p class="calibre10">"Ne kadar tatlısın," diye cevapladı kadın ve gülümseyerek bulaşıkhaneyi terk etti.</p><p class="calibre10">O andan itibaren Mrs. Weasley, Harry, Ron ve Hermione‘yi düğün hazırlıklarıyla o kadar meşgul etti ki düşünmeye zar zor vakit bulabildiler. Bunun en nazik açıklaması, Mrs. Weasley‘nin, dikkatlerini Deli Göz‘ün ölümünden ve yakındaki yolculuklarından başka yere çekmek istemesiydi. İki gün boyunca durmaksızın yapılan çatal-bıçak temizliği, renk eşleştirme yardımı, kurdeleler ve çiçekler, bahçeyi yer cücelerinden arındırma, Mrs. Weasley‘ye pek çok dizi kanepe hazırlamada yardımcı olma işlerinden sonra, her nasılsa Harry, onun bir şeyler amaçladığından şüphelendi. Verdiği bütün işler onu, Ron‘u ve Hermione‘yi birbirinden ayrı tutuyor görünüyordu; Voldemort‘un Ollivander‘a işkence yaptığını söylediği ilk geceden beri ikisiyle yalnız konuşma fırsatı bulamamıştı.</p><p class="calibre10">"Bence annem, sizin üçünüzü bir araya gelip plan yapmaktan alıkoyarsa gidişinizi geciktireceğini düşünüyor," dedi Ginny Harry‘ye alçak sesle, kalışının üçüncü gecesiydi, akşam yemeği için masaya oturmuşlardı.</p><p class="calibre10">"Sonra ne olacağını sanıyor?" diye söylendi Harry. "Biz burada volovan yaparken Voldemort‘u başka birinin öldüreceğini mi?"</p><p class="calibre10">Düşünmeden konuşmuştu ve Ginny‘nin suratının beyazlaştığını gördü.</p><p class="calibre10">"Demek doğru?" dedi, "Yapmaya çalıştığın şey bu?"</p><p class="calibre10">"Hayır- ben- şaka yapıyordum," dedi Harry baştan savarcasına.</p><p class="calibre10">Birbirlerine baktılar, Ginny‘nin surat ifadesinde şaşkınlıktan fazlası vardı. Aniden Harry, Hogwarts‘ın ıssız koridorlarında birlikte geçirdikleri çalıntı saatlerden beri ilk kez yalnız olduklarının farkına vardı. O dakikaları onun da hatırladığından emindi. Kapı açılıp içeri Mr. Weasley, Kingsley ve Bill girdiğinde ikisi de sıçradılar.</p><p class="calibre10">Yoldaşlık üyeleri sıkça akşam yemeklerine katılıyorlardı, çünkü karargah yeri Oniki Numara Grimmauld Meydanı‘ndan Kovuk olarak değiştirilmişti. Mr. Weasley, Dumbledore, yani Sır-Tutucuları öldükten sonra, Dumbledore‘un Grimmauld Meydanı‘nın söylediği insanların Sır Tutucular olduğunu açıkladı.</p><p class="calibre10">"Ve yaklaşık yirmi kişi olduğumuza göre, Fidelius Büyüsü‘nün etkisi hafifliyor. Ölüm Yiyenler'in sırrı birinden öğrenme şansları yirmiye katlandı. Çok uzun sürmesini bekleyemeyiz."</p><p class="calibre10">"Ama Snape şimdiye kadar adresi Ölüm Yiyenler'e söylemiştir, değil mi?" diye sordu Harry.</p><p class="calibre10">"Eh, Deli Göz, Snape geri dönerse diye birkaç lanet hazırlamıştı. Umuyoruz ki onu uzak tutacak ve eğer yerini söylemeye kalkarsa dilini kilitleyecek kadar güçlülerdir, ama emin olamıyoruz. Koruması bu kadar güvenilmezken orayı karargah olarak kullanmamız delilik olur."</p><p class="calibre10">O akşam mutfak o kadar kalabalıktı ki çatal bıçak hareket ettirmek güçtü. Harry kendini Ginny‘nin yanına tıkılmış buldu; aralarında geçmiş olan söylenmemiş şeyler yüzünden Harry, aralarında birkaç kişinin olup onları ayırmış olmasını diledi. Kızın koluna sürtünmemek için kendini o kadar zorluyordu ki tavuğunu zar zor kesti.</p><p class="calibre10">"Deli Göz hakkında yeni bir haber yok mu?" diye sordu Harry Billy‘ye.</p><p class="calibre10">"Hiçbir şey yok," diye cevapladı Bill.</p><p class="calibre10">Moody için bir cenaze düzenleyememişlerdi, çünkü Bill ve Lupin cesedini bulmada başarısız olmuşlardı. Savaş sırasındaki karmaşa ve karanlık da göz önünde bulundurulunca nereye düştüğünü tahmin etmek zordu.</p><p class="calibre10">"Gelecek Postası cesedinin bulunması ya da ölümüyle ilgili tek kelime bile etmedi," diye devam etti Bill. "Ama bu pek bir anlama gelmiyor. Son günlerde sessiz olmaya özen gösteriyorlar."</p><p class="calibre10">"Ve Ölüm Yiyenler'den kaçarken kullandığım izinsiz büyü için henüz bir duruşma bildirmediler?" diye seslendi Harry, masanın diğer ucundaki Mr. Weasley‘ye, adam kafasını salladı.</p><p class="calibre10">"Başka bir çarem olmadığını bildikleri için mi, yoksa dünyaya Voldemort‘un bana saldırdığını söylemek istemedikleri için mi?”</p><p class="calibre10">"İkincisi bence. Scrimgeur Kim-Olduğunu-Bilirsin-Sen‘in eskisi kadar güçlü olduğunu ve Azkaban‘da birçok firar olduğunu kabul etmek istemiyor."</p><p class="calibre10">"Evet, halka gerçekler neden anlatılsın ki?" dedi Harry, bıçağını o kadar sıkı tutmuştu ki sağ elinin üzerindeki yara izi beyaz teni üzerinde cılızca belirginleşti: “<span class="italic">Yalan söylememeliyim.</span>”</p><p class="calibre10">"Bakanlık'ta kimse onunla savaşmaya hazırlanmıyor mu?" diye sordu Ron kızgınca.</p><p class="calibre10">"Tabii ki Ron, ama insanlar dehşete düştüler," diye yanıtladı Mr. Weasley, "sıradaki kaybolacak kişi olmaktan, çocuklarının saldırıya uğrayacak olmalarından dehşete düştüler! Etrafta dolaşan kötü söylentiler var; mesela ben Hogwarts‘taki Muggle Araştırmaları Profesörü'nün istifa ettiğine inanmıyorum. Haftalardır ortalarda yok. Bu sırada Scrimgeour gün boyunca odasından dışarı çıkmıyor. Umuyorum ki bir plan üzerinde çalışıyordur."</p><p class="calibre10">Mrs. Weasley‘nin boş tabakları büyü yoluyla masadan kaldırıp turta servisi yaptığı sırada bir duraklama oldu.</p><p class="calibre10">"Senin kılık değişimin hakkında konuşmamız lazım Harry," dedi Fleur, herkes pudingini aldığı zaman. Harry kafası karışmış görününce "Düğün için," diye ekledi. "Tabii ki konuklarımızdan hiçbiri Ölüm Yiyen değil, ama birazcık şampanya içtikten sonra ağızlarından bir şey kaçırmayacaklarını garanti edemeyiz."</p><p class="calibre10">Harry bundan, kızın hala Hagrid‘den şüphelendiği sonucunu çıkardı.</p><p class="calibre10">"Evet, iyi bir noktaya parmak bastın," dedi Mrs. Weasley masanın uç kısmından, gözlüğünü burnun ucuna düşürmüş, upuzun bir parşömen kağıdına yazdığı uçsuz bucaksız bir yapılacaklar listesini gözden geçiriyordu. "Şimdi, Ron, odanı temizledin mi?"</p><p class="calibre10">"<span class="italic">Neden?</span>"<span class="italic">
</span>diye bağırdı Ron, elinden kaşığı bırakıp annesine ters ters bakarak. "Neden benim odamın temizlenmesi gerekiyor? Harry ve ben onun şu anki halinden memnunuz!"</p><p class="calibre10">"Birkaç güne kadar burada ağabeyinin düğününü yapacağız genç adam -"</p><p class="calibre10">"Ve onlar da benim odamda mı evlenecekler?" diye sordu Ron, sinirden köpürerek. "Hayır! Öyleyse Merlin‘in sarkık donu aşkına neden -"</p><p class="calibre10">"Annenle bu şekilde konuşma," dedi Mr. Weasley sertçe, "Ve sana söylenileni yap."</p><p class="calibre10">Ron ebeveynlerinin ikisine de kaşlarını çatarak baktı, sonra kaşığını aldı ve elmalı tartından kalan son lokmalara saldırdı.</p><p class="calibre10">"Ben yardım edebilirim, benim de dağınıklığım." dedi Harry Ron‘a, ama Mrs. Weasley lafa karıştı.</p><p class="calibre10">"Hayır Harry, canım, tavuk kümesinin temizlenmesi için Arthur‘a yardım etmeni tercih ederim ve Hermione, Mösyö ve Madam Delacour için çarşafları değiştirirsen minnettar olurum, biliyorsun yarın sabah on birde burada olacaklar."</p><p class="calibre10">Ama tavuklar için yapılacak çok az şey olduğu anlaşıldı.</p><p class="calibre10">"Bundan, şey, Molly‘ye bahsetmene gerek yok," dedi Mr. Weasley Harry‘ye kümese girmesine engel olarak, "ama, şey, Ted Tonks, bana Sirius‘un bisikletinden geri kalanları gönderdi, ve şey, ben parçaları gizliyorum -yani saklıyorum- burada. İnanılmaz bir şey! Bir egzoz borusu var - sanırım böyle deniyor ve olağanüstü bir batarya ve frenlerin nasıl çalıştığını öğrenmek için harika bir fırsat olacak. Deneyip hepsini tek parça haline getireceğim, tabii Molly yokke- yani zamanım olunca."</p><p class="calibre10">Eve döndüklerinde Mrs. Weasley ortalarda yoktu, Harry gizlice Ron‘un tavan arasındaki odasına çıktı.</p><p class="calibre10">"Temizliyorum, temizliyorum--! Ah, sen miydin," dedi Ron, Harry odaya girerken rahat bir soluk alarak. Ron az önce kalkmış olduğu yatağa uzandı. Oda bütün hafta olduğu kadar dağınıktı; tek değişiklik, odanın uzak köşesinde, ayakucunda tüylü kızıl renkli kedisi Crookshanks‘le, Harry‘nin birkaçının kendisinin olduğunu fark ettiği kitapları iki büyük yığın halinde ayıran Hermione‘ydi.</p><p class="calibre10">"Selam Harry," dedi kız, Harry yatağına oturduğu sırada.</p><p class="calibre10">"Nasıl oldu da kaçmayı başardın?"</p><p class="calibre10">"Ah, Ron‘un annesi dün Ginny ve bana çarşafları değiştirmemizi söylediğini unuttu," dedi Hermione. “Numeroloji Kuramı”nı bir tarafa “Karanlık Sanatların Doğuşu ve Bitişi”ni diğer bir tarafa attı.</p><p class="calibre10">"Biz de Deli-Göz‘den bahsediyorduk," dedi Ron Harry‘ye. "Ben onun sağ kaldığını tahmin ediyorum."</p><p class="calibre10">"Ama Bill onun Ölüm Laneti tarafından vurulduğunu gördü," dedi Harry.</p><p class="calibre10">"Evet, ama Bill de saldırı altındaydı," dedi Ron. "Ne gördüğü konusunda nasıl emin olabilir ki?"</p><p class="calibre10">"Öldürme laneti ıskalamış bile olsa, Deli göz neredeyse üç yüz metreden düştü," dedi Hermione, şimdi “Britanya ve İrlanda‘nın Quidditch Takımları”nı tartıyordu eliyle.</p><p class="calibre10">"Kalkan Büyüsü kullanmış olabilir-"</p><p class="calibre10">"Fleur asasının elinden uçtuğunu söyledi," dedi Harry.</p><p class="calibre10">"Eh, tamam, eğer ölmüş olmasını istiyorsanız," dedi Ron huysuzca, yastığını yumruklayıp daha rahat bir şekle sokarak.</p><p class="calibre10">"Tabii ki ölmüş olmasını istemiyoruz!" dedi Hermione şoke olmuş halde. "Ölmüş olması berbat bir şey! Ama gerçekçi oluyoruz!"</p><p class="calibre10">Harry ilk kez, Deli-Göz‘ün bedenini, Dumbledore‘unki gibi yıpranmış olarak hayal etti, ama tek gözü hala yerinde oynuyordu. İğrenme ve delice gülme arzusuyla karışık bir dürtü hissetti.</p><p class="calibre10">"Ölüm Yiyenler büyük ihtimalle arkalarını temizlediler, bu yüzden kimse onu bulamıyor," dedi Ron akıllıca.</p><p class="calibre10">"Evet," dedi Harry. "Barty Crouch‘un bir kemiğe dönüştürülüp Hagrid‘in ön bahçesine gömülmesi gibi. Büyük ihtimalle Moody‘yi bir şeye dönüştürdüler ve-"</p><p class="calibre10">"Yapma!" diye cıyakladı Hermione. Harry irkildi ve onun “Hececinin Hece Listesi”<span class="italic">
</span>kitabı üzerinden göz yaşlarına boğulmak üzere olduğunu gördü.</p><p class="calibre10">"Ah, hayır," dedi Harry, yataktan kalkmaya çabalayarak. "Hermione, seni üzmeye çalışmıyordum-"</p><p class="calibre10">Ama paslanmış yatak somyasının büyük gıcırtısıyla, Ron yataktan sıçrayıp daha erken davrandı. Tek kolunu Hermione‘ye doladı, diğer eliyle kot pantolonunun cebini arayarak, daha önceden etrafın tozunu almak için kullandığı iğrenç görünümlü bir mendil çıkardı. Telaşla asasını çıkarıp bez parçasına tuttu ve "<span class="italic">Tergeo</span>"<span class="italic">
</span>dedi.</p><p class="calibre10">Asa yağlı kısımların çoğunu temizledi. Kendinden memnun bir tavırla Ron, hafif tüten mendili Hermione‘ye verdi.</p><p class="calibre10">"Ah... teşekkürler Ron... üzgünüm..." burnunu sümkürüp hıçkırdı. "Çok kork-kunç, değil mi? Tam Dumbledore‘dan s-sonra... Deli Göz‘ün ölmesini hiç beklemiyordum, nedense o kadar güçlü görünüyordu ki!"</p><p class="calibre10">"Evet, biliyorum," dedi Ron kıza sarılarak. "Ama eğer burada olsaydı bize ne derdi, biliyor musun?"</p><p class="calibre10">"H-her zaman tetikte olun," dedi Hermione gözlerini silerek.</p><p class="calibre10">"Evet doğru," dedi Ron onaylayarak. "Ona olanlardan ders çıkarmamızı söylerdi. Ve öğrendiğimiz şey korkak Mundungus kaçığına güvenmemek."</p><p class="calibre10">Hermione hafifçe güldü ve iki tane daha kitaba doğru uzandı. Bir saniye sonra Ron, kolunu onun omzundan çekti; kız “<span class="italic">Canavar Kitap: Canavarlar</span>”ı Ron‘un ayağına düşürdü. Kitap onu dizginleyen kemerden kurtuldu ve saldırganca Ron‘un ayak bileğini ısırmaya çalıştı.</p><p class="calibre10">"Özür dilerim! Özür dilerim!" diye bağırdı Hermione, Harry kitabı Ron‘un bacağından çekip tekrar bağladığı sırada.</p><p class="calibre10">"Sen bütün o kitaplarla ne yapıyorsun?" diye sordu Ron, yatağına doğru topallayarak.</p><p class="calibre10">"Hangilerini yanımızda götüreceğimize karar veriyorum," dedi Hermione. "Hortkuluklar'ı ararken."</p><p class="calibre10">"Ah, tabii," dedi Ron elini alnına vurarak. "Voldemort‘u gezer bir kütüphaneyle avlayacağımızı unutmuşum."</p><p class="calibre10">"Ha ha," dedi Hermione, “Hececinin Hece Listesi”ne bakarak. "Acaba... antik yazıları çevirmemiz gerekebilir mi? Mümkün... yanımıza almamız iyi olur, güvenlik açısından."</p><p class="calibre10">Hececiyi iki kitap yığınının ortasına bıraktı ve “Hogwarts: Bir Tarih”i eline aldı.</p><p class="calibre10">"Dinleyin," dedi Harry.</p><p class="calibre10">Sırtını dikleştirdi. Ron ve Hermione ona boyun eğme ve baş kaldırma karışımı ifadelerle baktılar.</p><p class="calibre10">"Biliyorum, Dumbledore‘un cenazesinden sonra benimle gelmek istediğinizi söylediniz," diye başladı Harry.</p><p class="calibre10">"İşte başlıyor," dedi Ron, Hermione‘ye gözlerini devirerek.</p><p class="calibre10">"Tahmin ettiğimiz gibi," diye iç çekti kız ve tekrar kitaplara döndü. "Biliyor musunuz, sanırım “Hogwarts: Bir Tarih”i alacağım. Oraya yeniden dönmeyeceksek bile, bu kitap olmadan rahat hissedeceğimi sanmıyorum -"</p><p class="calibre10">"Dinleyin!" dedi Harry tekrar.</p><p class="calibre10">"Hayır Harry, sen dinle," dedi Hermione. "Seninle geliyoruz. Bu aylar öncesinden kararlaştırıldı - yıllar öncesinden aslında."</p><p class="calibre10">"Ama -"</p><p class="calibre10">"Kapa çeneni," dedi Ron.</p><p class="calibre10">"- yeterince düşündüğünüze emin misiniz?" diye ısrar etti Harry.</p><p class="calibre10">"Bakalım," dedi Hermione, “İfritlerle Seyahat”i kitaplar yığınına çarparak, oldukça kızgın görünüyordu. "Gitmemiz gerektiği an gidebilelim diye günlerdir hazırlanıyorum ve bilgin olsun diye söylüyorum, oldukça zor büyüler yapmayı da içinde barındırıyor, Ron‘un annesinin burnunun dibinden, Deli Göz‘ün bütün Çok Özlü İksir stoğunu kaçırmasından söz etmiyorum bile.</p><p class="calibre10">"Aynı zamanda ailemin hafızasını değiştirdim, böylece gerçekte Wendell ve Monica Wilkins diye adlandırıldıklarına inanıyorlar ve en büyük hayalleri Avusturalya‘ya taşınmaktı, ki artık oradalar. Bu Voldemort‘un onların izini sürmesini ve benimle ilgili sorguya çekilmelerini zorlaştırmak için - ya da seninle ilgili, çünkü ne yazık ki onlara senden biraz bahsetmiştim.</p><p class="calibre10">"Hortkuluklar avından sağ çıkarsam eğer, annemi ve babamı bulup büyüyü kaldıracağım. Eğer sağ çıkamazsam - eh, sanırım onları güvende ve mutlu tutabilecek kadar sağlam bir büyü yaptım. Wendell ve Monica Wilkins bir kızları olduğunu bilmiyorlar, görüyorsunuz ya."</p><p class="calibre10">Hermione‘nin gözleri yeniden yaşlarla doldu. Ron yatağından kalkıp kollarını bir kez daha kıza doladı ve Harry‘ye, duruma uygun olarak ince davranmadığı gerekçesiyle kaşlarını çattı. Harry söyleyecek bir şey bulamadı, Ron‘un bir başkasına ince davranmasını öğretmesi oldukça sıra dışı bir şeydi.</p><p class="calibre10">"Şey- Hermione, üzgünüm- ben-"</p><p class="calibre10">"Ron‘la benim eğer seninle birlikte gelirsek neler olabileceğini bildiğimizin farkına mı varmadın?" Eh, biliyoruz. Ron, Harry‘ye yaptığın şeyi göster."</p><p class="calibre10">"Boşver, ikna oldu," dedi Ron.</p><p class="calibre10">"Hadi, bilmesi gerekiyor!"</p><p class="calibre10">"Ah, pekala. Harry, gel."</p><p class="calibre10">İkinci kez Ron kolunu Hermione‘den çekti ve kapıya doğru yürüdü.</p><p class="calibre10">"Hadi."</p><p class="calibre10">"Neden?" diye sordu Harry, odanın dışındaki küçük alana doğru Ron‘u takip ederek.</p><p class="calibre10">"<span class="italic">Descendo,</span>"<span class="italic">
</span>diye mırıldandı Ron, asasını düşük tavana doğrultarak. Kafalarının üzerinde bir ambar kapağı açıldı ve ayaklarına doğru bir merdiven indi. Kare delikten, bariz bir lağım kokusuyla birlikte, yarı emme, yarı inleme korkunç bir ses geldi.</p><p class="calibre10">"Bu senin gulyabanin değil mi?" diye sordu Harry, bazı geceler sessizliği bozan bu yaratıkla daha önce tanışmamıştı.</p><p class="calibre10">"Evet, o," dedi Ron merdivene tırmanarak. "Gel ve bir göz at."</p><p class="calibre10">Harry birkaç adım geriden, ufak tavan arası boşluğuna doğru Ron‘u takip etti. Ondan bir metre ötedeki; karanlıkta, kıvrılmış, geniş ağzı tamamen açık, derin bir uykuda olan yaratığın görüntüsünü görmeden önce başı ve omuzlarıyla odadaydı.</p><p class="calibre10">"Ama... şey gibi... gulyabaniler normalde pijama giyerler mi?"</p><p class="calibre10">"Hayır," dedi Ron. "Genelde kızıl saçlı olmazlar ve bu kadar kabarcıkları da olmaz."</p><p class="calibre10">Harry yaratığın birazcık iğrenç olduğunu düşündü. İnsan şekli ve boyutundaydı, ve giydiği şey, Harry‘nin gözleri karanlığa alıştığı için şimdi rahatça görebiliyordu, Ron‘un eski pijamalarından biriydi. Aynı zamanda gulyabanilerin farklı saç ve kızgın mor kabarcıklar yerine, genellikle sıska ve kel olduklarından emindi.</p><p class="calibre10">"O, benim, anladın mı?" dedi Ron.</p><p class="calibre10">"Hayır," dedi Harry. "Anlamadım."</p><p class="calibre10">"Odama geçtiğimizde anlatırım, kokuya dayanamıyorum," dedi Ron. Merdivenden aşağı indiler, Ron çatıyı eski haline döndürdü ve hala kitapları ayırmakla meşgul olan Hermione‘ye katıldılar.</p><p class="calibre10">"Ayrıldığımızda, gulyabani aşağı inip benim odamda yaşayacak," dedi Ron. "Sanırım bunun olmasını sabırsızlıkla bekliyor -eh, tahmin etmesi zor, çünkü tek yapabildiği inlemek ve salya akıtmak- ama bahsini açtığın zaman çok kafa sallıyor. Her neyse benim Sıvaserpil kapmış halim olacak. İyi, değil mi?</p><p class="calibre10">Harry yalnızca kafası karışık bir şekilde baktı.</p><p class="calibre10">"Öyle!" dedi Ron, Harry‘nin planın harikalığını anlamamış olmasına oldukça sinirlenmişti. "Bak, üçümüz bir daha Hogwarts‘a gitmediğimiz zaman, herkes Hermione ve benim seninle birlikte olduğumuzu düşünecek, doğru mu? Bu da demek oluyor ki Ölüm Yiyenler, senin nerede olduğun hakkında bir bilgileri var mı diye doğruca ailelerimize gidecekler."</p><p class="calibre10">"Ama umuyoruz ki ben, annem ve babamla uzaklara gitmiş gibi görüneceğim, birçok Muggle doğumlu gidip saklanmayı planlıyor şu anki durumda," dedi Hermione.</p><p class="calibre10">"Biz bütün ailemi saklayamayız, çok kuşku yaratır ve hepsi işlerini bırakamazlar," dedi Ron. "Biz de, benim Sıvaserpil yüzünden ciddi bir şekilde hastalandığım ve bu yüzden okula gidemediğim hikayesini uyduracağız. Eğer herhangi biri araştırmaya gelirse, annem ya da babam yatağımdaki kabarcıklarla dolu gulyabaniyi gösterebilirler. Sıvaserpil çok bulaşıcı, bu yüzden yanına çok yaklaşmak istemeyeceklerdir. Bir şey söylemeyecek olması da önemli değil, çünkü mantar küçük dilinin üzerine sıçrarsa, konuşamazsın."</p><p class="calibre10">"Ve annenle baban da bu planın içindeler?" diye sordu Harry.</p><p class="calibre10">"Babam içinde. Gulyabaniyi dönüştürmek için Fred ve George‘a yardım etti. Annem... eh, nasıl olduğunu gördün. Biz gidene dek gidiyor oluşumuzu kabullenemeyecek."</p><p class="calibre10">Odadaki sessizlik yalnızca, Hermione‘nin yığınlardan birine ve bir diğerine attığı kitapların çıkardığı hafif gümbürtüyle bozuluyordu. Ron oturmuş onu izliyordu, Harry ise önce ona, sonra Hermione‘ye baktı. Ailelerini korumak için aldıkları önlemler, çok daha fazlası da olmuş olsa, gerçekten onunla gitmek istediklerini fark etmesini sağladı ve ne kadar tehlikeli olduğunu kesinlikle biliyorlardı. Bunun ona ne ifade ettiğini söylemek istedi, ama yeterince anlamlı kelimeler bulamadı.</p><p class="calibre10">Sessizliğin içinde, dört kat aşağıdaki Mrs. Weasley‘nin boğuk bağırışı duyuldu.</p><p class="calibre10">"Ginny muhtemelen değerli aptal yüzüğünün üstünde bir toz zerreciği bıraktı," dedi Ron. "Delacour‘ların neden düğünden iki gün önce gelmek zorunda olduklarını anlamıyorum."</p><p class="calibre10">"Fleur‘un kız kardeşi nedime olacak, prova için burada olması gerek ve tek başına gelemeyecek kadar küçük," dedi Hermione, “Ölüm Perisini Kovalamak”ı kararsız bir şekilde inceleyerek.</p><p class="calibre10">"Eh, misafirler annemin stres seviyesine hiç iyi gelmeyecek," dedi Ron.</p><p class="calibre10">"Asıl karar vermemiz gereken şey," dedi Hermione, “Savunma Sihri Kuramı”nı<span class="italic">
</span>ikinci kez bakma ihtiyacı duymadan kutuya attı ve “Avrupa‘da Sihir Eğitimi Üzerine Bir Değerlendirme”yi eline aldı, "buradan ayrılınca nereye gideceğimiz. Biliyorum, önce Godric‘s Hollow‘a gitmek istediğini söyledin Harry, nedenini anlıyorum, ama... eh... Hortkuluklar'ı öncelik haline getirmemiz gerekmez mi?"</p><p class="calibre10">"Eğer herhangi bir Hortkuluk‘un nerede olduğunu bilseydik, seninle aynı fikirde olabilirdim," dedi Harry, Godric‘s Hollow‘a gitme arzusunun Hermione tarafından tamamen anlaşıldığına inanmayarak. Ebeveynlerinin mezarının orda oluşu, yerin çekiciliğinin yalnızca bir kısmıydı: bu yerde aradığı cevapları bulabileceğine dair güçlü, açıklanamaz hisleri vardı. Belki de Voldemort‘un Öldürme Laneti'nden orada sağ sıyrıldği içindi; şimdi düelloyu tekrar etmek için meydan okuyordu ve bunun olduğu yere çekiliyordu, anlamak istiyordu.</p><p class="calibre10">"Voldemort‘un Godric‘s Hollow‘u göz takibine alma olasılığını düşünmüyor musun?" diye sordu Hermione. "Senin istediğin yere gitmekte serbest olduğun zaman, geri dönüp ailenin mezarını ziyaret edeceğini umuyor olabilir?"</p><p class="calibre10">Bu Harry‘nin aklına gelmemişti. Karşılık verecek bir şey düşünürken, Ron konuştu.</p><p class="calibre10">"Şu R.A.B. denen kişi," dedi, "Hani şu gerçek madalyonu çalan?"</p><p class="calibre10">Hermione onaylarcasına kafa salladı.</p><p class="calibre10">"Yazdığı notta onu yok edeceğini söylemişti, değil mi?"</p><p class="calibre10">Harry sırt çantasını kendisine doğru çekti ve üzerinde hala R.A.B.‘ın notunun sarılı olduğu sahte Hortkuluk‘u çıkardı.</p><p class="calibre10">"<span class="italic">Gerçek Hortkuluk‘u çaldım ve en kısa zamanda yok etmeyi planlıyorum</span>" diye yüksek sesle okudu Harry.</p><p class="calibre10">"Eh, ya adam gerçekten işini bitirmişse?" dedi Ron.</p><p class="calibre10">"Ya da kadın," diye ekledi Hermione.</p><p class="calibre10">"Hangisiyse," dedi Ron, "bizim için yapacak bir iş eksilmiş oluyor!"</p><p class="calibre10">"Evet, ama hala gerçek madalyonu bulmak zorundayız, değil mi?" dedi Hermione, "yok edilip yok edilmediğini anlamak için."</p><p class="calibre10">"Bir kez ele geçirdiğimiz zaman, bir Hortkluluk‘u nasıl yok edersin?" diye sordu Ron.</p><p class="calibre10">"Eh," dedi Hermione. "Bunun için araştırma yapıyordum."</p><p class="calibre10">"Nasıl?" diye sordu Harry. "Hortkuluklar‘la ilgili kütüphanede kitap yok sanıyordum?"</p><p class="calibre10">"Yoktu," dedi Hermione kızararak. "Dumbledore hepsini kaldırdı, ama - onları yok etmedi."</p><p class="calibre10">Ron gözlerini kocaman açarak yerinde doğruldu.</p><p class="calibre10">"Onları çalmadım!" dedi Hermione, Harry‘ye ve Ron‘a bir çeşit çaresizlikle bakarak. "Dumbledore onları raflardan kaldırmış olsa bile, hala kütüphanenin kitapları. Her neyse, eğer gerçekten kimsenin onlara ulaşmasını istemeseydi, eminim ele geçirilmesini çok daha zor-"</p><p class="calibre10">"Konuya gel!" dedi Ron.</p><p class="calibre10">"Eh... kolay oldu," dedi Hermione kısık sesle. "Yalnızca bir Çağırma Büyüsü yaptım. Biliyorsunuz - Accio. Ve... Dumbledore‘un çalışma odasının penceresinden doğruca kızlar yatakhanesine geldiler."</p><p class="calibre10">"Ama bunu ne zaman yaptın?" diye sordu Harry, Hermione‘ye ilişkin bir hayranlık ve kuşkuculuk karışımı bir hisle.</p><p class="calibre10">"Dumbledore‘un - cenazesinden - hemen sonra," dedi Hermione daha da kısık bir sesle. "Okulu bırakıp Hortkuluklar‘ın peşine düşeceğimiz kararını verdikten hemen sonra. Üst kata eşyalarımı almaya çıktığımda - onlar hakkında ne kadar çok bilirsek o kadar iyi olacağı aklıma geldi... ve orada yalnızdım... ben de denedim... ve işe yaradı. Doğruca pencereden içeri uçtular ve ben de onları paketledim."</p><p class="calibre10">Yutkundu ve yalvarırcasına ekledi "Dumbledore‘un bu yüzden bana kızacağını sanmıyorum, bu bilgileri Hortkuluk yaratmak için kullanacak değiliz, değil mi?"</p><p class="calibre10">"Şikayet ettiğimizi görüyor musun?" dedi Ron. "Bu arada kitaplar nerede?"</p><p class="calibre10">Hermione kitap yığınını bir dakika boyunca alt üst ettikten sonra, siyah deriyle kaplı büyük bir cilt çıkardı. Midesi bulanmış gibi göründü ve kitabı sanki yeni ölmüşcesine ihtiyatla tuttu.</p><p class="calibre10">"Bu Hortkuluk yapımını açıkça anlatan bir kitap. “<span class="italic">Karanlık Sanatların Sırları</span>” -<span class="italic"><span class="bold">
</span></span>korkunç bir kitap, gerçekten berbat, Kara Büyü'yle dolu. Dumbledore‘un bunu kütüphaneden ne zaman kaldırdığını merak ediyorum... eğer müdür olana kadar yapmadıysa, eminim Voldemort ihtiyacı olan bütün bilgiyi buradan almıştır."</p><p class="calibre10">"Eğer zaten bunu okuduysa, neden Slughorn‘a Hortkuluk‘un nasıl yapıldığını sorsun ki?" diye sordu Ron.</p><p class="calibre10">"O, Slughorn‘a yalnızca ruhunu yediye bölersen ne olacağını öğrenmek için konuyu açtı," dedi Harry. "Slughorn‘a Hortkuluklar hakkında soru sorduğu zaman, Dumbledore, Riddle‘ın nasıl Hortkuluk yapıldığını bildiğinden emindi. Sanırım haklısın Hermione, bilgiyi almasının en kolay yolu bu."</p><p class="calibre10">"Ve onlar hakkında daha fazla okudukça," dedi Hermione, "daha da korkunçlaşıyorlar ve gerçekten altı adet yapmış olmasına bile daha az inanıyorum. Kitap seni, parçalayarak ruhunun geri kalanını ne kadar dengesizleştirdiğin konusunda uyarıyor ve bu yalnızca tek Hortkuluk yapıldığında oluyor!"</p><p class="calibre10">Harry, Dumbedore‘un Voldemort hakkında "<span class="italic">sıradan kötülüğün ötesinde</span>” dediğini hatırladı.</p><p class="calibre10">"Kendini tekrar tek bir parça halinde birleştirmenin bir yolu yok mu?" diye sordu Ron.</p><p class="calibre10">"Evet," dedi Hermione boş bir gülümsemeyle, "ama bu çok kötü bir şekilde acı verici olmalıymış."</p><p class="calibre10">"Neden? Nasıl yapılıyormuş?" diye sordu Harry.</p><p class="calibre10">"Vicdan azabı," dedi Hermione. "Yaptığın şeyleri gerçekten hissetmen gerekiyor. Bir dipnot var. Görünüşe göre onun acısı seni yok edebiliyormuş. Yine de Voldemort‘un vicdan azabı çekeceğini sanmıyorum, ya sen?"</p><p class="calibre10">"Hayır," dedi Ron, Harry‘den önce. "Peki o kitapta Hortkuluklar‘ı nasıl yok edeceğimiz yazıyor mu?"</p><p class="calibre10">"Evet," dedi Hermione, şimdi bozulan organları inceliyormuşçasına zarif sayfaları çevirdi. "Çünkü Karanlık büyücüleri, büyülerini çok sağlam yapmaları konusunda uyarıyor. Okuduğum kadarıyla, Harry‘nin Riddle‘ın güncesine yaptığı, Hortkuluk‘u yok etmenin gerçekten güvenilir bir yoluydu."</p><p class="calibre10">"Ne, basilik dişi saplamak mı?" diye sordu Harry.</p><p class="calibre10">"Ah peki, büyük bir basilik dişi stoğumuz olduğu için şanslıyız o zaman," dedi Ron. "Ben de onları nerede kullanırız diye merak ediyordum."</p><p class="calibre10">"Basilik dişi olması gerekmiyor," dedi Hermione sabırla. "O kadar yıkıcı bir şey olmalı ki Hortkuluk kendini tamir edemesin. Basilik zehrinin tek bir panzehiri var ve o da inanılmaz derecede nadir bulunuyor -"</p><p class="calibre10">"- anka gözyaşı," dedi Harry, kafasını onaylarcasına sallayarak.</p><p class="calibre10">"Kesinlikle," dedi Hermione. "Problemimiz basilik zehri kadar yıkıcı çok az maddenin olması ve hepsi de yanımızda taşımak için tehlikeli. Çözmemiz gereken problem bu, çünkü bir Hortkuluk‘u ayırmak, parçalamak ya da ezmek bir işe yaramıyor. Büyüyle yapılabilecek tamirin ötesine geçmelisin."</p><p class="calibre10">"Ama bu şeyi yok etsek bile," dedi Ron, "Neden içindeki ruh gidip başka bir şeyin içinde yaşamıyor?"</p><p class="calibre10">"Çünkü bir Hortkuluk insanın doğasına tamamen ters."</p><p class="calibre10">Harry‘le Ron‘un kafaları karışık görünmeleri üzerine Hermione devam etti, "Bak, şimdi bir kılıç alıp, Ron sana saplarsam, senin ruhuna zarar vermiş olmam."</p><p class="calibre10">"Ve bu benim için çok rahatlatıcı bir şey olur eminim," dedi Ron. Harry güldü.</p><p class="calibre10">"Olmalı aslında! Demek istediğim, bedenine ne olursa olsun, ruhun dokunulmamış bir şekilde kurtulacak," dedi Hermione. "Ama Hortkuluklar bunun tam tersi, içindeki parçacık nesnesine bağlı, hayatta kalması için gövdeye büyülenmiş, onsuz var olamaz."</p><p class="calibre10">"Ben sapladığım zaman günlük ölmüş gibiydi," dedi Harry, delinen sayfalardan kan gibi akan mürekkebi ve kaybolurken Voldemort‘un ruhunun attığı çığlıkları hatırlayarak.</p><p class="calibre10">"Ve günlük tamamıyla yok edildiği zaman, içine tıkılmış olan ruh parçası daha fazla var olamadı. Ginny, sen denemeden önce günlükten kurtulmaya çalıştı, sifonu üzerine çekti, ama belli ki yeni gibi geri geldi."</p><p class="calibre10">"Bir saniye," dedi Ron kaşlarını çatarak. "O günlüğün içindeki ruh parçası Ginny‘yi ele geçiriyordu, değil mi? O nasıl oldu peki?"</p><p class="calibre10">"Büyülü materyal hala sağlamken, içindeki ruh parçası, eğer objeyle çok yakınlaşılırsa başka bir insanın içine girip çıkabilir. Fiziksel olarak yakınlıktan bahsetmiyorum, dokunmakla alakası yok," diye ekledi, Ron konuşmadan önce. "Demek istediğim, duygusal olarak yakınlaşmak. Ginny o günlüğe kalbini döktü, kendini inanılmaz derecede savunmasız bıraktı. Eğer Hortkuluk‘a çok düşkün ve bağımlıysan başın dertte demektir."</p><p class="calibre10">"Dumbledore yüzüğü nasıl yok etti merak ediyorum? Neden ona sormadım ki? Gerçekten asla..."</p><p class="calibre10">Sesi gitti: Dumbledore‘a sormuş olması gereken onca şeyi düşünüyordu, müdür öldüğünden beri Harry‘ye, Dumbledore yaşarken daha fazlasını öğrenmek ve anlamak için birçok fırsatı boşa harcamış gibi geliyordu.</p><p class="calibre10">Yatak odasının kapısı sanki duvar sarsılıyormuş gibi bir gürültüyle açıldığında sessizlik bozuldu. Hermione çığlık attı ve “Karanlık Sanatların Sırları”nı yere düşürdü. Crookshanks yatağın altına kaçtı, içerlemiş bir şekilde tısladı; Ron yataktan sıçradı, çıkarılmış Kurbağa Çikolata çöpüne basarak kaydı ve kafasını karşı duvara çarptı ve Harry, karşısında, saçları dağınık ve suratı öfkeden kasılmış Mrs. Weasley olduğunu fark etmeden önce içgüdüsel olarak elini asasına attı.</p><p class="calibre10">"Bu sıcak, küçük buluşmayı böldüğüm için özür dilerim," dedi, sesi titriyordu. "Eminim hepinizin dinlenmeye ihtiyacı var... ama odamda ayrıştırılmayı bekleyen bir yığın düğün hediyesi var ve sizin bana yardım etmek istediğinizi sanıyordum."</p><p class="calibre10">"Ah evet," dedi Hermione, ayakları üzerinde doğrulurken dehşete düşmüş görünüyordu, kitapları rasgele fırlatarak, "yardım edeceğiz... üzgünüz..." dedi.</p><p class="calibre10">Harry ve Ron‘a suratında acı dolu bir ifadeyle bakan Hermione, Mrs. Weasley‘nin arkasından odadan çıktı.</p><p class="calibre10">"Ev cini olmak gibi bir şey," diye şikayet etti Ron kısık sesle, kafasını ovalayarak Harry‘le birlikte diğerlerini takip etti. "İşi yapınca onlar gibi tatmin olmuyorsun tabii ki. Şu düğün ne kadar erken biterse o kadar mutlu olacağım."</p><p class="calibre10">"Evet," dedi Harry, "o zaman Hortkuluklar'ı bulmaktan başka işimiz olmayacak... Tatil gibi olacak, değil mi?"</p><p class="calibre10">Ron gülmeye başladı, ama Mrs. Weasley‘nin odasında onları bekleyen koca bir düğün hediyesi yığınını görmesiyle beraber abuk bir şekilde gülmesi son buldu.</p><p class="calibre10">Delacour'lar ertesi sabah saat on birde geldiler. Harry, Ron, Hermione ve Ginny, bu sefer Fleur‘un ailesine tamamen kızgındılar, Ron‘un birbirine eş çoraplar giymek için üst kata tekrar çıkmak zorunda kalması ve Harry‘nin saçlarını düzleştirmeye çalışması hiç hoş değildi. Yeterince şık göründüklerini düşündükleri zaman, güneşli arka bahçeye grup halinde çıktılar ve misafirleri beklediler.</p><p class="calibre10">Harry bu yeri daha önce bu kadar düzenli görmemişti. Paslanmış kazanlar ve genellikle arka kapının girişine yığılan, eski, dize kadar uzanan lastik çizmeler gitmişti ve yerlerine kapının iki yanına konmuş büyük vazoların içine iki tane yeni Pırpır Çalı yerleştirilmişti, esinti olmamasına rağmen yapraklar hoş bir dalgalanma efektiyle hafifçe sallanıyordu. Tavuklar kapatılmıştı, etraf süpürülmüştü, bahçenin yakın kısımları budanmış ve çeki düzen verilmişti, buna rağmen bahçenin otlarla sarılı halini seven Harry, umulmadık anlarda sıçrayan yer cüceleri olmadan yerin biraz terkedilmiş göründüğünü düşündü.</p><p class="calibre10">Hem Yoldaşlık hem de Bakanlık tarafından, Kovuk‘un üzerine kaç tane güvenlik büyüsünün yerleştirildiğinin sayısını şaşırdı; tek bildiği, büyüyle mekana girişin artık imkansız olduğuydu. Bu nedenle Mr. Weasley, Anahtar'la gelen Delacour'ları yakın tepelerden birinde karşılamaya gitti. Ulaşmalarını haber veren ilk ses, alışılmadık derecede yüksek sesli bir gülüştü, sonradan bu gülüşün dakikalar sonra elinde bavullarla kapıda beliren Mr. Weasley'ye ait olduğu ortaya çıktı; uzun, yaprak yeşili cüppesiyle ancak Fleur'un annesi olabilecek güzel sarışın bir bayana eşlik ediyordu.</p><p class="calibre10">"Anne!" diye çığlık attı Fleur, aceleyle sarılmak için öne atıldı. "Baba!"</p><p class="calibre10">Mösyö Delecour, çekicilik bakımından karısının yanından bile geçmiyordu; karısının omuz hizasındaydı, aşırı derecede tıknazdı ve küçük siyah bir sivri sakalı vardı. Yine de eli ayağı düzgündü. Yüksek topuklu ayakkabılarıyla Mrs. Weasley‘ye doğru sıçradı ve onu her iki yanağından öperek kadının telaşlanmasına neden oldu.</p><p class="calibre10">"Çok zahmete girişmişsiniz," dedi derin bir sesle. "Fleur çok uğraştığınızı söyledi."</p><p class="calibre10">"Ah, hiçbir şey yapmadık, hiçbir şey," dedi Mrs. Weasley heyecanlanarak. "Hiç sorun değil."</p><p class="calibre10">Ron, yeni Pırpır Çalıları'ndan birinin arkasına saklanmış bir yer cücesini tekmelemeyi hedefleyerek sinirlerini yatıştırdı.</p><p class="calibre16" style="margin:0pt; border:0pt; height:1em"> </p><p class="calibre10">"Sevgili bayan!" dedi Mösyö Delacour, hala kendi iki şişman eliyle Mrs. Weasley‘nin elini sıkıyor ve gülümsüyordu. "Ailelerimizin birleşecek olmasından dolayı onur duyuyoruz! Eşimi tanıtmama izin verin, Apolline."</p><p class="calibre10">Madam Delacour öne doğru süzülürcesine yürüdü ve Mrs. Weasley‘yi öpmek için durdu.</p><p class="calibre10">"Enchantée" dedi. "Kocanız bize eğlenceli hikayeler anlatıyordu!"</p><p class="calibre10">Mr. Weasley delice bir kahkaha attı; Mrs. Weasley ona bir bakış attı, adam anında sustu ve yakın bir arkadaşının hasta yatağında bekliyor gibi bir ifadeye büründü.</p><p class="calibre10">"Ve tabii ki küçük kızım Gabrielle‘le tanıştınız!" dedi Monsenyör Delacour. Gabrielle Fleur‘un minyatürü gibiydi; on bir yaşında, beline kadar uzanan gümüşi sarı saçları vardı, Mrs. Weasley‘ye göz kamaştırıcı bir şekilde gülümsedi ve sarıldı, sonra kirpiklerini delicesine kırparak Harry‘ye öfkeli bir bakış attı. Ginny yüksek sesle boğazını temizledi.</p><p class="calibre10">"Eh, hadi içeri girin, hadi" dedi Mrs. Weasley neşeyle, Delacour'lara eve kadar eşlik etti, bir çok "Hayır, lütfen!"ler ve "Önden siz!"ler ve "Hiç zahmet olmadı!"larla.</p><p class="calibre10">Delacour'ların hoş ve yardım sever konuklar oldukları hemen anlaşıldı. Her şeyden memnundular ve düğün hazırlıklarına yardım etmek için hevesliydiler. Monsenyör Delecour, oturma planından nedimenin gösterisine kadar her şeyi <span class="italic">"Charmant!" </span>diye ilişiklendirdi. Madam Delacour ev içi büyülerinde oldukça başarılıydı ve fırının içini güzelce temizledi; Gabrielle herhangi bir şekilde yardımcı olmak için, hızlı ve anlaşılmaz Fransızca‘sıyla büyük ablasının peşinde dolaştı.</p><p class="calibre10">İşin kötü yanı, Kovuk bu kadar fazla kişiyi barındırmak için inşa edilmemişti. Mösyö ve Madam Delacour‘un yatak odalarını geri almaları için ısrar ve itirazlarına karşın Mr. ve Mrs. Weasley, şimdi oturma odasında yatıyorlardı. Gabrielle, Fleur‘la Percy‘nin eski odasında uyuyordu ve Bill, sağdıcı Charlie Romanya‘dan dönünce onunla birlikte uyuyacaktı. Birlikte plan yapma şansları olanaksızlaşmıştı ve bunun çaresizliği içinde Harry, Ron ve Hermione, kalabalık evden uzaklaşmak için tavukları besleme görevini üstlendiler.</p><p class="calibre10">"Ama bizi hiç yalnız bırakmıyor!" diye hırladı Ron, ikinci buluşma teşebbüsleri, Mrs. Weasley‘nin, kollarında büyük bir leğen çamaşırla karşılarında belirmesiyle başarısız olmuştu.</p><p class="calibre10">"Ah, güzel, tavukları beslemişsiniz," diye seslendi onlara. "Yarın adamlar buraya gelmeden önce onları tekrar kapatsak iyi olur... düğün için çadır dikilecek," diye açıkladı, duvara yaslanarak. Yorgunluktan tükenmiş görünüyordu. "Millamant‘ın Büyülü Çadırları... gerçekten iyiler. Bill onlara eşlik ediyor... Onlar buradayken dışarı çıkmasan iyi olur Harry. Bir düğün organize etmenin çok komplike bir iş olduğunu söylemek zorundayım, etraftaki bütün o güvenlik büyüleri falan."</p><p class="calibre10">"Üzgünüm," dedi Harry alçak gönüllülükle.</p><p class="calibre10">"Ah, aptallaşma canım!" dedi Mrs. Weasley bir kerede. "Öyle demek istemedim - eh, senin güvenliğin çok daha fazla önemli! Aslına bakarsan, ben de sana doğum gününü nasıl kutlamak istersin diye soracaktım, Harry. Ne de olsa on yedi olacaksın, önemli bir gün...."</p><p class="calibre10">"Yaygara kopsun istemiyorum," dedi Harry hemen, bunun hepsinin üzerine nasıl bir yük bindireceğini gözü önüne getirerek. "Gerçekten Mrs. Weasley, normal bir akşam yemeği güzel olur... düğünden bir önceki gün..."</p><p class="calibre10">"Ah, eh, eğer eminsen canım. Remus ve Tonks‘u da davet edeyim, değil mi? Ve Hagrid‘e ne dersin?"</p><p class="calibre10">"Harika olur," dedi Harry. "Ama lütfen çok zahmete girmeyin."</p><p class="calibre10">"Hiç de değil, hiç de değil... hiç sorun değil..." Kadın ona uzun, inceleyici bir bakış attıktan sonra biraz üzgünce gülümsedi, doğruldu ve yürüyerek uzaklaştı. Harry onun, çamaşır ipinin yanında asasını sallayışını ve nemli çamaşırların kendi kendilerini asışlarını izledi ve aniden kadına verdiği sıkıntı ve acı yüzünden büyük bir vicdan azabı hissetti.</p><div class="mbppagebreak" id="calibre_pb_16"></div>
</body></html>
