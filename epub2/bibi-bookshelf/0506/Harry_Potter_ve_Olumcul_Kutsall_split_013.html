<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Harry Potter ve Ölümcül Kutsallar</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos354863" class="calibre1"><span class="calibre2">
</span></p><p id="filepos354918" class="calibre7"><span class="calibre4"><span class="bold"><span class="calibre8">DOKUZUNCU  BÖLÜM: </span></span></span><br class="calibre16"/><span class="calibre4"><span class="bold"><span class="calibre8">SAKLANACAK  BİR  YER</span></span></span></p><p class="calibre9">Her şey bulanık ve yavaş görünüyordu. Harry ve Hermione ayağa fırlayıp asalarını çıkardılar. Çoğu<span class="calibre5">
</span>insan garip bir şey olduğunu daha yeni fark ediyordu; ortadan kaybolduğu sırada kafalar hâlâ gümüş kediye dönmüştü. Sessizlik Patronus‘un indiği yerden etrafa soğuk dalgalar halinde yayıldı. Sonra<span class="calibre5">
</span>birisi çığlık attı.</p><p class="calibre10">Harry ve Hermione kendilerini panikleyen kalabalığın içine attılar. Konuklar her tarafa doğru<span class="calibre5">
</span>koşuşuyorlardı; çoğu buharlaşıyordu; Kovuk‘un etrafındaki koruyucu büyüler bozulmuştu.</p><p class="calibre10">"Ron!" diye bağırdı Hermione. "Ron, neredesin?"</p><p class="calibre10">Kalabalığı yararak dans pistine doğru giderken, Harry, pelerinli ve maskeli şekillerin kalabalığın<span class="calibre5">
</span>etrafında cisimlendiğini; sonra da Lupin ve Tonks‘un asalarını kaldırdıklarını gördü, ikisi birden<span class="calibre5">
</span>"Portego!" diye bağırdılar, sesleri her yerde yankılandı.</p><p class="calibre10">"Ron! Ron!" diye hıçkırıklara boğularak seslendi Hermione, o ve Harry korkmuş konuklar tarafından<span class="calibre5">
</span>sıkıştırılırken Harry, koruma büyüsü mü yoksa uğursuzluk büyüsü mü olduğunu kestiremediği bir ışık yıldırım hızıyla kafalarının üstünden geçerken birbirlerini kaybetmesinler diye Hermione‘nin elini<span class="calibre5">
</span>yakaladı -</p><p class="calibre10">Ve Ron oradaydı. Hermione serbest olan koluyla onu yakaladı ve Harry, kızın yer açtığını hissetti.<span class="calibre5"> K</span>aranlık bastırırken görüntüler ve sesler kayboldu; boşlukta ve zamanda sıkışıp, Kovuk‘tan, saldıran<span class="calibre5">
</span>Ölüm Yiyenler‘den, belki de Voldemort‘un kendisinden uzaklaşırken, tüm hissedebildiği Hermione‘nin eliydi...</p><p class="calibre10">"Biz neredeyiz?" dedi Ron‘un sesi.</p><p class="calibre10">Harry gözlerini açtı. Bir anlığına düğünü terk etmediklerini düşündü; Hâlâ etrafları insanlarla çevriliydi.</p><p class="calibre10">"Tottenham Adliye Yolu‘ndayız," dedi zar zor nefes alan Hermione. "Yürüyün, sadece yürüyün, üstümüzü değişmek için bir yer bulmak zorundayız."</p><p class="calibre10">Harry, Hermione‘nin dediğini yaptı. Üstlerinde yıldızların parıldadığı, geniş, karanlık caddede yarı<span class="calibre5">
</span>yürüyerek, yarı koşarak gecenin geç saatlerinde, kalabalık halinde yürüyen eğlence düşkünlerini<span class="calibre5">
</span>geçtiler. Bir çift katlı otobüs gümbürdedi ve neşeli bir şekilde bara giden bir grup onlar geçerken ilgiyle<span class="calibre5">
</span>baktılar; Harry ve Ron‘un üstünde hâlâ resmi cüppe vardı.</p><p class="calibre10">"Hermione, değişecek bir şey getirmedik," dedi Ron, görüş alanlarındaki genç bir kadın nahoş<span class="calibre5">
</span>kıkırtılarla gülerken.</p><p class="calibre10">"Niye görünmezlik pelerinimi yanıma alıp almadığımı kontrol etmedim ki?" dedi Harry, kendi<span class="calibre5">
</span>aptallığına içinden lanetler yağdırıyordu. "Tüm yıl boyunca yanımda taşıdım ve -"</p><p class="calibre10">"Sorun değil, pelerinin bende, ikiniz için de kıyafetlerim var," dedi Hermione, "Sadece doğal görünmeye çalışın ta ki- burası işimizi görür." Onları yan sokaklardan birine, oradan da zar zor<span class="calibre5">
</span>görünen, iki binayı birbirine bağlayan geçidin altına doğru götürdü.</p><p class="calibre10">"Pelerin ve elbiselerin yanında olduğunu söylerken..." dedi Harry, şimdi altüst edip içinde bir şeyler<span class="calibre5">
</span>aradığı, küçük boncuklu bir el çantasından başka hiçbir şey taşımayan Hermione‘ye, kaşları çatık bir<span class="calibre5">
</span>şekilde bakıyordu.</p><p class="calibre10">"Evet, buradalar," dedi Hermione ve Harry ve Ron‘u büsbütün şaşkına çevirerek, bir kot pantolon, bir<span class="calibre5">
</span>svetşört, bir çift kestane rengi çorap ve en sonunda da gümüşi görünmezlik pelerinini çıkardı.</p><p class="calibre10"><span class="calibre5">"Bu tanrının cezası çanta nasıl oluyor da--?"</span></p><p class="calibre10"><span class="calibre5">"Saptanamaz Genişletme Büyüsü," dedi Hermione. "Ustalık isteyen bir iş, fakat sanırım doğru yaptım; </span>her neyse, ihtiyacımız olan her şeyi sığdırabilmeyi başardım." Çantayı nazikçe salladı ve içinde bir<span class="calibre5">
</span>takım ağır objeler, sanki bir depoda yuvarlanıyorlarmış gibi yankılandı. "Ah, kahretsin, bunlar kitaplar<span class="calibre5">
</span>olmalı," dedi, çantasının içine bakıyordu, "ve hepsini de konularına göre istiflemiştim... Ah, şey...<span class="calibre5">
</span>Harry, sen görünmezlik pelerini üstüne giysen iyi olur. Ron, çabuk ol, üstünü değiştir..."</p><p class="calibre10">"Bütün bunları ne zaman yaptın?" diye sordu Harry, Ron cüppesini çıkarırken.</p><p class="calibre10">"Sana Kovuk‘ta da söyledim, gerekli şeyleri günler öncesinden toplamıştım, biliyorsun, hani eğer ani<span class="calibre5">
</span>bir kaçış yapmamız gerekirse diye. Sırt çantanı da bu sabah topladım Harry, sen giyindikten sonra ve<span class="calibre5">
</span>buraya koydum... Sadece içimde bir his vardı..."</p><p class="calibre10">"İnanılmazsın, gerçekten," dedi Ron, bohça yaptığı cüppesini uzatırken.</p><p class="calibre10">"Teşekkürler," dedi Hermione, cüppeyi çantasına tıkarken, belli belirsiz bir şekilde gülümseyerek.<span class="calibre5">
</span>"Lütfen, Harry, pelerini giy!"</p><p class="calibre10">Harry görünmezlik pelerinini gözden kaybolarak, omuzlarına attı ve kafasına doğru çekti. Neler<span class="calibre5">
</span>olduğunu daha yeni anlamaya başlıyordu.</p><p class="calibre10">"Diğerleri - düğündeki herkes -"</p><p class="calibre10">"Şu an onlar için endişelenemeyiz," diye fısıldadı Hermione. "Onların peşinde oldukları sensin, Harry,<span class="calibre5">
</span>ve geri dönersek, diğerlerini sadece daha fazla tehlikeye atmış oluruz."</p><p class="calibre10">"Doğru söylüyor," dedi, yüzünü göremediği halde Harry‘nin tartışmaya başlayacağını biliyor gibi<span class="calibre5">
</span>görünen Ron. "Yoldaşlık‘ın çoğu oradaydı, onlar oradaki herkesi kollayacaklardır."</p><p class="calibre10">Harry başını salladı,<span class="calibre5">
</span>sonra da onların onu göremediklerini hatırlayıp "Evet." dedi. Fakat Ginny‘yi düşünüyordu ve korku bir<span class="calibre5">
</span>asit gibi karnında köpürmeye başladı.</p><p class="calibre10">"Haydi, bence yürümeye devam etsek iyi olur," dedi Hermione.</p><p class="calibre10">Yan sokaktan, karşı kaldırımda bir grup erkeğin şarkı söyleyip zikzaklar çizdiği ana yola tekrar geri<span class="calibre5">
</span>döndüler.</p><p class="calibre10">"Sadece meraktan soruyorum, neden Tottenham Adliye Yolu?" diye sordu Ron Hermione‘ye.</p><p class="calibre10">"Hiçbir fikrim yok, sadece aklıma geldi, fakat eminim ki bizim olmamızı beklemedikleri yerde, Muggle<span class="calibre5">
</span>dünyasında daha güvendeyiz."</p><p class="calibre10">"Doğru," dedi Ron, etrafına bakınıyordu, "fakat biraz şey- teşhir edilmiş hissetmiyor musun?"</p><p class="calibre10">"Başka nereye gidebilirdik peki?" diye sordu Hermione, yolun karşı tarafındaki adamlar ona ıslık<span class="calibre5">
</span>çalınca ürküp yoldan biraz uzaklaştı.<span class="calibre5">
</span>"Çatlak Kazan‘da güç bela oda ayırtabiliriz, değil mi? Ve Grimmauld Meydanı Snape‘in oraya gelme olasılığı olduğu için ihtimalin dışı... Orayı da kontrol etme<span class="calibre5">
</span>olasılıklarının olduğunu düşünmeme rağmen sanırım, anne ve babamın evine gidebilirdik... Ah, keşke<span class="calibre5">
</span>sussalar!"</p><p class="calibre10">"Pekâlâ, güzelim?" karşı kaldırımdaki adamlardan en sarhoşu bağırıyordu. "Bir şeyler içelim mi? Şu<span class="calibre5">
</span>kızılı bırakıp gel de bir bardak bir şeyler içelim!"</p><p class="calibre10">"Haydi, gidip bir yerlerde oturalım," dedi Hermione aceleyle, Ron tam ağzını açmış, yolun karşısına<span class="calibre5">
</span>bağırmak üzereyken. "Bakın, burası olur, hadi girelim!"</p><p class="calibre10">Küçük ve eski, bütün gece açık kalan bir kahveydi. Tüm formika kaplı masaların üstünde ince bir yağ<span class="calibre5">
</span>tabakası vardı, fakat en azından dükkân boştu. Önce Harry çardağa geçip oturdu ve yanına Ron,<span class="calibre5">
</span>Ron‘un karşısına da, hoşuna gitmese de girişe sırtını dönmüş olan Hermione oturdu: O kadar sık<span class="calibre5">
</span>omzundan geriye bakıyordu ki, kasları seğiriyormuş gibi görünüyordu. Bir yerde durmaları Harry‘nin hoşuna gitmemişti; yürümeleri sanki bir hedefleri varmış gibi bir yanılsama oluşturuyordu. Pelerinin<span class="calibre5">
</span>altında Çok Özlü İksir'in son izlerinin de kaybolduğunu hissetti, elleri normal uzunluklarına ve şekillerine<span class="calibre5">
</span>geri dönüyorlardı. Cebinden gözlüklerini çıkardı ve onları tekrar gözlerine taktı.</p><p class="calibre10">Bir ya da iki dakika sonra, Ron konuştu, "Biliyorsunuz, Çatlak Kazan‘dan o kadar da uzakta değiliz,<span class="calibre5">
</span>sadece Charing Cross‘ta-"</p><p class="calibre10">"Ron, gidemeyiz!" dedi Hermione hemen.</p><p class="calibre10">"Kalmak için değil, neler olduğunu öğrenmek için!"</p><p class="calibre10">"Ne olduğunu biliyoruz! Voldemort Bakanlık‘ın yönetimini eline aldı, başka ne bilmemiz gerekiyor?"</p><p class="calibre10">"Tamam, tamam, sadece bir fikirdi!"</p><p class="calibre10">Huysuz bir sessizlik haline geri döndüler. Sakız çiğneyen kadın garson ayaklarını sürüyerek geldi ve<span class="calibre5">
</span>Hermione iki kahve istedi: Harry görünmez olduğu için, ona da bir tane ısmarlamak garip olacaktı. Bir<span class="calibre5">
</span>çift iri yarı işçi kahveye girdi ve yan çardağa sıkıştılar. Hermione sesini alçaltıp fısıldamaya başladı.</p><p class="calibre10">"Diyorum ki Buharlaşmak için sakin bir mekân bulalım ve kırsal bölgeye yönelelim. Oraya ulaştıktan<span class="calibre5">
</span>sonra, Yoldaşlık‘a mesaj gönderebiliriz."</p><p class="calibre10">"Yani konuşan Patronus olayını yapabiliyor musun?" diye sordu Ron.<span class="calibre5">
</span>"Alıştırma yapıyordum ve sanırım yapabilirim," dedi Hermione.</p><p class="calibre10">"Pekâlâ, şimdiden tutuklanmış olma olasılıklarına rağmen, onların başını daha da belaya sokmadığı<span class="calibre5">
</span>sürece mesaj gönderebiliriz. Tanrım, bu iğrenç." diye ekledi, köpüklü, gri kahveden bir yudum aldıktan<span class="calibre5">
</span>sonra. Garson bunu duydu; yeni müşterilerinin siparişlerini almak için ayaklarını sürüyerek gelirken<span class="calibre5">
</span>Ron‘a nahoş bir bakış attı. Harry‘nin şimdi bakmak için kendine gelmesine sebep olan iki işçiden<span class="calibre5">
</span>sarışın, daha büyük ve oldukça kocaman olanı, eliyle ona uzaklaşmasını işaret etti. Kadın, ona<span class="calibre5">
</span>hakarete uğramış bir şekilde gözlerini dikti.</p><p class="calibre10">"Yola devam edelim öyleyse, bu pis şeyi içmek istemiyorum," dedi Ron. "Hermione, bunları ödemek<span class="calibre5">
</span>için Muggle parası var mı yanında?"</p><p class="calibre10">"Evet, tüm yapı kooperatifi birikimlerimi, Kovuk‘a gelmeden önce yanıma aldım. Eminim tüm<span class="calibre5">
</span>bozukluklar çantamın dibindedir," diye iç çekti Hermione, boncuklu çantasına uzanırken.</p><p class="calibre10">İki işçi aynı hareketleri yaptılar ve Harry de bilinçsizce onları taklit etti: Üçü birden asalarını çıkardılar.<span class="calibre5">
</span>Olanların farkına birkaç saniye sonra varan Ron, Hermione‘yi sırasının diğer yanına itmek için, kendini<span class="calibre5">
</span>masanın üstünden attı. Ölüm Yiyenler‘in büyülerinin kuvveti; Harry, hâlâ görünmez bir şekilde,<span class="calibre5">
</span>"Sersemlet!" diye bağırırken, Ron‘un kafasının az önce bulunduğu yerin hizasındaki, fayanslarla<span class="calibre5">
</span>kaplanmış olan duvarı tuzla buz etti.</p><p class="calibre10">Devasa boyutlardaki sarışın Ölüm Yiyen, püsküren kırmızı ışık tarafından yüzünden vuruldu: Bilinçsiz<span class="calibre5">
</span>bir şekilde yan tarafa düştü. Arkadaşı, büyüyü kimin yaptığını görmeden, Ron‘a başka bir tane daha<span class="calibre5">
</span>yolladı: Parlayan siyah halatlar asasının ucundan çıkıp Ron‘u baştan aşağı bağladı -garson çığlık attı<span class="calibre5">
</span>ve kapıya koştu- Harry, Ron‘u bağlayan çarpık yüzlü Ölüm Yiyen‘e başka bir Sersemletme Büyüsü<span class="calibre5">
</span>gönderdi, fakat büyü onu ıskaladı, cama çarpıp geri döndü ve garsona çarpıp, kadının kapının önünde<span class="calibre5">
</span>yere yığılmasına sebep oldu.</p><p class="calibre10">"Expulso!" diye böğürdü Ölüm Yiyen ve Harry‘nin arkasında durduğu masa patladı. Patlamanın kuvveti Harry‘yi duvara çarptı ve Harry, pelerin üstünden kayarak inerken, asasının elinden düştüğünü<span class="calibre5">
</span>hissetti.</p><p class="calibre10">"Petrificus Totalus!" diye Hermione görüş alanının dışından bağırdı ve Ölüm Yiyen kırık porselen,<span class="calibre5">
</span>masa ve kahve karmaşasına ağır bir şeyin düşerken çıkardığı çatırtıyla bir heykel gibi yere düştü.<span class="calibre5">
</span>Hermione sıranın altından sürünerek çıktı, kafasını sallayarak saçındaki cam küllüğün parçalarını<span class="calibre5">
</span>çıkardı, baştan aşağı titriyordu.</p><p class="calibre10"><span class="calibre5">"D-diffindo," diyerek, asasını doğrultup, yanlışlıkla kot pantolonun dizini keserek açarken, onun dizinde </span>bıraktığı derin kesik yüzünden Ron acıyla kükredi. "Ah, Özür dilerim, Ron, ellerim titriyor! Diffindo!"</p><p class="calibre10">Kesilen halatlar yere düştü. Ron ayağa kalktı, onları yeniden hissetmek için kollarını sallıyordu. Harry<span class="calibre5">
</span>asasını aldı ve enkazın tamamının üstünden geçip, sıraya boylu boyunca yayılmış olan, büyük, sarışın<span class="calibre5">
</span>Ölüm Yiyen'in olduğu yere gitti.</p><p class="calibre10">"Onu tanımalıydım, Dumbledore öldüğü gece o da oradaydı." dedi. Ayakları üstünde daha koyu renkli<span class="calibre5">
</span>olan Ölüm Yiyen‘e doğru döndü; adamın gözleri hızlıca Harry, Ron ve Hermione‘ye döndü.</p><p class="calibre10">"Bu Dolohov," dedi Ron. "Eski aranıyor posterlerinden tanıdım. Sanırım büyük olanı Thorfinn Rowle."</p><p class="calibre10">"Adlarının ne olduklarını boş ver!" dedi Hermione biraz isterik bir biçimde. "Bizi nasıl buldular? Ne<span class="calibre5">
</span>yapacağız?"</p><p class="calibre10">Her nasılsa, Hermione‘nin paniklemesi Harry‘nin aklını temizlemişe benziyordu.<span class="calibre5">
</span>"Kapıyı kilitle," dedi Harry Hermione‘ye, " ve Ron, ışıkları kapa"</p><p class="calibre10">Kaskatı kesilmiş olan Dolohov‘a baktı, kilidin sesi gelirken ve Ron Püfür‘ü kullanarak kahveyi karanlığa<span class="calibre5">
</span>gömerken hızlıca düşünüyordu. Harry, daha önce Hermione‘yle kahkahalar atarak alay eden<span class="calibre5">
</span>adamların, uzaktaki başka bir kıza bağırdıklarını duyabiliyordu.</p><p class="calibre10">"Onları ne yapacağız?" diye fısıldadı Ron karanlığın içinden Harry‘ye; sonra daha da sessizce,<span class="calibre5">
</span>"Öldürecek miyiz? Onlara kalsa, bizi öldürürlerdi. Biraz önce epey bir yol kat ettiler."</p><p class="calibre10">Hermione titredi ve bir adım geri gitti. Harry kafasını hayır anlamında salladı. "Sadece hafızalarını<span class="calibre5">
</span>silmemiz gerek," dedi Harry. "Böyle olması daha iyi, bu onları peşimizden atmamızı sağlayacaktır.<span class="calibre5">
</span>Eğer onları öldürürsek, bizim de burada olduğumuz aşikâr olacak."</p><p class="calibre10">"Patron sensin," dedi Ron, sesi derinden rahatlamış bir şekilde geliyordu. "Fakat ben hiç Hafıza<span class="calibre5">
</span>Büyüsü yapmadım."</p><p class="calibre10">"Ben de yapmadım," dedi Hermione, " Fakat teoriyi biliyorum."</p><p class="calibre10">Sakinleşmek için derin bir nefes aldı, sonra asasıyla Dolohov‘un anlını işaret etti ve büyülü sözleri<span class="calibre5">
</span>söyledi, "Obliviate."</p><p class="calibre10">Hemen, Dolohov‘un gözleri odağını yitirip, hayal görüyormuş gibi bir hal aldı.</p><p class="calibre10">"Harika!" dedi Harry, Hermione‘nin sırtını sıvazlayarak. "Ron ve ben etrafı temizlerken diğeriyle ve<span class="calibre5">
</span>garsonla ilgilen."</p><p class="calibre10">"Temizlemek mi?" dedi Ron, kısmen yıkılmış olan kahvede etrafına bakarken. "Neden?"</p><p class="calibre16" style="margin:0pt; border:0pt; height:1em"> </p><p class="calibre10">"Uyanıp da kendilerini bombalanmış gibi görünen bir yerde bulunca, ne olduğunu merak edeceklerini<span class="calibre5">
</span>düşünmüyor musun?"</p><p class="calibre10">"Ah, doğru, evet..."</p><p class="calibre10">Ron, asasını cebinden çıkarmayı başarana kadar bir süre uğraştı.</p><p class="calibre10">"Çıkaramayışıma şaşmamalı, Hermione, eski kotumu pakete koymuşsun, bu çok sıkı."</p><p class="calibre10">"Ah, üzgünüm," diye tısladı Hermione, garsonu pencereden görülmeyecek bir yere çekerken, Harry<span class="calibre5">
</span>onun, Ron‘un asasını cebi yerine nereye koyacağı hakkında bir öneri mırıldandığını duydu.</p><p class="calibre10">"Ama bizi nasıl buldular?" diye sordu Hermione, bir hareketsiz adamdan diğerine bakarak. "Burada<span class="calibre5">
</span>olduğumuzu nasıl bildiler?"</p><p class="calibre10">Harry‘ye döndü.</p><p class="calibre10">"Sen- sence de hâlâ üzerinde Takipçi yoktur, değil mi, Harry?"</p><p class="calibre10">"Olamaz," dedi Ron. "Takipçi on yedi yaşında kırılır, bu Büyücülük kuralıdır, bu büyüyü bir yetişkine<span class="calibre5">
</span>koyamazsın."</p><p class="calibre10">"Sizin bildiğiniz kadarıyla öyle," dedi Hermione, "Ya eğer Ölüm Yiyenler büyüyü on yedi yaşındaki<span class="calibre5">
</span>birine koymayı başardılarsa?"</p><p class="calibre10">"Fakat Harry son yirmi dört saat boyunca bir Ölüm Yiyen‘in yakınında değildi. Takipçi‘yi ona kim<span class="calibre5">
</span>koymuş olabilir ki?"</p><p class="calibre10">Hermione cevap vermedi. Harry kendini kirlenmiş ve lekeli hissetti: Acaba Ölüm Yiyenler onları bu<span class="calibre5">
</span>sayede mi bulmuştu?</p><p class="calibre10">"Eğer nerede olduğumuzu belli etmeden büyü kullanamıyorsam ve siz de benim yakınımda büyü<span class="calibre5">
</span>kullanamıyorsanız-" diye başladı.</p><p class="calibre10">"Ayrılmıyoruz!" dedi Hermione sert bir şekilde.</p><p class="calibre10">"Saklanacak güvenli bir yere ihtiyacımız var," dedi Ron. "Olan şeyler hakkında düşünmek için zamanımızın olacağı bir yere."</p><p class="calibre10">"Grimmauld Meydanı," dedi Harry.</p><p class="calibre10">Diğer ikisi ağızları açık bir şekilde ona baktı.</p><p class="calibre10">"Aptal olma, Harry, Snape oraya gelebilir!"</p><p class="calibre10">"Ron‘un babası Snape‘e karşı uğursuzluk büyüleri koyduklarını söyledi - ve işe yaramasalar bile,"<span class="calibre5">
</span>Hermione tartışmaya başlayacakken onu susturarak "Ne olmuş yani? Yemin ederim, Snape‘ten daha<span class="calibre5">
</span>fazla karşılaşmak isteyeceğim başka biri daha yok!"</p><p class="calibre10">"Fakat-"</p><p class="calibre10">"Hermione, başka nereye gidebiliriz? En iyi şansımız bu, Snape sadece bir Ölüm Yiyen. Eğer üstümde<span class="calibre5">
</span>hâlâ Takipçi varsa, başka nereye gidersek gidelim, tüm o kalabalık Ölüm Yiyen sürüsünü gittiğimiz<span class="calibre5">
</span>yere götürmüş olacağız."</p><p class="calibre10">Hermione tartışmak istiyor görünmesine rağmen tartışamadı. Hermione, kahvenin kilitli kapısını<span class="calibre5">
</span>açarken, Ron, Püfür‘ü tekrar çakarak, kahvenin ışıklarını serbest bıraktı. Sonra, Harry üçe kadar<span class="calibre5">
</span>sayınca, üç kurbanlarının da, üstlerindeki büyüleri tersine çevirip, garson veya Ölüm Yiyenler‘den biri<span class="calibre5">
</span>uyanmadan, hemen onları kaplayan karanlığın içinde kayboldular.</p><p class="calibre10">Saniyeler sonra ciğerleri minnetle doldu ve Harry gözlerini açtı: Şimdi tanıdık, küçük ve eski püskü bir<span class="calibre5">
</span>meydan ortasında duruyorlardı. Her taraflarında harabeye benzeyen uzun binalar duruyordu. Oranın<span class="calibre5">
</span>Sır Tutucusu, Dumbledore tarafından varlığı söylendiği için “On İki Numara” onlara görünüyordu, her birkaç metrede bir izlenmedikleri ya da takip edilmediklerinden emin olarak, hızla eve doğru gittiler.<span class="calibre5">
</span>Taş basamaklara yarışırcasına çıktılar ve Harry, asasıyla ön kapıya bir kere dokundu. Metalik tıklama<span class="calibre5">
</span>sesleri ve bir zincirin takırtısını duydular, sonra da kapı bir gıcırtıyla, savrularak açıldı ve hepsi aceleyle eşikten içeri girdiler.</p><p class="calibre10">Harry arkalarından kapıyı kapadığında, eski moda gaz lambaları hayat bularak, giriş holü boyunca<span class="calibre5">
</span>parıldayan ışıklar saçıp yanmaya başladılar. Ev tam olarak Harry‘nin hatırladığı gibiydi: ürkütücüydü,<span class="calibre5">
</span>örümcek ağlarıyla kaplanmıştı, merdivenlerdeki ev cini kafalarının dış hatları, gölgeler şeklinde duvara<span class="calibre5">
</span>garip bir şekilde vuruyordu. Uzun koyu renkli perdeler Sirius‘un annesinin portresini gizliyordu. Yerinde olmayan tek şey, sanki daha demin Tonks ona çarpıp yeni devirmiş gibi yerde duran, ifrit bacağından<span class="calibre5">
</span>yapılma şemsiyelikti.</p><p class="calibre10"><span class="calibre5">"Sanırım birisi buradaymış," diye fısıldadı şemsiyeliği gösteren Hermione.</span></p><p class="calibre10"><span class="calibre5">"Bu, Yoldaşlık burayı terk ederken olmuş olabilir," diye mırıldanarak yanıtladı Ron.</span></p><p class="calibre10"><span class="calibre5">"Peki, şu Snape‘e karşı koydukları uğursuzluk büyüleri nerede?" diye sordu Harry.</span></p><p class="calibre10"><span class="calibre5">"Belki de sadece o gelince aktif oluyorlardır?" diye bir öneride bulundu Ron.</span></p><p class="calibre10">Yine de sırtları kapıya dönük, evin içinde ilerlemeye korkarak, paspasın üstünde birbirlerine yakın bir<span class="calibre5">
</span>şekilde durdular.</p><p class="calibre10">"Pekâlâ, sonsuza kadar burada kalamayız," dedi Harry ve ileri doğru bir adım attı.</p><p class="calibre10">"Severus Snape?"</p><p class="calibre10">Deli-Göz Moody‘nin sesi karanlıktan fısıldayıp, üçünün korkuyla geriye sıçramalarına sebep oldu.<span class="calibre5">
</span>Daha bir şey ona soğuk havaya benzeyen bir şekilde üfleyip de, dili kendi kendine geri kıvrılarak<span class="calibre5">
</span>konuşmasını imkânsız hale getirmeden önce, kurbağa sesine benzer bir sesle Harry "Biz Snape<span class="calibre5">
</span>değiliz!" dedi. Her nasılsa dili tekrar çözülmüştü.</p><p class="calibre10">Diğer ikisi de bu aynı hoş olmayan hissi yaşamışlar gibi görünüyorlardı. Ron öğürme sesleri<span class="calibre5">
</span>çıkarıyordu; Hermione kekeleyerek konuştu, "B-bu Deli-Göz‘ün S-Snape için kurduğu D-Dil-Bağlama<span class="calibre5">
</span>Laneti olmalı!"</p><p class="calibre10">Büyük bir dikkatle Harry başka bir adım daha attı. Koridorun sonundaki gölgelerin içinde bir şey<span class="calibre5">
</span>hareket etti ve daha onlar henüz başka bir kelime edemeden, bir halıdan, uzun, toz renginde, korkunç<span class="calibre5">
</span>bir şekil yükseldi; beline kadar uzanan, arkasından süzülen saçı ve sakalı; çökmüş, etsiz yüzü, boş<span class="calibre5">
</span>göz çukurları olan gri şekil gittikçe hızlanarak onlara doğru kayarcasına geliyordu: Fena halde tanıdık,<span class="calibre5">
</span>aşırı derecede şekli bozulmuş, çürümüş bir kol yükselip, Harry‘yi işaret etti.</p><p class="calibre10">"Hayır!" diye bağırdı Harry ve aklına hiçbir büyü gelmemesine rağmen asasını kaldırdı. "Hayır! Biz<span class="calibre5">
</span>değildik! Biz seni öldürmedik-"</p><p class="calibre10">Tam öldürmedik kelimesinde, şekil muazzam bir toz bulutu yayarak patladı: Öksürerek, gözleri<span class="calibre5">
</span>sulanmış olan Harry etrafına bakınıp, Hermione‘nin kapının yanında, kolları kafasının üstünde<span class="calibre5">
</span>çömeldiğini ve baştan aşağı titreyen Ron‘un, beceriksizce onun omzuna hafifçe dokunup, "Bir şey<span class="calibre5">
</span>yok... Geçti..." dediğini gördü. Toz etrafında sis gibi etrafa yayılırken, Mrs. Black çığlıklar atmaya<span class="calibre5">
</span>başladığı sırada Harry mavi bir gaz ışığı gördü.</p><p class="calibre10">"Bulanıklar, pislikler, alçaklığın izleri, atalarımın evindeki utancın lekeleri-"</p><p class="calibre10">"KAPA ÇENENİ!" diye böğürdü Harry asasını ona doğrultarak, bir patlama sesi ve püsküren kırmızı<span class="calibre5">
</span>kıvılcımlarla Mrs. Black‘i susturdu ve perdeler tekrar sallanarak kapandı.</p><p class="calibre10">"O... Oydu..." dedi hıçkırıklarla, Ron ona kalkması için yardım ederken, ağlamaya başlayan Hermione,</p><p class="calibre10">"Evet," dedi Harry, "Fakat bu gerçekten Moody değildi, değil mi? Sadece Snape‘i korkutmak için<span class="calibre5">
</span>yaptığı bir şeydi."</p><p class="calibre10">Harry, işe yarayıp yaramadığını merak etti, yoksa Snape çoktan, tesadüfen gerçek Dumbledore‘u<span class="calibre5">
</span>öldürdüğü gibi, korkutma amaçlı şeklini de patlatmış mıydı? Sinirleri hâlâ karıncalanıyordu, koridor<span class="calibre5">
</span>boyunca, dehşet salacak yeni bir şeylerin kendisini açığa vurmasını kısmen bekleyerek, diğer ikisine<span class="calibre5">
</span>önderlik etti, fakat sıva dibi boyunca hızla hareket eden bir fare dışında hiçbir şey hareket etmedi.</p><p class="calibre10">"Daha fazla ileri gitmeden önce, sanırım bir kontrol etsek iyi olur," diye fısıldadı Hermione ve asasını<span class="calibre5">
</span>kaldırıp "Homenum Revelio." dedi</p><p class="calibre10">Hiçbir şey olmadı.</p><p class="calibre10">"Pekâlâ, büyük bir şok geçirdin," dedi Ron nazik bir şekilde. "Ne olması gerekiyordu?"</p><p class="calibre10"><span class="calibre5">"Ne yapmasını istediysem, büyü onu yaptı!" dedi Hermione daha çok kızgın bir şekilde. "Bu insan </span>varlığını açığa çıkarmaya yarayan bir büyüydü ve burada bizden başka kimse yok!"</p><p class="calibre10">"Ve yaşlı tozlu dostumuz dışında," dedi Ron, ceset-şeklinin yükseldiği halı parçasına bakarak.</p><p class="calibre10">"Haydi, yukarı çıkalım," dedi Hermione, aynı noktaya korkmuş bir şekilde bakıyordu. Önden gidip,<span class="calibre5">
</span>diğerlerine öncülük edip, gıcırdayan merdivenleri çıkarak birinci kattaki misafir odasına gitti. Hermione<span class="calibre5">
</span>asasını sallayıp eski gaz lambalarını yaktı, sonra da soğuk hava akımının olduğu odada hafiften<span class="calibre5">
</span>titreyerek, kanepeye oturdu, kollarını sıkıca bir birine kavuşturmuştu. Ron pencerenin yanına gitti ve<span class="calibre5">
</span>ağır kadife perdeleri iki üç santim kenara itti.</p><p class="calibre10">"Dışarıda hiçbir şey göremiyorum," dedi. "Ve siz de aynı şeyi düşünmüşsünüzdür, eğer Harry‘nin<span class="calibre5">
</span>üstünde hâlâ Takipçi olsaydı, onlar bizi buraya kadar izlerlerdi. Biliyorum evin içine giremezlerdi,<span class="calibre5">
</span>fakat- Ne oluyor, Harry?"</p><p class="calibre10">Harry bir acı çığlığı koyuverdi: Yara izi, kafasının içinde, sanki suyun üstünde parlak bir ışık çakmış<span class="calibre5">
</span>gibi bir şeyler görürken, yanmaya başladı. Büyük bir gölge gördü, kendi vücuduna ait olmayan sert ve<span class="calibre5">
</span>elektrik şoku gibi kısa bir öfke hissetti.</p><p class="calibre10">"Ne gördün?" diye sordu Ron, Harry‘ye yönelerek. "Benim evimdeyken mi gördün onu?"</p><p class="calibre10">"Hayır, sadece öfke hissettim - Gerçekten de sinirli -"</p><p class="calibre10">"Fakat gördüğün yer Kovuk olabilir," dedi Ron yüksek sesle. "Başka ne oldu? Bir şey göremedin mi?<span class="calibre5">
</span>Birilerini lanetliyor muydu?"</p><p class="calibre10">"Hayır, sadece öfkesini hissettim - Başka bir şey söyleyemem -"</p><p class="calibre10">Harry kendini rahatsız, kafası karışmış hissetti ve Hermione de korkmuş bir sesle söyledikleriyle<span class="calibre5">
</span>yardımcı olmadı, "Yara izin mi, yine mi? Ama neler oluyor? Aranızdaki bağlantının kapandığını<span class="calibre5">
</span>sanıyordum!"</p><p class="calibre10">"Kapanmıştı, bir süreliğine," diye mırıldandı Harry; yara izi hâlâ dikkatini toplamasına engel olacak<span class="calibre5">
</span>şekilde acıyordu. "S-sanırım, kontrolünü kaybettiği sırada tekrar açıldı, eskiden böyle oluyordu-"</p><p class="calibre10">"Fakat öyleyse zihnini kapatmak zorundasın!" dedi Hermione tiz bir sesle. "Harry, Dumbledore bu<span class="calibre5">
</span>bağlantıyı kullanmanı istemedi, senin bu bağlantıyı kapamanı istedi, Zihinbend kullanmakla yükümlü<span class="calibre5">
</span>olmanın sebebi de bu! Başka türlü Voldemort zihnine sahte görüntüler yerleştirebilir, hatırlasana-"</p><p class="calibre10">"Evet, hatırlıyorum, teşekkürler," dedi Harry gıcırdattığı dişleri arasından; Hermione‘nin ona bir<span class="calibre5">
</span>keresinde Voldemort‘un aralarındaki aynı bağlantıyı kullanarak onları tuzağa düşürdüğünü ya da<span class="calibre5">
</span>bunun Sirius‘un ölümüyle sonuçlandığını hatırlatmasına ihtiyacı yoktu. Onlara gördüklerini ve<span class="calibre5">
</span>hissettiklerini anlatmamış olmayı diledi; Bu, Voldemort‘u, sanki odanın penceresini açmaya<span class="calibre5">
</span>çalışıyormuş gibi daha da korkutucu yaptı ve hâlâ da yara izindeki acı yükseliyordu, Harry buna karşı<span class="calibre5">
</span>koydu: Bu ona hastalanmaya çalışmaya karşı direniyormuş gibi hissettirdi.</p><p class="calibre10">Ron ve Hermione‘ye sırtını dönüp, duvarda Black ailesinin soy ağacını gösteren gobleni inceliyormuş<span class="calibre5">
</span>gibi davranıyordu. Sonra Hermione çığlık attı: Harry asasını çıkardı ve etrafında dönüp, bir gümüş<span class="calibre5">
</span>Patronus‘un misafir odasının penceresinden uçup yere, onların önüne inerken iyice katılaşıp gelincik<span class="calibre5">
</span>görünümünü aldığını ve Ron‘un babasının sesiyle konuştuğunu gördü. "Tüm aile güvende, cevap<span class="calibre5">
</span>göndermeyin, izleniyoruz."</p><p class="calibre10">Patronus çözünüp, hiçliğe karıştı. Ron hıçkırık ile inleme arası bir ses çıkardı ve kendini kanepeye<span class="calibre5">
</span>bıraktı: Hermione de ona katılıp, onun kolunu sıkıca tutarak. "Onlar iyi, onlar iyi!" diye fısıldadı ve Ron<span class="calibre5">
</span>da zayıf bir kahkaha atıp, onu kucakladı.</p><p class="calibre10">"Harry," Ron, Hermione‘nin omzunun üstünden konuşmaya başladı, "Ben-"</p><p class="calibre10"><span class="calibre5">"Sorun değil," dedi Harry, kafasındaki acıdan bıkarak. "Onlar senin ailen, tabi ki endişeleneceksin. </span>Ben de aynısını hissederdim." Ginny‘yi düşündü. "Ben de aynısını hissettim."</p><p class="calibre10">Yara izindeki acı, aynı Kovuk‘un bahçesinde yanma hissi verdiği gibi doruk noktasına ulaşıyordu. Zar<span class="calibre5">
</span>zor Hermione‘nin "Yalnız başıma uyumak istemiyorum. Getirdiğim uyku tulumlarını kullanıp burada<span class="calibre5">
</span>kamp kurabilir miyiz?" dediğini duydu.</p><p class="calibre10">Ron‘un da bunu kabul ettiğini duydu. Acıya daha fazla dayanamıyordu. Acıya teslim olmak<span class="calibre5">
</span>zorundaydı.</p><p class="calibre10">"Lavaboya," diye söylendi ve koşmadan ne kadar hızlı gidebilirse, o kadar hızlı bir şekilde odayı terk<span class="calibre5">
</span>etti. Güç bela yetişebildi: Titreyen elleriyle kapıyı arkasından sürgüledi, zonklayan başını tutup yere<span class="calibre5">
</span>yığıldı. Bir ıstırap patlamasıyla, kendi ruhuna ait olmayan bir öfke hissetti, Harry yüksek, soğuk ve<span class="calibre5">
</span>acımasız bir sesle konuşurken sadece şömine ışığıyla aydınlatılmış uzun bir odayı ve yerde, çığlık<span class="calibre5">
</span>atan ve kıvranan dev, sarışın Ölüm Yiyen‘i ve onun üstünde asasını uzatmış, daha küçük bir şekil<span class="calibre5">
</span>gördü.</p><p class="calibre10">"Daha başka bir şey var mı Rowle, ya da seninle Nagini‘yi besleyerek bunu bitirelim mi? Lord<span class="calibre5">
</span>Voldemort, bu sefer affedeceğinden pek de emin değil... Beni, bunu, Harry Potter‘ı bir kez daha<span class="calibre5">
</span>elinizden kaçırdığınızı söylemek için mi çağırdınız? Draco, Rowle‘a memnuniyetsizliğimizden bir parça<span class="calibre5">
</span>daha tattır... Yap yoksa gazabımı sen kendin hissedersin!"</p><p class="calibre10">Bir kütük ateşe düştü: Alevler büyüdü, alevlerin ışığı hızla çoğalıp, dehşete düşmüş, sivri, sanki derin<span class="calibre5">
</span>suyun altından görünüyormuş hissi veren, solgun yüzlü birini aydınlattı, Harry zorlanarak nefes alıp<span class="calibre5">
</span>veriyordu ve gözlerini açtı.</p><p class="calibre10">Kol ve bacaklarını yanlara açmış, soğuk, siyah mermer zeminde yatıyordu, burnu geniş banyo küvetini<span class="calibre5">
</span>destekleyen gümüş yılan kuyruklarının birinin birkaç santim uzağındaydı. Harry yattığı yerde doğrulup oturdu.</p><p class="calibre10">Malfoy‘un sıska, taş kesmiş yüzü gözlerinin içinde yanıyor gibi görünüyordu. Harry gördüklerinden<span class="calibre5">
</span>dolayı; Draco‘nun Voldemort tarafından ne şekilde kullanıldığını gördüğünden dolayı kendini kötü<span class="calibre5">
</span>hissetti.</p><p class="calibre10">Kapıdan sert vurma sesleri geliyordu; Harry, Hermione‘nin sesini duyunca yerinden sıçradı.</p><p class="calibre10">"Harry, diş fırçanı ister misin? Eğer istersen diye getirdim."</p><p class="calibre10">"Evet, harika, teşekkürler," diye, ayağa kalkıp onu içeri alırken sesini kayıtsız bir tonda tutmak için mücadele ederek cevap verdi.</p><div class="mbppagebreak" id="calibre_pb_22"></div>
</body></html>
