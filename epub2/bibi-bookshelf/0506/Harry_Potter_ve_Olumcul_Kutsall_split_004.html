<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Harry Potter ve Ölümcül Kutsallar</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos12888" class="calibre1"><span class="calibre2">
</span></p><p id="filepos12943" class="calibre7"><span class="calibre4"><span class="bold"><span class="calibre8">BİRİNCİ  BÖLÜM: </span></span></span><br class="calibre16"/><span class="calibre4"><span class="bold"><span class="calibre8">KARANLIK  LORD  YÜKSELİŞTE</span></span></span></p><p class="calibre9">İki adam ay ışığının aydınlattığı dar caddede birbirlerinden birkaç metre ötede yoktan var oldular. Asaları birbirlerinin göğsüne doğrultulmuş halde bir saniyeliğine hareketsiz durdular; sonra, birbirlerini tanıyarak asalarını pelerinlerinin altına soktular ve aynı yöne doğru hızlı adımlarla yürümeye başladılar.</p><p class="calibre10">"Haberler?" diye sordu uzun olan.</p><p class="calibre10"><span class="calibre5">"Sadece en iyileri," diye cevapladı Severus Snape.</span></p><p class="calibre10">Caddenin solunda kısa boylu vahşi böğürtlenler dikiliydi, sağındaysa uzun boylu düzgün budanmış çalı çitler. Yürürken, adamların uzun pelerinleri bileklerinin etrafında dalgalandı.</p><p class="calibre9"><span class="calibre17"><span class="italic">"Belki geç kalırım diye düşündüm," dedi Yaxley, yuvarlak hatları yukarıdan sarkan ağaçlar ay ışığını kestikçe gözden kaybolup tekrar görünürken. "Beklediğimden daha zordu. Ama umarım memnun kalır. Kabul töreninin iyi olacağından eminmişsin gibi konuşuyorsun?"</span></span></p><p class="calibre9">Snape başıyla onayladı, ama ayrıntıya girmedi. Evi caddeye bağlayan geniş bir yola doğru sağa döndüler. Uzun boylu çalı çitler onlarla beraber kıvrıldı; adamların önünü kapayan heybetli dövme demir kapıların ötesindeki uzaklığa doğru devam ediyorlardı. İkisi de adımlarını kesmediler: Sessizlik içinde ikisi de bir tür selam verir gibi sol kollarını kaldırdı ve koyu metal dumanmış gibi direk içinden geçti.</p><p class="calibre10">Porsukağacı çalı çiti adamların ayak seslerinin sesini bastırdı. Sağ taraflarında bir yerlerde bir hışırdama vardı: Yaxley yine asasını çıkardı ve refakatçisinin kafasının üstünden uzattı, ama gürültünün kaynağının çalı çitin tepesinde asaletle kasılarak yürüyen bembeyaz bir tavus kuşundan başka bir şey olmadığı ortaya çıktı.</p><p class="calibre10">"Kendine iyi baktı hep şu Lucius. Tavus kuşları..."<span class="italic">
</span>Yaxley gülerek asasını pelerinin altına geri soktu.</p><p class="calibre10">Düz yolun sonunda, içinde ışık parıldayan, alt pencereleri baklava şeklinde camlarla kaplı olan güzel bir konak karanlığın içinde yükseldi. Çalı çitin ötesindeki karanlık bahçede bir yerlerde bir fıskiye akıyordu. Snape ve Yaxley ön kapıya doğru hızla yürürken çakıl taşları ayaklarının altında çatırdadı. Kapı görünürde kimsenin açmamasına rağmen, onlar yaklaşırken içeri doğru açıldı.</p><p class="calibre10">Koridor genişti, loştu ve taş yerin çoğunu kaplayan muhteşem bir halıyla şatafatlı bir dekorasyona sahipti. Duvardaki soluk yüzlü portrelerin gözleri, geçerlerken Snape ve Yaxley‘yi izledi. İki adam bir sonraki odaya açılan ağır bir tahtadan kapının önünde durdu, çok kısa bir an tereddüt ettiler, sonra Snape bronz tokmağı çevirdi.</p><p class="calibre10">Çalışma odası uzun, görkemli bir masada oturan sessiz insanlarla doluydu. Odanın her zamanki mobilyası dikkatsizce duvar diplerine itilmişti. Işıklandırma yaldızlı bir aynanın altındaki güzel bir mermer şöminenin altında gürüldeyen ateşten geliyordu. Snape ve Yaxley bir anlığına eşikte beklediler. Gözleri az ışığa alışınca sahnenin en tuhaf bölümüne dikkatlerini yönelttiler: masanın üzerinde baş aşağı asılı duran ve görünmez bir iple asılmışçasına yavaşça dönen, görüldüğü kadarıyla kendinde olmayan bir insan figürü. Aynada ve altındaki masanın cilalı yüzeyinde yansıması görünüyordu. Neredeyse tam altında oturan, soluk tenli genç adam hariç, bu görüntünün altında oturan insanlardan hiçbiri ona bakmıyordu. Genç adam kendini birkaç dakikada bir yukarı bakmaktan alıkoyamıyor gibi görünüyordu.</p><p class="calibre10">"Yaxley, Snape," dedi yüksek, anlaşılır bir ses masanın başından. "Az kalsın geç kalıyordunuz. "</p><p class="calibre10">Konuşan, şöminenin tam önünde oturuyordu, bu yüzden yeni gelenlerin siluetinden daha fazlasını çıkarabilmeleri zordu. Fakat yaklaştıklarında, yüzü karanlıkta parladı; saçsız, yılansı yüzdeki burun delikleri birer yarıktı ve parlayan kırmızı gözlerin gözbebekleri dikeydi. O kadar soluktuki incimsi bir parıltı yayıyor gibi görünüyordu.</p><p class="calibre10">"Severus, buraya," dedi Voldemort, kendi sağındaki sandalyeyi işaret ederek. "Yaxley - Dolohov‘un yanına."</p><p class="calibre10">İki adam kendilerine tahsis edilen yerlere oturdu. Masanın etrafındaki gözlerin çoğu Snape‘i izledi ve Voldemort da ilk onunla konuştu.</p><p class="calibre10">"Evet?"</p><p class="calibre10">"Lordum, Zümrüdüanka Yoldaşlığı Harry Potter‘ı şu anki güvenli yerinden sonraki cumartesi akşam karanlığında uzaklaştırmayı planlıyor."</p><p class="calibre10">Masanın etrafındaki ilgi hissedilir ölçüde çoğaldı. Bazılarının duruşları sertleşti, diğerleri yerlerinde kımıldadı. Hepsi Snape ve Voldemort‘a bakıyordu.</p><p class="calibre10">"Cumartesi... akşam karanlığında," diye tekrar etti Voldemort. Kırmızı gözleri Snape‘in siyah gözleri üzerine o kadar yoğun bir şekilde odaklandı ki izleyenlerden bazıları, besbelli kendilerinin de bakışın vahşetinden kavrulacağından korkarak, bakışlarını kaçırdı. Fakat Snape, Voldemort‘un yüzüne sakince baktı ve birkaç saniye sonra Voldemort‘un dudaksız ağzı gülümsemeye benzer bir şey yapmak için kıvrıldı.</p><p class="calibre10">"İyi. Çok iyi. Ve bu bilgi-"</p><p class="calibre10">"-konuştuğumuz kaynaktan geliyor," dedi Snape.</p><p class="calibre10"><span class="calibre5">"Lordum."</span></p><p class="calibre10">Yaxley uzun masanın üzerinden Voldemort ve Snape‘e bakmak için öne doğru eğilmişti. Bütün yüzler ona çevrildi.</p><p class="calibre10">"Lordum, ben farklı şekilde duydum."</p><p class="calibre10">Yaxley bekledi, ama Voldemort konuşmadı, bu yüzden devam etti. "Seherbaz Dawlish, Potter‘ın otuzuna kadar, çocuğun on yedi yaşına basmadan önceki geceye kadar yerinin değiştirilmeyeceğini sızdırdı."</p><p class="calibre10">Snape gülümsüyordu.</p><p class="calibre10">"Kaynağım yanlış bir iz bırakmak için planlar olduğunu söyledi; bu o olmalı. Şüphesiz Dawlish‘e bir Kafa Karıştırma Büyüsü yapıldı. Bu ilk olmazdı; çevresindekilerden çabuk etkilenmesiyle tanınan biri."</p><p class="calibre10">"Sizi temin ederim, Lordum, Dawlish emin görünüyordu," dedi Yaxley .</p><p class="calibre10">"Eğer kafası karıştırıldıysa, doğal olarak emindir," dedi Snape. "Sizi temin ederim Yaxley, Seherbaz Ofisi, Harry Potter‘ın korunmasında daha fazla bir rol oynamayacak. Yoldaşlık bizim Bakanlık‘a sızdığımıza inanıyor."</p><p class="calibre10">"Yoldaşlık en azından bir şeyi doğru yakalamış öyleyse, ha?" dedi Yaxley‘in yakınında oturan tıknaz bir adam; masanın çeşitli yerlerinde yankılanan hırıltılı bir sesle kıkırdadı.</p><p class="calibre10">Voldemort gülmedi. Bakışı başlarının üzerinde yavaşça dönen vücuda kaydı; düşüncelere dalmış gibi görünüyordu.</p><p class="calibre10">"Lordum," diye devam etti Yaxley. "Dawlish çocuğun transferinde bütün Seherbaz grubunun kullanılacağına-"</p><p class="calibre10">Voldemot büyük beyaz elini kaldırdı ve Yaxley anında sustu. Voldemort Snape‘e dönerken sinirle izledi. "Çocuğu saklayacakları bir sonraki yer neresi?"</p><p class="calibre10">"Yoldaşlık üyelerinden birinin evinde," dedi Snape. "Kaynağa göre bu yer Yoldaşlık ve Bakanlık‘ın birlikte temin edebileceği her korumaya sahip. Oraya vardıktan sonra onu alabilme şansının çok az olduğunu düşünüyorum, Lordum, tabi Bakanlık bir sonraki cumartesinden önce düşmediği sürece; çünkü bu bize geri kalanını kırabilmek için yeterince büyüyü keşfedip kaldırma fırsatı verir. "</p><p class="calibre10">"Ee, Yaxley?" diye masanın ucuna seslendi Voldemort. Ateşin ışığı kırmızı gözlerinde tuhaf bir şekilde parıldıyordu. "Bakanlık öbür cumartesine kadar düşmüş olacak mı? "</p><p class="calibre10">Bir kez daha, bütün kafalar çevrildi. Yaxley vücudunu dikleştirdi .</p><p class="calibre10">"Lordum, o konuda iyi haberlerim var. Ben zorluklarla ve büyük bir uğraş sonucunda Pius Thicknesse üzerine İmperius Laneti yapmayı başardım."</p><p class="calibre10">Yaxley‘in çevresinde oturan birçok kişi etkilenmiş göründü; yanındaki Dolohov, uzun kötücül bir yüze sahip bir adam, sırtına bir şaplak attı.</p><p class="calibre10">"Bu bir başlangıç," dedi Voldemort. "Ama Thicknesse sadece bir adam. Ben harekete geçmeden önce adamlarımız tarafından Scrimgeour‘un etrafı sarılmış olmalı. Başkan‘ın hayatına kasıt olarak yapılmış tek bir yanlış hamle beni çok geriye sürükler."</p><p class="calibre10">"Evet, Lordum, bu doğru, ama biliyorsunuz, Sihirli Kanun Yürütme Ofisi‘nin başı olarak Thicknesse‘in sadece Başkan‘ın kendisiyle değil, bütün diğer Bakanlık departmanlarının başlarıyla da düzenli irtibatı vardı. Kontrolümüzün altında böyle bir üst düzey memurun olması sayesinde şimdi sanıyorum ki diğerlerini de ele geçirmemiz kolaylaşacak ve sonra hepsi Scrimgeour‘u çökertmek için beraber çalışabilir."</p><p class="calibre10">"Dostumuz Thicknesse, diğerlerini de döndürmeden önce keşfedilmezse tabi," dedi Voldemort. "Her halükarda, Bakanlık‘ın öbür cumartesiden önce benim olması hala olanaksız gibi görünüyor. Eğer çocuğa gideceği yerde dokunamıyorsak, o zaman bu, yolculuk ettiği süre içinde olmalı."</p><p class="calibre10">"Orada avantaj bizde, Lordum," dedi Yaxley; biraz olsun onay görmeye kararlı gibi görünüyordu. "Şu anda Sihirli Ulaşım Departmanı‘nın içine birkaç insan yerleştirmiş durumdayız. Eğer Potter cisimlenirse veya Uçuç Şebekesi‘ni kullanırsa anında haberimiz olacak."</p><p class="calibre16" style="margin:0pt; border:0pt; height:1em"> </p><p class="calibre10">"İkisini de yapmayacak," dedi Snape. "Yoldaşlık, Bakanlık tarafından düzenlenen veya kontrol edilen her tür ulaşım yolundan sakınıyor; o yerle ilgili hiçbir şeye güvenmiyorlar."</p><p class="calibre10">"Daha da iyi," dedi Voldemort. "Açıkta hareket etmek zorunda kalacak. Ele geçirmesi daha kolay."</p><p class="calibre10">Yine, Voldemort, yukarıda yavaşça dönen vücuda baktı lafına devam ederken, "Çocukla ben kendim ilgileneceğim. Harry Potter‘la ilgili pek çok hata yapıldı. Bazıları benim kendi hatalarım. O Potter, kendi zaferlerinden çok benim hatalarım sayesinde yaşıyor."</p><p class="calibre10">Masanın çevresindekiler Voldemort‘u endişeyle izledi. Her biri, yüz ifadelerinden anlaşıldığı kadarıyla, Harry Potter‘ın devam eden var oluşundan ötürü suçlanma korkusu taşıyordu. Ancak Voldemort, onlardan biriyle değil de daha çok kendisiyle konuşuyormuş gibiydi. Hala üzerindeki kendinden geçmiş vücuda doğru konuşuyordu.</p><p class="calibre10"><span class="calibre5">"Dikkatsiz davrandım ve şans tarafından engellendim. En iyi hazırlanmış planları bile bozdu. Ama şimdi aklım başıma geldi. Daha önce anlamadığım şeyleri anlıyorum. Harry Potter‘ı öldürecek olan ben olmalıyım ve olacağım da."</span></p><p class="calibre10">Bu sözlerle birlikte, görünüşe bakılırsa ona cevap olarak, ani bir feryat sesi geldi; korkunç, acı bir haykırış. Masadakilerin birçoğu hayretle aşağı baktı, çünkü ses ayaklarının altından geliyormuş gibiydi.</p><p class="calibre10">"Kılkuyruk," dedi Voldemort, sessiz, düşünceli tonu hiçbir değişime uğramadan ve gözlerini yukarıdaki dönen vücuttan ayırmayarak," esirimizi sessiz tutma konusunda senle konuşmamış mıydım?"</p><p class="calibre10">"Evet, Lordum," dedi, masanın ortalarında oturan ufak bir adam nefes nefese. Sandalyesinde o kadar alçakta oturuyorduki ilk bakışta sandalye boş gibi görünüyordu. O an yerinden fırladı ve ardında gümüşi, merak uyandıran bir parıltıdan başka bir şey bırakmadan aceleyle odadan dışarı çıktı.</p><p class="calibre10">"Söylediğim gibi," diye devam etti Voldemort, müritlerinin gergin yüzlerine tekrar bakarak, "şimdi daha iyi anlıyorum, Potter‘ı öldürmeye gitmeden önce birinizden bir asa ödünç almam gerektiğini mesela."</p><p class="calibre10">Etrafındaki yüzler şok ifadesine büründü; sanki kollarından birini ödünç almak istediğini duyurmuştu .</p><p class="calibre10">"Gönüllü yok mu?" dedi Voldemort. "Bakalım... Lucius, senin bundan sonra bir asan olması için bir sebep göremiyorum."</p><p class="calibre10">Lucius Malfoy başını kaldırdı. Cildi ateşin ışığında sarımsı ve cilalı görünümdeydi, gözleri de gölgeli ve çökmüştü. Konuştuğunda, sesi boğuktu.</p><p class="calibre10">"Lordum?"</p><p class="calibre10">"Asan, Lucius. Asanı istiyorum."</p><p class="calibre10">"Ben..."</p><p class="calibre10">Malfoy eşine yan yan baktı. Direk önüne bakıyordu, onun kadar solgundu. Uzun sarı saçları sırtından aşağı iniyordu, ama masanın altında ince parmakları kısa süreliğine bileğini kavradı. Onun dokunuşuyla Malfoy elini cüppesinin içine koydu, bir asa çıkardı ve Voldemort‘a uzattı. O da onu kırmızı gözlerinin önünde tuttu ve yakından inceledi.</p><p class="calibre10">"Ne bu?"</p><p class="calibre10">"Karaağaç, Lordum," diye fısıldadı Malfoy.</p><p class="calibre10">"Ve üstünde?"</p><p class="calibre10">"Ejderha - ejderha yürek lifi."</p><p class="calibre10">"İyi," dedi Voldemort. Kendi asasını çıkardı ve uzunluklarını karşılaştırdı. Lucius Malfoy istem dışı bir hareket yaptı; saniyenin onda biri kadar bir süre kendi asasının yerine Voldemort‘un asasını alacağını beklemiş gibiydi. Voldemort hareketi kaçırmamıştı; gözleri kötücülce büyüdü.</p><p class="calibre10">"Sana asamı mı vereyim, Lucius? Benim asamı mı?"</p><p class="calibre10">Topluluğun bazısı kıs kıs güldü.</p><p class="calibre10">"Sana özgürlüğünü verdim, Lucius, bu senin için yeterli değil mi? Ama fark ettim ki sen ve ailen bundan çok da memnun görünmüyorsunuz... Evindeki varlığımın nesi seni bu kadar mutsuz ediyor Lucius?"</p><p class="calibre10">"Hiçbir şeyi - hiçbir şeyi, Lordum!"</p><p class="calibre10"><span class="calibre5">"Hep yalanlar, Lucius..."</span></p><p class="calibre10">Yumuşak ses, acımasız ağız hareket etmeyi kestikten sonra bile tıslamaya devam ediyor gibiydi. Tıslama büyürken büyücülerden bir veya ikisi titremesine ancak hâkim olabildi; ağır bir şeyin masanın altındaki yerde sürünmesi duyulabiliyordu.</p><p class="calibre10">Koca yılan yavaşça Voldemort‘un sandalyesinden yukarı tırmanırken göründü. Sonsuza kadar devam edecekmiş gibi bedenini kaldırdı ve Voldemort‘un omuzları üzerinde durdu: Boynu bir adamın bacağı kadar kalındı, gözbebeği yerine dikey çizikleri olan gözlerini ise kırpmıyordu. Voldemort Lucius‘a bakmaya devam ederken uzun ince parmaklarıyla yaratığı boş boş okşadı.</p><p class="calibre10">"Neden Malfoy'lar hallerinden bu kadar mutsuz görünüyorlar? Dönüşüm, benim güce erişmem, onların pek çok yıllar boyu yürekten istediklerini iddia ettikleri şey değil miydi?"</p><p class="calibre10">"Elbette, Lordum," dedi Lucius Malfoy. Eli üst dudağındaki teri silerken titredi. "Gerçekten istedik - istiyoruz."</p><p class="calibre10">Malfoy‘un solunda eşi, tuhaf, sert bir edayla başıyla onayladı, gözlerini Voldemort ve yılandan uzaklaştırarak. Sağında, oğlu, başlarının üstündeki hareketsiz bedene bakan Draco, hızla Voldemort‘a baktı ve onunla göz teması kurduğu için korkuyla tekrar gözlerini kaçırdı.</p><p class="calibre10">"Lordum," dedi masanın ortalarındaki karanlık bir kadın. Sesi duyguyla doluydu, "sizi burada, aile evimizde konuk etmek bir şeref. Daha üstün bir memnuniyet olamaz ."</p><p class="calibre16" style="margin:0pt; border:0pt; height:1em"> </p><p class="calibre10">Kaskatı ve hareketsiz oturan kız kardeşinin yanında oturuyordu; siyah saçlarıyla ve şiş gözkapaklı gözleriyle ve tavırlarıyla ona hiç benzemiyordu. Bellatrix, Voldemort‘a doğru eğildi, çünkü sadece sözler onun yakınlığa hasretini gösteremezdi.</p><p class="calibre10">"Daha üstün bir memnuniyet olamaz," diye tekrarladı Voldemort. Bellatrix‘in söylediklerini düşünürken başını bir tarafa yatırdı. "Bunun senden gelmesinin önemi çok büyük, Bellatrix. "</p><p class="calibre10">Yüzüne renk hücum etti; gözleri mutluluk gözyaşlarıyla doldu.</p><p class="calibre10">"Lordum, doğrudan başka bir şey konuşmadığımı biliyor!"</p><p class="calibre10">"Daha üstün bir memnuniyet olamaz... Duyduğuma göre ailenizde gerçekleşen mutlu olayla kıyaslandığında bile mi?"</p><p class="calibre10">Ona ağzı aralık bakakaldı; besbelli kafası karışmıştı.</p><p class="calibre10"><span class="calibre5">"Ne demek istediğinizi anlamıyorum, Lordum."</span></p><p class="calibre10">"Yeğeninden bahsediyorum, Bellatrix. Ve senin de, Lucius ve Narcissa. Kurtadam Remus Lupin‘le evlendi. Çok gurur duyuyor olmalısınız."</p><p class="calibre10">Masanın etrafında yüksekçe bir kahkaha patlaması oldu. Çoğu birbirine neşeli bakışlar atmak için öne eğildi, birkaçı da masayı yumruklarıyla dövdü. Büyük yılan bu karışıklıktan hoşlanmayarak ağzını genişçe açtı ve sinirle tısladı, ama Ölüm Yiyenler, Bellatrix ve Malfoy'ların rezil olmasına o kadar sevinmişlerdi ki onu duymadılar. Bellatrix‘in biraz önce mutlulukla kızaran yüzü, çirkin lekeli bir kırmızıya dönmüştü .</p><p class="calibre10">"O bizim yeğenimiz filan değil, Lordum," diye feryat etti coşkun kahkahalar arasından. "Biz -Narcissa ve ben- o Bulanık'la evlendiğinden beri kız kardeşimizi görmedik bile. Veletinin de evlendiği herhangi bir yaratığın da ikimizle ilgisi yoktur."</p><p class="calibre10">"Sen ne diyorsun, Draco?" diye sordu Voldemort, ve sesi alçak olmasına rağmen ıslıkların ve alayların arasından açık seçik duyuldu. "Yavrulara bebek bakıcılığı yapacak mısın?"</p><p class="calibre10">Rezalet daha da büyüdü; Draco Malfoy kendi kucağına öylece bakan babasına dehşetle baktı, sonra da annesinin gözünü yakaladı. Başını neredeyse belli belirsiz iki yana salladı, sonra karşı duvara donuk donuk bakmaya devam etti.</p><p class="calibre10">"Yeter," dedi Voldemort, kızgın yılanı okşayarak. "Yeter."</p><p class="calibre10">Ve kahkaha anında durdu.</p><p class="calibre10">"Zamanla en eski aile ağaçlarımızın çoğu mikrop kapıyor," dedi Bellatrix, ona nefessiz ve yalvaran bakışlarla bakarken. "Onu sağlıklı tutmak için sizin de onu budamanız gerekiyor, değil mi? Diğerlerinin sağlığını tehlikeye atan parçaları kesip atmanız."</p><p class="calibre10">"Evet, Lordum," diye fısıldadı Bellatrix, gözleri yine şükran gözyaşlarıyla yüzerek. "İlk fırsatta! "</p><p class="calibre10">"Elinde olacak," dedi Voldemort. "Ve senin ailende ve dünyada bize bulaşan mikropları kesip atacağız, sadece gerçek kana sahip olanlar kalana kadar..."</p><p class="calibre10">Voldemort, Lucius Malfoy‘un asasını kaldırdı, masanın üstünde sarkan, yavaşça dönen figüre doğru uzattı ve ufak bir hareketle salladı. Figür bir homurdanmayla hayata döndü ve görünmez iplere karşı mücadele etti.</p><p class="calibre10">"Misafirimizi tanıdın mı, Severus?" diye sordu Voldemort.</p><p class="calibre10">Snape gözlerini baş üstü duran yüze doğru çevirdi. Bütün Ölüm Yiyenler tutsağa bakıyordu şimdi, sanki meraklarını gösterme izni verilmiş gibi. Kadın ateşe doğru dönerken çatlak ve korkmuş bir sesle dedi ki, "Severus! Yardım et bana!"</p><p class="calibre10">"Ah, evet," dedi Snape, esir yavaşça tekrar uzağa doğru dönerken .</p><p class="calibre10">"Ve sen, Draco?" diye sordu Voldemort. "Bilmeyenler için söylüyorum, bu geceki konuğumuz, yakın bir zamana kadar Hogwarts Cadılık ve Büyücülük Okulu‘nda öğretmenlik yapan Charity Burbage. "</p><p class="calibre16" style="margin:0pt; border:0pt; height:1em"> </p><p class="calibre10">Masanın etrafında oturanlar anladıklarını belli eden sesler çıkardı. Sivri dişli, geniş, kambur bir kadın kıkırdadı.</p><p class="calibre10">"Evet... Profesör Burbage, cadıların ve büyücülerin çocuklarına Muggle‘lar hakkında ders verdi... Bizden ne kadar farklı oldukları hakkında..."</p><p class="calibre10">Ölüm Yiyenler'den biri yere tükürdü. Charity Burbage, Snape‘in önüne doğru döndü. Gözlerinden saçlarına doğru yaşlar akıyordu. Ondan uzağa doğru dönerken Snape de ona hareketsizce baktı.</p><p class="calibre10">"Avada Kedavra"</p><p class="calibre10">Yeşil ışığın parıldaması odanın her köşesini parlattı. Charity yankılanan bir sesle sallanan ve gıcırdayan masanın üzerine düştü. Bazı Ölüm Yiyenler sandalyelerinde zıpladılar. Draco, sandalyesinden yere düştü.</p><p class="calibre10">"Akşam yemeği, Nagini," dedi Voldemort, yumuşak bir sesle ve koca yılan sallandı ve omzundan cilalı tahtanın üzerine doğru süründü.</p><div class="mbppagebreak" id="calibre_pb_5"></div>
</body></html>
