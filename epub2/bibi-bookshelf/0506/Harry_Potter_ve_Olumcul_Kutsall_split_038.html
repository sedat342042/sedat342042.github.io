<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Harry Potter ve Ölümcül Kutsallar</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos1599913" class="calibre1"><span class="calibre2">
</span></p><p id="filepos1599968" class="calibre7"><span class="calibre4"><span class="bold"><span class="calibre8">OTUZ  DÖRDÜNCÜ  BÖLÜM: </span></span></span><br class="calibre16"/><span class="calibre4"><span class="bold"><span class="calibre8">TEKRAR  ORMAN</span></span></span></p><p class="calibre9">En sonunda, gerçek. Bir zamanlar zaferin sırlarını öğrendiğini sandığı ofisin tozlu halısında yüzü koyun<span class="calibre5">
</span>bir şekilde yatan Harry, artık kurtulmasına ümit verilmediğini anlamıştı. Onun işi Ölüm‘ün memnuniyet<span class="calibre5">
</span>dolu kollarına sakince yürümekti. Yol boyunca, Voldemort'u hayata bağlayan bağlardan geriye<span class="calibre5">
</span>kalanları yok edecek, böylece en sonunda kendisini Voldemort'un yoluna atabilecek ve kendini<span class="calibre5">
</span>korumak için asasını bile kaldırmayacaktı, son temiz bir şekilde gelecekti, ve Godric's Hollow'da<span class="calibre5">
</span>bitirilmesi gereken iş tamamlanmış olacaktı. İkisi de yaşamayacak, ikisi de kurtulamayacaktı.</p><p class="calibre10">Harry göğsünde kalbinin şiddetle attığını hissediyordu. İçindeki ölüm korkusuna rağmen daha hızlı<span class="calibre5">
</span>atması ve Harry'yi yiğitçe hayatta tutması ne kadar da garipti. Ama kalbi durmalıydı, ve yakında<span class="calibre5">
</span>duracaktı da. Onun atış sayısı sınırlandırılmıştı. Harry'nin ayağa kalkıp son kez şatoda yürüyerek<span class="calibre5">
</span>bahçeye çıkması, oradan da ormana girmesine kadar geçen süre içerisinde kalbi daha kaç kere<span class="calibre5">
</span>atacaktı?</p><p class="calibre10">Harry yerde yatarken içinde haykıran cenaze davulu eşliğinde bir dehşet hissi üstünden akıp geçti.<span class="calibre5">
</span>Ölmek acı verecek miydi? Böyle zamanlarda Harry'nin tek düşündüğü ölümün oluş anı ve ondan kaçış<span class="calibre5">
</span>olmuştu, ölümün kendisini ise hiç düşünmemişti: Yaşama isteği her zaman ölüm korkusundan çok<span class="calibre5">
</span>daha baskın olmuştu. Ama artık ölüm Harry'nin karşısına ondan kaçmayı deneyebileceği bir şekilde<span class="calibre5">
</span>değil, Voldemort'u alt etmesi için tek çözüm yolu şeklinde çıkmıştı. Bitmişti, Harry bunu biliyordu, ve<span class="calibre5">
</span>geriye kalan tek şey onun kendisiydi: ölüm.</p><p class="calibre10">Keşke Dört Numara Privet Drive‘ı son kez terk ettiği gece, asil anka tüyüne sahip asası onu kurtardığı<span class="calibre5">
</span>zaman ölmüş olsaydı! Keşke Hedwig gibi ne olduğunu bile anlayamayacak kadar çabucak ölmüş<span class="calibre5">
</span>olsaydı! Ya da keşke sevdiği birini kurtarmak için kendini o kişiye doğrultulan asanın önüne atsaydı...<span class="calibre5">
</span>Artık anne-babasının ölümlerine bile imreniyordu. Kendi yok oluşuna giden bu soğukkanlı yürüyüşü<span class="calibre5">
</span>yapmak için cesaretin farklı bir çeşidi gerekecekti. Harry parmaklarının hafifçe titrediğini hissetti ve<span class="calibre5">
</span>onları kontrol etmek için çaba sarf etti, onu kimsenin görme ihtimali olmamasına rağmen; duvarlardaki<span class="calibre5">
</span>portrelerin hepsi boştu.</p><p class="calibre10">Yavaşça, çok yavaşça, ayağa kalktı ve kalktığı gibi kendini daha canlı, yaşayan bedenini ise hiç<span class="calibre5">
</span>olmadığı kadar tetikte hissetti. Akıl, cesaret ve bağlılık dolu bir kalp, neden daha önce hiç kendisini<span class="calibre5">
</span>nasıl bir mucize olduğu konusunda takdir etmemişti? Ama hepsi gidecekti... ya da en azından o,<span class="calibre5">
</span>bedeninden ayrılacaktı. Nefesi yavaşça ve derinden geldi, ve ağzı ile boğazı tamamıyla kurudu, ama<span class="calibre5">
</span>gözleri de öyleydi.</p><p class="calibre10">Dumbledore'un ihaneti hemen hemen hiçbir şeydi. Tabii ki de daha büyük bir plan vardı: Harry bunu<span class="calibre5">
</span>göremeyerek budalaca davranmıştı, her şeyi şimdi anlıyordu. Dumbledore'un onu canlı görmek<span class="calibre5">
</span>istemesi konusundaki tahminlerini hiç sorgulamamıştı. Artık yaşam süresinin Hortkuluklar‘ın ne kadar<span class="calibre5">
</span>sürede yok edildiğiyle bağlantılı olduğunu görebiliyordu. Dumbledore onları yok etme işini Harry'ye<span class="calibre5">
</span>bırakmıştı, ve o itaatkar bir şekilde sadece Voldemort'u değil, kendisini de hayata bağlayan bağları<span class="calibre5">
</span>söküp atmaya devam etmişti. Bu tehlikeli görevi, daha fazla hayatı harcamadan, zaten öldürülmek için<span class="calibre5">
</span>işaretlenmiş olan ve ölümü bir felaket değil de Voldemort'a karşı bir başka hamle olan bir çocuğa<span class="calibre5">
</span>vermek ne kadar da yalın, ne kadar da basitti.</p><p class="calibre10">Ve Dumbledore, Harry'nin vazgeçmeyeceğini, sona doğru gitmeye devam edeceğini biliyordu, bu son<span class="calibre5">
</span>kendi sonu olsa bile, çünkü Harry kendisinin aslında ne olduğunu öğrenmek için başını belaya<span class="calibre5">
</span>sokmuştu, değil mi? Onu durdurmak için gereken gücün kendinde olduğunu keşfeden Harry'nin artık<span class="calibre5">
</span>başka kimsenin kendisinin yüzünden ölmesine izin vermeyeceğini Voldemort'un bildiği gibi<span class="calibre5">
</span>Dumbledore da biliyordu. Büyük Salon'da ölü bir şekilde yatan Fred'in, Lupin'in ve Tonks'un<span class="calibre5">
</span>görüntüleri tekrardan Harry'nin zihnine doluştular, ve Harry bir anlığına zorlukla nefes alabildi. Ölüm<span class="calibre5">
</span>sabırsızdı...</p><p class="calibre10">Ama Dumbledore Harry'yi fazla abartmıştı. O başarısız olmuştu: Yılan yaşıyordu. Harry öldürüldükten<span class="calibre5">
</span>sonra bile Voldemort'u dünyaya bağlayan Hortkuluklar'dan biri kalmıştı. Doğru, bu bir başkası için daha<span class="calibre5">
</span>kolay bir iş olacaktı. Harry bu işi kimin yapacağını merak etti... Ron ve Hermione ne yapılması<span class="calibre5">
</span>gerektiğini biliyorlardı tabii ki de... Dumbledore'un, Harry'nin sırlarını diğer ikisine açmasını istemesinin<span class="calibre5">
</span>nedeni de buydu... böylece eğer Harry yaşam ömrünü biraz daha erkenden tamamlarsa Ron ve<span class="calibre5">
</span>Hermione bayrağı devralabilirlerdi...</p><p class="calibre10">Soğuk bir pencereye düşen yağmur damlaları gibi, bu düşünceler de ölmesi gerektiğiyle ilgili su<span class="calibre5">
</span>götürmez gerçeğin katı yüzeyine pat pat diye çarptılar. Ben ölmeliyim. Bu, sona ermeli.</p><p class="calibre10">Ron ve Hermione ile aralarında sanki çok uzak bir ülkedeymişler gibi uzun bir mesafe vardı; Harry<span class="calibre5">
</span>ikisinden çok uzun zaman önce ayrılmış gibi hissediyordu. Karar vermişti, hiçbir hoşça kal ve hiçbir<span class="calibre5">
</span>açıklama olmayacaktı. Bu, beraber çıkamayacakları bir yolculuktu, ve ikisinin onu durdurma girişimleri<span class="calibre5">
</span>değerli zamanı harcamaktan başka bir işe yaramayacaktı. Harry on yedinci yaş gününde aldığı<span class="calibre5">
</span>yıpranmış altın kol saatine baktı. Voldemort'un çocuğun teslim olması için verdiği bir saatin yaklaşık<span class="calibre5">
</span>yarısı geçmişti.</p><p class="calibre10">Harry ayağa kalktı. Kalbi, çılgına dönmüş bir kuş gibi kaburga kemiklerine doğru atıyordu. Belki geriye<span class="calibre5">
</span>az bir zamanının kaldığını biliyordu, belki de sondan önce bir yaşam süresi boyunca atması gereken<span class="calibre5">
</span>atış sayısını tamamlama kararı almıştı. Harry ofis kapısını kapatırken arkasına bakmadı.</p><p class="calibre10">Şato bomboştu. Harry birden kendisini, sanki çoktan ölmüş de şatoyu hayaletimsi bir süzülüşle<span class="calibre5">
</span>geçiyormuş gibi hissetti. Portredeki insanlar hala çerçevelerinde değillerdi; tüm mekan ürkütücü bir<span class="calibre5">
</span>sessizlikteydi, sanki hepsinin can damarı ölülerin ve yas tutanların tıka basa doldurduğu Büyük<span class="calibre5">
</span>Salon'da yoğunlaşmıştı.</p><p class="calibre10">Harry görünmezlik pelerinini üstüne çekti, aşağı katlara indi ve en sonunda Giriş Salonu'ndaki mermer<span class="calibre5">
</span>basamaklara vardı. Belki içindeki küçücük bir parça fark edilmeyi, görülmeyi, durdurulmayı umuyordu,<span class="calibre5">
</span>ama pelerin her zamanki gibi, aşılamazdı, kusursuzdu, ve Harry giriş kapısına kolaylıkla ulaştı.</p><p class="calibre10">O anda Neville, Harry'nin yanından geçti. Bahçeden içeriye bir ceset taşıyan iki kişiden biriydi. Harry<span class="calibre5">
</span>cesede bir bakış attı ve karnında bir başka donuk patlama daha hissetti: Collin Creevey, reşit<span class="calibre5">
</span>olmamasına rağmen Malfoy, Crabbe ve Goyle'un yaptığı gibi peşlerinden gizlice gelmiş olmalıydı.<span class="calibre5">
</span>Ölmek için henüz çok küçüktü.</p><p class="calibre10">"Biliyor musun? Onu kendim taşıyabilirim, Neville," dedi Oliver Wood, ve Collin'i itfaiyeci kavrayışı ile<span class="calibre5">
</span>omzuna kaldırarak Büyük Salon'a taşıdı.</p><p class="calibre10">Neville bir süreliğine kapının gövdesine yaslandı ve elinin tersiyle alnını sildi. Yaşlı bir adam gibi<span class="calibre5">
</span>gözüküyordu. Ardından daha fazla cesedi geri almak için basamaklardan aşağı inerek karanlığa<span class="calibre5">
</span>karıştı.</p><p class="calibre10">Harry, Büyük Salon'un girişine bir bakış attı. İnsanlar etrafta dolaşıyor, birbirlerini teselli etmeye<span class="calibre5">
</span>çalışıyor, içiyor, ölülerin önünde diz çöküyordu, ama Harry sevdiği insanlardan hiçbirini göremedi,<span class="calibre5">
</span>Hermione'den, Ron'dan, Ginny'den, Weasley'lerin herhangi birinden, ya da Luna'dan bir iz yoktu.<span class="calibre5">
</span>Harry onlara bir bakış atmak için geriye kalan tüm zamanını verebileceğini düşündü; fakat daha sonra,<span class="calibre5">
</span>gözlerini onlardan ayırmaya gücü yetecek miydi? Böylesi daha iyiydi.</p><p class="calibre10">Harry basamaklardan aşağı indi ve karanlığa karıştı. Yaklaşık sabahın dördüydü, ve bahçedeki<span class="calibre5">
</span>ölümcül sessizlik Harry'ye sanki herkes nefesini tutuyormuş, ve onun yapması gerektiği şeyi yapıp<span class="calibre5">
</span>yapmayacağını görmek için bekliyorlarmış gibi hissettiriyordu.</p><p class="calibre10">Harry, bir başka cesedin üzerine eğilmiş olan Neville'e doğru yürüdü.<span class="calibre5">
</span>"Neville."</p><p class="calibre10">"Vay canına, Harry, nerdeyse kalp krizi geçirmeme neden olacaktın!"</p><p class="calibre10">Harry pelerini üstünden çekmişti: İşi şansa bırakmama isteğinden doğan bu fikir ona durup dururken<span class="calibre5">
</span>gelmişti.</p><p class="calibre10">"Tek başına nereye gidiyorsun?" diye sordu Neville şüpheyle.</p><p class="calibre10">"Planın bir parçası," dedi Harry. "Yapmam gereken bir şey var. Dinle -Neville-"</p><p class="calibre10">"Harry!" Neville aniden korkmuş bir şekilde baktı. "Harry, kendini teslim etmeyi düşünmüyorsun, değil<span class="calibre5">
</span>mi?"</p><p class="calibre10">"Hayır," diye yalan söyledi Harry kolaylıkla. "Tabii ki de hayır... bu başka bir şey. Ama bir süreliğine<span class="calibre5">
</span>gözden uzak olabilirim. Voldemort'un yılanını biliyorsun, değil mi Neville? Kocaman bir yılanı var...<span class="calibre5">
</span>Nagini diye çağırır..."</p><p class="calibre10">"Duymuştum, evet... Eee?"</p><p class="calibre10">"O öldürülmeli. Ron ve Hermione bunu biliyor, ama bu şartlar altında onlar..."</p><p class="calibre10">Bu ihtimalin korkunçluğu Harry'yi bir süre boğdu, konuşmayı imkansız kıldı. Ama Harry kendine tekrar<span class="calibre5">
</span>çeki düzen verdi: Bu çok önemliydi, Dumbledore gibi olmalıydı, soğukkanlılığını korumalı, görevi<span class="calibre5">
</span>devam ettirecek yedeklerin olduğundan emin olmalıydı. Dumbledore Hortkuluklar'dan hala üç kişinin<span class="calibre5">
</span>haberdar olduğunu bilerek ölmüştü; şimdi Neville Harry'nin yerini alacaktı: Bu sırrı bilen yine üç kişi<span class="calibre5">
</span>olacaktı.</p><p class="calibre10">"Bu şartlar altında onlar -meşguller- ve sen bu riski göze alarak-"</p><p class="calibre10">"Yılanı mı öldüreceğim?"</p><p class="calibre10">"Yılanı öldüreceksin," diye tekrarladı Harry.</p><p class="calibre10">"Tamam, Harry. Sen iyisin, değil mi?"</p><p class="calibre10">"Ben iyiyim. Teşekkürler, Neville."</p><p class="calibre10">Ama Neville, Harry hareket etmeye yeltendiği anda çocuğun bileğini kavradı.<span class="calibre5">
</span>"Biz hepimiz savaşmaya devam edeceğiz, Harry. Bunu biliyorsun değil mi?"</p><p class="calibre10">"Evet, ben-"</p><p class="calibre10">Boğucu his cümlenin sonunu yok etti; Harry devam edemedi. Neville ise bu durumu garip bulmuş gibi<span class="calibre5">
</span>gözükmüyordu. Harry'nin omzuna hafifçe vurdu, ve onu serbest bıraktıktan sonra daha fazla ceset<span class="calibre5">
</span>aramak için gözden kayboldu.</p><p class="calibre10">Harry pelerini tekrar üstüne örttü ve yürümeye devam etti. Birisi az ilerde, bahçe zemininde<span class="calibre5">
</span>yüzükoyun yatmış bir şekilde duran bir başka kişinin üstüne eğilmişti. O kişinin Ginny olduğunu<span class="calibre5">
</span>anladığında ondan sadece bir adım uzaklıktaydı.</p><p class="calibre10">Harry son anda durabildi. Ginny annesini isteyen bir kızın önünde diz çökmüştü.<span class="calibre5">
</span>"Her şey yolunda," diyordu Ginny. "Sorun yok. Seni içeriye götüreceğiz."</p><p class="calibre10">"Ama ben eve gitmek istiyorum," diye fısıldadı kız. "Artık savaşmak istemiyorum!"</p><p class="calibre10">"Biliyorum," dedi Ginny, ve sesi çatladı. "Her şey yoluna girecek."</p><p class="calibre10">Soğuk dalgacıklar Harry'nin derisi üzerinde dalgalandı. Geceye doğru bağırmak, Ginny'nin onun orda<span class="calibre5">
</span>bir yerde olduğunu ve nereye gittiğini bilmesini istiyordu. Durdurulmak, sürüklene sürüklene geri<span class="calibre5">
</span>götürülmek, evine yollanmak istiyordu...</p><p class="calibre10">Ginny şimdi yaralı kızın yanında diz çökmüş bir şekilde kızın elini tutuyordu. Harry muazzam bir<span class="calibre5">
</span>çabayla kendine hakim oldu. Yanlarından geçip giderken Ginny'nin etrafına bakındığını gördüğünü<span class="calibre5">
</span>düşündü, ve kızın yakınlarda birisinin yürüdüğünü görüp görmemiş olduğunu merak etti, ama Harry<span class="calibre5">
</span>konuşmadı, ve arkasına bakmadı.</p><p class="calibre10">Hagrid'in kulübesi karanlığın içinde kocaman bir şekilde belirdi. Hiçbir ışık yoktu, Fang'in kapıyı<span class="calibre5">
</span>tırmalama sesi ya da hoşnutlukla gürleyen havlaması yoktu. Hagrid'e yapılan tüm o ziyaretler, ateşin<span class="calibre5">
</span>üstündeki bakır çaydanlıktan gelen ışıltı, kaya gibi sert kekler ve kocaman yiyecekler, Hagrid'in sakallı<span class="calibre5">
</span>devasa suratı, Ron'un sümüklüböcek kusuşu, ve Hermione'nin Hagrid'e Norbert'ı kurtarması için<span class="calibre5">
</span>yardım etmesi...</p><p class="calibre10">Harry yürümeye devam etti, en sonunda Orman'ın kıyısına vardı ve durdu.</p><p class="calibre10">Bir Ruh Emici sürüsü ağaçların arasından süzülüyordu; Harry onların yaydığı soğuğu hissedebiliyordu,<span class="calibre5">
</span>ve onların arasından güvenli bir şekilde geçebileceğinden emin değildi. Bir Patronus yaratmak için<span class="calibre5">
</span>gücü kalmamıştı. Harry titremesine daha fazla engel olamadı. Bu kadar şeyden sonra ölmek bu kadar<span class="calibre5">
</span>kolay olmamalıydı. Nefes aldığı her saniye, çimenin kokusu, yüzüne çarpan serin hava, onun için çok<span class="calibre5">
</span>kıymetliydi: İnsanların yılları ve yılları olduğunu, boşa harcamak, geride bırakmak için birçok<span class="calibre5">
</span>zamanlarının olduğunu, ama şu an kendisinin her saniyeye sıkı sıkı tutunmak zorunda olduğunu<span class="calibre5">
</span>düşünmek. Aynı anda Harry devam edemeyeceğini de düşünüyor ama etmesi gerektiğini de biliyordu.<span class="calibre5">
</span>Uzun soluklu oyun sona ermişti, Snitch yakalanmıştı, göğü terk etmenin tam zamanıydı...</p><p class="calibre10">Snitch. Harry'nin zayıf parmakları bir anlığına boynundaki keseyle oynadı ve içindeki Snitch'i çekip<span class="calibre5">
</span>aldı.</p><p class="calibre10">Kapanışta açılırım.</p><p class="calibre10">Harry hızla ve zorla nefes alarak Snitch'e baktı. Şu an zamanın mümkün olduğunca yavaş akmasını<span class="calibre5">
</span>istemesine rağmen zaman daha da hızlanmış gibi gözüküyordu ve kavrama yetisi o kadar hızlanmıştı<span class="calibre5">
</span>ki sanki düşünceleri atlaya atlaya ilerliyordu. Yakın olan buydu. O an bu andı.</p><p class="calibre10">Harry altından metali dudaklarına bastırdı ve fısıldadı, "Ölmek üzereyim."</p><p class="calibre10">Metal kabuk kırılarak açıldı. Harry titreyen elini indirdi, Draco'nun asasını pelerinin altından kaldırdı ve<span class="calibre5">
</span>mırıldadı, "Lumos."</p><p class="calibre10">Siyah taş, üstündeki çentikli çatlağıyla beraber Snitch'in iki yarısının tam merkezine oturdu. Diriltme<span class="calibre5">
</span>Taşı, Yüce Asa'yı temsil eden dikey çizgiyle çatallaşmıştı. Pelerin'i ve taşı temsil eden üçgen ile<span class="calibre5">
</span>çember ise hala ayırt edilebilir nitelikteydi.</p><p class="calibre10">Ve tekrar Harry düşünmeye gerek duymadan anladı. Kendisi onlara katıldığı için onları geri getirmenin<span class="calibre5">
</span>bir anlamı yoktu. Gerçek manada Harry onları çağırmıyordu: Onlar onu çağırıyorlardı.</p><p class="calibre10">Harry gözlerini kapattı ve taşı elinde üç kez çevirdi.</p><p class="calibre10">Olayın gerçekleşmiş olduğunu biliyordu, çünkü etrafından gelen ve kendisinde, narin bedenlerin,<span class="calibre5">
</span>ayakların ormanın dıştaki kenarını temsil eden, üstü küçük dallarla örtülü, dünyevi toprağa<span class="calibre5">
</span>sürtüyormuş izlenimi uyandıran hareketleri duyabiliyordu. Harry gözlerini açtı ve etrafına baktı.</p><p class="calibre10">Görebildiği kadarıyla, onlar ne hayalettiler ne de tam anlamıyla canlıydılar. Uzun zaman önce<span class="calibre5">
</span>günlükten kaçmış olan ve anılar sayesinde nerdeyse katı bir cisim gibi gözüken Riddle'ı<span class="calibre5">
</span>anımsatıyorlardı. Yaşayan insanlardan daha az, hayaletlerden ise daha çok katıydılar. Hepsi Harry'ye<span class="calibre5">
</span>doğru yürüdü, ve her yüzde sevgi dolu bir gülümseyiş vardı.</p><p class="calibre10">James, Harry'le aynı boynaydı. Öldüğü zaman üstünde ne varsa yine onları giyiyordu, saçı kirliydi ve<span class="calibre5">
</span>karışıktı, gözlükleri ise Mr. Weasley'ninkiler gibi hafif yamuktu.</p><p class="calibre10">Sirius uzun boylu ve yakışıklıydı, ve Harry'nin onu hayattayken gördüğünden çok daha gençti. Elleri<span class="calibre5">
</span>ceplerinde olan Sirius, yüzündeki sırıtışla ve doğal bir zerafetle Harry'ye doğru esnek ve uzun adımlar<span class="calibre5">
</span>attı.</p><p class="calibre10">Lupin de genç gözüküyordu, ve daha az pejmürdeydi, saçları daha gür ve daha koyuydu. Gençlik<span class="calibre5">
</span>gezintilerinden parçalar taşıyan bu tanıdık yere geri geldiği için yüzünde mutlu bir ifade vardı.</p><p class="calibre10">Lily'nin gülümseyişi hepsininkinden daha genişti. Harry'ye yaklaşırken uzun saçlarını arkaya doğru attı, ve aynı Harry'ninki gibi olan yeşil gözleriyle sanki bir daha ona yeterince bakma fırsatı<span class="calibre5">
</span>bulamayacakmış gibi oğlunun yüzüne doyasıya baktı.</p><p class="calibre10">"Çok cesurdun."</p><p class="calibre10">Harry konuşamadı. Gözleri annesinin üstündeydi, ve böyle ayakta dikilerek ona sonsuza dek bakmayı<span class="calibre5">
</span>istediğini düşündü, ve bu ona yeterdi.</p><p class="calibre10">"Nerdeyse ordasın," dedi James. "Çok yakın. Biz... seninle çok gurur duyuyoruz."</p><p class="calibre10">"Acıtıyor mu?"</p><p class="calibre10">Bu çocukça soru Harry durduramadan dudaklarından dökülmüştü.</p><p class="calibre10">"Ölmek mi? Tam olarak değil," dedi Sirius. "Uykuya dalmaktan daha çabuk ve daha kolay."</p><p class="calibre10">"Ve o, elini çabuk tutacak. İşin bitmesini istiyor," dedi Lupin.</p><p class="calibre10">"Ölmeni istememiştim," dedi Harry. Bu sözler ağzından istemsizce çıkmıştı. "Hiçbirinizin. Üzgünüm..."<span class="calibre5">
</span>Harry bu sözleriyle diğerlerinden çok Lupin'i hedef almış, ondan özür dilemişti.<span class="calibre5">
</span>"... tam da bir oğlun olduktan sonra... Remus, ben çok üzgünüm..."</p><p class="calibre10">"Ben de üzgünüm," dedi Lupin. "Oğlumu hiçbir zaman tanıyamayacak olduğum için üzgünüm... ama o<span class="calibre5">
</span>niçin öldüğümü bilecek ve umarım beni anlayacak. Onun daha mutlu bir hayat sürebileceği bir dünya<span class="calibre5">
</span>yaratmak için uğraştım."</p><p class="calibre10">Ormanın kalbinden çıkmış gibi gözüken dondurucu bir rüzgar Harry'nin saçlarını alnından kaldırdı.<span class="calibre5">
</span>Harry onların, kendisine gitmesi gerektiğini söylemeyeceklerini biliyordu, çünkü bu onun kararı<span class="calibre5">
</span>olmalıydı.</p><p class="calibre10">"Yanımda olacak mısınız?"</p><p class="calibre10">"Sonuna kadar," dedi James.</p><p class="calibre10">"Sizleri göremeyecekler mi?" diye sordu Harry.</p><p class="calibre10">"Biz senin bir parçanız," dedi Sirius. "Diğer herkes için görünmeziz."<span class="calibre5">
</span>Harry annesine baktı.</p><p class="calibre10">"Bana yakın dur," dedi sessizce.</p><p class="calibre10">Ve Harry kendini tamamıyla gözden çıkardı. Ruh Emiciler'in yaydığı soğuk ona üstün gelemedi; yol<span class="calibre5">
</span>arkadaşlarıyla beraber hepsinin arasından geçti, ve yol arkadaşları onun için bir Patronus görevi<span class="calibre5">
</span>gördüler, hep beraber gittikçe sıklaşan yaşlı ağaçların arasından yollarını açarak ilerlediler. Ağaçların<span class="calibre5">
</span>dalları yollarını kapattı, kökleri yumru oldu ve ayaklarına dolandı. Harry karanlığın içinde pelerinini<span class="calibre5">
</span>sımsıkı tuttu ve Voldemort'un nerede olduğu hakkında bir fikri olmadan, ama onu bulacağından emin<span class="calibre5">
</span>bir şekilde Orman'ın derinliklerine doğru ilerledi. Onun arkasından pek az ses çıkaran James, Sirius,<span class="calibre5">
</span>Lupin ve Lily geliyordu, onların varlığı Harry'nin cesaretinin ve bir ayağını diğerinin önüne atmaya<span class="calibre5">
</span>devam etmesinin nedeniydi.</p><p class="calibre10">Harry'nin bedeni ve zihni artık garip bir şekilde birbirleriyle bağlantıyı kesmişti, uzuvları bilinçli bir<span class="calibre5">
</span>yönlendirmeden yoksun çalışıyordu, sanki onlar sürücü değillerdi de yolcuydular, ve bedeni terk<span class="calibre5">
</span>etmelerine az kalmıştı. Arkasından onla beraber ormanda yürüyen ölüler onun için artık arkasında<span class="calibre5">
</span>kalan şatoda yaşayanlardan daha gerçektiler: Ron, Hermione, Ginny ve diğer hepsi o tökezleye<span class="calibre5">
</span>tökezleye, hayatının sonuna doğru, Voldemort'a doğru ilerlerken onun için hayalet gibiydiler...</p><p class="calibre10">Bir patırtı ve bir fısıltı. Diğer bazı yaşayan varlıklar annesi, babası ve Lupin ile Sirius'un da yaptığı gibi<span class="calibre5">
</span></p><p class="calibre10">Pelerini altında durmuş olan, etrafı dikkatle izleyen ve dinleyen Harry'ye doğru harekete geçmişti.<span class="calibre5">
</span>"Orda biri mi var?" diye bir fısıltı geldi yakından. "Onun bir görünmezlik pelerini vardı. Acaba...?"</p><p class="calibre10">İki siluet yakındaki bir ağacın arkasından belirdi; Asalarından ışık çıkıyordu ve Harry, karanlığın içinde<span class="calibre5">
</span>tam da kendisinin, annesinin, babasının, Lupin'in ve Sirius'un durduğu yere dikkatle bakan Yaxley ile<span class="calibre5">
</span>Dolohov'u gördü. Ama anlaşıldığı kadarıyla onlar hiçbir şey görememişlerdi.</p><p class="calibre10">"Kesinlikle bir şey duydum," dedi Yaxley. "Hayvan mı sence?"</p><p class="calibre10">"O kafadan sakat Hagrid buraya bir kucak dolusu malzeme saklamıştı," dedi Dolohov omzunun<span class="calibre5">
</span>üstünden bakarak.</p><p class="calibre10">Yaxley saatine baktı.</p><p class="calibre10">"Zaman nerdeyse doldu. Potter bir saatini tüketti. Gelmiyor."</p><p class="calibre10">"Ve o, Potter'ın geleceğinden emindi! Mutlu olmayacak."</p><p class="calibre10">"Gidelim en iyisi," dedi Yaxley, "Şimdiki planın ne olduğuna bakalım."</p><p class="calibre10">O ve Dolohov döndüler ve Orman'ın derinliklerine doğru ilerlediler. Harry onların kendisini tam olarak<span class="calibre5">
</span>istediği yere götüreceklerini bildiğinden onları takip etti. İki yanına da göz attı ve annesi ona<span class="calibre5">
</span>gülümsedi, babası ise cesaret verircesine başını salladı.</p><p class="calibre10">Sadece birkaç dakika daha yürümüşlerdi ki Harry ışığı gördü. Yaxley ile Dolohov, Harry'nin devasa<span class="calibre5">
</span>Aragog'un bir zamanlar yaşamış olduğunu bildiği bir açıklığa adımlarını attılar. Geniş ağının kalıntıları<span class="calibre5">
</span>orda hala duruyordu, ama onun yumurtladığı çocukları Ölüm Yiyenler tarafından kendi amaçları<span class="calibre5">
</span>uğruna savaşmak için kovulmuşlardı.</p><p class="calibre10">Açıklığın ortasında bir ateş yandı, ve onun titreşen parıltısı tamamıyla sessiz ve dikkatli bir Ölüm Yiyen<span class="calibre5">
</span>kalabalığının üstüne düştü. Bazıları hala maskeli ve kukuletalıydı; diğerleri ise yüzlerini göstermişlerdi.<span class="calibre5">
</span>İki dev onların yakınlarında bir yerde oturmuştu, sahneye devasa gölgeler düşürüyorlardı, yüzleri<span class="calibre5">
</span>acımasız ve bir kaya gibi pürüzlüydü. Harry sinsi sinsi dolaşan ve uzun tırnaklarını kemiren Fenrir'i<span class="calibre5">
</span>gördü; koca sarışın Rowle kanayan dudağına hafifçe dokunuyordu. Bozguna uğramış ve dehşete<span class="calibre5">
</span>düşmüş Lucius Malfoy'u ve içe göçmüş gözlerinde endişe dolu olan Narcissa'yı gördü.</p><p class="calibre10">Her göz, beyaz elleri önündeki Yüce Asa'nın üstünde gezinen ve başı eğik bir şekilde ayakta dikilen<span class="calibre5">
</span>Voldemort'a kilitlenmişti. Dua ediyor ya da içinden sessizce sayıyor olabilirdi ve hala bu sahnenin<span class="calibre5">
</span>kenarında duran Harry ise anlamsız bir şekilde saklambaç oyunundaki bir çocuğun sayışını aklına<span class="calibre5">
</span>getiriyordu. Voldemort'un kafasının arkasında, hala kıvrılan ve dolanan koca yılan Nagini<span class="calibre5">
</span>bulunmaktaydı, devasa bir ışık halkasını andıran, parıltılı ve gösterişli kafesinin içinde dolaşıyordu.</p><p class="calibre10">Dolohov ve Yaxley gruba katıldıklarında Voldemort onlara baktı.</p><p class="calibre10">"Ondan hiçbir iz yok Lordum," dedi Dolohov.</p><p class="calibre10">Voldemort'un yüz ifadesi değişmedi. Kırmızı gözleri adeta bir ateş ışığında yanıyordu. Yavaşça Yüce<span class="calibre5">
</span>Asa‘yı uzun parmakları arasında gezdirdi.</p><p class="calibre10">"Lordum..."</p><p class="calibre10">Bellatrix konuşmuştu; Voldemort'a en yakın oturan oydu, perişan bir hali vardı, yüzü biraz kanlıydı,<span class="calibre5">
</span>fakat diğer yandan zarar görmemişti.</p><p class="calibre10">Voldemort kadını susturmak için elini kaldırdı, ve kadın daha başka bir söz söylemedi, ama gözleri<span class="calibre5">
</span>huşu dolu bir hayranlıkla onun üstündeydi.</p><p class="calibre10">"Geleceğini düşünmüştüm," dedi Voldemort, yüksek, berrak sesiyle, gözlerinden alevler yükseliyordu.<span class="calibre5">
</span>"Geleceğini ummuştum."</p><p class="calibre10">Kimse konuşmadı. Onlar da, sanki bir kenara fırlatılıp atılmasına az kalmış olan bedeninden kaçma<span class="calibre5">
</span>kararı almış olan kalbinin kendisini kaburga kemiklerine doğru attığını hisseden Harry kadar<span class="calibre5">
</span>korkmuşlardı. Görünmezlik pelerinini üstünden çekerken elleri sayıp sövdü. Harry pelerini asasıyla<span class="calibre5">
</span>beraber cübbesinin içine yerleştirdi. Savaşmak için teşvik edilmeyi istemiyordu.</p><p class="calibre10">"Görünen o ki... yanılmışım," dedi Voldemort.</p><p class="calibre10">"Hayır, yanılmadın."</p><p class="calibre10">Harry bunu toplayabildiği tüm gücüyle, çıkarabildiği kadarıyla yüksek sesle söyledi. Sesinin korkmuş<span class="calibre5">
</span>gibi çıkmasını istemiyordu. Diriltme Taşı uyuşmuş parmaklarının arasından kayıp gitti, ve Harry göz<span class="calibre5">
</span>ucuyla ailesinin, Sirius ile Lupin'in o ateş ışığına adım atar atmaz kaybolduklarını gördü. O anda<span class="calibre5">
</span>Harry'nin gözleri Voldemort'tan başka kimseyi görmüyordu. Sadece o ikisi vardı.</p><p class="calibre10">İllüzyon onu sarmış olduğu hızla kayboldu. Devler, Ölüm Yiyenler bir araya toplanırken gürledi, ve<span class="calibre5">
</span>birçok haykırış, hayret nidası, hatta kahkaha meydanı sardı. Voldemort dikildiği yerde donup kalmıştı,<span class="calibre5">
</span>ama kırmızı gözleri Harry'yi bulmuştu ve ona yaklaşan Harry'ye dikilmişti.</p><p class="calibre10">Derken bir ses haykırdı, "HARRY! HAYIR!"</p><p class="calibre10">Harry döndü: Hagrid yakınlardaki bir ağaca sıkıca bağlanmıştı. Ümitsizce çırpındıkça devasa bedeni<span class="calibre5">
</span>kafasının üstündeki dalları sallıyordu.</p><p class="calibre10">"HAYIR! HAYIR! HARRY, NE YAPTIĞINI...?"</p><p class="calibre10">"SESSİZ OL!" diye bağırdı Rowle, ve asasının bir hareketiyle Hagrid'i susturdu.</p><p class="calibre10">Ayağa sıçramış olan Bellatrix, sabırsızlıkla bir Harry'ye bir Voldemort'a bakıyor, göğsü inip kalkıyordu.<span class="calibre5">
</span>Hareket eden tek şey alevler ve Voldemort'un kafasının arkasındaki parıltılı kafeste bir dolanıp bir<span class="calibre5">
</span>çözülen yılandı.</p><p class="calibre10">Harry göğsüne değen asasını hissedebiliyordu, ama onu çekmek için bir girişimde bulunmadı. Yılanın<span class="calibre5">
</span>çok iyi korunduğunu, ve eğer asasını Nagini'ye doğrultursa elli tane lanetin onu daha önce vuracağını<span class="calibre5">
</span>biliyordu. Voldemort ile Harry birbirlerine bakmaya devam ettiler ve Voldemort en sonunda kafasını<span class="calibre5">
</span>yana eğerek karşısında duran çocuğu ölçüp biçmeye başladı, ve tek bir neşesiz gülümseyiş dudaksız<span class="calibre5">
</span>ağzında kıvrıldı.</p><p class="calibre10">"Harry Potter," dedi çok yumuşak bir ses tonuyla. Sesi aralarında duran ateşin bir parçası olabilirdi.<span class="calibre5">
</span>"Sağ Kalan Çocuk."</p><p class="calibre10">Ölüm Yiyenler'in hiçbiri hareket etmedi. Hepsi bekliyordu: Her şey bekliyordu. Hagrid çırpınıyor,<span class="calibre5">
</span>Bellatrix hızlı hızlı soluyor, ve Harry ise açıklanamaz bir şekilde Ginny'yi, onun parlayan bakışlarını, ve<span class="calibre5">
</span>dudaklarının onun...</p><p class="calibre10">Voldemort asasını kaldırdı. Başı meraklı bir çocuk gibi hala bir yana eğikti, devam ederse ne olacağını<span class="calibre5">
</span>merak ediyordu. Harry kırmızı gözlere baktı ve bu işin şimdi, çabucak, hala ayakta durabiliyorken,<span class="calibre5">
</span>kontrolünü kaybetmemişken, korkusuna yenik düşmemişken bitmesini istiyordu...</p><p class="calibre10">Harry ağzın oynayışını ve yeşil bir ışığın parlayışını gördü ve ardından her şey yok oldu.</p><div class="mbppagebreak" id="calibre_pb_72"></div>
</body></html>
