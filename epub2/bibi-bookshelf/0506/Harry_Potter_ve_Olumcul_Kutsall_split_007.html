<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Harry Potter ve Ölümcül Kutsallar</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos68025" class="calibre1"><span class="calibre2">
</span></p><p class="calibre7"><span class="calibre4"><span class="bold"><span class="calibre8">ÜÇÜNCÜ  BÖLÜM: </span></span></span><br class="calibre16"/><span class="calibre4"><span class="bold"><span class="calibre8">DURSLEY'LERİN  GİDİŞİ</span></span></span></p><p class="calibre9">Ön kapının çarpışı merdivenlerde yankılandı ve birisi kükredi, "Ah! Sen!"</p><p class="calibre10">On altı yıldır bu şekilde hitap edilen Harry‘nin, ona seslenenin eniştesi olduğu konusunda hiçbir şüphesi yoktu, yine de hemen cevap vermedi. Hala, Dumbledore‘un gözünü gördüğünü sandığı o kısa anı düşünüyordu. Eniştesi "ÇOCUK!" diye böğürdüğü zaman, yavaşça yatağından kalkıp yatak odasının kapısına doğru yöneldi, elindeki kırık aynayı, yanında götüreceği diğer şeylerle dolu sırt çantasına eklemek için durdu.</p><p class="calibre10">"Zamanın doldu!" diye kükredi Vernon Dursley, Harry merdivenlerin başında belirdiği zaman, "Aşağı in. Konuşmak istiyorum!"</p><p class="calibre10">Harry merdivenlerden indi, elleri pantolonunun cebindeydi. Odaya bakındığında üç Dursley‘in de orada olduğunu gördü. Toplanmak için giyinmişlerdi; Vernon Enişte açık kahve fermuarlı bir mont içindeyken Dudley, Harry‘nin geniş, sarışın, kaslı kuzeni, deri montunun içindeydi .</p><p class="calibre10">"Evet?" diye sordu Harry.</p><p class="calibre10">"Otur!" dedi Vernon Enişte. Harry kaşlarını kaldırdı. "Lütfen!" diye ekledi Vernon Enişte, kelime boğazına saplanmış gibi hafifçe irkilerek.</p><p class="calibre10">Harry oturdu. Neyle karşılaşacağını bildiğini düşündü. Eniştesi volta atmaya başlamıştı, Petunia Teyze ve Dudley, adamın hareketlerini meraklı ifadelerle izliyorlardı. Sonunda, büyük mor yüzü konsantrasyonla kasıldı. Vernon Enişte, Harry‘nin önünde durdu ve konuştu.</p><p class="calibre10">"Fikrimi değiştirdim," dedi.</p><p class="calibre10">"Aman ne şaşırtıcı," dedi Harry.</p><p class="calibre10">"O ses tonunda konuşmayacaktın." diye başladı Petunia Teyze tiz bir sesle, ama Vernon Dursley durması için işaret etti.</p><p class="calibre10">"Hepsi tamamen zırvalık," dedi Vernon Enişte, küçük domuz gözleriyle Harry‘ye öfke dolu bakarak. "Hiçbir kelimesine inanmadığıma karar verdim. Olduğumuz yerde kalıyoruz, hiçbir yere gitmiyoruz."</p><p class="calibre10">Harry, eniştesine baktı ve can sıkkınlığıyla eğlenme karışımı bir şey hissetti. Vernon Dursley son dört haftanın her yirmi dört saatinde bir fikrini değiştiriyordu, her fikrini değiştirdiğinde arabaya eşyaları yerleştiriyor, boşaltıyor ve tekrar yerleştiriyordu. Harry‘nin favori anı, son yeniden toplanmadan sonra Dudley‘nin dambıllarını çantasına koyduğundan habersiz olan Vernon Enişte‘nin, bavulu bagaja koymaya kalkıştığı sıradaki acı içindeki düşüşü ve durmadan küfür edişiydi.</p><p class="calibre10">"Sana göre," dedi Vernon Enişte, oturma odasındaki volta atışını sürdürerek, "biz -Petunia, Dudley ve ben- tehlikedeyiz, şey yüzünden - şeyden”</p><p class="calibre10">"Benim türümdeki insanlardan, değil mi?" dedi Harry.</p><p class="calibre10">"İşte, buna inanmıyorum," diye tekrar etti Vernon Enişte, yeniden Harry‘nin önünde durarak. "Bütün gece boyunca yarı uyanıktım ve tekrar tekrar düşündüm ve inanıyorum ki bu, evi almak için çevirdiğin bir entrika."</p><p class="calibre10">"Evi?" diye tekrar etti Harry. "Ne evi?"</p><p class="calibre10">"Bu ev!" diye bağırdı Vernon Enişte, alnındaki damar atmaya başladı. "Bizim evimiz! Buralarda ev fiyatları hızla artıyor! Bizi ayak altından çıkarıp biraz hokus pokus yapacaksın ve biz farkına varmadan ev senin üzerine olacak ve -"</p><p class="calibre10">"Sen aklını mı kaçırdın?" diye sordu Harry. "Evi almak için çevirdiğim bir entrika? Gerçekten de göründüğün kadar salak mısın?”</p><p class="calibre10">"Sakın buna cüret etme -!" diye cıyakladı Petunia Teyze, ama yine Vernon ona susmasını işaret etti. Görünüşünün aldığı şekil, Harry‘nin işaret ettiği tehlikeye nazaran hiçbir şeydi .</p><p class="calibre10">"Unutmuşsundur diye söylüyorum," dedi Harry, "Benim zaten bir evim var, vaftiz babam bıraktı. Bu durumda bu evi neden isteyeyim? Mutlu anılar yüzünden mi?"</p><p class="calibre10">Sessizlik oldu. Harry, bununla eniştesini etkilediğini düşünüyordu .</p><p class="calibre10">"İddia ediyorsun ki," dedi Vernon Enişte, yeniden volta atmaya başlayarak, "şu Lord şey -"</p><p class="calibre10">"- Voldemort," dedi Harry sabırsızca, "ve bunun üzerinden yüz kez geçtik. Bu bir iddia değil, bir gerçek. Dumbledore geçen sene söyledi size, Kingsley ve Mr. Weasley -"</p><p class="calibre10">Vernon Dursley kızgınca omuzlarını silkti ve Harry, eniştesinin yaz tatili boyunca iki yetişkin büyücü tarafından yapılan habersiz ziyaretleri hafızasından silmeye çalıştığını tahmin etti. Kingsley Shacklebolt ve Arthur Weasley‘nin kapı girişinde belirmeleri, Dursley'ler için hiç hoş olmayan bir şoktu. Ama Harry kabul ediyordu, Mr Weasley bir keresinde oturma odalarının yarısını yok etmişti ve yeniden belirmesinin Vernon Enişte‘yi memnun etmesi beklenecek bir şey değildi .</p><p class="calibre10">"- Kingsley ve Mr. Weasley de açıkladılar," diye üsteledi Harry acımasızca, "Ben on yedi yaşında olduğum zaman, beni koruyan koruyucu büyü kalkacak ve bu beni olduğu kadar sizi de korumasız bırakacak. Yoldaşlık, Voldemort‘un sizi hedefleyeceğinden emin, size işkence edip benim nerede olduğumu öğrenmeye çalışacak ya da sizi esir aldığı zaman benim gelip sizi kurtarmaya çalışacağımı düşünecek."</p><p class="calibre10">Vernon Enişte ve Harry‘nin gözleri birleşti. Harry, o an için ikisinin de aynı şeyi düşündüğünden emindi. Sonra Vernon Enişte yürümeyi sürdürdü ve Harry devam etti, "Gidip saklanmalısınız ve Yoldaşlık yardım etmek istiyor. Size çok sağlam bir koruma teklif edildi, olabilenin en iyisi. "</p><p class="calibre10">Vernon Enişte bir şey demedi, ama volta atmaya devam etti. Dışarıda güneş alçalmaya başladı. Yan komşunun çim biçme makinesi tekrardan durdu.</p><p class="calibre10">"Sihir Bakanlığı diye bir şey var sanıyordum?" diye sordu Vernon Enişte beklenmedik bir şekilde .</p><p class="calibre10">"Var," dedi Harry şaşırarak.</p><p class="calibre10">"Eh, öyleyse neden onlar koruyamıyor bizi? Bana öyle geliyor ki, masum kurbanlar olarak, işaretlenmiş bir adamı barındırmaktan başka bir suçumuz yokken, hükümet korumasını hak ediyoruz! "</p><p class="calibre10">Harry güldü; kendine hakim olamamıştı. Eniştesinin, bu küçük gördüğü ve güvenmediği dünyada bile umutlarını bir kuruma bağlaması tam ona göre bir davranıştı.</p><p class="calibre10">"Mr Weasly ve Kingsley'nin söylediklerini duydunuz," diye cevapladı Harry. "Bakanlık'ın içine sızdıklarını düşünüyoruz."</p><p class="calibre10">Vernon Enişte büyük adımlarla şömineye doğru yürüdü ve öyle şiddetle soludu ki, büyük siyah bıyığı hala mor ve konsantrasyondan kasılmış olan suratında dalgalandı.</p><p class="calibre10">"Pekala," dedi. Tekrar Harry‘nin önünde durarak, "Pekala, diyelim ki tartışmanın hatırı üzerine bu korumayı kabul ettik. Hala neden Kingsley‘yi alamadığımızı anlamıyorum."</p><p class="calibre10">Harry gözlerini devirmemeyi başardı, ama zorlukla. Bu soru üzerinden de en az yarım düzine kez geçilmişti.</p><p class="calibre10">"Söylediğim gibi," dedi dişlerini sıkarak, "Kingsley, Mug- demek istediğim, sizin başkanınızı koruyor."</p><p class="calibre10">"Kesinlikle - en iyileri o!" dedi Vernon Enişte, boş televizyon ekranını işaret ederek. Dursley'ler Kingsley'yi haberlerde Muggle Başkanı'nın bir hastaneyi ziyaret edişi sırasında ona eşlik ederken görmüşlerdi. Bu, ve Kingsley‘nin bir Muggle gibi giyinmede gösterdiği ustalık, kesin bir güven telkin eden sakin ve derin sesinden söz etmeye bile gerek yok, Dursley'lerin ona daha önce hiçbir büyücüye yaklaşmadıkları bir şekilde yaklaşmasını sağladı ve tabii ki onu küpe takarken görmemişlerdi.</p><p class="calibre10">"Eh, o kapıldı," dedi Harry. "Ama Hestia Jones ve Dedalus Diggle bu işlerde daha iyiler -"</p><p class="calibre10">"Eğer CV‘lerini görseydik..." diye başladı Vernon Enişte, ama Harry sabrını yitirdi. Eniştesinin üzerine yürüyerek "Bütün bunlar, kazalar, kaza değiller - çarpışmalar ve patlamalar ve raydan çıkan tren haberleri, son izlediğimizden bu yana her ne olmuşsa. İnsanlar ortadan kayboluyorlar ve ölüyorlar ve arkasında o var - Voldemort. Size tekrar tekrar anlattım, Muggle‘ları zevk için öldürüyor. Sis bile Ruh Emiciler yüzünden oluyor ve eğer ne olduklarını hatırlayamıyorsan, oğluna sor!"</p><p class="calibre10">Dudley‘nin eli ani bir hareketle ağzına gitti. Ebeveynlerinin ve Harry‘nin gözleri üzerinde, ellerini yavaşça indirdi ve sordu, "Onlardan... daha fazla mı var?"</p><p class="calibre10">"Daha fazla?" diye güldü Harry. "Bize saldıran o ikisinden fazla demek istiyorsun? Tabii ki yüzlerce var, belki bu kez binlerce, korku ve umutsuzlukla beslendiklerine göre -"</p><p class="calibre10">"Pekala, bu kadar kabadayılık yeter," diye bağırdı Vernon Enişte. "Anlatmak istediğini anlattın -"</p><p class="calibre10">"Öyle umarım," dedi Harry, "çünkü ben on yedi olduğum zaman, hepsi - Ölüm Yiyenler, Ruh Emiciler, belki İnferi bile -karanlık bir büyücü tarafından büyülenmiş cesetler- sizi bulup saldıracak. Ve eğer en son büyücüleri alt etmeye çalıştığınızda ne olduğunu hatırlıyorsanız, sanırım yardıma ihtiyacınız olduğu konusunda hemfikir olacaksınız."</p><p class="calibre10">Kesin bir sessizlik oluştu, Hagrid'in tahta ön kapıyı devirmesinin yankısı yıllardır devam ediyor gibiydi. Petunia Teyze, Vernon Enişte'ye bakıyordu; Dudley gözlerini Harry‘ye dikmişti. Sonunda Vernon Enişte ağzından kaçırdı, "Ama peki ya benim işim ne olacak? Dudley‘nin okulu ne olacak? Sanmıyorum ki bu tarz şeyler bir avuç tembel büyücü için önemli olsun -"</p><p class="calibre10"><span class="italic">"Anlamıyor musun?" </span>diye bağırdı Harry. <span class="italic">"Size işkence edecekler ve sizi öldürecekler, tıpkı anne ve babama yaptıkları gibi!"</span></p><p class="calibre10">"Baba," dedi Dudley yüksek sesle, "Baba - ben şu Yoldaşlık insanlarıyla birlikte gideceğim."</p><p class="calibre10">"Dudley," dedi Harry, "hayatında ilk kez mantıklı bir şey söyledin."</p><p class="calibre10">Savaşın kazanıldığını biliyordu. Eğer Dudley, Yoldaşlık‘ın yardımını kabul edecek kadar korkmuşsa, ebeveynleri de ona eşlik edecekti. Dudleycik'lerinden ayrılmaları söz konusu bile olamazdı. Harry şömine rafının üzerindeki saate baktı.</p><p class="calibre10">"Beş dakika içinde burada olacaklar," dedi, Dursley'lerden biri cevap verdiğinde odadan ayrıldı. Teyzesinden, eniştesinden ve kuzeninden ayrılacak olma durumunu büyük bir sevinçle karşılayacaktı, ama yine de havada bir gariplik seziliyordu. On altı yıllık katı bir hoşnutsuzluktan sonra biri diğerine ne diyebilirdi ki?</p><p class="calibre10">Odasına geri dönünce Harry, sırt çantasıyla oyalanarak zaman öldürdü, sonra Hedwig‘in kafesinin parmaklıklarından içeri birkaç baykuş çerezi attı. Boğuk bir gümbürtüyle kafesin zeminine düştüler, Hedwig görmezden geldi.</p><p class="calibre10">"Yakında ayrılıyoruz buradan, çok yakında," dedi Harry kuşa. "Ve sonra sen tekrar uçabileceksin."</p><p class="calibre10">Kapı zili çaldı. Harry tereddüt etti, sonra odasından çıkıp merdivenlerden indi. Hestia ve Dedalus‘un Dursley'lerle tek başlarına başa çıkabilecekleri düşüncesi biraz fazlaydı.</p><p class="calibre10">"Harry Potter!" diye cikledi hevesli bir ses Harry kapıyı açtığı sırada; küçük bir adam leylak rengi bir şapka içinde uzun bir reverans yaptı. "Bu ne büyük bir onur!"</p><p class="calibre10">"Teşekkürler, Dedalus," dedi Harry koyu saçlı Hestia üzerinden, suratına küçük ve utangaç bir gülümseme oturtarak. "Bunu yaptığınız için gerçekten çok iyisiniz... İçerdeler, teyzem, eniştem ve kuzenim..."</p><p class="calibre10">"Harry Potter‘ın akrabalarına iyi günler!" dedi Dedalus, neşeyle oturma odasına doğru büyük adımlarla yürüdü. Dursley'ler bu şekilde hitap edilmekten ötürü hiç de hoşnut değildiler; Harry iyiden iyiye bir fikir değişimi bekledi. Dudley cadı ve büyücünün göz hizasından kaçınarak annesinin yanına büzüldü .</p><p class="calibre10">"Görüyorum ki toplanmış ve hazırsınız. Mükemmel! Plan, Harry‘nin de size söylediği gibi çok basit," dedi Dedalus, yelek cebinden kocaman bir cep saati çıkarıp inceleyerek. "Harry ayrılmadan önce ayrılmalıyız. Evinizde sihir kullanmak tehlikeli olduğuna göre - Harry‘nin hala reşit olmaması Bakanlık'a onu tutuklamak için bir bahane verir - arabayla gideceğiz, sizin için seçtiğimiz güvenli bölgeye doğru buharlaşmadan önce on mil falan uzaklaşmamız gerekiyor. Araba kullanmasını biliyor musunuz, yoksa ben mi süreyim?" diye sordu Vernon Enişte'ye nazikçe.</p><p class="calibre10">"Araba kullanmasını bilmek mi -? Tabii ki lanet olasıca arabayı nasıl kullanacağımı biliyorum!" dedi Vernon Enişte.</p><p class="calibre10">"Çok akıllısınız, efendim, çok akıllı. Ben şahsen o bütün düğme ve göstergeler tarafından üçkağıda getiriliyorum," dedi Dedalus, ağzından çıkan her bir kelimeyle görülebilir ölçüde plana olan güvenini yitiren Vernon Dursley‘yi açıkça pohpohladığı izlenimindeydi.</p><p class="calibre10">"Araba bile süremiyor," diye mırıldandı dilinin ucuyla, bıyığı kızgınca ttiredi, ama neyse ki ne Dedalus ne de Hestia onu duymuşa benziyorlardı.</p><p class="calibre10">"Sen, Harry," diye devam etti Dedalus, "burada koruyucunu bekleyeceksin. Ayarlamalarda biraz değişiklik oldu -"</p><p class="calibre10">"Ne demek istiyorsun?" dedi Harry bir kerede. "Sanıyordum ki Deli Göz gelecek ve Yarı-Cisimlenme yapacağım?"</p><p class="calibre10">"Öyle yapamayız," dedi Hestia kısaca, "Deli Göz açıklayacak."</p><p class="calibre10">Suratlarında tamamen ne olup bittiğini anlamadıklarını belirten ifadelerle konuşmaları dinleyen Dursley'ler, keskin bir çığlık duyulduğunda sıçradılar, <span class="italic">"Acele edin!" </span>Harry sesin Dedalus'un cep<span class="italic">
</span>saatinden geldiğini anlayana dek odanın her yerine baktı.</p><p class="calibre10">"Oldukça haklı, çok sıkı bir programda hareket ediyoruz," dedi Dedalus, saatine onaylayarak kafa salladı ve tekrar yelek cebine yerleştirdi. "Yapmaya çalıştığımız şey, senin evden ayrılış anınla ailenin buharlaşma anını denk getirmek Harry, böylelikle büyünün bozulduğu anda hepiniz güvenli bir yere doğru gidiyor olacaksınız."</p><p class="calibre10">Dursley'lere döndü, "Eh, toplandık ve gitmeye hazır mıyız?"</p><p class="calibre10">Kimse cevap vermedi. Vernon Enişte hala şok ifadesiyle Dedalus‘un yelek cebindeki şişkinliğe bakıyordu.</p><p class="calibre10">"Belki biz dışarıda, holde beklemeliyiz, Dedalus," diye mırıldandı Hestia. Harry ve Dursley'ler karşılıklı sevgi dolu ve büyük ihtimalle ağlamaklı bir şekilde veda ederken, odada kalmalarının açıkça düşüncesizlik olacağını düşündü.</p><p class="calibre10">"Gerek yok," diye mırıldandı Harry. Vernon Enişte uzatmadan yüksek sesle, "Eh, o zaman hoşça kal çocuk," dedi.</p><p class="calibre10">Sağ kolunu Harry‘ye tokalaşmak için uzattı, ama son anda bunu yapamayacakmış gibi göründü, yalnızca yumruğunu sıktı ve bir metronom gibi ileri geri sallamaya başladı.</p><p class="calibre10">"Hazır mısın Duddy?" diye sordu Petunia, huysuzca el çantasının tokasını kontrol ederek, neticede Harry‘ye bakmaktan kaçındı.</p><p class="calibre10">Dudley cevap vermedi ama Harry‘ye küçük dev Grawp‘ı hatırlatan bir şekilde olduğu yerde ağzı yarı açık olarak durdu.</p><p class="calibre10">"Hadi o zaman," dedi Vernon Enişte.</p><p class="calibre10">Dudley "Anlamıyorum," diye mırıldandığı zaman oturma odasının kapısına ulaşmıştı bile .</p><p class="calibre10">"Neyi anlamıyorsun balkabağım?" diye sordu Petunia Teyze oğluna bakarak .</p><p class="calibre10">Dudley geniş, jambona benzeyen elini kaldırıp Harry‘yi işaret etti.</p><p class="calibre10">"O neden bizimle gelmiyor?"</p><p class="calibre10">Vernon Enişte ve Petunia Teyze Dudley‘ye bakakalıp öyle bir dondular ki, sanki çocuk az önce balerin olmak istediğini ifade etmişti.</p><p class="calibre10">"Ne?" dedi Vernon Enişte yüksek sesle.</p><p class="calibre10">"Neden o da bizle gelmiyor?" diye sordu Dudley.</p><p class="calibre10">"Eh, o - gelmek istemiyor," dedi Vernon Enişte, Harry‘ye bir bakış atıp ekledi, "İstemiyorsun, değil mi?"</p><p class="calibre10">"Hem de hiç," dedi Harry.</p><p class="calibre10">"Tamam işte," dedi Vernon Enişte Dudley‘ye. "şimdi gidelim hadi."</p><p class="calibre10">Odadan dışarı çıktı. Ön kapının açıldığını duydular, ama Dudley kıpırdamadı, birkaç tedirgin adımdan sonra Petunia Teyze de durdu.</p><p class="calibre10">"Şimdi ne var?" diye havladı, tekrar kapıda beliren Vernon Enişte .</p><p class="calibre10">Öyle görünüyorduki Dudley, söylemek istediği şeyleri kelimelere dökmekte zorlanıyordu. Birkaç dakikalık acı verici bir iç mücadeleden sonra, "Ama nereye gidecek?" dedi .</p><p class="calibre10">Petunia Teyze ve Vernon Enişte birbirlerine baktılar. Dudley‘nin onları korkuttuğu belli oluyordu. Hestia Jones sessizliği bozdu.</p><p class="calibre10">"Ama... emimin ki yeğeninizin nereye gittiğini biliyorsunuz?" diye sordu sersemlemiş bir şekilde .</p><p class="calibre10">"Kesinlikle biliyoruz," dedi Vernon Dursley. "Sizin türünüzün olduğu bir yere gidiyor, değil mi? Pekala Dudley, hadi arabaya bin, adamı duydun, acelemiz var."</p><p class="calibre10">Yine, Vernon Dursley ön kapıya doğru yürüdü, ama Dudley takip etmedi.</p><p class="calibre10">"Bizim türümüzün olduğu bir yere mi gidiyor?"</p><p class="calibre10">Hestia çok öfkeli görünüyordu. Harry bu tepkiyle daha önce karşılaşmıştı, cadılar ve büyücüler ünlü Harry Potter‘ın yakın akrabalarının ona bu kadar az ilgi gösterdiklerini öğrendikleri zaman donup kalıyorlardı.</p><p class="calibre10">"Sorun değil," dedi onu inandırmak istercesine. "Gerçekten fark etmiyor."</p><p class="calibre10">"Fark etmiyor mu?" diye tekrar etti Hestia, sesi gittikçe yükseliyordu.</p><p class="calibre10">"Bu insanlar neler yaşadığını anlamıyorlar mı? Ne gibi bir tehlike içinde olduğunu? Voldemort karşıtı hareket içinde nasıl eşsiz bir rol üstlendiğini?</p><p class="calibre10">"Şey - hayır, anlamıyorlar," dedi Harry. "Onlar benim vakit kaybı olduğumu düşünüyorlar aslında, ama alıştım -"</p><p class="calibre10">"Senin bir vakit kaybı olduğunu düşünmüyorum."</p><p class="calibre10">Eğer Harry, Dudley‘nin dudaklarının kıpırdadığını görmeseydi, buna inanmayabilirdi. Bununla birlikte, konuşanın gerçekten kuzeni olduğunu kabul edinceye dek Dudley‘ye birkaç saniye boyunca gözlerini dikip baktı. Dudley kızardı. Harry şaşırdı ve utandı.</p><p class="calibre10">"Eh... şey... sağol Dudley."</p><p class="calibre10">Yeniden, Dudley mırıldanmadan önce, ifade etmek için çok ağır olan düşüncelerle boğuşuyor gibi göründü, "Sen benim hayatımı kurtardın."</p><p class="calibre10">"Pek sayılmaz," dedi Harry. "Ruh Emiciler'in senden alacağı şey ruhundu..."</p><p class="calibre10">Kuzenine merakla baktı. Harry, Privet Drive‘a geri gelmek zorunda kaldığında yalnızca konuşmak zorunda olduğu zamanlarda konuşup vaktinin geri kalanını odasında geçirmişti; bu veya geçen yaz boyunca neredeyse hiç konuşmamışlardı. Sabah devirdiği soğuk çayla dolu kupanın bubi tuzağı olmadığı Harry‘nin kafasına dank etti. Daha çok duygulanmış gözükse de, yine de Dudley'nin kendi duygularını açıklama yeteneğini sonlandırmış gözükmesinden hafif rahatlamıştı. Ağzını bir iki kez daha açıp kapadıktan sonra Dudley, kırmızı suratıyla sessizce durdu.</p><p class="calibre10">Petunia Teyze göz yaşlarına büründü. Hestia Jones‘un ona attığı onaylayıcı bakış, Petunia Teyze Harry yerine Dudley‘ye doğru koşup onu kucakladığı zaman öfkeli bir bakışa dönüştü .</p><p class="calibre10">"Ç-çok tatlısın, Dudders..." diye ağladı çocuğun kocaman göğsü üzerinde. "N-ne kadar tatlı bir çocuk... t-teşekkür ediyor..."</p><p class="calibre10">"Ama teşekkür ettiğini falan söylemedi!" dedi Hestia içerlemişçesine. "Söylediği şey yalnızca, Harry‘nin bir vakit kaybı olduğunu düşünmediğiydi!"</p><p class="calibre10">"Evet, ama bu eğer Dudley‘den geliyorsa '<span class="italic">seni seviyorum</span>‘ gibi bir şeydir," dedi Harry, Petunia Teyze‘nin sanki Dudley az önce Harry‘yi yanan bir binadan kurtarmışçasına onu sıkıca kavramasını izlerken, can sıkıntısı ve gülme isteği arasında kalmıştı .</p><p class="calibre10">"Gidiyor muyuz, gitmiyor muyuz?" diye kükredi Vernon Enişte, oturma odasının kapısında yeniden belirerek. "Çok sıkı bir programla hareket ettiğimizi sanıyordum!"</p><p class="calibre10">"Evet-evet, öyle yapıyoruz," dedi, bütün bu olayları izlemeye dalmış Dedalus Diggle ve şimdi kendini toparlıyordu. "Gerçekten gitmeliyiz, Harry-"</p><p class="calibre10">Öne doğru sendeledi ve iki eliyle uzanıp Harry‘nin elini sıktı.</p><p class="calibre10">"-iyi şanslar. Umarım tekrar karşılaşırız. Büyücülük dünyasının yükü senin omuzlarında."</p><p class="calibre10">"Ah," dedi Harry, "evet. Teşekkürler."</p><p class="calibre10">"Elveda, Harry." dedi Hestia, o da elini sıktı. "İyi dileklerimiz seninle."</p><p class="calibre10">"Umarım her şey yolundadır," dedi Harry, Petunia Teyze ve Dudley‘ye bakarak.</p><p class="calibre10">"Ah, eminim çok iyi arkadaş olacağız," dedi, nazikçe şapkasını sallayıp odadan ayrılan Diggle. Hestia onu takip etti.</p><p class="calibre10">Dudley kendini nazikçe annesinin pençelerinden kurtardı ve onu büyüyle tehdit etme dürtüsünü güçlükle bastıran Harry‘ye doğru yürüdü. Sonra Dudley büyük pembe elini uzattı.</p><p class="calibre10">"Vay canına Dudley," dedi Harry, Petunia Teyze‘nin yeniden başlayan zırlamasının üzerine. "Ruh Emiciler senin içine başka bir kişilik mi yerleştirdiler?"</p><p class="calibre10">"Bilmiyorum," diye mırıldandı Dudley. "Görüşürüz, Harry."</p><p class="calibre10">"Evet..." dedi Harry, Dudley‘nin elini alıp sıkarak. "Belki. Kendine iyi bak Koca D."</p><p class="calibre10">Dudley neredeyse gülümsedi, sonra hantalca yürüyerek odadan çıktı. Harry onun ağır ayaklarının çakıl taşıyla döşeli yolda çıkardığı sesleri duydu ve sonra bir araba kapısı kapandı.</p><p class="calibre10">Petunia Teyze suratının yarısı mendile gömülmüş bir halde sesin geldiği yere bakındı. Kendini Harry‘le yalnız bulmayı beklemiyordu. Aceleyle mendilini cebine yerleştirdi ve "Eh, hoşça kal," dedi ve Harry‘ye bakmaksızın kapıya doğru yürüdü .</p><p class="calibre10">"Hoşçakal," dedi Harry.</p><p class="calibre10">Kadın durdu ve geri baktı. Bir an için Harry teyzesinin ona bir şey söylemek istediği gibi garip bir hisse kapıldı. Kadın ona garip, gergin bir bakış attı ve konuşmak üzere gibi göründü, ama sonra kafasını silkeleyerek kocası ve oğlunun arkasından koşarcasına odadan çıktı.</p><div class="mbppagebreak" id="calibre_pb_10"></div>
</body></html>
