<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Harry Potter ve Ölümcül Kutsallar</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos95158" class="calibre1"><span class="calibre2">
</span></p><p id="filepos95213" class="calibre7"><span class="calibre4"><span class="bold"><span class="calibre8">DÖRDÜNCÜ  BÖLÜM: </span></span></span><br class="calibre16"/><span class="calibre4"><span class="bold"><span class="calibre8">YEDİ  POTTER</span></span></span></p><p class="calibre9">Harry yatak odasına koşarak geri döndü, tam pencereye yetiştiği sırada Dursley'lerin arabasının yola koyulduğunu gördü. Dedalus‘un silindir şapkası arka koltukta Petunia Teyze ve Dudley‘nin arasında net bir şekilde görünüyordu. Araba Privet Drive‘ın bitiminde kavşaktan sağa döndü, penceresi batmakta olan güneşte bir anlığına kızıl renkte parıldadı ve sonra görünürden kayboldu .</p><p class="calibre10">Harry, Hedwig‘in kafesini, Ateşoku‘nu, ve sırt çantasını alıp, garip bir şekilde toplu olan yatak odasına tarayan gözlerle baktı ve hantal bir şekilde kafesi, süpürgeyi ve çantasını taşıyıp, merdivenlerin dibine koyduğu salona doğru yola koyuldu. Işık hızlı bir şekilde azalıyordu, salon akşamın ışıklarının oluşturduğu gölgelerle dolmuştu. Orada, sessizliğin ortasında, öylece durup, evi son kez terk etmek üzere olduğunu bilmek çok garip hissettirdi. Uzun süre önce, Dursley'ler eğlenmeye gittiği zaman evde yalnız bırakılmasıyla, saatlerce süren yalnızlığı ender görülen bir zevkti. Buzdolabından lezzetli bir şeyler aşırması dışında, aceleyle üst kata çıkıp Dudley‘nin bilgisayarında oyun oynar ya da televizyon karşısına geçip, istediği kadar kanalları değiştirirdi. O zamanları hatırlamak ona garip, anlamsız bir duygu verdi; kaybettiği küçük bir kardeşini hatırlamak gibi bir şeydi .</p><p class="calibre10">"Mekâna son bir kere bakmak istemiyor musun?" diye sordu Harry, hâla kafası kanadının altında olup ona bakmayan Hedwig‘e. "Bir daha buraya geri dönmeyeceğiz. Tüm o iyi anıları hatırlamak istemiyor musun? Yani, şu paspasa bak. Ne anılardı... Dudley, ben onu Ruh Emiciler'den kurtardıktan sonra üstüne kusmuştu... Daha sonra minnettar olduğu ortaya çıktı, inanabiliyor musun? Ve geçen yaz, Dumbledore şu ön kapıdan yürüyüp..."</p><p class="calibre10">Harry bir anlığına düşüncelerinin ucunu kaçırdı, Hedwig de geri kazanması için hiçbir şekilde yardım etmedi ve kafası kanadının altında oturmaya devam etti. Harry ön kapıya sırtını döndü .</p><p class="calibre10">"Ve işte şu alt taraf da, Hedwig" -Harry merdivenlerin altındaki bir kapıyı açtı- "benim eskiden uyuduğum yer! O zamanlar beni hiç tanımıyordun - Gözlerime inanamıyorum, burasının bu kadar küçük olduğunu unutmuşum..."</p><p class="calibre10">Harry, istiflenmiş ayakkabı ve şemsiyelerin etrafında göz gezdirirken, bir iki örümceğin süslediği merdivenin altına bakar bir şekilde uyanmaya nasıl alışkın olduğunu hatırladı. Bu hatıralar gerçek kimliği hakkında hiçbir şey bilmediği; anne ve babasının nasıl öldüğünü veya neden hep etrafında tuhaf olaylar olduğunu bilmediği günlere aitti. Fakat Harry hâlâ o günlerde bile, yakasını bırakmayan rüyaları hatırlıyordu: yeşil ışık parıltıları içeren kafa karıştırıcı rüyalar ve bir keresinde -Harry anlattığında Vernon Enişte neredeyse arabayı çarpıyordu- uçan bir motosiklet...</p><p class="calibre10">Yakınlarda bir yerden ani ve sağır edici bir gümbürtü geldi. Harry silkinerek doğruldu ve kafasının üst kısmını alçak kapı çerçevesine çarptı. Sadece Vernon Enişte‘nin en seçkin küfürlerini kullanmak için durarak, sendeleye sendeleye mutfağa geri döndü, kafasını ovalayarak pencereden arka bahçeye göz attı.</p><p class="calibre10">Karanlık dalgalanıyor gibi görünüyordu, havada titreşim vardı. Sonra birer birer, Hayalbozan büyüleri kalktıkça şekiller görüş alanında belirdi. Kask ve gözlük takan, yan tarafında siyah bir sepetin takılı olduğu kocaman bir motosiklette oturan Hagrid, dışarıdaki görüntünün büyük bir kısmını kaplıyordu. Her tarafında diğer insanlar süpürgelerinden, iki kişi ise iskeletimsi, siyah kanatlı atlardan iniyorlardı.</p><p class="calibre10">Harry arka kapıyı sert bir şekilde çekip açtı ve son sürat onların arasına gitti. Hermione‘nin kolları arasında ve Ron sırtına vuruyorken etrafında tipik selamlama sesleri yükseliyordu ve Hagrid, "Nasılsın, Harry? Ayrılmaya hazır mısın?" diye sordu.</p><p class="calibre10">"Kesinlikle," dedi Harry, etrafındaki herkese bakarken. "Fakat bu kadar çok gelmenizi beklemiyordum."</p><p class="calibre10">"Plan değişikliği," diye hırladı Deli-Göz, elinde iki kocaman, şişkin torba taşıyordu ve sihirli gözü baş döndürücü bir hızla kararan gökyüzünden eve ve bahçeye kaymıştı. "Bunun hakkında konuşmadan önce korunaklı bir yere geçelim."</p><p class="calibre10">Harry onları mutfağa götürdü. Gülüşüyorlar ve gevezelik yapıyorlardı. Sandalyelerine kurulmuş, Petunia Teyze‘nin parıldayan tezgâhına doğru oturmuşlar ya da Petunia Teyze‘nin lekesiz cihazlarına yaslanmışlardı; uzun ve leylek gibi Ron; çalı gibi dağınık saçlarını arkasında uzun bir örükle bağlamış olan Hermione; birbirinin aynı şekilde sırıtan Fred ve George; kötü bir şekilde yaralanmış ve uzun saçlı Bill; yüzünde dost canlısı bir ifadesi olan, kelleşmeye başlamış, hafif yan yatmış olan gözlükleriyle Mr. Weasley; yüzünde eski savaşlardan kalma yaraları olan, tek ayaklı, göz boşluğundaki parlak mavi renkteki sihirli gözü durmadan etrafa dönüp bakan Deli-Göz; kısa, favori ciklet pembesi renginde saçları olan Tonks; daha gri görünen ve yüzünde daha fazla çizgi olan Lupin; narin ve güzel, uzun gümüşi sarı renkte saçları olan Fleur; kel ve geniş omuzlu Kingsley; kaba saç ve sakalı olan, kafasını tavana vurmamak için kamburunu çıkarmış bir şekilde duran Hagrid ve küçük, kirli ve sinsi görünüşlü, düşkün, tazımsı boncuk gibi gözleri ve matlaşmış saçları olan Mundungus Fletcher. Harry‘nin kalbi genişlemişe benziyordu ve gördüğü görüntü karşısında adeta ışıldıyordu: Onlara karşı inanılamayacak derece sevgi dolu olduğunu hissetti, hatta son karşılaşmalarında boğmaya çalıştığı Mundungus‘a karşı bile.</p><p class="calibre10">"Kingsley, senin Muggle Başbakanı‘na göz kulak olduğunu sanıyordum?" diye odanın karşısına seslendi Harry.</p><p class="calibre10">"Bensiz bir geceyi atlatabilir," dedi Kingsley, "Sen daha önemlisin."</p><p class="calibre10">"Harry, bil bakalım ne oldu?" dedi Tonks, oturduğu çamaşır makinesinin üstünden ve sol elini ona doğru salladı; elindeki yüzük parıldadı.</p><p class="calibre10">"Evlendiniz mi?" diye bağırdı Harry, Tonks‘tan gözünü Lupin‘e çevirmişti .</p><p class="calibre10">"O sırada orada olamadığın için üzgünüm, Harry, çok sessiz bir şekilde evlendik." "Bu harika, tebrik -"</p><p class="calibre10">"Pekala, pekala, daha sonra sıcak kucaklaşmalar için vakit olacak." diye kükredi Moody şamatanın üstünden ve mutfağa bir sessizlik çöktü. Moody torbaları ayaklarının yanına indirdi ve Harry‘ye döndü. "Muhtemelen Dedalus‘un sana anlatmış olacağı gibi, Plan A‘yı iptal etmek zorunda kaldık. Pius Thicknesse karşı tarafa geçti, ki bu bize büyük bir sorun teşkil ediyor. Bu evi Uç-uç Şebekesi'ne bağlamayı, buraya bir anahtar getirmeyi, cisimlenmeyi veya buharlaşmayı hapsedilmeye yetecek bir suç ilan etti. Bunların hepsi seni korumak ve Kim-Olduğunu-Bilirsin-Sen'in sana yaklaşmasını engellemek adına yapıldı. Tamamen anlamsız, annenin büyüsü bunları zaten yapıyor. Onun gerçekten yapmış olduğu şey, senin buradan emniyetli bir şekilde götürülmeni engellemek."</p><p class="calibre10">"İkinci sorun: Hala reşit değilsin ve bu da hala üzerinde Takipçi olduğu anlamına geliyor."</p><p class="calibre10">"Anlamı-"</p><p class="calibre10">"Takipçi, takipçi!" dedi Deli-Göz sabırsızca. "on yedi yaş altındakilerin etrafındaki sihir aktivelerini saptayan büyü, Bakanlık‘ın yaşı küçük büyücülerin yaptığı büyüleri öğrenme yolu! Eğer sen veya etrafındaki biri, seni buradan götürmek için bir büyü yaparsa, Thicknesse bunu öğrenecek ve böylece Ölüm Yiyenler de öğrenmiş olacaklar."</p><p class="calibre10">"Takip‘in üstünden kalkmasını bekleyemeyiz, çünkü on yedi yaşına bastığın an annenin sana sağladığı tüm korumaları da kaybedeceksin. Kısaca, Pius Thicknesse seni iyi ve uygun bir şekilde köşeye sıkıştırdığını düşünüyor."</p><p class="calibre10">Harry kendini, tanımadığı Thicknesse‘le hemfikir olmaktan alıkoyamadı.</p><p class="calibre10">"Öyleyse, ne yapacağız?"</p><p class="calibre10">"Kullanabileceğimiz tek ulaşım araçlarını kullanacağız, Takipçi‘in saptayamayacağı tek araçları, çünkü onları kullanmak için büyü yapmamıza gerek yok: Süpürgeler, Testral'ler ve Hagrid‘in motosikleti."</p><p class="calibre10">Harry bu planda çatlaklar görebiliyordu; yine de Deli-Göz‘e, bunları açıklığa kavuştursun diye bir şans tanımak için dilini tuttu.</p><p class="calibre10">"Şimdi, annenin büyüsü sadece iki durumda bozulacak: Reşidine varınca, ya da" -Moody elleriyle tertemiz mutfağı gösterdi- "Bu yeri bir daha evin yerine koymayacağın zaman. Sen, teyzen ve enişten bu gece yollarınızı ayırıyorsunuz, yani tam manasıyla bir daha asla birlikte yaşamayacaksınız, doğru mu?"</p><p class="calibre10">Harry evet anlamında kafasını salladı.</p><p class="calibre10">"Yani bu kez ayrıldığında, bir geri dönüş olmayacak ve sen menzilinden çıktığın an büyü bozulacak. Biz büyüyü daha erken bozmayı seçiyoruz, çünkü diğer seçenek olan beklememiz, Kim-Olduğunu-Bilirsin-Sen‘in sen on yedi yaşına vardığın an gelip seni ele geçirmesi anlamına geliyor.</p><p class="calibre10">"Bizim yanımızda olan tek şey Kim-Olduğunu-Bilirsin-Sen'in seni bu gece götürdüğümüzü bilmemesi. Bakanlık‘a sahte bir iz bıraktık: Senin ayın otuz birine kadar evden ayrılmayacağını düşünüyorlar. Bununla birlikte, bahsettiğimiz kişi Kim-Olduğunu-Bilirsin-Sen, bu yüzden onun yanlış tarihe inandığına güvenemeyiz; ne olur olmaz diye bu çevrede, gökyüzünde bir çift Ölüm Yiyen konuşlandırdığı kesin. Bu yüzden onlardan kurtulabilmek için, bir düzine kadar farklı eve koyabildiğimiz her türlü korumayı koyduk. Onların hepsi de seni saklayacağımız ev olabilecek gibi görünüyor, hepsinin de Yoldaşlık ile bazı bağlantıları var: benim evim, Kigsley‘nin evi, Molly‘nin Muriel Teyze'si - Fikri anlıyorsun değil mi?"</p><p class="calibre10">"Evet," dedi Harry, tam olarak gerçeği söylemeyerek, çünkü plandaki geniş bir boşluğu fark edebiliyordu.</p><p class="calibre10">"Sen Tonks‘un anne ve babasına gideceksin. Bir kere onların evine koyduğumuz koruyucu büyülerin sınırına girdiğin zaman, Kovuk‘a gitmek için bir anahtar kullanabileceksin. Sorun var mı?"</p><p class="calibre10">"Şey - evet," dedi Harry. "Belki ilk başta on iki güvenli evden hangisine yöneldiğimi bilmeyecekler, ama hangisine gittiğim anında belli olmayacak mı" -çabucak etrafındaki kafaları saydı- "on dördümüzün birden Tonks‘un ailesinin evine doğru uçması?"</p><p class="calibre10">"Ah," dedi Moody. "Temel noktadan bahsetmeyi unuttum. On dördümüz birden Tonks‘un ailesinin evine uçmayacağız. Bu gece göklerde yedi tane Harry Potter gidiyor olacak, her birinin bir tane refakatçisi olacak, her çift farklı bir sığınağa yol alacak."</p><p class="calibre10">Moody şimdi pelerinin içinden, içinde çamurumsu bir madde olan cep şişesi çıkarıyordu. Başka bir kelime söylemeye gerek yoktu; Harry planın geri kalanını hemen anladı.</p><p class="calibre10">"Hayır!" dedi yüksek sesle, sesi mutfakta yankılandı. "İmkânı yok!"</p><p class="calibre10">"Onlara durumu böyle karşılayacağını söylemiştim," dedi Hermione, yüzünde hafif bir hoşnutluk belirmişti.</p><p class="calibre10">"Eğer altı insanın kendi hayatlarını tehlikeye atmalarına izin vereceğimi sanıyorduysanız -!"</p><p class="calibre10">"Çünkü hepimiz hayatımızı ilk defa tehlikeye atıyoruz ya," dedi Ron.</p><p class="calibre10">"Bu farklı, benmişim gibi davranmak-"</p><p class="calibre10">"Pekâlâ, hiç birimiz gerçekten buna bayılmıyoruz, Harry," dedi Fred ciddiyetle. "Düşünsene, ya bir şeyler ters giderse ve sonuna dek cılız, küçük budalalar olarak kalırız."</p><p class="calibre10">Harry gülmedi.</p><p class="calibre10">"Eğer ben işbirliği yapmazsam planı devam ettiremezsiniz, benim size biraz saç vermeme ihtiyacınız var."</p><p class="calibre10">"Güzel, işte plan yattı," dedi George. "Kesinlikle sen işbirliği yapmadığın sürece hiç birimizin saçından bir parça almasına imkân yok."</p><p class="calibre10">"Evet, on üçümüz büyü kullanmaya izni olmayan bir kişiye karşıyız: hiç şansımız yok," dedi Fred.</p><p class="calibre10">"Komik," dedi Harry, "gerçekten eğlenceli."</p><p class="calibre10">"Eğer zorla almamız gerekiyorsa, zorla alırız," diye hırladı Moody, Harry‘ye bakarken sihirli gözü yerinde neredeyse belli olmayacak şekilde titredi.</p><p class="calibre10">"Buradaki herkes reşit, Potter ve hepsi riski göze almaya hazırlar."</p><p class="calibre10">Mundungus omuzlarını silkti ve yüzünü buruşturdu; Moody‘nin gözü hızla döndü ve kafasının içinden ona bir bakış attı.</p><p class="calibre10">"Daha başka tartışma yaşamayalım. Zaman geçiyor. Bir tutam saçını istiyorum, çocuk, şimdi."</p><p class="calibre10">"Fakat bu delilik, buna gerek yok-"</p><p class="calibre10">"Gerek yok mu?" diye hırladı Moody, "Kim-Olduğunu-Bilirsin-Sen orada bir yerlerde ve Bakanlık‘ın yarısı da onun tarafındayken mi? Potter, eğer şanslıysak, sahte yemi yutar ve seni ayın otuzunda pusuya düşürmeyi planlar. Ayrıca bir veya iki Ölüm Yiyen'i buraları gözetlesinler diye görevlendirmemişse, asıl bu delilik olurdu, ki benim de yapacağım budur. Annenin büyüsü devam ediyorken sana veya bu eve erişemeyebilirler, fakat büyü bozulmak üzere ve onlar da buranın önemini biliyorlar. Tek şansımız sahte yemler kullanmamız. Kim-Olduğunu-Bilirsin-Sen bile kendini yediye bölemez."</p><p class="calibre10">Harry, Hermione ile göz göze geldi ve anında başka yöne baktı.</p><p class="calibre10">"Öyleyse Potter - saçından bir parça, eğer izin verirsen."</p><p class="calibre10">Harry Ron‘a göz attı, Ron da sadece '<span class="italic">yap şunu</span>' tarzında yüzünü buruşturdu.</p><p class="calibre10">"Şimdi!" diye kükredi Moody.</p><p class="calibre10">Tüm gözler onun üstündeyken Harry, kafasının üst kısmına uzandı, bir tutam saç tuttu ve çekti .</p><p class="calibre10">"Güzel," dedi Moody, Harry‘ye doğru topallayarak giderken iksirin olduğu cep şişesinin tıpasını çekip açtı. "Direk buraya, senin için sorun olmazsa."</p><p class="calibre10">Harry saçını çamura benzeyen sıvıya bıraktı. Saçı sıvının yüzeyine temas ettiği anda, iksir köpürmeye ve duman çıkarmaya başladı, sonra, birden, temiz, parlak, altın sarısı bir renge döndü .</p><p class="calibre10">"Aah, Crabbe ve Goyle‘dan çok daha lezzetli gibi görünüyor, Harry," dedi Hermione, Ron‘un havaya kalkmış kaşlarını görmeden önce, hafiften kızardı ve devam etti, "ah, ne demeye çalıştığımı biliyorsun - Goyle‘un iksiri sümük gibi görünüyordu."</p><p class="calibre10">"Tamam öyleyse, sahte Potter'lar burada sıralansın, lütfen." dedi Moody .</p><p class="calibre10">Ron, Hermione, Fred, George ve Fleur, Petunia Teyze‘nin parıldayan lavabosunun önünde sıraya girdiler.</p><p class="calibre10">"Biri eksik," dedi Lupin.</p><p class="calibre10">"Burada," dedi Hagrid sertçe ve Mundungus‘u ensesinden kaldırıp Fleur‘un yanına bıraktı, anlamlı bir şekilde burun kıvıran Fleur ise Fred ve George‘un arasına girdi .</p><p class="calibre10">"Size söyledim, koruma olmayı tercih ederim," dedi Mundungus.</p><p class="calibre10">"Kapa çeneni," diye hırladı Moody. "Sana daha önce de anlattığım gibi, seni karaktersiz pis herif, bizim peşimize düşecek herhangi bir Ölüm Yiyen‘in amacı Potter‘ı yakalamak olacaktır, öldürmek değil. Dumbledore daima Potter‘ın işini Kim-Olduğunu-Bilirsin-Sen‘in kendisinin bitirmek istediğini söylerdi. En çok endişelenmemiz gereken korumalar olmalı, Ölüm Yiyenler onları öldürmek isteyeceklerdir."</p><p class="calibre10">Mundungus tamamen şüphelerinden kurtulmuş gibi görünmüyordu, fakat Moody, pelerinin içinden çoktan yarım düzine yumurta boyunda bardak çıkarmış ve bardakları kontrol edip, her birine azıcık Çok Özlü İksir boşaltmaya başlamıştı bile.</p><p class="calibre10">"Hep birlikte, öyleyse..."</p><p class="calibre10">Ron, Hermione, Fred, George, Fleur ve Mundungus içti. Hepsi soluk soluğa kalmış ve iksir boğazlarından geçerken yüzlerini kırıştırmışlardı. Hemen görünüşleri balon balon olup, sıcak balmumu gibi bozulmaya başlamıştı. Hermione ve Mundungus yukarı doğru uzuyorlardı; Ron, Fred ve George ise küçülüyorlardı; saçları koyulaşıyordu, Hermione ve Fleur‘un kafatasları geriye doğru uzuyordu.</p><p class="calibre10">Moody, oldukça umursamaz bir şekilde, kendisiyle getirdiği geniş torbaların bağlarını çözüyordu. Tekrar kalkıp dik durduğunda, karşısında soluk soluğa kalmış altı tane Harry Potter duruyordu .</p><p class="calibre10">Fred ve George birbirlerine dönüp aynı anda konuştular, "Vay - birebir aynıyız!"</p><p class="calibre10">"Yine de, bilemiyorum. Sanırım ben hâlâ senden daha yakışıklı görünüyorum." dedi, çaydanlıktaki kendi görüntüsünü inceleyen Fred.</p><p class="calibre10">"Tüh," dedi, kendini mikrodalga fırının kapısından kontrol eden Fleur, "Bill, bana bakma - çok çirkinim."</p><p class="calibre10">"Giysileri geniş gelenler için, burada daha küçüklerini getirdim," dedi Moody, ilk torbayı göstererek "Ve tersi de diğer torba için geçerli. Gözlükleri unutmayın, yan gözde altı tane var. Ve giyindikten sonra, diğer torbada eşyalar var."</p><p class="calibre10">Gerçek Harry, şimdiye kadar oldukça garip şeyler gördüğü halde, bunun gördüğü en garip şey olduğunu düşündü. Harry, torbaları karıştırıp, bir sürü kıyafet çıkarırken, gözlük takarken ve kendi eşyalarını torbaya geri doldururken altı kopyasını izledi. Hepsi üstlerindekileri utanmaksızın kolayca sıyırıp, normalde kendi vücutları olan Harry‘nin vücudunu gösterirken, Harry kendi mahremiyetine biraz daha fazla saygı göstermelerini istemeyi düşündü.</p><p class="calibre10">"Ginny‘nin şu dövme hakkında yalan söylediğini biliyordum," dedi çıplak göğsüne bakan Ron .</p><p class="calibre10">"Harry, senin görüşün gerçekten berbat," dedi Hermione, gözlüklerini takarken .</p><p class="calibre10">Giyindikleri gibi, sahte Harryler ikinci torbadan sırt çantalarını ve içinde kar beyazı baykuş olan baykuş kafeslerini aldılar.</p><p class="calibre10">"İyi," dedi Moody, en sonunda yedi giyinik, gözlüklü ve eşyalarını taşıyan Harry ile yüz yüze gelince. "Çiftler şu şekilde olacak: Mundungus benimle süpürge üstünde gelecek-"</p><p class="calibre10">"Niye ben seninleyim?" diye homurdandı arka kapıya en yakın olan Harry.</p><p class="calibre10">"Çünkü izlenmesi gereken tek kişi sensin," diye hırladı Moody ve gerçekten de devam ettiğinde sihirli gözü Mundungus‘tan ayrılmadı. "Arthur ve Fred-"</p><p class="calibre10">"Ben George‘um," dedi Moody‘nin gösterdiği ikiz, "Harry olduğumuz zaman bile bizi birbirimizden ayıramıyor musun?"</p><p class="calibre10">"Üzgünüm, George-"</p><p class="calibre10">"Sadece seni tiye alıyordum. Ben aslında Fred‘im-"</p><p class="calibre10">"Boşa vakit harcadığımız yeter!" diye sinirli bir şekilde hırladı Moody. "Diğeri -George veya Fred, her kimsen sen- Remus ile gidiyorsun. Miss Delacour-“</p><p class="calibre10">"Fleur‘u bir Testral ile götürüyorum," dedi Bill. "Süpürgelerden hoşlanan bir tip değil."</p><p class="calibre10">Fleur yürüdü ve ıslak, köle gibi bir bakış atarak, onun yanında durdu. Harry tüm kalbiyle o bakışın yüzünde bir daha görünmemesini umdu.</p><p class="calibre10">"Miss Granger, Kingsley ile gidiyor, onlar da Testral'le-"</p><p class="calibre10">Kingsley‘nin gülümsemesine karşılık verince, endişeleri dinmiş göründü; Harry, Hermione‘nin süpürgelere olan güven yoksunluğunu biliyordu.</p><p class="calibre10">"Geriye biz kalıyoruz, Ron!" dedi Tonks neşeyle, kupasını bardaklığa yerleştirerek ona el salladı.</p><p class="calibre10">Ron Hermione kadar hoşnut görünmedi.</p><p class="calibre10">"Ve sen de benimlesin, Harry, değil mi?" dedi endişeli bir biçimde Hagrid. "Motosiklet ile gideceğiz, süpürgeler ve testraller benim ağırlığımı kaldıramıyorlar, gördüğün üzere. Benimle birlikte oturman için yeterince yer yok, bu yüzden sen motosikletin sepetinde olacaksın."</p><p class="calibre10">"Bu muhteşem," dedi tamamen doğruları söylemeyen Harry .</p><p class="calibre10">"Sanıyoruz ki Ölüm Yiyenler senin süpürge üstünde olmanı bekliyorlar," dedi Harry‘nin hislerini okumuş görünen Moody. "Snape‘in senin hakkında şimdiye kadar anlatmadığı şeyleri anlatmak için yeterince zamanı oldu, bu yüzden Ölüm Yiyenler ile karşılaşırsak eğer, iddiaya girerim ki rahat bir şekilde süpürgesinin üstünde olan Potter'lardan birini seçeceklerdir. Hadi öyleyse," sahte Potter'ların giysilerinin olduğu torbayı bağlayıp kapıya dönerken devam etti, "Üç dakika içinde ayrılacağımızı tahmin ediyorum. Arka kapıyı kilitlemenin bir manası yok, etrafa bakmak için gelen Ölüm Yiyen olursa onları dışarıda tutmayacaktır. Gidelim..."</p><p class="calibre10">Harry sırt çantasını, Ateşoku‘nu ve Hedwig‘in kafesini aceleyle topladı ve karanlık arka bahçeye doğru diğerlerini izledi.</p><p class="calibre10">Herkesin yanındaki süpürgesi ellerine sıçrıyordu. Hermione muazzam siyah bir Testral'in üstüne Kingsley‘nin de yardımıyla binmişti bile, Fleur da aynı şekilde Bill tarafından diğer bir Testral'e bindirilmişti. Hagrid gözlüklerini takmış, motosikletin yanında hazır bir şekilde duruyordu .</p><p class="calibre10">"Bu o mu? Bu Sirius‘un motosikleti mi?"</p><p class="calibre10">"Kesinlikle o," dedi Harry‘ye gözlerini dikmiş olan Hagrid, "Ve son defasında da sen buna binmiştin, Harry, seni tek elimde tutuyordum!"</p><p class="calibre10">Harry motosikletin sepetine oturduğu zaman utanma hislerine engel olamadı. Herkesten kırk elli santim daha aşağıya konuşlanmıştı: Ron onun bir çocuk arabasındaymış gibi orada öylece oturduğunu görünce kendinden memnun bir şekilde sırıttı. Harry sırt çantasını ve süpürgesini ayaklarının altına indirdi ve Hedwig‘in kafesini iki dizinin arasında sıkıştırdı. Orada öylece oturmak aşırı derecede rahatsız ediciydi.</p><p class="calibre10">"Arthur birazcık eklenti yaptı," dedi, Harry‘nin rahatsız duruşunu hiç fark etmeyen Hagrid. O binince motosiklet azıcık gıcırdadı ve santimlerce toprağa gömüldü. "Arka tarafında birkaç marifet saklı artık. Şuradaki benim fikrimdi."</p><p class="calibre10">Kalın parmağıyla hız göstergesinin yakınındaki mor bir düğmeyi gösterdi .</p><p class="calibre10">"Lütfen dikkatli ol, Hagrid," dedi, hâlâ onların yanında durup süpürgesini tutan Mr. Weasley. "Bunun hâlâ akıllıca bir şey olduğuna emin değilim ve kesinlikle acil bir durum olursa kullanılmalı."</p><p class="calibre10">"Peki, öyleyse," dedi Moody. "Herkes hazır olsun, lütfen. Hepimizin aynı anda ayrılmasını istiyorum, yoksa başka yollara sapmanın hiçbir manası kalmayacak."</p><p class="calibre10">Herkes süpürgesine bindi.</p><p class="calibre10">"Şimdi sıkı tutun, Ron." dedi Tonks ve Harry, Ron‘un, Tonks‘un belinin iki yanına ellerini yerleştirirken Lupin‘e gizli ve suçlu bir bakış attığını gördü. Hagrid motosikleti ayağıyla çalıştırdı. Motosiklet bir ejderha gibi kükredi ve sepet titremeye başladı.</p><p class="calibre10">"Herkese iyi şanslar," diye bağırdı Moody, "Yaklaşık bir saat içinde hepinizle Kovuk‘ta görüşürüz. Üç deyince. Bir... İki... ÜÇ."</p><p class="calibre10">Motosikletten muazzam bir gümbürtü geldi ve Harry, sepetin kötü bir şekilde sallandığını hissetti. Harry, motosiklet ile birlikte hızla havaya yükselirken, gözleri sulanıyor, saçları yüzünü kırbaçlıyordu. Süpürgeler de etraflarında yükseliyor, Testral'lerden birinin uzun siyah kuyruğu havayı kırbaçlıyordu. Sepette Hedwig‘in kafesi ve sırt çantası tarafından sıkıştırılmış olan bacakları zaten ağrıyordu ve uyuşmaya başlamıştı. Rahatsızlığı öyle büyüktü ki sepetin kenarından baktığında artık hangisi olduğunu kestiremediği, Privet Drive Dört Numara‘ya son bir bakış atmayı neredeyse unutuyordu. Gökyüzünde yükseldikçe yükseliyorlardı-</p><p class="calibre10">Ve sonra, aniden yoktan var olanlar tarafından etrafları sarılmıştı. En azından otuz başlıklı şekil, havada iyice yükselmiş ama henüz dikkatlerini toplamamış olan Yoldaşlık üyelerini içine alacak büyüklükte geniş bir çember oluşturmuş havada asılı duruyorlardı-</p><p class="calibre10">Her tarafta çığlıklar ve yeşil ışıklar alevleniyordu: Hagrid bir bağırtı koyuverdi ve motosiklet irtifa kaybetti. Harry nerede olduklarıyla ilgili her türlü duyusunu yitirmişti. Üstünde sokak ışıkları görüyor, etrafında bağırtıları duyuyordu. Var gücüyle sepete yapışmıştı. Hedwig‘in kafesi, Ateşoku ve sırt çantası dizlerinin arasından kaydı.</p><p class="calibre10">"Hayır-HEDWIG!"</p><p class="calibre10">Süpürge yeryüzüne fırladı, fakat motosiklet aynı şekilde yukarı doğru çıkmaya başlarken sırt çantasının kayışından ve kafesin üstünden yakalamayı başardı. Bir anlığına içi rahatlamıştı ama hemen sonra başka bir yeşil ışık patladı. Baykuş acı ve tiz bir şekilde öttü ve kafesin zeminine düştü .</p><p class="calibre10">"Hayır-HAYIR!"</p><p class="calibre10">Motosiklet hızla yukarı çıktı; Harry, Hagrid çemberi yarıp geçerken etrafa dağılan başlıklı Ölüm Yiyenler'i gördü.</p><p class="calibre10">"Hedwig- Hedwig!”</p><p class="calibre10">Fakat baykuşu, oyuncak gibi hareketsiz ve acıklı bir şekilde kafesin zemininde yatıyordu. Harry bunu kabullenemedi ve diğerleri için endişeden dehşete düşmüştü. Kafasını çevirip omzundan arkaya baktı ve bir sürü insanın hareket ettiğini, yeşil ışıkların patladığını, süpürge üstündeki iki çift insanın uzakta yükselmeye başladıklarını görebiliyordu, fakat onların kim olduklarını seçemiyordu-</p><p class="calibre10">"Hagrid, dönmek zorundayız, dönmek zorundayız!", sesini motosikletin yüksek sesle gümbürdeyen motorundan duyurmak için bağırdı, asasını çıkarırken, öldüğüne inanmayı reddettiği Hedwig‘in kafesini sepetin zeminine attı. "Hagrid, GERİ DÖN!"</p><p class="calibre10">"Benim işim seni güvenli bir şekilde götürmek, Harry!" diye bağırdı Hagrid ve motosiklete verdiği gazı daha da arttırdı.</p><p class="calibre10">"Dur- DUR!" diye bağırdı Harry, fakat sol kulağının çok yakınından iki yeşil ışık fıskiyesi geçerken arkasına tekrar baktı: Çemberden dört Ölüm Yiyen ayrılmış, Hagrid‘in geniş sırtına nişan almış bir şekilde onları takip ediyordu. Hagrid aniden yön değiştirdi, ama Ölüm Yiyenler hala motosikletin peşindeydiler, peşlerinden daha fazla lanet yollanıyordu, Harry onlardan sakınmak için sepetin içine saklanmak zorunda kaldı. Etrafında dönerek haykırdı, "Sersemlet!" ve kendi asasından, onları takip eden dört Ölüm Yiyen‘in dağılmasına sebep olup aralarında bir yarık açan, kırmızı renkte bir ışık fırladı.</p><p class="calibre10">"Dayan, Harry, bu onları halledecek!" diye kükredi Hagrid, ve Harry, Hagrid‘in kalın parmağıyla yakıt göstergesine yakın bir yeşil bir düğmeye bastığını görmek için tam zamanında döndü.</p><p class="calibre10">Bir duvar, tuğlalarla örülmüş katı bir duvar, egzoz borusundan püskürdü. Boynunu çevirerek duvarın havanın ortasında genişlediğini gördü. Üç Ölüm Yiyen yön değiştirip duvardan sakındılar, ama dördüncü Ölüm Yiyen o kadar şanslı değildi; görüş alanlarından kayboldu ve duvarın arkasından bir kaya gibi düştü, süpürgesi paramparça olmuştu. Arkadaşlarından biri onu kurtarmak için yavaşladı, fakat onlar ve uçmakta olan duvar karanlık tarafından yutuldu ve Hagrid kendini gidona doğru eğdi ve hızlandı.</p><p class="calibre10">Hagrid‘e nişan almış olan geriye kalan iki Ölüm Yiyen‘in asalarından çıkan daha fazla Öldürme Laneti Harry‘nin başını ıskaladı. Harry onlara daha fazla Sersemletme Büyüsü'yle karşılık verdi: Kırmızı ve yeşil ışıklar havada çarpıştı ve çok renkli kıvılcım yağmuruna dönüştü, Harry çılgınca bir düşünceyle kıvılcımları havai fişek olduklarını düşündü ve altlarındaki Muggle‘ların yukarıda aslında ne olduğunu bilmediklerini düşündü-</p><p class="calibre10">"İşte yeniden başlıyoruz, Harry, sıkı tutun!" diye bağırdı Hagrid ve ikinci bir düğmeye bastı. Bu sefer motosikletin egzozundan muazzam boyutlarda bir ağ fırladı, fakat Ölüm Yiyen'ler buna hazırdı. Sadece ondan sakınmak için yönlerini değiştirmediler, ayrıca baygın olan arkadaşlarını kurtarmak için yavaşlayan yandaşlarını da yakaladılar. Arkadaşları karanlığın içinde birden ortaya çıkmıştı ve artık üçü birden motosikleti takip ediyor, hepsi de arkalarından lanet yolluyorlardı.</p><p class="calibre10">"Bu işe yarayacak, Harry, çok sıkı tutun!" diye bağırdı Hagrid ve Harry, Hagrid‘in elinin tamamıyla hız göstergesinin yanındaki mor düğmeye hızla bastığını gördü.</p><p class="calibre10">Apaçık bir şekilde bağıran bir kükremeyle, egzozdan akkor ve mavi renkte ejder ateşi püskürdü ve motosiklet sıkıştırılmış metal sesiyle bir mermi gibi ileri fırladı. Harry, Ölüm Yiyenler‘in alevlerin ölümcül izlerinden sakınmak için yön değiştirdiklerini gördü ve aynı anda sepet kaygı verici bir şekilde sallandı: Sepetin motosiklete olan metal bağlantıları ani hızlanmanın gücüyle parçalara ayrılmıştı.</p><p class="calibre10">"Sorun yok, Harry!" diye böğürdü Hagrid, şimdi ani hız artışı yüzünden sırt üstü motosiklete yapışmıştı; şimdi kimse motosiklete yön vermiyordu ve sepet motosikletin yarattığı hava akımında şiddetli bir şekilde sallanmaya başladı.</p><p class="calibre10">"Hallediyorum, Harry, endişelenme!", Hagrid bağırdı ve ceketinin cebinden çiçekli pembe şemsiyesini çıkardı. " Hagrid! Hayır! Bana bırak!"</p><p class="calibre10">"REPARO!"</p><p class="calibre10">Sağır edici bir patlama oldu ve sepet motosikletten tamamen koptu. Harry motosikletin uçuşunun sağladığı güç ile ileri doğru hızlandı, sonra sepet yükseklik kaybetmeye başladı-</p><p class="calibre10">Harry umutsuzca asasını sepete doğrulttu ve bağırdı "Wingardium Leviosa!"</p><p class="calibre10">Sepet mantar bir tapa gibi yükseldi, yön verilemiyordu ama en azından hâlâ uçmaktaydı. Daha fazla lanet onu ıskalayana kadar bir anlığına Harry‘nin içi rahatlamıştı: Üç Ölüm Yiyen yaklaşıyordu.</p><p class="calibre10">"Geliyorum, Harry!" diye karanlığın içinden bağırdı Hagrid, fakat Harry, sepetin yine aşağı doğru yol almaya başladığını hissedebiliyordu: Eğilebildiği kadar aşağı eğilip ona yaklaşan şekillerin ortasına nişan aldı ve bağırdı, "Impedimenta!"</p><p class="calibre10">Uğursuzluk büyüsü ortadaki Ölüm Yiyen'in göğsüne çarptı; adam bir anlığına görünmeyen bir engele çarpmış gibi saçma bir şekilde kolları ve bacakları açılmış bir şekilde kaldı: arkadaşlarından biri neredeyse ona çarpıyordu-</p><p class="calibre10">Sepet ciddi bir şekilde düşmeye başlamıştı ve geri kalan Ölüm Yiyen, Harry‘ye öyle yakından geçen bir lanet yollamıştı ki, Harry koltuğun kenarına çarpıp bir dişini kırarak, sepetin kenarına eğilmek zorunda kaldı-</p><p class="calibre10">"Geliyorum, Harry, geliyorum!"</p><p class="calibre10">Dev gibi bir el Harry‘yi cüppesinin arkasından yakaladı ve onu düşen sepetten çekip çıkardı; Harry motosikletin koltuğuna doğru çekilirken sırt çantasını yakaladı ve kendini Hagrid ile arka arkaya otururken buldu. Yukarı doğru yükselip geriye kalan iki Ölüm Yiyen‘den uzaklaşırlarken, ağzındaki kanı tükürdü, aşağı düşen sepeti asasıyla işaret etti ve bağırdı, "Confringo!"</p><p class="calibre10">Sepet patlarken, Hedwig için korkunç ve çok acı verici bir sancı hissetti; sepete yakın olan Ölüm Yiyen süpürgesinden fırladı ve düşerken görüş alanlarından kayboldu; arkadaşı da geri çekilip, gözden kayboldu.</p><p class="calibre10">"Harry, üzgünüm, üzgünüm," diye inledi Hagrid, "kendi başıma tamir etmeye çalışmamalıydım - sana yeterli yer yok burada -“</p><p class="calibre10">"Sorun değil, sadece uçmaya devam et!", iki Ölüm Yiyen daha karanlıkta ortaya çıkıp, onlara yaklaşırken Harry bağırarak cevapladı.</p><p class="calibre10">Ateşlenen lanetler aralarındaki boşlukta tekrar onlara doğru gelirken Hagrid, ani yön değişiklikleri yapıp zikzak çizdi. Harry, Hagrid‘in arkasında o kadar emniyetsiz şekilde otururken ejder-ateşi düğmesini kullanmaya tekrar cesaret edemediğini biliyordu, Harry onları takip edenleri Sersemletme Büyüsü peşine Sersemletme Büyüsü göndererek güçbelâ uzakta tutabiliyordu. Onlara başka bir Engelleme Büyüsü daha gönderdi: en yakındaki Ölüm Yiyen ondan sakınmak için yön değiştirdi ve başlığı başından kaydı, yanından Sersemletme Büyüsü‘nün kırmızı ışığı geçerken Harry, Stanley Shunpike‘ın tuhaf bir şekilde boş ifadeli yüzünü gördü -Stan‘in yüzünü-</p><p class="calibre10">"Expelliarmus!" diye bağırdı Harry.</p><p class="calibre10">"Bu o, bu o, bu gerçek olan!"</p><p class="calibre10">Başlıklı Ölüm Yiyen‘in bağırtısı motosikletin motorunun gürültüsü üstünden bile Harry‘ye ulaştı. Bir an sonra onları takip edenlerin ikisi birden geri çekilip görüş alanlarından kayboldular.</p><p class="calibre10">"Harry, ne oldu?" diye böğürdü Hagrid, "Nereye gittiler?"</p><p class="calibre10">"Bilmiyorum!"</p><p class="calibre10">Fakat Harry korkuyordu: Başlıklı Ölüm Yiyen "Bu gerçek olan!" diye bağırmıştı; Nasıl bilebilirdi ki? Görünüşe göre bomboş olan etrafındaki karanlığa uzun süre göz attı ve bu boşluktaki tehlikeyi hissetti. Neredeydiler?</p><p class="calibre10">İleriye göz atmak için yana eğilip, Hagrid‘in ceketinin arka kısmını daha da sıkı tutarken bağırdı.</p><p class="calibre10">"Hagrid, ejder-ateşi olayını tekrar yapıp bizi götür buradan!"</p><p class="calibre10">"Çok sıkı tutun, öyleyse, Harry!"</p><p class="calibre10">Yine sağır edici, tiz bir kükreme sesi geldi ve egzozdan beyaz-mavi ateş püskürdü: Harry zaten çok az bir kısmına oturduğu koltukta geri kaydığını hissetti, Hagrid geriye Harry‘nin üstüne doğru fırlamış, gidonu zar zor tutuyordu-</p><p class="calibre10">"Sanırım onları atlattık Harry, sanırım başardık!" diye bağırdı Hagrid .</p><p class="calibre10">Fakat Harry buna inanmıyordu; geleceklerine emin olduğu takip edenleri için sola ve sağa bakarken korkusu artmaya başladı... Niye geri çekildiler? İçlerinden birinin hâlâ asası vardı... “<span class="italic">Bu o... Bu gerçek olan...</span>”<span class="italic">
</span>Harry Stan‘i silahsızlandırdıktan hemen sonra bunları söylemişlerdi...</p><p class="calibre10">"Neredeyse vardık, Harry, neredeyse vardık!" diye bağırdı Hagrid.</p><p class="calibre10">Harry, yeryüzündeki ışıklar hâlâ yıldızlar kadar uzak göründükleri halde, motosikletin biraz irtifa kaybettiğini hissetti.</p><p class="calibre10">Aniden anlındaki yarası alev almış gibi yandı: Motosikletin her iki kenarında bir Ölüm Yiyen ortaya çıktığı sırada, arkadan ateşlenmiş iki Öldürme Laneti Harry‘yi birkaç milimetre ile ıskaladı-</p><p class="calibre10">Ve Harry onu gördü. Voldemort rüzgâra kapılmış bir duman gibi, onu taşıyan süpürge ya da testral olmadan uçuyordu, yılanımsı yüzü karanlıkta parlıyor, beyaz parmakları tekrar asasını kaldırıyordu-</p><p class="calibre10">Hagrid bir korku çığlığı koyuverdi ve motosikleti dikey dalışa geçirdi. Hagrid‘in sırtına var gücüyle tutunan Harry, hızla dönmeye başlayan gecede rasgele Sersemletme Büyüleri yolluyordu. Yanından bir vücudun aşağı doğru geçtiğini gördü ve büyülerinin Ölüm Yiyenler'den birine isabet ettiğini anladı, fakat bir patlama sesi duydu ve motordan kıvılcımlar çıktığını gördü; motosiklet havada helezon çizdi, tamamen kontrolden çıkmıştı-</p><p class="calibre10">Yine yeşil ışık demetleri onları ıskaladı. Harry‘nin hangi tarafın yukarı, hangi tarafın aşağı olduğu konusunda hiçbir fikri yoktu: Yara izi hâlâ yanıyordu; her an öleceğini düşünüyordu. Süpürge üstündeki başlıklı bir şekil otuz santim kadar uzağındaydı ve Harry onun kolunu kaldırdığını gördü-</p><p class="calibre10">"HAYIR!"</p><p class="calibre10">Hagrid öfkeli bir bağırış ile kendini motosikletten Ölüm Yiyen'e doğru fırlattı; Harry‘nin de korktuğu gibi, Hagrid ile Ölüm Yiyen‘in ikisi de aşağı doğru düşüp gözden kayboldular, ikisinin toplam ağırlığı süpürge için çok fazlaydı-</p><p class="calibre10">Harry düşen motosiklete dizleriyle güç bela tutunabildi ve Voldemort‘un çığlığını duydu, "BENİM!"</p><p class="calibre10">Her şey bitmişti: Voldemortun nerde olduğu hakkında ne bir şey görüyordu ne de duyuyordu; başka bir Ölüm Yiyen‘in, yolundan çekildiğini gördü ve duydu, "Avada-"</p><p class="calibre10">Harry‘nin yara izindeki acı gözlerini kapatmaya zorlarken, asası kendi başına hareket etti. Asasının, sanki elinin etrafında son derece büyük bir mıknatıs tarafından çekilirmiş gibi hareket ettiğini hissetti, yarı-kapalı göz kapaklarının arasından altın rengi bir alevin asasının ucundan püskürdüğünü gördü, kırılma sesi ve öfkeyle atılmış çığlıklar duydu. Geriye kalan Ölüm Yiyen bağırdı; Voldemort çığlık atar gibi, <span class="italic">"Hayır!"; </span>Bir şekilde Harry, burnunu ejder-ateşi düğmesinden iki santim uzakta buldu. Asasız eliyle onu yumrukladı ve motosiklet havaya daha fazla alev püskürtüp, doğruca yeryüzüne doğru uçmaya başladı.</p><p class="calibre10">"Hagrid!" diye seslendi var gücüyle motosiklete tutunan Harry. "Hagrid - Accio Hagrid! "</p><p class="calibre10">Motosiklet yeryüzüne doğru emiliyormuş gibi hızlandı. Gidon yüzüyle aynı hizada olduğu için Harry, uzaktaki ışıkların durmadan yaklaştıkları dışında başka bir şey göremedi. Yere çarpacaktı ve bunu engellemek için yapabileceği hiçbir şey yoktu. Arkasından başka bir çığlık geldi, "<span class="italic">Asan, Selwyn, asanı bana ver!</span>"</p><p class="calibre10">Voldemort‘u görmeden önce hissetti. Soluna ve sağına baktı, kırmızı gözlere bakışları sabitlendi ve onlar gördüğü son şey olacaktı: Voldemort bir kez daha ona lanet göndermeye hazırlanıyordu-</p><p class="calibre10">Ve birden Voldemort kayıplara karıştı. Harry aşağı doğru baktı ve hemen altında, yerde Hagrid‘in kolları ve bacakları açılmış bir şekilde yattığını gördü. Ona çarpmamak için gidonu sert bir şekilde kendine doğru çekti, el yordamıyla frenleri bulmaya çalıştı, fakat sağır edici, yeri sarsan bir çarpmayla çamurlu bir gölete çakıldı.</p><div class="mbppagebreak" id="calibre_pb_12"></div>
</body></html>
