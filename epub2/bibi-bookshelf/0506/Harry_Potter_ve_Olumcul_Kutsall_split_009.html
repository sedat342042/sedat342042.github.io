<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Harry Potter ve Ölümcül Kutsallar</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos140056" class="calibre1"><span class="calibre2">
</span></p><p id="filepos140111" class="calibre7"><span class="calibre4"><span class="bold"><span class="calibre8">BEŞİNCİ  BÖLÜM: </span></span></span><br class="calibre16"/><span class="calibre4"><span class="bold"><span class="calibre8">YİTEN  SAVAŞÇI</span></span></span></p><p class="calibre9">"Hagrid?"</p><p class="calibre10">Harry kendisini kuşatan metal ve deri enkazından sıyrılmak için doğrulmaya çabaladı; kalkmaya çalıştığı anda elleri çamurun içine gömüldü. Voldemort‘un nereye gittiğini anlayamamıştı ve karanlığın içinde bir anda üzerine çullanmasını bekliyordu. Ilık ve ıslak bir şey alnından çenesine akıyordu. Göletten dışarı emeklemeye başladı ve Hagrid olduğunu düşündüğü kara yığınına doğru tökezledi.</p><p class="calibre10">"Hagrid? Hagrid, konuş benimle-"</p><p class="calibre10">Ama kara yığın kıpırdamadı bile.</p><p class="calibre10">"Kim var orada? Potter? Harry Potter, sen misin?"</p><p class="calibre10">Adamın sesini tanıyamadı. Sonra bir kadının çığlığını duydu. "Düşmüşler, Ted! Bahçeye düşmüşler!"</p><p class="calibre10">Harry‘nin başı dönüyordu.</p><p class="calibre10">"Hagrid," diye tekrarladı aptalca ve dizlerinin büküldüğünü hissetti.</p><p class="calibre10">Sonraki bildiği tek şey ise kaburgalarındaki ve sağ kolundaki yanma hissiyle beraber sırtının üstünde, minder gibi bir şeye yaslanıyor olduğuydu. Kaybettiği dişi tekrar çıkmıştı. Yara izi ise hala zonkluyordu.</p><p class="calibre10">"Hagrid?"</p><p class="calibre10">Gözlerini açtı ve pek de aşina olmadığı aydınlık bir oturma odasında, bir kanepenin üzerinde uzanıyor olduğunu gördü. Islak ve çamurlu sırt çantası hemen yakınında, yerdeydi. Kumral ve göbekli bir adam ise Harry‘yi endişeyle izliyordu.</p><p class="calibre16" style="margin:0pt; border:0pt; height:1em"> </p><p class="calibre10">"Hagrid iyi, evlat," dedi adam, "Karım onunla ilgileniyor. Sen nasılsın? Başka kırık var mı? Kaburgalarını, dişini ve kollarını onardım. Ah, bu arada ben Ted, Ted Tonks - Dora‘nın babası."</p><p class="calibre10">Harry çabucak doğruldu: Gözlerinin önünde ışıklar uçuşuyor, başı dönüyor ve kendini hasta hissediyordu.</p><p class="calibre10">"Voldemort-"</p><p class="calibre10">"Sakin ol," dedi Ted Tonks., Harry‘yi omuzlarından iterek tekrar yatağa yatırırken. "Pek de hoş olmayan bir kaza geçirdiniz. Her neyse, neler oldu? Motorda bir sorun mu vardı? Arthur Weasley yine bu Muggle zımbırtıları hakkında fazla mı uçtu?"</p><p class="calibre10">"Hayır," dedi Harry, yarası açıkmış gibi zonklarken. "Ölüm-Yiyenler, sürüyle-takip edildik-"</p><p class="calibre10">"Ölüm Yiyenler?" dedi Ted sertçe. Ne diyorsun, Ölüm Yiyenler, ha? Bu gece harekete geçeceğinizi bilmediklerini sanıyordum, sanıyordum ki-"</p><p class="calibre10">"Biliyorlardı." dedi Harry.</p><p class="calibre10">Ted Tonks üzerinde uzanan gökyüzünü görebiliyormuşçasına tavana baktı.</p><p class="calibre10">"Koruyucu büyülerimizin devam ettiğini biliyoruz o zaman, değil mi? Yapılan noktaya yüz metre bile yaklaşamamaları gerekir."</p><p class="calibre10">Harry, Voldemort‘un ortadan neden kaybolduğunu şimdi anlıyordu: Motor, Yoldaşlık‘ın büyüsünün koruması altındaki bir noktadan geçmiş olmalıydı. Sadece işlemeye devam etmelerini umdu: Bir anda Voldemort‘u konuştukları yerden yüz metre uzakta, büyük şeffaf bir balondan sızmaya çalışırken hayal etmişti.</p><p class="calibre10">Bacaklarını kanepeden indirdi; Hagrid‘in canlı olduğuna inanması için onu kendi gözleriyle görmeliydi. Ancak ayaklanmıştı ki, nasıl olduysa, kapının açılıp yüzü çamur ve kanla kaplı, aksayan ama mucizevî bir şekilde canlı olan bir Hagrid‘in zorla kapıdan geçtiğini gördü.</p><p class="calibre10">"Harry!" Bütün zemini kaplayan uzun adımlarla, iki ince masayı ve bir süs bitkisini de devirerek, Harry‘nin yanına geldi ve yeni onarılmış kaburgalarını kırarcasına sıkıca Harry‘ye sarıldı. "Şu işe bak, Harry, oradan nasıl çıktın öyle? İkimizin de yolcu olduğunu düşünmüştüm."</p><p class="calibre10">"Evet, ben de. İnanamıyorum-"</p><p class="calibre10">Cümlesini bitirmedi. Hagrid‘in arkasından odaya giren kadını fark etmişti.</p><p class="calibre10">"Sen!" diye bağırdı ve elini cebine attı, ama boştu.</p><p class="calibre10">"Asan burada, evlat," dedi Ted, Harry‘nin koluna dokunarak. "Yanından düştü ve aldım. Bağırdığın da benim karım."</p><p class="calibre10">"Ah, özür - özür dilerim."</p><p class="calibre10">Odada ilerlerken, Mrs Tonks‘un, kız kardeşi Belllatrix ile olan benzerliği çok daha azalmıştı. Saçları açık, hafif kahverengi ve gözleri daha geniş ve sevecendi. Yine de Harry‘nin çığlığından sonra biraz kibirli bakıyordu.</p><p class="calibre10">"Kızımıza ne oldu?" diye sordu. "Hagrid tuzağa düştüğünüzü söyledi; Nymphadora nerede?"</p><p class="calibre10">"Bilmiyorum," dedi Harry. "Diğerlerine ne olduğunu hiç bilmiyoruz."</p><p class="calibre10">Kadının ve Ted‘in görünüşleri değişiverdi. Bakışlarını görünce Harry‘nin etrafını suçluluk ve korku duygusu sardı; eğer diğerlerinden biri öldüyse, bu onun suçuydu, hepsi onun suçuydu. Plana dâhil olmuş ve saçından birer tel vermişti...</p><p class="calibre10">"Anahtar," dedi, her şeyi hatırlayarak. "Kovuk‘a geri dönmemiz ve bakmamız gerekiyor - sonra size haber veririz, ya da - ya da Tonks verir, geldiği zaman-"</p><p class="calibre10">"Dora‘ya bir şey olmayacak, Dromeda," dedi Ted. "Ne yaptığını biliyor ve Seherbazlar'la yakın temasta. Anahtar burada," diye Harry‘ye ekledi. "Üç dakika içinde ayrılmanız gerekiyor, eğer isterseniz kullanın."</p><p class="calibre10">"Ayrılacağız." dedi Harry. Çantasını alıp sırtına atarak. "Ben-"</p><p class="calibre10">Mrs. Tonks‘a baktı, kızını bıraktığı ve kötü bir şekilde sorumlu olduğu bu durum için özür dilemek istiyordu, ama aklına gelen her sözcük boş ve samimiyetten uzak geliyordu.</p><p class="calibre10">"Tonks‘a -Dora‘ya- haber vermesini söylerim geldiğinde... desteğiniz için teşekkürler, her şey için teşekkürler. Ben-"</p><p class="calibre10">Odadan ayrıldığına memnun olmuştu, kısa bir koridordan bir yatak odasına kadar Ted Tonks‘u takip etti. Kafasını üst eşiğe çarpmamak için eğilen Hagrid arkalarından gelmişti.</p><p class="calibre10">"İşte burada, evlat. Anahtar."</p><p class="calibre10">Mr. Tonks makyaj masası üstünde duran küçük, siyah bir saç fırçasını işaret ediyordu.</p><p class="calibre10">"Teşekkürler." dedi Harry, parmağını üzerine koyarak ayrılmaya hazır bir halde.</p><p class="calibre10">Hagrid, "Bekle bir saniye." dedi etrafına bakarak. "Harry, Hedwig nerede?"</p><p class="calibre10">"O... O vuruldu." dedi Harry.</p><p class="calibre10">Bunu kavramak ona ağır darbe vurmuştu: Gözlerinden yaşlar aktığı sırada utandığını hissetti. Baykuşu onun için hep bir yoldaştı, Dursley'lere dönmeye zorlandığında sihirsel dünyayla olan yegâne bağlantısıydı.</p><p class="calibre10">Hagrid büyük elini uzatıp acıtarak sırtını sıvazlamaya başladı.</p><p class="calibre10">"Boş ver." dedi boğuk bir sesle. "Boş ver. Güzel yaşadı-"</p><p class="calibre10">Saç fırçası parlak mavi bir halde parıldarken "Hagrid." diye uyardı Ted Tonks ve Hagrid tam zamanında parmağını koydu.</p><p class="calibre10">Parmakları Anahtar‘a yapışmış bir halde Mr. Tonks‘tan uzağa fırlarken, görünmez bir kancanın karnının arkasından onu boşluğa çektiğini hissetti, kontrolsüz bir şekilde dönüyordu, saniyeler sonra Harry sertçe zemine çarptı ve Kovuk‘un avlusunda ellerinin ve dizlerinin üzerine yuvarlandı. Çığlıklar duydu. Artık parıldamayan saç fırçasını bir kenara atan Harry ayağa kalktı, hafifçe sallanıyordu ve yere inerken dağılmış olan Hagrid, yorgun bir halde ayakları üzerinde doğrulurken Mrs Weasley ve Ginny‘yi onlara doğru koşarken gördü.</p><p class="calibre10">"Harry? Sen gerçek Harry misin? Ne oldu? Diğerleri nerede?" diye çığlıklar atıyordu Mrs. Weasley.</p><p class="calibre10">"Ne demek istiyorsunuz? Kimse geri dönmedi mi?" dedi Harry tek solukta.</p><p class="calibre10">Cevap Mrs. Weasley‘nin solgun yüzünde açıkça belirmişti.</p><p class="calibre10">"Ölüm Yiyenler bizi bekliyordu." dedi Harry kadına. "Yükselir yükselmez kuşatıldık -bu gece olduğunu biliyorlardı- diğerlerine ne olduğunu bilmiyorum, dördü bizi takip etti, tek yapabildiğimiz kaçmaktı ve sonra Voldemort bizi yakaladı-"</p><p class="calibre10">Sesindeki kendini yargılayan havayı duyabiliyordu, oğullarına ne olduğunu neden bilmediğini anlaması için özür diliyor gibiydi, ama-</p><p class="calibre10">"Şükürler olsun ki sen iyisin." dedi kadın Harry‘yi kucaklayarak, Harry kucaklanmayı hak etmediğini düşündü.</p><p class="calibre10">"Hiç konyağın var mı, Molly?" dedi Hagrid sarsılmış bir halde. "Tedavi için."</p><p class="calibre10">Bunu sihirle yaratabilirdi ancak evine geri koşmuştu, Harry yüzünü saklamak için böyle yaptığını biliyordu. Ginny‘ye döndü ve kız dile getirmediği özrünü cevaplayıverdi.</p><p class="calibre10">"Ron ve Tonks ilk olmalıydı, ama Anahtarları'nı kaçırdılar, onlarsız geldi," dedi kız, yanlarında duran paslı yağ tenekesini işaret ederek. "Ve bu da," diye devam etti eski bir spor ayakkabısını işaret ederek, "Babamın ve Fred‘in olmalı, ikinci olacaklardı. Sen ve Hagrid üçüncü ve..." saatini kontrol etti, "Eğer başarabildilerse George ve Lupin de bir dakika içinde gelmeli."</p><p class="calibre10">Mrs. Weasley bir şişe konyak ile tekrar görünüp onu Hagrid‘e verdi. O da mantarını açtı ve tek seferde içti.</p><p class="calibre10">"Anne!" diye bağırdı Ginny birkaç adım uzaklıktaki bir noktayı işaret ederek.</p><p class="calibre10">Karanlıkta mavi bir ışık gördündü; büyüdü, parladı ve Lupin ve George göründüler, dönerek ve düşerek. Harry bir şeylerin yanlış olduğunu hemen anlamıştı: Lupin, bilinçsiz ve suratı, kanla kaplı George‘u destekliyordu.</p><p class="calibre10">Harry koştu ve George‘un bacağından tuttu. Lupin ile birlikte George‘u eve taşıdılar ve bir kanepeye yatırdılar. Bir ışığın George‘un kafasına düşmesiyle Ginny nefesini tuttu ve Harry sendeledi; George‘un kulaklarından biri kayıptı. Kafası ve boynu berbat halde kıpkırmızı kanla sırılsıklamdı.</p><p class="calibre10">Mrs. Weasley oğlunu yakalarken Lupin de Harry‘yi sıkıca tuttu ve hiç de hoş olmayan bir şekilde, Hagrid‘in hala gövdesini kapıdan geçirmek için çabaladığı mutfağa sürükledi.</p><p class="calibre10">"Hey!" dedi Hagrid içerlemiş bir halde. "Bırak onu, Harry‘yi bırak!"</p><p class="calibre10">Lupin onu duymazlıktan geldi.</p><p class="calibre10">"Hogwarts‘taki ofisime ilk girdiğinde köşede hangi yaratık duruyordu?" dedi adam Harry‘yi sarsarak. "Cevap ver!"</p><p class="calibre10">"Akvaryumun içinde bir Garkenez, değil mi?"</p><p class="calibre10">Lupin Harry‘ye bıraktı ve mutfak dolabına geri çekildi.</p><p class="calibre10">"Bu ne içindi?" diye kükredi Hagrid.</p><p class="calibre10">"Üzgünüm Harry, ama kontrol etmek zorundaydım," dedi Lupin kısaca. "İhanete uğradık. Voldemort harekete geçeceğimizi biliyordu ve ona bunu söylemiş olan kişi doğrudan plan dâhilindeydi. Bir sahtekâr olabilirdin."</p><p class="calibre10">"Peki, beni neden kontrol etmedin?" diye sordu Hagrid, nefes nefese hala kapıyla boğuşurken.</p><p class="calibre10">"Sen bir yarı-devsin," dedi Lupin, Hagrid‘e bakarak. "Çok Özlü İksir ancak insanlarda kullanmak içindir."</p><p class="calibre10">"Yoldaşlık‘tan biri Voldemort‘a bu gece hareket edeceğimizi söylemiş olamaz." dedi Harry. Bu fikir ona dehşet veriyordu ve kimsenin bunu yapabileceğine inanamıyordu. "Voldemort beni en sonlarda yakaladı, ilk başta kim olduğumu bilmiyordu. Eğer planın hepsini bilseydi, başlangıçta Hagrid ile olanın ben olduğumu bilirdi."</p><p class="calibre10">"Voldemort sizi yakaladı mı?" diye sordu Lupin sertçe. "Neler oldu? Nasıl kaçtınız?"</p><p class="calibre10">Harry kısaca, Ölüm Yiyenler'in nasıl onun gerçek Harry olduğunu anladığını, nasıl takibi durdurup Voldemort‘u çağırdıklarını ve tam Tonks‘un ailesinin korunağına vardıklarında nasıl ortaya çıktığını anlattı.</p><p class="calibre10">"Seni tanıdılar mı? Ama nasıl? Ne yaptınız?"</p><p class="calibre10">"Ben..." Harry anımsamaya çalışırken, yolculuk bulanık bir panik ve şaşkınlıktan ibaretti. "Stan Shunpike‘i gördüm... Tanırsınız, Hızır Otobüs‘ün biletçisi olan adam. Ve onu Silahsızlandırma'ya çalıştım, onu - eh, ne yaptığını bilmiyordu, değil mi? Imperius ile kontrol ediliyor olmalı!"</p><p class="calibre10">Lupin donakalmış görünüyordu.</p><p class="calibre10">"Harry, Silahsızlandırma zamanı geride kaldı. Bu insanlar seni yakalayıp öldürmeye çalışıyor. Öldürmeye hazır değilsen en azından Sersemlet!"</p><p class="calibre10">"Metrelerce yüksekteydik! Stan kendinde değildi ve eğer onu Sersemletseydim, aşağı düşer ve ölürdü, tıpkı Avada Kedavra kullanmışım gibi! Expelliarmus iki yıl önce beni Voldemort‘tan kurtarmıştı." diye ekledi Harry küstahça. Lupin‘in bu hali ona, Dumbledore‘un Ordusu‘na Silahsızlandırma'yı öğreteceği zaman bunu küçümseyen Hufflepuff'lu Zacharias Smith‘in alaycı halini hatırlatmıştı.</p><p class="calibre10">"Evet, Harry," dedi Lupin kendini zorla dizginleyerek, "Ve fazla sayıda Ölüm Yiyen buna şahit oldu. Affet beni ama bu çok işe yaramaz bir hamle, ölüm tehdidine bu kadar yakınken. Bunu bu gece buna şahitlik etmiş ya da ilk olayı duymuş Ölüm Yiyenler'in önünde tekrar etmek intihar demek!"</p><p class="calibre10">"Yani Stan Shunpike‘i öldürmem gerektiğini düşünüyorsun, öyle mi?" dedi Harry kızgın kızgın.</p><p class="calibre10">"Tabi ki hayır," dedi Lupin, "ama Ölüm Yiyenler -açıkçası herkes!- senin karşı saldırı düzenlemeni umardı. Expelliarmus kullanışlı bir büyü, Harry, ama Ölüm Yiyenler bunu senin imzavari hareketin olarak düşünecek ve bunun bu hale gelmesini hiç tavsiye etmiyorum."</p><p class="calibre10">Lupin, Harry‘nin kendisini aptal hissetmesine neden olmuştu, yine de hala içinde ona meydan okuma isteği mevcuttu.</p><p class="calibre10">"İnsanlar sırf orada diye yollarımdan çekilmeleri için onları havaya uçuramam." dedi Harry.</p><p class="calibre10">Bu Lupin‘in son karşı çıkışıydı; Sonunda kapıya sıkışıp kalmaktan kurtulan Hagrid kendini bir sandalyeye bıraktı ve oturdu: sandalye altında kırılıverdi. Onun küfür ve özürlerini duymazdan gelen Harry, yeniden Lupin‘e döndü.</p><p class="calibre10">"George iyi olacak mı?"</p><p class="calibre10">Bu soruyla beraber Lupin‘in Harry‘ye olan öfkesi tamamen çekilip alınmış gibi görünüyordu.</p><p class="calibre10">"Sanırım, yine de kulağı lanetlendiği için yeniden yerleştirme şansı yok elimizde."</p><p class="calibre10">Dışarıdan sürtünme sesleri geldi. Lupin arka kapıya doğru seğirtti, Harry de Hagrid‘in bacaklarının üstünden atlayarak avluya doğru koştu.</p><p class="calibre10">Avluda iki kişi göründü ve Harry onlara koşarken, birinin eski görünüşüne dönen Hermione, diğerinin de Kingsley olduğunu fark etti, ikisi de yamuk bir elbise askısını sıkıca kavramışlardı. Hermione kendini Harry‘nin kollarına attı, ama Kingsley onları gördüğüne hiç memnun görünmüyordu. Asasını kaldırdı ve Harry, Hermione‘nin omzundan onu Lupin‘in göğsüne tuttuğunu gördü.</p><p class="calibre10">"Albus Dumbledore‘un bize söylediği son sözler!"</p><p class="calibre10">"Harry en büyük umudumuz. Ona güvenin." dedi Lupin sakince.</p><p class="calibre10">Kingsley asasını Harry‘ye çevirdi, ama Lupin "Bu o, kontrol ettim." dedi.</p><p class="calibre10">"Pekâlâ, pekâlâ!" dedi Kingsley, asasını cüppesine geri tıkıştırırken. "Ama birisi bize ihanet etti! Bu gece olduğunu biliyorlardı!"</p><p class="calibre10">"Öyle gibi," diye yanıtladı Lupin, "Ama görünüşe göre yedi Harry olacağını fark edememişler."</p><p class="calibre10">"Küçük bir teselli." diye hırladı Kingsley. "Başka kim döndü?"</p><p class="calibre10">"Sadece Harry, Hagrid, George ve ben."</p><p class="calibre10">Hermione eliyle iniltisini bastırdı.</p><p class="calibre10">"Size ne oldu?" diye sordu Lupin, Kingsley‘ye.</p><p class="calibre10">"Beşi tarafından takip, ikisini yaralama, belki birini öldürme." diye sıraladı Kingsley, "ve Kim-Olduğunu-Bilirsin-Sen‘i gördük, takibe o da katıldı, ancak çok çabuk ortadan kayboldu. Remus o-"</p><p class="calibre10">"Uçabiliyordu," diye tamamladı Harry. "Biz de onu gördük, Hagrid ve benim peşimden geldi."</p><p class="calibre10">"Demek o yüzden ayrıldı, sizi takip etmek için!" dedi Kingsley. "Neden kaybolduğunu anlamamıştım. Ama hedefini ne değiştirdi?"</p><p class="calibre10">"Harry, Stan Shunpike‘e çok nazik davrandı." dedi Lupin.</p><p class="calibre10">"Stan?" diye tekrarladı Hermione. "Ama onun Azkaban‘da olduğunu düşünüyordum?"</p><p class="calibre10">Kingsley neşesiz bir kahkaha koyuverdi.</p><p class="calibre10">"Hermione, besbelli Bakanlık‘ın örtbas ettiği bir firar gerçekleşmiş. Onu lanetlediğimde Traver‘ın kukuletası düştü, o da Azkaban‘da olmalıydı."</p><p class="calibre10">"Ama size ne oldu, Remus? George nerede?"</p><p class="calibre10">"Bir kulağını kaybetti." dedi Lupin.</p><p class="calibre10">"Bir kulağını-?" diye tekrarladı Hermione yüksek sesle.</p><p class="calibre10">"Snape‘in işi." dedi Lupin.</p><p class="calibre10">"Snape mi?" diye bağırdı Harry, "Söylememiştin-"</p><p class="calibre10">"Takip sırasında kukuletasını kaybetti. Sectum-Sempra her zaman Snape‘in uzmanlığındaydı. Ona bunu ödettiğimi söylemek isterdim, ancak yapabildiğim tek şey, yaralandıktan sonra George‘u süpürgenin üstünde tutmaktı, çok fazla kan kaybediyordu."</p><p class="calibre10">Hepsi gökyüzüne bakarken bir sessizlik hâkim oldu. Hiç hareket belirtisi yoktu; yıldızlar öylece duruyordu, göz kırpmıyor, her zamankinden farksız uçan birileri tarafından kesilmiyorlardı. Ron neredeydi? Fred ve Mr. Weasley neredeydi? Bill, Fleur, Tonks, Deli-Göz ve Mundungus nerelerdeydi?</p><p class="calibre10">"Harry, elini ver!" diye seslendi Hagrid boğuk bir sesle takıldığı kapıdan. Bir şey yapıyor olmaktan memnun Harry, onu kurtardı, sonra da boş mutfaktan geçip oturma odasına yöneldi, Mrs. Weasley oğlunun kan akışını durdurmuştu ve ışığın vurmasıyla Harry, George‘un kulağının olması gereken yerde bir boşluk olduğunu gördü.</p><p class="calibre10">"O nasıl?"</p><p class="calibre10">Mrs. Weasley etrafına bakarak , "Tekrar büyütemedim, Kara Büyü ile yok edildiği zaman olmuyor. Ama çok daha kötüsü olabilirdi... Hala canlı."</p><p class="calibre10">"Evet," dedi Harry. "Tanrıya şükür."</p><p class="calibre10">"Avluda birilerini mi duydum?" diye sordu Ginny.</p><p class="calibre10">"Hermione ve Kingsley," dedi Harry.</p><p class="calibre10">"Şükürler olsun." diye fısıldadı Ginny. Birbirlerine baktılar. Harry, Mrs. Weasley‘nin orada olmasına bile aldırmadan ona sıkıca sarılmak istiyordu, ama o harekete geçtiği anda mutfaktan büyük bir patlama sesi geldi.</p><p class="calibre10">"Oğlumu gördükten sonra kim olduğumu kanıtlayacağım, Kingsley, senin için iyinin ne olduğunu biliyorsan, geri çekil!"</p><p class="calibre10">Harry, Mr. Weasley‘nin böyle bağırdığını ilk defa duyuyordu. Oturma odasında köpürüyordu, kel kafası terden parlıyordu, gözlükleri ise yamuk duruyordu, Fred hemen arkasındaydı, ikisi de solgundu, fakat yaralanmamışlardı.</p><p class="calibre10">"Arthur!" diye hıçkırdı Mrs. Weasley. "Şükürler olsun!"</p><p class="calibre10">"O nasıl?"</p><p class="calibre10">Mr. Weasley George‘un yanında diz çöktü. Harry onu tanıdığından beri Fred ilk defa söyleyecek bir şey bulamıyor gibiydi. İkizinin yaralı halde durduğu kanepenin arkasında, gördüklerine inanamaz bir şekilde ağzı açık kalıvermişti.</p><p class="calibre10">Belki de Fred‘in sesi ve babasının gelişiyle George, kıpırdandı.</p><p class="calibre10">"Nasıl hissediyorsun, Georgie?" diye fısıldadı Mrs. Weasley.</p><p class="calibre10">George‘un parmağı kafasına gitti.</p><p class="calibre10">"Aziz gibi," diye mırıldandı.</p><p class="calibre10">Fred "Onun nesi var?" diye hırladı, dehşete düşmüştü: "Beyni mi etkilendi?"</p><p class="calibre10">"Aziz gibi," diye tekrarladı George, gözlerini açıp kardeşine bakarken. "Görüyorsun ya, ben erdim. Delindim. Fred: Anladın?"</p><p class="calibre10">Mrs. Weasley her zamankinden daha kötü hıçkırdı. Fred‘in solgun yüzüne renk hücum etmişti.</p><p class="calibre10">"Zavallıca", dedi oğlana. "Zavallıca! Kulakla ilgili bir dünya espri dururken, sen tutup delikle ilgili mi yapıyorsun?"</p><p class="calibre10">"Ah, pekala," dedi George, gözyaşıyla sırılsıklam olmuş annesine sırıtarak. "En azından artık bizi ayırt edebilirsin, anne."</p><p class="calibre10">Etrafına bakındı.</p><p class="calibre10">"Selam Harry - sen Harry‘sin, değil mi?"</p><p class="calibre10">"Evet, benim." dedi Harry, kanepeye yaklaşırken.</p><p class="calibre10">"Eh, en azından seni sağlam getirebildik," dedi George, "Neden Ron ile Billy yatağımın etrafında birbirlerine sokulmuyorlar?"</p><p class="calibre10">"Daha gelmediler," dedi Mrs. Weasley. George‘un sırıtışı siliniverdi.</p><p class="calibre10">Harry Ginny‘ye dışarıya eşlik etmesi için kısa bir bakış attı. Mutfaktan geçerlerken kız "Ron ve Tonks şimdilerde gelmeli. Onlarınki uzun bir yolculuk değildi. Muriel Teyze‘nin evi buradan çok da uzak değil."</p><p class="calibre10">Harry bir şey demedi. Kovuk‘a geldiğinden beri korkuyu kendinden uzak tutmaya çalışıyordu, ancak şimdi onu sarmıştı, üzerine tırmanıyor, göğsünde atıyor, boğazını tıkıyordu. Karanlık avlunun arkalarına yürüdüler ve Ginny elini tuttu.</p><p class="calibre10">Kingsley volta atmaya başlamıştı, her dönüşünde gökyüzüne bakıyordu. Harry, Vernon Amca‘nın oturma odasındaki adımlarını hatırladı, milyonlarca yıl önce gibiydi. Hagrid, Hermione ve Lupin omuz omuza durmuş, sessizce gökyüzüne bakıyordu. Harry ve Ginny sessiz nöbete katıldığında, hiçbiri tepki vermedi.</p><p class="calibre10">Dakikalar sanki yıllar gibi geçmişti. Rüzgârın en hafif esintisiyle bile içleri cız ediyor ve sanki eksik olan Yoldaşlık üyeleri yaralanmamış halde yaprakların arasından fırlayacakmış gibi her fısıldayan ağaca ya da çalıya dönüyorlardı.</p><p class="calibre10">Ve sonra bir süpürge tam üstlerinde beliriverip hızla yere yöneldi.</p><p class="calibre10">"Bunlar onlar!" diye çığlık attı Hermione.</p><p class="calibre10">Tonks etrafına toprak ve çakıl fırlatarak yere indi.</p><p class="calibre10">Kadın, adamın kollarına sendelerken "Remus!" diye bağırmıştı. Adamın yüzü kıpırtısız ve bembeyazdı. Konuşmayı beceremiyor gibiydi. Ron afallamış bir halde Harry ve Hermione‘ye doğru tökezledi.</p><p class="calibre10">"İyisiniz," diye mırıldandı Hermione, atılıp onu sıkıca kucaklamadan önce.</p><p class="calibre10">"Sandım ki- Sandım ki-"</p><p class="calibre10">"İyiyim," dedi Ron, hafifçe kızın sırtına vurarak. "İyiyim."</p><p class="calibre10">"Ron harikaydı," dedi Tonks içten bir şekilde Lupin‘i bırakırken. "Harika. Bir Ölüm Yiyen‘i tam kafasından sersemletti ve uçan bir süpürgede hareket eden bir hedefti-"</p><p class="calibre10">Kolları hala boynundayken "Sen mi yaptın?" dedi Hermione.</p><p class="calibre10">"Her zamanki şaşırma tonu," dedi serbest kalırken huysuzca. "Biz son gelenler miyiz?"</p><p class="calibre10">Ginny "Hayır," dedi, "Hala Bill ile Fleur‘u, Deli-Göz‘ü ve Mundungus‘u bekliyoruz. Annemle babama iyi olduğunu söyleyeyim, Ron -"</p><p class="calibre10">Kız içeri koştu.</p><p class="calibre10">Lupin "Neden oyalandınız? Ne oldu?" dedi, sesi neredeyse Tonks‘a kızgınmış gibi çıkmıştı.</p><p class="calibre10">"Bellatrix," dedi Tonks. "Beni de Harry gibi epey istiyor, Remus, beni öldürebilmek için çok uğraştı. Onu indirebilmeyi çok isterdim, ona borçluyum. Ama kesinlikle Rodolphus‘u yaraladık. Sonra Ron‘un teyzesi Muriel‘e gittik, ama Anahtar‘ı kaçırdık ve kadın canımızı sıkıyordu-"</p><p class="calibre10">Lupin‘in çenesinde bir kas seğiriyordu. Başını salladı ama bir şey söyleyecek gibi değildi.</p><p class="calibre10">Tonks "Sizlere ne oldu?" diye sordu, Harry, Hermione ve Kingsley‘ye dönerek.</p><p class="calibre10">Onlar da hikâyelerini baştan aktardılar, ancak Bill, Fleur, Deli-Göz ve Mundungus‘un yokluğu, göz ardı etmek istedikleri, buz gibi, gittikçe daha fazla rahatsızlık verici bir soğukluk yaratıyordu.</p><p class="calibre10">Kingsley sonunda "Downing sokağına geri gitmem lazım, bir saat önce orada olmalıydım," dedi gökyüzüne son bir bakış atarken, "Döndüklerinde haber verin."</p><p class="calibre10">Lupin başını salladı. Kingsley ise diğerlerine el sallayarak karanlığa, kapının dışına çıktı. Kovuk‘un sınırlarından çıkıp da Buharlaştığı anda Harry, hayatındaki en sönük pof sesini duydu.</p><p class="calibre10">Mr. ve Mrs. Weasley koşar adımlarla geldiler, Ginny arkalarındaydı. İkisi de Lupin ile Tonks‘a dönmeden önce Ron‘a sarıldılar.</p><p class="calibre10">"Teşekkürler," dedi Mrs. Weasley, "oğlumuz için."</p><p class="calibre10">Tonks "Aptal olma, Molly." dedi hemen.</p><p class="calibre10">"George nasıl?" diye sordu Lupin.</p><p class="calibre10">Ron "Onun nesi var?" diye söylenmeye başladı.</p><p class="calibre10">"O kula-"</p><p class="calibre10">Ama cümlesinin sonu yüksek bir çığlıkla bastırıldı. Bir Testral birkaç adım görüş alanına süzüldü ve birkaç adım uzaklarında yere indi. Bill ile Fleur sırtından kaydılar, rüzgâr yemişlerdi ancak yara almamışlardı.</p><p class="calibre10">"Bill! Tanrıya şükür, Tanrıya şükür-"</p><p class="calibre10">Mrs. Weasley ileri koştu, ama Bill‘in sarılışı baştan savmaydı. Babasına döndü ve "Deli-Göz öldü." dedi.</p><p class="calibre10">Kimse konuşmadı, kimse kıpırdamadı. Harry içinden kopan bir şeyin bu dünyadan göçerek onu tamamen terk ettiğini hissetti.</p><p class="calibre10">"Onu gördük," diye devam etti Bill; Fleur başıyla onaylarken, mutfağın penceresinden sızan ışık gözyaşlarının yanağından süzülüşünü gözler önüne seriyordu. "Kuşatmayı kırdığımızda oldu: Deli-Göz ve Dung bize yakındı, kuzeye yönelmişlerdi, Voldemort -uçabiliyordu- peşlerinden gitti. Dung panikledi, ağladığını duyuyordum, Deli-Göz onu durdurmaya çalıştı, ama o Buharlaştı. Voldemort‘un laneti yüzüne çarptı ve süpürgesinden geri düştü ve yapabileceğimiz hiçbir şey yoktu, hemen arkamızda bir düzine adam vardı-"</p><p class="calibre10">Bill‘in sesi kısıldı.</p><p class="calibre10">"Tabi ki yapabileceğiniz bir şey yoktu." dedi Lupin.</p><p class="calibre10">Hepsi birbiriyle bakıştı. Harry tamamen kavrayamadı bile. Deli-Göz, ölmüştü; bu doğru olamazdı. Deli-Göz, güçlü, cesur, hep sağ kalabilen...</p><p class="calibre10">En sonunda tepelerinde gün ağarırken, kimse konuşmamasına rağmen, artık avluda durmalarında bir neden yoktu, sessizlik içinde Kovuk‘a doğru Mrs. Weasley‘yi takip ettiler, oturma odasına, Fred ile George‘un kahkaha attığı yere geldiler.</p><p class="calibre10">"Sorun ne?" dedi Fred, girdikleri anda yüzlerini incelerken. "Ne oldu? Kim-?"</p><p class="calibre10">"Deli-Göz," dedi Mr. Weasley. "Ölmüş."</p><p class="calibre10">İkizlerin sırıtışı kayboldu ve suratları asıldı. Kimse ne yaptığını bilmiyor gibiydi. Tonks sessizce mendile kapanmış ağlıyordu; Deli-Göz‘e yakındı, Harry onun Sihir Bakanlığı‘ndaki gözde adamı ve destekçisi olduğunu biliyordu. Yerde, bir köşede, en az yer kapladığı yerde oturan Hagrid, sofra bezi büyüklüğündeki mendiliyle gözlerini siliyordu.</p><p class="calibre10">Bill büfeye yürüdü ve bir şişe Ateşviskisi ile birkaç bardak aldı.</p><p class="calibre10">"İşte," dedi ve asasının bir hareketiyle tamamen dolu on iki bardak havada süzülüp odadakilere gitti, ardından on üçüncüyü yukarı kaldırdı. "Deli-Göz‘e."</p><p class="calibre10">"Deli-Göz‘e." dediler ve içtiler.</p><p class="calibre10">Hagrid biraz geriden ve hıçkırarak "Deli-Göz‘e" diye tekrarladı.</p><p class="calibre10">Ateşviskisi Harry‘nin boğazını dağladı. İçini kavuran alevler uyuşukluğunu bozdu ve gerçeklik dışı hissini üzerinden attı, içini cesaret diye adlandırılabilecek bir şeyle doldurdu.</p><p class="calibre10">"Yani Mundungus buharlaştı?" dedi Lupin, bardağını tek seferde bitirirken.</p><p class="calibre10">Hava bir anda değişti. Herkes gergin bir halde Lupin‘e baktı, Harry‘ye göre hem devam etmelerini istiyor hem de duyacakları şeyden korkuyor gibi görünüyorlardı.</p><p class="calibre10">"Ne düşündüğünü biliyorum," dedi Bill "ve ben de merak ediyorum, bu noktada, bizi bekliyor gibi görünüyorlardı, değil mi? Ama Mundungus bize ihanet edemez. Yedi Harry olacağını bilmiyorlardı, ortaya çıktığımızda çok şaşırdılar ve unuttuğun şey bu dalavereyi Mundungus‘un tavsiye ettiği. Neden en önemli noktayı söylemesin ki? Sanırım Dung panikledi, doğal olarak. İlk olmak istemiyordu, ama Deli-Göz öyle ayarladı ve Kim-Olduğunu-Bilirsin-Sen onlara yöneldi. Bu birisinin paniklemesi için yeter de artar bile."</p><p class="calibre10">Tonks burnunu çekerek "Kim-Olduğunu-Bilirsin-Sen tam da Deli-Göz‘ün umduğu gibi davrandı," dedi. "Deli-Göz, gerçek Harry‘nin en güçlü ve yetenekli Seherbaz ile olmasını düşüneceğini söylemişti. Önce Deli-Göz‘ü takip etti, Mundungus kaçınca da yönünü Kingsley‘ye çevirdi..."</p><p class="calibre10">"Evet, her şey iyi de," diye patladı Fleur, "Hala Harry‘yi götüreceğimizi nasıl öğrendiler, açıklayamıyoruz. "Birileri dikkatsizlik etmiş olmalı. Birisi tarihi dışarı sızdırmış. Bu, tarihi bilip de planın tamamını bilmemelerinin tek açıklaması."</p><p class="calibre10">Etrafına bakındı, gözyaşı izleri hala güzel yüzünü çiziyordu ve hiçbiri onu yadsımaya cüret edemezdi. Hiçbiri etmedi de. Sessizliği bölen tek ses, Hagrid‘in mendilinin arkasından gelen hıçkırıklardı. Harry henüz onu kurtarmak için kendi hayatını riske eden, sevdiği, güvendiği ve bir Ejderha Yumurtası ile kandırılıp önemli bilgiler veren Hagrid‘e baktı.</p><p class="calibre10">Yüksek sesle "Hayır," dedi, hepsi dönüp şaşkın şaşkın ona bakmıştı. Ateşviskisi sesini yükseltmişti sanki. "Demek istiyorum ki... Eğer birisi hata yapıp da," Harry devam etti "dışarıya bir şeyler sızdırdıysa, eminim bunu yapmak istememişlerdir. Bu onların hatası değil." Normalden biraz daha yüksek sesle devam etti. "Birbirimize güvenmek zorundayız. Hepinize güveniyorum ve bu odadan kimsenin beni Voldemort‘a satacağını sanmıyorum."</p><p class="calibre10">Bu sözleri daha fazla sessizlik takip etti. Hepsi ona bakıyordu; Harry kızardı ve bir şeyler yapmak için biraz daha Ateşviskisi yudumladı. İçerken Deli-Göz‘ü düşünüyordu. Dumbledore‘un insanlara güvenme isteğine her zaman sert bakardı.</p><p class="calibre10">Fred beklenmedik bir şekilde "İyiydi, Harry." dedi.</p><p class="calibre10">"Evet," dedi George, ağzının köşesi seğiren Fred‘e kısa bir bakış atarak.</p><p class="calibre10">Lupin de Harry‘ye bakarken tuhaf bir ifade takındı. Acıyan bakışlardı bunlar.</p><p class="calibre10">"Aptal olduğumu mu düşünüyorsun?" diye dile getirdi Harry.</p><p class="calibre10">Lupin "Hayır, James‘e ne kadar çok benzediğini düşünüyorum," dedi, "arkadaşlarına güvenmemeyi en büyük onursuzluk sayardı."</p><p class="calibre10">Harry, Lupin‘in demek istediğini biliyordu: babası bir arkadaşı tarafından, Peter Pettigrew tarafından ihanete uğramıştı. Düşüncesiz bir öfkeye kapıldı. Tartışmak istiyordu, ama Lupin dikkatini ondan çevirmiş, bardağını koymuş ve Bill‘e dönmüştü, "Yapılması gereken bir şey var, gelince Kingsley‘ye sorarız-"</p><p class="calibre10">"Hayır," dedi Bill hemen, "Ben yaparım, ben geliyorum."</p><p class="calibre10">"Nereye gidiyorsunuz?" dedi Tonks ve Fleur aynı anda.</p><p class="calibre10">"Deli-Göz‘ün bedeni," dedi Lupin, "Onu getirmeliyiz."</p><p class="calibre10">Mrs. Weasley "O-?" diye Bill‘e yalvarır gözlere başlamıştı ki.</p><p class="calibre10">"Bekleyemez mi?" dedi Bill. "Onu Ölüm-Yiyenler'in almasını tercih etmedikçe tabii."</p><p class="calibre10">Kimse konuşmadı. Lupin ve Bill vedalaşıp gittiler.</p><p class="calibre10">Ayakta kalmayı tercih eden Harry hariç geri kalan herkes sandalyelere yığılmıştı. Ölümün aniliği ve gerçekliği vücut bulmuş gibi onlarla birlikteydi.</p><p class="calibre10">"Ben de gitmeliyim." dedi Harry.</p><p class="calibre10">On çift ürkmüş göz ona döndü.</p><p class="calibre10">"Aptal olma, Harry," dedi Mrs. Weasley, "Sen neden bahsediyorsun?"</p><p class="calibre10">"Burada duramam."</p><p class="calibre10">Kafasını ovaladı, sanki çatlıyordu. Bir yıldan beri böyle acımamıştı.</p><p class="calibre10">"Ben buradayken hepiniz tehlikedesiniz. Burada olmak-"</p><p class="calibre10">"Ama bu kadar aptal olma!" dedi Mrs. Weasley. "Bu gecenin asıl noktası seni buraya sağ salim getirmekti ve şükürler olsun ki işe yaradı. Ve Fleur, Fransa‘da evlenmek yerine burada evlenmeyi kabul etti, her şeyi ayarladık ve hep beraber olup sana göz kulak olabileceğiz-"</p><p class="calibre10">Anlamıyordu, onu çok daha fazla kötü hissettirmişti.</p><p class="calibre10">"Eğer Voldemort burada olduğumu bulursa-"</p><p class="calibre10">"Ama neden?" diye sordu Mrs. Weasley.</p><p class="calibre10">Mr. Weasley "Şimdi olabileceğin bir düzine yer var, Harry," dedi. "Hangi güvenli evde olduğunu bilmesinin hiçbir yolu yok."</p><p class="calibre10">"Kendim için endişelenmiyorum!" dedi Harry.</p><p class="calibre10">"Biliyoruz" diye cevapladı Mr. Weasley sakince. "Vay canına, Harry, seni buraya getirmek için yaptıklarımızdan sonra?"</p><p class="calibre10">"Kanayan kulağım ne olacak?" dedi George, minderlerin üstünde doğrularak.</p><p class="calibre10">"Biliyorum."</p><p class="calibre10">"Deli-Göz istemezdi-"</p><p class="calibre10">"BİLİYORUM!" diye böğürdü Harry.</p><p class="calibre10">Kuşatıldığını ve tehdit edildiğini hissediyordu. Onun için ne yaptıklarını bilmediğini mi sanıyorlardı, onlar daha fazla şey çekmeden bir an önce gitmek istemesinin nedenini anlamıyorlar mıydı? Yarası karıncalanıp zonklarken, Mrs. Weasley tarafından bozulan uzun ve mahcubiyet verici bir sessizlik oldu.</p><p class="calibre10">"Hedwig nerede, Harry?" dedi kadın tatlı tatlı. "Pigwidgeon ile bırakıp yemesi için bir şeyler verebiliriz."</p><p class="calibre10">İçi yumruk gibi buruluvermişti. Gerçeği söyleyemedi. Cevabı geçiştirmek için Ateşviskisinin kalanını içti.</p><p class="calibre10">"Tekrar yaptığın duyulana kadar bekle," dedi Hagrid. "Ondan kaçtın, tam tependeyken onunla savaştın ve kurtuldun."</p><p class="calibre10">"Ben değildim," dedi Harry sıkılarak. "Asamdı. Kendiliğinden hareket etti."</p><p class="calibre10">Biraz sonra Hermione yumuşak bir şekilde "Ama bu mümkün değil, Harry. İstemeden büyü yaptığını ve içgüdüsel olarak hareket ettiğini kastediyorsun."</p><p class="calibre10">"Hayır," dedi Harry. "Motor düşüyordu. Voldemort neredeydi, söyleyemezdim, ama asam elimde döndü, onu buldu ve tanımadığım bir büyü yaptı. Daha önce hiç altın alevler oluşturmadım."</p><p class="calibre10">"Genellikle," dedi Mr. Weasley, "Baskı altındayken hayal edemeyeceğin büyüler yaparsın. Küçük çocuklarda daha sık olur, eğitilmeden."</p><p class="calibre10">"Bu öyle değildi," dedi Harry ısrarla. Yarası yanıyordu, kızgındı ve sinirleri bozuktu; Voldemort ile karşılaşacak güce sahip olduğunu düşünmelerinden nefret ediyordu.</p><p class="calibre10">Kimse bir şey söylemedi. Ona inanmadıklarını biliyordu. Düşününce, kendisi de kendiliğinden büyü yapan bir asa hiç duymamıştı.</p><p class="calibre10">Yarası acıyla dağlandı; tek yapabildiği yüksek sesle inlememekti. Temiz havayla ilgili bir şeyler homurdanarak bardağını bıraktı ve odayı terk etti.</p><p class="calibre10">Karanlık avluya girdiğinde, iskeletimsi devasa Testral dönüp ona baktı, büyük yarasa kanatlarını hışırdattı ve otlamaya devam etti. Harry bahçenin kapısında durdu, büyüyen bitkilere bakarken zonklayan başını ovalayıp Dumbledore‘u düşündü.</p><p class="calibre10">Dumbledore ona inanırdı, bunu biliyordu. Dumbledore Harry‘nin asasının neden böyle olduğunu bilirdi, çünkü onun her zaman bir cevabı vardı; asalar hakkında bilgiliydi, Voldemort ile kendi asasındaki tuhaf bağı Harry‘ye o açıklamıştı... Ama Dumbledore, Deli-Göz gibi, Sirius gibi, ailesi gibi, zavallı baykuşu gibi, gitmişti ve Harry, bir daha onlarla asla konuşamayacaktı. Boğazında Ateşviskisi ile hiç de alakası olmayan bir yanma hissetti.</p><p class="calibre10">Ve o anda aniden, yarasındaki acı sınıra dayandı. Kafasını tutup gözlerini kapattığında bir sesin kafasında çığlık attığını duydu.</p><p class="calibre10">"<span class="italic">Bana farklı asa kullanmanın problemi çözeceğini söylemiştin!</span>"</p><p class="calibre10">Ve kafasında beliren imgelemde, paçavralar içinde, taş bir zemine uzanmış, bir deri bir kemik bir adamın çığlık attığını - korkunç, uzun, dayanılmaz bir ıstırabın çığlığını attığını gördü...</p><p class="calibre10">"Hayır! Hayır! Yalvarırım, yalvarırım..."</p><p class="calibre10">"Lord Voldemort‘a yalan söyledin, Ollivander!"</p><p class="calibre10">"Söylemedim... Yemin ederim söylemedim..."</p><p class="calibre10">"Potter‘a yardım etmek için, benden kaçmasına yardım etmek için çabaladın!"</p><p class="calibre10">"Yemin ederim yapmadım... Başka bir asanın işe yarayacağına inanıyordum..."</p><p class="calibre10">"Ne olduğunu açıkla, o zaman. Lucius‘un asası parçalandı!"</p><p class="calibre10">"Anlamıyorum... Bağlantı... sadece... ikinizin arasında... olabilir..."</p><p class="calibre10">"<span class="italic">Yalanlar!</span>"</p><p class="calibre10">"Lütfen... Yalvarırım..."</p><p class="calibre10">Ve Harry beyaz bir elin asasını kaldırdığını, Voldemort‘un içindeki acımasız öfkenin kabardığını ve dayanıksız yaşlı adamın dayanılmaz bir acıyla kıvrandığını gördü.</p><p class="calibre10">"Harry?"</p><p class="calibre10">Başladığı gibi aniden bitti: Harry titreyerek ayağa kalktı, bahçenin kapısına tutundu, kalbi hızla atıyor, yara izi sızlıyordu. Ron ile Hermione‘nin yanında olduğunu fark etmesi için biraz zaman geçmesi gerekti.</p><p class="calibre10">"Harry, eve geri dön," diye fısıldadı Hermione. "Hala ayrılmayı düşünmüyorsun, değil mi?"</p><p class="calibre10">"Evet, kalmak zorundasın, dostum." dedi Ron, Harry‘nin sırtını sıvazlarken.</p><p class="calibre10">"İyi misin?" diye sordu Hermione, Harry‘nin yüzüne bakmak için yakınlaşarak. "Berbat görünüyorsun!"</p><p class="calibre10">"İyiyim," dedi Harry sallanarak, "Büyük olasılıkla Ollivander‘dan daha iyi görünüyorum..."</p><p class="calibre10">Gördüklerini anlatmayı bitirdiğinde Ron sarsılmış, Hermione ise tamamen dehşete düşmüş görünüyordu.</p><p class="calibre10">"Ama bunun duracağını sanmıştık. Yara izin - artık bunun olmayacağını sanıyorduk! Bu bağlantının açılmasına izin vermemelisin - Dumbledore zihnini kapatmanı istedi."</p><p class="calibre10">Cevap vermeyince kolundan sıkı sıkı tuttu.</p><p class="calibre10">"Harry, Bakanlık‘ı, gazeteleri ve Büyücülük dünyasının yarısını ele geçiriyor! Aklını da ele geçirmesine izin verme!"</p><div class="mbppagebreak" id="calibre_pb_14"></div>
</body></html>
