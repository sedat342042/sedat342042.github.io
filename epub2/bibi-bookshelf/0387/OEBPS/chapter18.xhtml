<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
	<title>Balzac</title>
	<link href="main.css" rel="stylesheet" type="text/css"/>
<meta name="Adept.resource" value="urn:uuid:5484a2ed-291b-4164-a415-b642365f2d85"/>
</head>
<body class="chapter epub-type_chapter">
	<div class="container html5_section">
		<h2><span class="inline">18</span> Tiyatro spekülasyonları</h2>
		<p>“Her şey daha da kötüye gitti, çalışmalar ve borçlar,” – kırk yaşına gelen Balzac, bu özlü cümleyle kendi durumunu özetlemektedir ve Les Jardies’de geçirdiği üç yıl, çiftliği finanse etmek için geçen ümitsiz ve sürekli başarısızlığa uğrayan bir denemeden başka bir şey değildir. Balzac hiçbir zaman bu dönemdekinden daha ateşli bir şekilde çalışmamıştır; buna rağmen yılda beş romanla bile altı basamaklı borçlarını kapatamayacağını anlar. Bütün çekmecelerden, daha önce başlayıp da yarıda bıraktığı işlerini ortalığa dökmesi, hatta şöhretinin zirvesindeyken bile bir başkasına ait kibir ve beceriksizliklere kendi adını ödünç vererek, <em>Légion d’honneur </em>nişanını almak isteyen kendi halinde bir zanaat ustası için imzasız olarak Napoléon’un özdeyişlerini bir araya getirmesi de bir işe yaramaz. Balzac’ın ihtiyacı olan meblağlar çalışılarak elde edilecek türden değildir, bir sihirle yaratılmaları gerekir. Nurra’daki maden ocakları da gümüşlerini ondan esirgediğinden, Balzac şimdi yeni bir altın madenini eşelemeyi dener.</p>
		<p> Balzac son derece isteksizce, hiç <em>contre cœr </em>(istemeden) kendini tiyatro oyunları yazmaya zorlar. Bir komedi yazarı olamayacağının, sadece <em>İnsanlık Komedyası</em>’nı yazmak için yaratıldığının kesinlikle farkındadır. İçinden bir ses, asıl yeteneğinin dramatik formda kendini hiçbir zaman tam olarak ortaya koyamayacağını söylemektedir. Balzac’ın romanını üstün kılan büyük sahneler değil, karakterlerin kimyalarının yavaş yavaş dönüşmesi ve bunların çevrelerine, yaşadıklara yerlere olan bağlarıdır. Balzac’ın yazdıkları oluk gibi akar, geniş ve bol yere ihtiyacı vardır ve Balzac romanlarındaki dramatizasyonların tamamının başarısız olması da bir tesadüf değildir. Yarattığı kişiliklerin hiçbiri dar bir arka planda doğal bir etki bırakmaz; çünkü nüansların ince oyunu, geçişlerin mantığı eksiktir.</p>
		<p>Ama yine de Balzac iradesini yoğunlaştırıp gücünü toplasaydı, dehası muhtemelen dram tekniğinde de aynı şekilde ustalığa erişebilirdi. Ancak Balzac iradesini bu yönde yoğunlaştırmayı ve bunun için bütün gücünü kullanmayı düşünmez bile. Lesdignières Sokağı’ndan çıkan yeni bir Racine ya da Corneille olma yolunda bir zamanlar kurduğu hayaller çoktan kaybolmuştur. Şimdilik tiyatroyu sadece edebiyatın dışında para kazanabileceği bir araç olarak görmektedir; sanatsal olarak ananas serasından ya da Kuzey Demiryolları’na ait hisse senetlerinin borsada gördüğü işlemlerden daha fazla değer vermediği ve içten içe kayıtsız kaldığı önemsiz bir spekülasyon. Sardinya’ya yapacağı seyahatten önce Madam Carraud’ya oldukça alaycı ve kayıtsız sözlerle şunları yazar:</p>
		<blockquote>
			<p>Bu teşebbüste başarısız olursam, kendimi tamamen tiyatronun kollarına atacağım.</p>
		</blockquote>
		<p>“Bu, kitaplarımdan daha fazla kazanç vaat eden son bir deva”dan başka bir şey değildir onun için. Hesap cetvelini alıp başarılı bir oyunun 100.000 ve 200.000 frank kazandırabileceğini hesaplar. Hemen ilk denemede başarılı olunacak diye bir şey yoktur elbette. Ama yılda on ya da yirmi oyun yazılsa, bir tanesiyle turnayı gözünden vuracağı matematiksel olarak kesindir.</p>
		<p>Balzac’ın oyunları için ne kadar az çaba sarf etmek niyetinde olduğu, daha işin başında, yılda yirmi otuz oyun yazmayı hesaplamasından da anlaşılmaktadır. Bir <em>louis d’or </em>(Louis altını) rulet masasına nasıl atılırsa, Balzac da oyunlarını işte aynı kaygısızlıkla yazıp atmayı istemektedir; sonucu belirleyen kazanç değil, sadece rastlantıdır. Balzac’ın yapmayı tasarladığı dram üretimine ilişkin yaklaşımı ortadadır. Asıl mesele, asıl önemli ve zorlayıcı olan şudur: Mümkün olduğunca avantajlı bir sözleşme yapabileceği ve mümkün olduğunca çok avans alabileceği bir tiyatro müdürü bulmak. Bu çok zor iş için Balzac, isminin tüm avantajlarını kullanmalı, tüm gücüyle ikna kabiliyetini ve bütün yaratıcı gücünü devreye sokmalıdır. Bu halledildikten sonra geriye sadece yan işlerin yapılması, kararlaştırılan tarihte oyunu teslim etmek kalır. 10.000 ya da 20.000 frank avans çekebilmek gibi deveye hendek atlatmaktan daha zor bir işle karşılaştırıldığında hakikaten çocuk oyuncağıdır bu. Yani dramatik fabulayı anlatacak ve ardından birkaç mürekkep lekesiyle onun çizdiği kompozisyona bir iki gecede cila çekilip ustalık kazandırılacak, kendisine hayalet yazarlık yapacak (<em>négre</em>) uygun herhangi bir delikanlı bulunacaktır. Bu yolla tek bir oyun için en fazla üç dört gün harcayarak sol eliyle yılda on ya da yirmi oyunu rahatlıkla tamamlarken, sağ eliyle de eski özeni ve tutkusuyla gerçek eserler, romanlar yazabilecektir.</p>
		<p class="gap-twice">100.000 frank getirecek bir tiyatro oyununu fabrikada üretircesine yazmak Balzac’a o kadar önemsiz bir iş gibi görünür ki, gerçekten deneyimli bir yardımcı arama zahmetine bile girmez. Karşısına çıkan en iyi ilk kişiyi, şimdiye dek tiyatroyla hiçbir ilgisi olmamış, en iyi niyetli eleştirmenlerin bile zerre kadar yetenek görmediği ve hiç kimsenin kulak asmadığı bohem Charles Lassailly’yi seçer. Balzac’ın bu ufak tefek zavallı nevrotik adamı –üzgün yüz ifadesi, inanılmaz derecede büyük burnu ve aşağı doğru sarkan bir tutam acınası saçıyla yürüyen bir karikatür– nereden bulduğunu kimse bilmemektedir. Ona yolda ya da bir kafede rastlamış olabilir; nerede rastlamış olursa olsun, yeteneklerini fazla sorgulamadan onu misafiri ve yardımcısı olarak yanına alıp aynı gün bir trajediye başlama niyetiyle Les Jardies’ye götürür. Ama gerçekte Balzac’ın yaşamındaki en maskara komedilerden biri başlamıştır.</p>
		<p>Çünkü zavallı Charles Lassailly’nin, kendisini ateşli konuşmalar ve bir sürü laf kalabalığıyla Ville d’Avray’a sürükleyen Balzac’ın niyetinin ne olduğu konusunda hiçbir fikri yoktur. Ne bir oyun hakkında herhangi bir fikre sahiptir ne de bir tiyatro oyununun nasıl yazılacağı konusunda bilgisi vardır. Zaten başta böyle bir şey de istenmez ondan; Balzac onu yolda yüzlerce plan ve proje bombardımanına tuttuktan sonra, zavallı aç oğlana önce güzel bir ziyafet çeker. Balzac’ın evinde saat beşte yemek yenmektedir. Zengin bir sofra kurulur ve hüzünlü boheme hayatında hiç içmediği şaraplar sunulur. Keyfinin gittikçe yerine geldiği yüzünden bellidir ve belki de şimdi Balzac’a esin vererek danışmanlık yapacak duruma gelmiştir. Ama Balzac sona eren akşam yemeğinin ardından saat altıda sofradan kalkıp kendisinden de uyumasını isteyince, Lassailly çok şaşırır.</p>
		<p>Bütün bohemler gibi yaşamaya asıl akşam başlayan, çocukluğundan beri büyük ihtimalle akşamüzeri saat altıda hiç yatağa girmemiş olan Lassailly itiraz etmeye cesaret edemez. Kendisini odasına götürmelerine izin verir, karşı çıkmadan soyunur, yatağa uzanıp bol bol keyfini çıkardığı şarap sayesinde derin bir uykuya dalar.</p>
		<p>Uyudukça uyur Lassailly. Ama uykusunun en güzel yerinde, gece yarısı biri onu dürterek uyandırır. Beyaz cüppesinin içinde hayalet gibi görünen Balzac, Lassailly’ nin başucunda durmuş, ona kalkmasını emretmektedir. Çalışmaya başlama zamanı gelmiştir.</p>
		<p>Balzac’ın gece ve gündüz düzenine alışık olmayan zavallı Lassailly homurdanarak toparlanır; yeni patronu ve ekmek kapısı olan bu adama itiraz etmeye cesaret edemez ve uykusuz, darmadağınık bir halde sabah saat altıya kadar Balzac’ın planlarını dinlemek zorunda kalır. Balzac, Lassailly’nin saat altıda tekrar yatağa dönmesine izin verir; gündüz Balzac romanı üzerine çalıştığı sırada, onun da daha sonra geceleyin ilk metin üzerinde birlikte çalışabilmeleri için ilk sahneleri tasarlaması gerekecektir.</p>
		<p>Gece yarısı! Zavallı Lassailly’nin cesareti kırılır. Bu saçma sapan zamanlamanın tedirginliğiyle kötü bir uyku uyur ve elbette daha da kötü bir iş çıkarır. Ortaya koyduğu berbat metin, gece yarısındaki oturumda yerden yere vurulur ve ona yeni bir iş verilir. Lassailly çaresiz, yorgun beynini birkaç gün boyunca boşuna yorar. Güzel yemekler bu zavallı kölenin hoşuna gitmemeye, gece yarısından sabaha kadar tartışacağını bildiği için uykuları kaçmaya başlamıştır ve bir gece Balzac onun yatağına geldiği sırada yardımcısının kaçtığını anlar. Balzac onun yerine masanın üzerinde bir mektup bulur.</p>
		<blockquote>
			<p>Sıra dışı bir güvenle bana yüklediğiniz bir işi bırakma sorumluluğunu duyuyorum. Bütün gece boyunca çabaladım, ama yazmaya değecek ve sizin projenizin dram koşullarına uygun olabilecek hiçbir şey gelmedi aklıma. Bunu size kendim söylemeye cesaret edemedim, ama ekmeğinizi yememin de artık bir anlamı yok. Zekâmın böylesine kıt olduğunun ortaya çıkmasından dolayı büsbütün ümitsizliğe kapılmış durumdayım. Öylesine güzel bir fırsattı ki ve ben tüm zorluklardan hiç beklenmedik bir şekilde, bir çırpıda kurtulabilmek için en iyi dileklere sahiptim...</p>
		</blockquote>
		<p>Bu istifa o kadar ani olur ki, Balzac’ın başka bir yardımcı aramaya zamanı olmaz, böylece <em>Théâtre de la Renaissance</em>’ın söz verdiği 6.000 frank avansı alabilmek için <em>Première Demoiselle</em>’i (İlk Genç Kız), daha sonları <em>L’École des ménages </em>(Aile Okulu) adını alacak bu oyunu kendisi bitirmek zorunda kalır. Balzac son perde üzerinde çalışırken, sırf hemen sözleşme yapabilmek için, yirmi kadar dizgici aynı anda ilk perdenin dizgisini yapmaktadır, böylece Balzac erken doğan çocuğunu birkaç gün içinde teslim edebilecektir. Ancak Balzac, tiyatro müdürleri için bir roman yazarının şöhretinin tamamen önemsiz olduğunu ve kendisi nasıl alacağı avansları hesaplıyorsa, onların da kasalarına girecek parayı hesapladıklarını çok geçmeden anlar. Müdür soğukkanlı bir tavırla oyunu almamakta direnir. Hayalini kurduğu 100.000 frank bir kez daha gerçeklerin rüzgârında uçup gitmiş ve Balzac <em>Sönmüş Hayaller</em>’inin yeni bir epizodundan başka bir şey yazmamıştır.</p>
		<p>Bir başkası olsa cesareti kırılır ya da hevesi kırılırdı, ama başarısızlıklar Balzac’a iki misli, on misli daha fazla enerji verir. Romanlarında farklı mı olmuştu sanki? Orada da başlangıçta reddedilip yıllarca cesareti kırılmamış mıydı? Balzac’ın boş inanlara eğilimli doğası, bu ilk <em>échec</em>’te (başarısızlık) gelecekteki başarısının belli bir garantisini bile görür.</p>
		<blockquote>
			<p>Tiyatro hayatım tıpkı yazarlık kariyerim gibi gerçekleşecek, ilk eserim reddedilecektir.</p>
		</blockquote>
		<p>Böylece yeni bir oyun yazılır! Yeni bir sözleşme yapılır!</p>
		<p>Balzac’ın gerçek bir dram yazmak yerine romanları ve konuşmaları tiyatroya uyarlamakta ısrar etmesi yüzünden yeni oyun da daha iyi olmayacaktır. Ancak sözleşme bu kez daha iyidir. İlk deneyiminden akıllanmış olduğu için Balzac, bundan böyle reddedilen müsveddeleri geri alıp küçük düşmeyi göze almayacaktır. <em>Théâtre Porte Saint-Martin</em>’in müdürü Harel, henüz yazılmamış olan yeni eseri kabul etmeyi ve hemen sahnelemeyi taahhüt etmek zorundadır. Şans eseri Balzac, Harel’in ilgi çekici bir oyuna derhal ve mutlaka ihtiyacı olduğunu öğrenmiştir. Böylece ona <em>Vautrin</em>’i dramatize etmeyi önerir. Harel bu fikri coşkuyla karşılar. <em>Goriot Baba </em>ve <em>Sönmüş Hayaller </em>sayesinde Vautrin o kadar popüler bir figürdür ki, sahnede, özellikle de Frédéric Lemaître oynadığında bir sansasyona yol açacağı kesindir. Nihayet iki hayal, tiyatro yazarının ve tiyatro müdürünün hayalleri kardeşçe birbirini bulmuştur. Bir sözleşme imzalanır ve tarafların ikisi de sayısını kestiremedikleri binlerce frankın hesabını yapmaya başlar.</p>
		<p>Bu kez Balzac büyük bir heyecanla eserinin başına oturur. Tiyatro müdürünü elinden kaçırmamak için Les Jardies’den birkaç haftalığına ayrılır ve tiyatroya beş dakika mesafedeki Richelieu Sokağı’ndaki terzisi Buisson’ un yanına yerleşir, böylece oyununun bütün provalarını izleyip büyük zaferi en uygun biçimiyle hazırlayabilecektir. Basını önceden hazırlar, devasa reklamlar hazırlatır, oyuncularla fikir alışverişinde bulunur, “insanüstü çaba”sıyla her işe koyulur. Her gün iş kıyafetiyle, kötü, bol bir pantolonun içinde, ayakkabısının dili dışarı fırlamış halde oyuncularla özellikle etkili sahneleri konuşmak ya da gişe memuruna tanıdıklarına yer ayırttırmak için koşturup durduğu görülür; çünkü bu prömiyerin Paris’in tüm aristokrat ve kültürel çevresini toplayabilmesi, Balzac için başından beri çok önemlidir. Bütün bu karmaşanın içinde küçücük bir şeyi unutur yalnızca: oyunun kendisini yazmayı. Müdüre öyküyü az çok anlatmış ve her bir oyuncuya tek tek taktikler vermiştir; ama provaların şimdi hakikaten başlaması gerekmektedir. Ancak Harel’in elinde hâlâ bir müsvedde yoktur ve oyunculardan hiçbiri henüz metni görmemiştir. Yirmi dört saat içinde, diye söz verir Balzac, ikisi de ellerinde olacaktır, her şey çoktan bitmiştir –tasarlanmış bir şey, Balzac’a gerçekleşmiş gibi görünür– ve yarın provalara başlayabileceklerdir.</p>
		<p>Balzac’ın beş perdelik bir tiyatro oyununu yirmi dört saat içinde nasıl bitirdiğini, anlattıkları abartı olarak görülemeyecek nadir kişilerden olan, Balzac’ın sadık arkadaşı Théophile Gautier aktarır. Balzac, güvendiği dört beş arkadaşından oluşan dar çevresini acil bir görüşme için terzisi Buisson’un konağına çağırır. Son olarak Théophile Gautier gelir ve keşiş cüppesi içinde, kafesteki bir aslan gibi sabırsızca bir yukarı bir aşağı gidip gelen Balzac tarafından çok sevinçli bir gülümsemeyle karşılanır:</p>
		<blockquote>
			<p>Nihayet, sevgili Théo’muz! Seni tembel boş gezenin boş kalfası, uykucu; hadi ama bir saat öncesinden burada olman gerekirdi! Yarın Harel’e beş perdelik koskoca bir dram okumam gerekiyor!</p>
		</blockquote>
		<p>Ardından Gautier’nin <em>Portraits</em>’sinde anlattığı komik bir sahne yaşanır:</p>
		<blockquote>
			<p>“Uzman olarak şimdi bizim görüşümüzü almak istiyorsun demek?” diye karşılık verdik hepimiz ve kendini uzun bir okumaya hazırlayan insanlar gibi yerlerimize rahatça oturduk. Balzac tavrımızdan ne düşündüğümüzü anladı. Ama dünyanın en masum ifadesiyle sadece şunları söyledi: “Oyun henüz yazılmadı ki.” “Kahretsin,” diye karşılık verdim. “Öyleyse okumanın altı hafta kadar ertelenmesi gerekiyor.” “Hayır,” dedi Balzac, “parayı alabilmek için dramı şimdi alelacele yazıp bitireceğiz. Acilen yerine getirmem gereken bir taahhüdüm var.” “Ama bu yarına kadar mümkün değil; müsveddeleri temize çekmek için bile zaman yok.” “Ben her şeyi ayarladım bile: Sen ilk perdeyi yazıyorsun, Ourliac bir sonrakini, Laurent-Jan üçüncüyü, de Belloy dördüncüyü, ben kendim ise beşinciyi üstleniyorum ve kararlaştırıldığı gibi yarın öğle saatlerinde Harel’e oyunu okuyacağım. Tek bir perde en fazla dört yüz beş yüz satır demektir ve bu da bir gün bir gecede rahatlıkla yazılabilir.”</p>
			<p>“Öyleyse bize kısaca olayı anlat, planı ver, genel hatlarıyla biraz kişiliklerden söz et ve ben de işe koyulayım,” dedim biraz afallamış bir halde.</p>
			<p>Balzac bu tür ayrıntılara karşı dayanılmaz bir abartı ve büyük bir küçümsemeyle, “Tanrı aşkına,” diye bağırdı, “ilk önce konuyu anlatacaksam, o zaman bu işi hiç bitiremeyiz demektir!” İçerikle ilgili soruyla patavatsızlık etmek istememiştik. Ama Balzac’ın bunu adeta nefretle yöneltilmiş gibi algıladığı açıktı. Büyük çabalar sonucunda ondan nihayet birkaç öneri koparabildik. Sonra ayrı parçalar halinde bir senaryo oluşturuldu, ama metnin son biçiminde bu senaryodan yalnızca birkaç kelime kalmıştı. Ve herkesin tahmin edebileceği gibi, oyun ertesi gün öğlen de okunmadı. Çalışanlardan hiçbiri diğerinin ne yaptığını bilmiyordu. Konuyu gerçekten ciddiye alan tek kişi, Balzac’ın daha sonra oyunu ithaf ettiği Laurent-Jan’di.</p>
		</blockquote>
		<p>Böyle bir giriş kısmının ardından oyunun nasıl bir başarısızlıkla sonuçlandığı tahmin edilebilir. Fransız tiyatrosunun yüz yıllık tarihinde, Harel’in kendi iflasını önleyebilmek için önceden büyük bir başyapıt olarak ilan ettiği <em>Vautrin </em>kadar kötü bir oyun çıkmamıştır. Balzac yerlerin yarısını boşu boşuna satın almış olur. İlk üç perdede herkes adeta taş kesilir ve hatta rahatsız olur. Balzac’ın gerçek dostları, onun adının bu kadar bayağı bir şekilde işlenen sansasyonel bir komediyle bağlantılı olmasından dolayı huzursuzdur; dâhi Balzac’ın bu gülünç, biçimden yoksun çalışmasının Balzac’ın toplu eserleri arasında basıldığını görmek bizim içinde son derece üzücüdür. Dördüncü perdede iyiden iyiye bir isteksizlik artmasıdır kopar. Vautrin Meksikalı bir general olarak sahneye çıktığında, Vautrin’i oynayan Frédéric Lemaître, kuşku uyandıracak kadar Louis Philippe’inkine benzeyen bir peruk takmıştır. Bazı kral yanlıları ıslıkla yuhalamaya başlarlar, Orléans prensi locasını terk ederek protesto eder ve oyun büyük bir karmaşayla sona erer.</p>
		<p>Ertesi gün kral, Balzac’ın sahnelenmesine asla izin vermemesi gereken bu oyunu yasaklar. Güzel Sanatlar Bakanlığı’nın müdürü, Balzac’ı susturabilmek için ona yasak karşılığında 5.000 frank teklif eder, ama borç içinde olmasına rağmen Balzac, bu korkunç çöküşte en azından kişisel olarak ahlaki bir zafer sağlayabilmek için, parayı gururla reddeder. Ama bu felaket de hiçbir şeyden ders almayan bu adamın aklını başına getiremeyecek, Balzac üç kez daha şansını deneyecektir: <em>Les Ressources de Quinola </em>(Quinola’nın Olanakları) ile <em>Paméla Giraud, </em>bunların ikisi de ilkinden bir gömlek daha üstündür, ama aynı şekilde başarısız olacaktır ve dehasına yakıştığı söylenebilecek tek oyununun, <em>Les Faiseur</em>’ünse Düzenbaz – eser daha sonra <em>Mercadet</em> adını almıştır.) sahnelendiğini göremeyecektir. Balzac asıl işinin dışında işler aradığında bunun bedelini her zaman ödeyecek ve <em>Vautrin</em>’in sahnelenmesinden önce bulvarda bir gezinti sırasında karşılaştığı Heine’nin roman yazmaya devam etmesini dostça tavsiye eden gülünç sözlerinin ne kadar akıllıca olduğunu hüzünle hatırlayacaktır:</p>
		<blockquote>
			<p>Kendinizi sakının! Brest’te güzel güzel cezasını çeken birisi Toulon’un zindanlarına alışamaz. Zindanın bile bildik olanı daha iyidir.</p>
		</blockquote>
		<p>Les Jardies’nin inşaatı, Nurra’nın gümüş madenleri, fabrikada üretircesine oyun yazmaları; bu üç büyük budalalık, kırk yaşındaki bu adamın dünyevi konularda hâlâ tıpkı yirmi ya da otuz yaşındaki kadar nahif, her şeye inanmaya hazır olduğunu ve yaşadıklarından da ders çıkarmaya niyetli olmadığını göstermektedir. Balzac’ın budalalıkları da tıpkı eserleri gibi fantastik, içgüdüsel ve gülünç boyutlara ulaşmıştır. Aradaki mesafe dolayısıyla daha net görebilen bizler, onun o saygısız çağdaşları gibi, Balzac’ın körlüğü üzerinden saçtığı aydınlığı, budalalıkları üzerinden ortaya koyduğu yaratıcı eserlerini unutmakta ısrar edemeyiz. Aynı yıllarda gazeteler Les Jardies’deki ananas plantasyonlarına ilişkin müstehcen fıkralarla doluyken, eleştirmenler, gazeteciler ve okurlar onun kötü tiyatro eserleriyle kendilerine eğlence bulurken, aynı Balzac yorulmaksızın başeseri <em>İnsanlık Komedyası </em>üzerinde çalışmaya devam eder. Arsa spekülasyonlarının, yeni bir gazetenin kuruluşunun ortasında, davalar ve olayların arasında aynı sarsılmaz ve inatçı tavırla kendi dünyasını kurmakla uğraşmaya devam eder. Ustaların çalıştığı, Les Jardies’nin duvarlarının çöktüğü sırada <em>Sönmüş Hayaller</em>’in muhteşem ikinci bölümünü tamamlar ve aynı zamanda <em>Kibar Fahişelerin İhtişam ve Sefaleti</em>’nin devamı ile <em>Cabinet des antiques</em>’in (Antikalar Odası) ve büyük umutlar bağlanan, fakat pek başarılı olamayan romanı <em>Béatrix</em>’in üzerinde çalışır. Politik romanı <em>Esrarlı Bir Vaka </em>ve gerçekçi <em>La Rabouilleuse</em><a class="si-noteref epub-type_noteref" href="#f40" id="ref_f40">40</a> (Suyu Bulandıran Kadın),<em> İki Yeni Gelinin Anıları</em>, ayrıca müzik alanında bir başyapıt olan kısa öyküsü <em>Massimilla Doni</em>,<em> La fausse Maîtresse</em><a class="si-noteref epub-type_noteref" href="#f41" id="ref_f41">41</a> (Sahte Sevgili), <em>Ursule Mirouët</em>,<a class="si-noteref epub-type_noteref" href="#f42" id="ref_f42">42</a> <em>Z. Marcas</em>,<a class="si-noteref epub-type_noteref" href="#f43" id="ref_f43">43</a><em> Pierrette</em>,<a class="si-noteref epub-type_noteref" href="#f44" id="ref_f44">44</a><em> Bir Havva Kızı</em>,<a class="si-noteref epub-type_noteref" href="#f45" id="ref_f45">45</a> <em>Les Secrets de princesse de Cadignan</em><a class="si-noteref epub-type_noteref" href="#f46" id="ref_f46">46</a> (Cadignan Prensesi’nin Sırrı),<em> La Muse du département</em><a class="si-noteref epub-type_noteref" href="#f47" id="ref_f47">47</a> (İlin Esin Perisi),<em> Le Martyr Calviniste </em>(Kalvenci Şehit),<em> Pierre Grassou </em>gibi mükemmel eserlerle birlikte bir düzine yazı yazar ve <em>Köy Papazı </em>için ön çalışmalar yapar ve <em>Petites misères de la vie conjugale</em>’den<a class="si-noteref epub-type_noteref" href="#f48" id="ref_f48">48</a> (Evliliğin Küçük Sıkıntıları) fragmanlar yayımlar. Fırtınalarla geçen dört yıl, boyutları ve yazınsal ağırlığı açısından diğerleriyle karşılaştırıldığında, bütün bir yaşamın en büyük başarısı anlamına gelecek bir eseri kapsar. Yaşamındaki karmaşalardan hiçbiri bu eserin yaratıcı hülyasına giremez, kişiliğinin çoğu kez alay konusu olan eksantrikliklerinin hiçbiri, <em>Massimilla Doni</em>,<em> Pierre Grassou</em>,<em> Esrarlı Bir Vaka</em>,<em> La Rabouilleuse </em>ve <em>La fausse Maîtresse </em>gibi bazı eserlerinin, kompozisyonun kapalılığı, başka zaman savsak ve laf kalabalığı yapmaya meyilli tarzının ehlileştirilmesi bakımından eskileri tamamen geride bırakan kusursuz ve yoğun yaratımlarında hissedilmez. Hayal kırıklıklarının ve hatalarının gizliden gizliye onda bıraktığı acı tat, ilk eserlerinde dönemin romantik-gerçekçi olmayan beğenisini hissettiren tatlılığını, duyarlılığını her yerde emen iyileştirici asit gibidir sanki. Hayatta ilerledikçe ve varlığını kavrayan yaşam koşulları zorlaştıkça, Balzac da o denli realist bir yazar olur. Olayların, ilişkilerin içine gittikçe daha keskin, daha kuşkucu bir bakışla girer, bağlantıların özünü gittikçe daha kâhince bir bilgiyle kavrar. Kırk yaşındaki Balzac bize bugün otuz yaşındakinden daha yakındır; bu on yıl onu bize bir yüzyıl kadar yakınlaştırmıştır.</p>
		<p>Ama Balzac’ın azim ve enerjisi, o yıllarda bu eserlerle, bu muazzam performansla bile henüz tükenmemiştir. İşiyle çevresine ördüğü duvarların arasından, kapalı perdelerinin ardından dünyayı diğer herkesten çok daha uyanık gözlerle görür ve faaliyetini bu canlı malzemenin üzerinde denemek ona iki, hatta üç kat daha çekici gelir. Paris’te nihayet birkaç yazar kendi haklarını koruma altına almak için birleşip <em>Société des Gens de Lettres</em>’i (Edebiyatçılar Derneği) kurar, bazen bir masanın etrafında toplanıp alınan kararları kâğıda döken, ama üyelerinin kayıtsızlığından dolayı bunların sadece üzeri karalanmış kâğıt parçaları olarak kaldığı ve bakanlık dosyalarının arasında tozlandığı küçük, güçsüz bir dernektir bu. Balzac gerçekten kenetlenip yaptıklarının bilincinde oldukları takdirde, yazarların bir güç meydana getirebileceğini fark eden ilk kişidir ve tükenmez enerjisiyle bu puslu yapılanmadan yazar haklarını korumak için ciddi bir silah oluşturmayı dener; tüm tasarımlarında olduğu gibi, öngörüsü sayesinde burada da çağından on yıl ileridedir.</p>
		<p>Balzac hiçbir zaman öfkeli olduğundaki kadar azimli ve kararlı olmamıştır. Ve kişisel olarak öfkelenmek için haklı bir nedeni vardır. Henüz mürekkebi bile kurumadan, bütün kitaplarının Belçika’da korsan baskısı yapılmış ve bunlar için Balzac’a elbette tek bir kuruş bile ödenmemiştir. Bütün yabancı ülkeler bu baskılarla dolup taşmaktadır; çünkü herhangi bir telif ücreti ödenmediğinden, dizgisi de baştansavma yapıldığından bunlar daha ucuzdur. Ancak Balzac olayı kişisel olarak ele almaz; onun ilgilendiği şey, yazar olarak konumunun saygınlığı ve bunun dünya karşısında bulunduğu durumdur. Edebiyat cumhuriyetinde, tıpkı Fransız hükümeti için İnsan Hakları Bildirgesi ya da Amerikan hükümeti için Bağımsızlık Bildirgesi kadar tarihsel bir öneme sahip bir belge niteliğindeki <em>Code littéraire de la Société des Gens de Lettres</em>’i (Edebiyatçılar Derneğinin Edebiyata Dair Yasası) hazırlar. Rouen’de konferanslar verir, yazarları tek bir kurumda toplamak için uğraşıp durur. Ancak muhalifler çıkar, küçük tartışmalar meydana gelir ve Balzac, kendi fikirleri için yeterince güçlü, dürtüleri içinse yeterince aktif olmayan bu toplulukla ilişkisini keser. Değişmez yineleyim: Kendi yüzyılının bu en güçlü adamı, gerçekliğin dünyasında etkisiz kalır.</p>
		<p>Bu yıllarda Balzac bu duyguyu ikinci bir kez daha yaşayacaktır. Peytel adında sıradan bir noter, ki karanlık bir kişiliktir, karısını ve uşağını öldürdüğü için jüri üyeleri tarafından giyotine mahkûm edilmiş ve büyük ihtimalle de bunu hak etmiştir. Sürekli borç içinde olan Peytel, eski bir gazetecidir, sonunda geçmişi hakkında pek de hoş olmayan söylentilerin dolaştığı gözü dışarıda, ama hali vakti de yerinde bir Kreol’le evlenmiştir. Söylendiğine göre, karısı anne babasının uşağıyla aşk yaşamaktadır, hatta evlenince onu da kocasının evine getirmiştir ve bir gece eve dönerken ikisi birlikte evin yakınlarında öldürülürler. Sert bir sorgudan geçen Peytel, uşağı öldürdüğünü itiraf etmek zorunda kalır, bir âşığın öldürülmesi hoş görülebilecektir belki. Ancak jüri üyeleri, Peytel’in bu bulunmaz fırsatı kaçırmayıp karısının mirasına konabilmek için onu öldürdüğü konusunda da hemfikirdirler.</p>
		<p>Peytel denen bu adam, <em>Le Voleur </em>dergisinde birlikte çalıştıkları için Balzac’ın yakından tanıdığı biridir ve bu olay Balzac’ı psikolojik olarak ilgilendirmektedir. Ona çekici gelen belki de Voltaire’in Calas davasıyla başlattığı ve daha sonra Zola’nın Dreyfus davasıyla muhteşem bir şekilde kapattığı geleneği sürdürmektir: Adaletin öncüsü, masumların ve mutsuzların koruyucusu Fransız yazar. İşini bir kenara bırakır, ki bu onun için en büyük fedakârlıktır ve mahkûmla konuşabilmek için Gavarny’ yle birlikte Belley’e gider. Hemen alevlenebilen hayal gücü onu, Peytel’in o kurşunları sırf kendini savunmak için sıktığına ve karanlıkta kaçan kadına tesadüf eseri isabet ettiğine ikna etmiştir. Hemen bir muhtıra hazırlayıp temyiz mahkemesine sunar, keskin bir hukuk zekâsı ve mantığının ürünü bir başyapıttır bu. Ancak temyiz mahkemesi resmî makamlardan gelmeyen yazıları yok saymaktadır, sadece dava için atanan savunma avukatlarının iptal başvurusunu dikkate alır. Krala sunulan af dilekçesi gibi bu da reddedilir. Zamanını, parasını ve olanca tutkusunu bu davaya harcayan Balzac, büyük bir yenilgiye uğrar. Peytel idam edilir.</p>
		<p>Ve bir işe tutkuyla sarıldığında gerçekten görmekte zorlanan bu adam, yalnızca gerçekdışı düzlemde etkili olan gücünü gerçeklikte denememesi gerektiği yolundaki dersi üçüncü bir kez daha almak zorunda kalacaktır. <em>Chronique de Paris </em>felaketini ve bu uğursuz gazetenin ona mal olduğu 15.000-20.000 frankı unutması için dört yıl yetmiştir. Balzac, doğrudan kendi çağı hakkında konuşma ve siyasi, edebî ve toplumsal fikirlerini açıklama isteğini bastıramaz. Diğer yandan kendisini bir gazeteye bağlamayacak kadar yorgun olduğundan, bağımsız her sözün orada bozulduğunu, değiştirildiğini ya da örtbas edildiğini bildiğinden, gazetecileri, yayıncıları ve düzeltmenleri burnu büyük tavrıyla kendine düşman ettiğinden yükün altında boğulmamak için zaman zaman kendisine bir megafon icat etmek zorunda kalır.</p>
		<p>Bu kez buna <em>Revue Parisienne </em>adını verir ve başarılı olacağından hiç kuşkusu yoktur; çünkü gazeteyi iyi bir şekilde ve tek başına çıkarmaya kararlıdır. Honoré de Balzac, Fransa’nın tek özgür ve bağımsız politikacısı ve düşünürü, her hafta politik görüşlerini açıkladığında; Honoré de Balzac, edebiyatın mareşali, bütün yeni ve kayda değer kitaplar ile tiyatro oyunlarından bizzat söz ettiğinde; Honoré de Balzac, Avrupa’nın ilk romantiği, novellalarını, romanlarını burada yayımladığında Paris ve dünya ona kulak vermeyecek midir yani? Sadece bu şekilde başarabilecektir; elbette işi başkalarına bırakmadığı sürece. Aslında Balzac beş kişinin yapacağı işi tek başına üstlenmiştir; aynı anda hem oyun provalarını izler hem de romanlarını yazar; muhasebe işlerini yürütür, gazeteyi kendisi düzeltir ve kendisi yazar. Provaları okur, matbaacılarla pazarlık eder, dizgicilerin peşinden koşup onları çalıştırır, satışları kontrol eder, sabah erkenden gecenin bir vaktine kadar önü açık ceketiyle ter içinde yazı işleri odasından aşağıdaki dizgi odasına, dizgi odasından tekrar yukarıdaki yazı işlerine koşturur, karmaşanın ortasında toz içindeki bir masanın üzerinde gömleğinin üzerine geçirdiği kolluğuyla hızla bir makale daha yazar, bir yandan da emirler yağdırır. Tesadüfen orada bulunan bir ziyaretçi, masanın başında provaları okuyan ve basit bir dizgici olduğunu düşündüğü üstü başı dağınık ve kir içindeki bu şişko adamın ünlü yazar, Ville d’Avray’daki efsanevi malikânenin efendisi Balzac olduğunu öğrenince şaşkınlık içinde kalır.</p>
		<p>Balzac üç ay boyunca bu şekilde çalışır; üç ayda sadece bu gazete için yazdıkları üç dört cildi doldururdu. Ama kısa bir süre sonra Balzac bir hayal kırıklığına daha uğrayacaktır. Ne Paris duymak ister Honoré de Balzac’ın politika hakkındaki düşüncelerini ne de dünya; edebî, felsefi ve toplumsal görüşleri de öyle büyük bir ilgi uyandırmaz. Balzac üç ay sonra gazeteyi bırakır, zaten gazete de Balzac’ı yarı yolda bırakmıştır. Eşi benzeri olmayan böyle bir çaba bir kez daha sonuçsuz kalmış, boş yere harcanmış olur.</p>
		<p class="gap-twice">Ancak yine de tamamen anlamsız, tamamen sonuçsuz kalmamıştır bu girişim. Çünkü bu üç ay içinde <em>Revue Parisienne</em>’de Stendhal’in <em>Parma Manastırı </em>üzerine Balzac’ın yazdığı makaleden başka bir şey bulunmasaydı bile, yine de bu makale Fransız edebiyatı için büyük bir kazanç olurdu. Balzac’ın yücegönüllülüğü ve sanatsal yargı gücünün şaşırtıcı öngörüsü, hiçbir yerde kimsenin adını sanını duymadığı bir yazarın yine kimsenin adını sanını duymadığı bir kitabı hakkındaki bu olağanüstü ilandaki kadar muhteşem bir şekilde kendini göstermemiştir ve dünya edebiyatında bu kadar içten bir arkadaşlığın örnekleri çok azdır. Fransa’nın en büyük romancısının roman alanındaki en büyük muharibine kendi isteğiyle ve gönüllü olarak zeytin dalı uzatması ve –bu konuda da döneminin yüz yıl ötesinden– kendi üstün konumuna onu çıkartmayı denemesindeki içtenliğin büyüklüğünü gösterebilmek için, bu iki adam kendi çağlarının koşullarında değerlendirmek gerekir. 1840 yılında Balzac Avrupa’nın bir ucundan diğer ucuna kadar her yerde ünlüdür, buna karşılık Stendhal o kadar az tanınmaktadır ki, gazeteler lütfedip adından söz ettiğinde, Stendhal yerine Stenhal ve asıl adı Beyle yerine Bayle demektedirler. Fransız yazarları sıralanırken onun adı bile anılmaz; Alphonse Carr’lar, Jules Janin’ler, Sandeau’lar, Paul de Coq’ lar, bugün artık çiziktirdiklerini kimsenin bilmediği çalışkan kâtipler methedilir, kınanıp karikatürize edilirken ve bunların cılız eserleri on binlerce basılıp dağıtılırken, Stendhal’in <em>De l’amour’u </em>(Aşk Üzerine) yirmi iki adet satar, öyle ki Stendhal’in kendisi bile, kimsenin el sürmeye yanaşmadığı kitabına “Kutsal Kitap” diyerek bu durumla alay eder. <em>Kırmızı ve Siyah</em>, Stendhal’in sağlığında ikinci baskıyı yapamaz.</p>
		<p>Profesyonel eleştirmenlerin hepsi Stendhal’i görmezlikten gelir. Sainte-Beuve, <em>Kırmızı ve Siyah</em> yayımlandığında fikrini belirtmeye tenezzül etmez ve daha sonra bunu yaptığında da hayli küçümseyici bir tavır takınır. “Karakterlerinde canlılık yok, onlar sadece rafine edilerek kurulmuş otomatik makineler.” <em>Gazette de France</em>’ta ise şöyle yazacaktır: “Mösyö Stendhal aptalca kitaplar yazmasına rağmen bir aptal değil” ve Goethe’nin Eckermann’la söyleşilerinde düzdüğü övgüler, ancak onun ölümünden uzun bir süre sonra açıklanacaktır. Ama Balzac keskin bakışlarıyla Stendhal’in erken dönem eserlerinde bile, gerçek bir “<em>dilettante</em>” (sanatsever) olarak sadece ara sıra zevk için kitap yazan ve bunları doğru dürüst bir hırsa bile kapılmadan bastıran bu adamın özel zekâsını, psikoloji ustalığını ciddiye almıştır. Balzac bu tanınmamış yazara saygısını gösterebilmek için her fırsatı kullanır; <em>İnsanlık Komedyası</em>’nda, ilk kez Stendhal’in dile getirmiş olduğu aşkta kristalleşme sürecine dikkati çeker ve onun İtalya seyahati kitaplarına işaret eder; ancak Stendhal, bu dostça işaretler üzerine Balzac’a bu büyük, ünlü yazara yaklaşmayacak kadar mütevazıdır; ona kitaplarını bile yollamaz. Ne mutlu ki, sadık arkadaşı Raymond Colomb, Balzac’a, hiç kimsenin tanımadığı bu yazara sahip çıkma ricasında bulunma işini üstlenir. Balzac ona hemen yanıt verir (20 Mart 1839):</p>
		<blockquote>
			<p>Constitutionnel’deki Parma Manastırı’ndan parçayı yeni okudum ve içimi günahkâr bir kıskançlık kapladı. Gerçekten de böylesine muhteşem ve sahici bir muharebe tasvirini okurken kıskançlık ateşi sardı beni. Eserlerimin en zor kısmı olan Askerlik Yaşamından Sahneler için hep böyle bir şeyi hayal etmiştim ve bu parça beni kendine hayran bıraktı, cesaretimi kırdı, büyüledi ve çaresizliğe düşürdü. Bunları size tüm samimiyetimle söylüyorum... Bu nedenle henüz ricanızı yerine getirmediğim için şaşırmayın. İlk önce kitabın bütününü temin etmem gerekiyor. Dürüstlüğümden şüphe duymayın, kitap hakkında düşündüklerimi size söyleyeceğim. Okuduğum parça beklentilerimi en üst düzeye çıkardı.</p>
		</blockquote>
		<p>Gelecekteki romanının temel sahnesinin, bir Napoléon muharebesi tasvirinin bir başkası tarafından böylesi bir ustalıkla daha önce davranılarak anlatılması, bütün küçük ruhları kızdırabilirdi. Balzac on yıldır <em>La Bataille </em>romanının hayalini kuruyordu; o da kahramanlıkların anlatıldığı duygusal betimlemeler yerine nihayet gerçekçi, sahici, tarihi, geçerli ve aynı zamanda görsel bir tasvir sunmak istiyordu. Ama bunu Stendhal gerçekleştirmiştir ve kendisi çok geç kalmıştır. Ancak içsel zenginlik bir sanatçıyı her zaman açık yürekli ve hoşgörülü kılar. Önünde hâlâ yüzlerce planı, yüzlerce eseri olduğunu hisseden biri incinmez ve öz sevgisi, bir çağdaşının aynı şekilde bir başyapıt yaratmasından etkilenmez. Böylece Balzac <em>Parma Manastırı</em>’nı bir başyapıt, kendi döneminin en iyisi olarak kutlar. Onu <em>le chef d’œvre de la littérature à idée </em>(düşünsel edebiyat başyapıtı) olarak anarken, çok doğru bir niteleme yapar:</p>
		<blockquote>
			<p>Bu büyük eser ancak yaşının verdiği gücün doruğunda ve tüm yenetekleri olgunlaşmış elli yaşında biri tarafından tasarlanıp gerçekleştirilebilirdi.</p>
		</blockquote>
		<p>Balzac Stendhal’in tasvir ettiği içsel olaylara ilişkin ustaca bir çözümleme yapar. Stendhal’in bütün biçimleri ve değişkenleriyle İtalyan ruhunu ne kadar muhteşem bir şekilde tasvir ettiğini vurgular. Sözlerinden her biri günümüze kadar geçerliliğini korumuştur.</p>
		<p>Bu makaleden tamamen habersiz, konsolosluk yaptığı Civitavecchia’daki kendi ıssız çölünde, Stendhal’in duyduğu şaşkınlık ve dehşet son derece dokunaklıdır; deyiş yerindeyse çarpılmıştır. İlk başta gözlerine inanmaz. O güne kadar çalışmaları üzerine sadece küçük, önemsiz dedikodular duymuştur; bu kez saygı duyduğu bir adamın sesidir duyduğu ve bu adam onu kardeşi olarak selamlamaktadır. Stendhal’in şaşkınlığı, Balzac’a yazdığı ve çekingen davranmak için kendini boş yere zorladığı mektubundan da anlaşılmaktadır. Stendhal mektubuna şöyle başlar:</p>
		<blockquote>
			<p>Dün akşam, beyefendi, benim için büyük bir sürpriz oldu. Bir gazetede bir yazardan böyle, üstelik de bu konunun en iyi yargıcı tarafından söz edildiği sanırım hiç olmamıştır.</p>
		</blockquote>
		<p>Stendhal, “bir yazarın bir diğerinden şimdiye dek aldığı en hayret verici makalesi için” Balzac’a teşekkür eder.</p>
		<p>Yine de Balzac’ın bu sanatsal öngörüsüne benzer bir öngörüyle, kendisi gibi küçümsenerek Akademi tarafından reddedilen<a class="si-noteref epub-type_noteref" href="#f49" id="ref_f49">49</a> Balzac’ın sunduğu arkadaşlığı kabul eder. Hem kendisinin hem de Balzac’ın, kendi çağları için değil, başka çağlar için yarattığını hissetmektedir.</p>
		<blockquote>
			<p>Ölümden sonra söz konusu insanlarla rolleri değişeceğiz. Yaşadığımız sürece ölümlü bedenimiz üzerinde iktidara sahipler ama daha ölüm gelir gelmez hemen unutulmaya yüz tutacaklar.</p>
		</blockquote>
		<p>Özlerin gizemli benzerliği sayesinde bir ruhun diğer bir ruhu nasıl tanıdığının, dönemin kalıcı olmayan edebiyatının karmaşa ve gürültüsü içinde bu ikisinin nasıl sessiz sakin, rahatça, büyük bir güvenle birbirlerinin gözlerinin içine baktığının olağanüstü bir işaretidir bu. Balzac’ın sihirli bakışı, döneminin binlerce kitabı arasında tam da bunu, en tanınmamış olanını fark edip övmesinde olduğu kadar kendini nadiren böylesine muhteşem bir biçimde belli etmiştir. Ne var ki o dönemin dünyasında Peytel’i savunması ne kadar başarılı olmuşsa Stendhal’i savunması da o kadar başarılı olmuştur; biri nasıl adli kurumlar tarafından mahkûm edilmişse, diğeri de bütün edebî kurumlar tarafından işte öyle mahkûm edilip şansız şöhretsiz, alelusul gömülür. Ateşli savunma burada da dikkate alınmamış, boşa çıkmıştır, tabii herhangi bir ahlaki tavır için, ister başarı sağlamış olsun ister olmasın, boşa çıktı denebilirse.</p>
		<p class="gap-twice">Boşuna! Boşuna! Boşuna! Balzac bu sözcüğü kendisine çok fazla söylemiş, çok fazla tecrübe etmiştir. Artık kırk iki yaşındadır, yüz cilt kitap yazmış, iki bin kişilik yaratmıştır, bunlardan unutulmaz elli ya da yüz tanesi, kendi yorulmak nedir bilmeyen beyninin ürünüdür. Şimdi kırk iki yaşında, yirmi yıl önce Lesdignières Sokağı’nda olduğundan daha yoksuldur. Bir zamanlar hayal üstüne hayal kurarken, şimdi hepsi yıkılmıştır. İki çarpı 100.000 frank borç: Çalışmalarından sağladığı kazanç işte budur. Kadınları elde etmek istemiş, kadınlarsa onu reddetmiştir; bir ev yaptırmış, haczedilip elinden alınmıştır; ticareti denemiş, başarısız olmuştur; memleketinin parlamenter sisteminde<a class="si-noteref epub-type_noteref" href="#f50" id="ref_f50">50</a> yer alabilmek için uğraşmış, ama seçilmemiştir. Akademi’ye aday olmuş, ama reddedilmiştir. Yapmaya kalkıştığı her şey boşa çıkmıştır ya da boşuna gibi görünmektedir. Bedeni, fazla alevlenmiş beyni, kamçılanmış yüreği kendine daha ne kadar yüklenebilecek, kendini zorlamaya daha ne kadar dayanabilecektir? Eseri <em>İnsanlık Komedyası</em>’nı bitirecek gücü hâlâ bulabilecek midir gerçekten? Bir kez daha olsun, diğer insanlar gibi dinlenebilecek, gezebilecek, kaygısız olabilecek midir? Balzac ilk kez cesaretini kaybettiği anlar yaşar. Paris’i, Fransa’yı, Avrupa’yı terk edip Brezilya’ya gitmeyi ciddi ciddi düşünür. Orada Balzac’ı kurtaracak ve ona bir yuva sağlayacak bir İmparator Dom Pedro mutlaka vardır. Balzac Brezilya üzerine kitaplar getirtir, hayaller kurar, düşünür. Çünkü bu şekilde devam edemeyeceğinin farkındadır, hiçbir semeresi olmayan angaryadan kurtaracak bir mucize gerçekleşmelidir, onu kürek cezasından kurtaracak, bu artık dayanılmaz aşırı gerilimden kurtarıp rahatlatacak bir şeyler olmalıdır birdenbire.</p>
		<p>Olacak mıdır, son anda gerçekleşecek midir bu mucize? İflah olmaz hayalperest Balzac bile, en ufak bir umut besleyecek cesareti gösterememektedir. Ama tam o sırada, bir sabah, 5 Ocak 1842’de Balzac çalışarak geçen bir gecenin ardından çalışma masasından kalktığında, uşağı mektuplarını getirir. Bunların arasında bir mektup vardır, yazı son derece tanıdık, ama zarf her zamankinden farklıdır; siyah çerçeveli ve siyah mühürlüdür. Balzac yırtarak zarfı açar. Madam de Hanska, Mösyö de Hanski’nin öldüğünü bildirmektedir. Onunla nişanlanan kadın, onun nişanlandığı kadın, artık duldur ve milyonların mirasçısıdır. Neredeyse unuttuğu hayali birdenbire gerçek olmuştur. <em>Incipit vita nuova </em>(hayat yeniden başlıyor), yeniden başlıyor işte, mutlu, huzurlu, tasasız hayat. Balzac’ın son hayali, onun uğruna yaşayıp onun uğruna öleceği son hayali gerçek olmaya başlamıştır.</p>
	</div>
	<div class="si-footnotes html5_section epub-type_footnotes">
		<div class="si-footnote html5_aside epub-type_footnote" id="f40"><a class="si-backref" href="#ref_f40">40</a><span class="si-footnote-text">. 1841-42’de yayımlanmıştır, <em>Taşra Yaşamından Sahneler</em>’de yer alır. (Ç.N.)</span></div>
		<div class="si-footnote html5_aside epub-type_footnote" id="f41"><a class="si-backref" href="#ref_f41">41</a><span class="si-footnote-text">. 1841’de yayımlanmıştır, <em>Özel Yaşamdan Sahneler</em>’in içindedir. (Ç.N.)</span></div>
		<div class="si-footnote html5_aside epub-type_footnote" id="f42"><a class="si-backref" href="#ref_f42">42</a><span class="si-footnote-text">. 1841’de yayımlanmıştır, <em>Taşra Yaşamından Sahneler</em>’de yer alır. (Ç.N.)</span></div>
		<div class="si-footnote html5_aside epub-type_footnote" id="f43"><a class="si-backref" href="#ref_f43">43</a><span class="si-footnote-text">. 1840’ta yayımlanmıştır, <em>Siyaset Yaşamından Sahneler</em>’dedir. (Ç.N.)</span></div>
		<div class="si-footnote html5_aside epub-type_footnote" id="f44"><a class="si-backref" href="#ref_f44">44</a><span class="si-footnote-text">. <em>Taşra Yaşamından Sahneler</em>’de yer alır. (Ç.N.)</span></div>
		<div class="si-footnote html5_aside epub-type_footnote" id="f45"><a class="si-backref" href="#ref_f45">45</a><span class="si-footnote-text">. 1838-39’da yayımlanmıştır, <em>Özel Yaşamdan Sahneler</em>’in içindedir. (Ç.N.) </span></div>
		<div class="si-footnote html5_aside epub-type_footnote" id="f46"><a class="si-backref" href="#ref_f46">46</a><span class="si-footnote-text">. 1839’da yayımlanmıştır, <em>Paris Yaşamından Sahneler</em>’de yer alır. (Ç.N.)</span></div>
		<div class="si-footnote html5_aside epub-type_footnote" id="f47"><a class="si-backref" href="#ref_f47">47</a><span class="si-footnote-text">. 1843’te yayımlanmıştır, <em>Taşra Yaşamından Sahneler</em>’dedir. (Ç.N.)</span></div>
		<div class="si-footnote html5_aside epub-type_footnote" id="f48"><a class="si-backref" href="#ref_f48">48</a><span class="si-footnote-text">. 1840’ta yayımlanmıştır, <em>Özel Yaşamdan Sahneler</em>’de yer alır. (Ç.N.)</span></div>
		<div class="si-footnote html5_aside epub-type_footnote" id="f49"><a class="si-backref" href="#ref_f49">49</a><span class="si-footnote-text">. Balzac 1839’da Fransız Akademisi’ne üye olmak istemiş, ancak reddedilmiştir. (Ç.N.)</span></div>
		<div class="si-footnote html5_aside epub-type_footnote" id="f50"><a class="si-backref" href="#ref_f50">50</a><span class="si-footnote-text">. Balzac 1848’de Kurucu Meclis’e girmek için adaylığını koymuştur. (Ç.N.)</span></div>
	</div>
</body>
</html>