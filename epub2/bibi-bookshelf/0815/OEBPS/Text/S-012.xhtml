<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h2>12</h2>

  <h3 id="sigil_toc_id_12">KURUL</h3>

  <p>Çelik Kralı’nın doktor Sarrasin’in eserine duyduğu kin sır değildi. Onun bu kente karşı başka bir kent inşa ettiği biliniyordu. Ama bu radan yola çıkılarak sakin bir kente saldıracağı, burayı bir vuruşta yıkacağı yine de tahmin edilmiyordu. Bununla birlikte <i>New York</i> <i>Herald’ın</i> haberi doğruydu. Bu itibarlı gazetenin muhabirleri Herr Schultze un niyetlerini anlamışlardı ve söyledikleri gibi, kaybedecek bu saat bile yoktu!</p>

  <p>Değerli doktor önce şaşkın bir halde kala kaldı. Bütün asil ruhlar gibi, çok uzun zaman dır kötülüğe inanmayı reddediyordu. Ahlak sizliğin, ortada hiçbir sebep yokken ya da sırf farfaracılık olsun diye, bir yerde insanlığın ortak malı olan bir kentin yıkımını istemeye kadar ilerletilebilmesi ona imkansız görünüyordu.</p>

  <p>“Düşünsenize, bu yıİki ölüm ortalaması %1.15 olmayacak!” diye bağırdı safça. “On yaşında olup da okuma yazma bilmeyen tek bir çocuğumuz yok, France-Ville’in kuruluşundan bu yana tek bir cinayet, tek bir hırsızlık vakası olmadı! Ve şimdi barbarlar gelip, böylesine mutlu bir tecrübeyi daha başlangıcında yok edecekler, öyle mi! Hayır! Bir kimyacının, bir bilim adamının, yüz kere Cermen olsa da, böyle bir şey yapabileceğini kabul edemem!” Ama yine de, doktorun eserine böylesine bağlı bir gazetenin tanıklığını hesaba katmak ve geç kalmadan karar vermek gerekti. Bu ilk şaşkınlık ânı geçince doktor Sarrasin yeniden kendine geldi ve arkadaşlarına döndü:</p>

  <p>“Beyler,” dedi, “sizler kent kurulunun üyelerisiniz ve kentin selameti için gerekli bütün tedbirleri almak bana olduğu gibi size de düşüyor. Öncelikle yapmamız gereken nedir?” “Acaba bir uzlaşma imkanı var mıdır?” dedi Mösyö Lentz. “Onurlu bir şekilde, savaştan kaçmamaz mıyız?”</p>

  <p>“Mümkün değil,” dedi Octave. “Herr Schultze'un ne pahasına olursa olsun savaş istediği açık. Kini uzlaşmasına engel olacaktır.” “Tamam o zaman!” diye bağırdı doktor.</p>

  <p>“Ona gereken karşılığı verecek şekilde kendimizi hazırlayalım. Stahlstadt’ın toplarına karşı koymanın bir yolu var mı albay, ne dersiniz?”</p>

  <p>“İnsan gücü bir başka insan gücüne karşı etkili bir mücadele verebilir” diye cevap verdi Albay Hendon, “ancak Herr Schultze’un bize saldırmak için kullanacağı yöntem ve silahlarla kendimizi savunmayı düşünmemeliyiz Onun elindekilerle boy ölçüşebilecek savaş makinelerinin yapımı çok uzun bir zaman gerektirir ve zaten bunu başarabileceğimizden emin değilim çünkü özel atölyelerimiz yok, yani selametimiz için tek bir şansımız var; düşmanın buraya kadar ulaşmasına engel olmak ve kuşatmayı imkansız kılmak.”</p>

  <p>“Derhal kurulu toplayacağım,” dedi doktor Sarrasin.</p>

  <p>Doktor, konuklarını çalışma odasına aldı.</p>

  <p>Burası, üç duvarı kitap dolu raflarla kaplı, dördüncüsünün üzerindeyse birkaç tablo ve sanat eseriyle akustik kornolara benzeyen numaralı bir sıra aletin bulunduğu basitçe döşenmiş bir odaydı.</p>

  <p>“Telefon sayesinde, herkes evinde olduğu halde France-Ville kurulunu toplayabiliriz,’ dedi doktor.</p>

  <p>Doktor, bütün kurul üyelerinin evine anında çağrı yollayan bir uyarı ziline bastı. Aradan üç dakika geçmeden, her haberleşme hattından birbiri ardına gelen “burada!” kelimesi kurulun oturuma hazır olduğunu gösteriyordu.</p>

  <p>Doktor, kendi verici aletinin başına geçti, bir zil çaldı ve şöyle dedi.</p>

  <p>“Oturum açılmıştır... Kent kuruluna son derece önemli bir konuyu haber vermek üzere, sözü değerli dostum Albay Hendon’a bırakıyorum.”</p>

  <p>Bu kez de albay telefonun başına geçti ve <i>New</i> <i>York Herald'ın</i> haberini okuduktan sonra, derhal ilk tedbirlerin alınmasını istedi.</p>

  <p>Albay sözünü bitirir bitirmez 6 numara bir soru sordu:</p>

  <p>“Albay, düşmanın buraya ulaşmasını engelleyeceğini düşündüğü yöntemlerin başarısız olması durumunda savunmanın mümkün olduğuna inanıyorlar mı?”</p>

  <p>Albay Hendon olumlu cevap verdi. Öncesindeki açıklamalar gibi bu soru ve cevap da kurulun bütün görünmez üyelerine anında ulaşmıştı.</p>

  <p>7 numara, France-Ville’lilerin hazırlanmak için tahminen ne kadar zamanları olduğunu sordu.</p>

  <p>Albay bunun cevabını bilmiyordu, ama on beş güne kalmadan saldırıya uğrayacaklarmış gibi hareket etmeleri gerekiyordu.</p>

  <p>“Saldırıyı beklemek mi yoksa önlemek mı yeğdir?” diye sordu 2 numara.</p>

  <p>“Önlemek için her şeyi yapmak lazım,” diye cevap verdi albay, “eğer bir çıkartma tehdidiyle karşı karşıyaysak torpillerimizle Heri Schultze'un gemilerini havaya uçurmalıyız.”</p>

  <p>Bu teklif üzerine doktor Sarrasin, Albay Hendon’un projesini incelemek üzüre en seçkin kimyagerleri ve en tecrübeli topçu subaylarını kurula çağırmayı önerdi.</p>

  <p>“Bu savunma çalışmalarına derhal başlamak için ne kadar para gerekiyor?” diye sordu 1 numara.</p>

  <p>“On beş-yirmi milyon dolar para ayırmak gerek.”</p>

  <p>“Bütün yurttaşları derhal genel bir toplantıya davet etmeyi teklif ediyorum,” dedi 4 numara.</p>

  <p>Başkan Sarrasin:</p>

  <p>“Teklifi oylamaya sunuyorum.”</p>

  <p>Telefonların her birinden gelen bir çift zil sesi, teklifin oybirliğiyle kabul edildiğini haber veriyordu.</p>

  <p>Saat 8.30’du. Kent kurulu on sekiz dakika bile sürmemiş ve hiç kimse rahatsız edilmemişti.</p>

  <p>Halk meclisi de yine bu kadar basit ve neredeyse bu kadar hızlı bir yöntemle toplantıya çağırıldı. Doktor Sarrasin kurulun oylamasını belediye binasına bildirir bildirmez, yine telefonu aracılığıyla kentin iki yüz seksen mahallesine yerleştirilmiş direklerin üzerindeki elektrikli çanlar çalmaya başladı. Bu direklerin tepesindeki elektrikle harekete geçen ışıklı kadranlar tam 8.30’un üzerinde durmuştu, yani davet saatinde.</p>

  <p>On beş dakika boyunca süren bu gürültülü çağrıyla uyarılan kent sakinleri ya aceleyle dışarı çıkıyor ya da en yakın kadrana bakıyor ve milli bir görevin onları belediye salonuna çağırdığını görerek oraya ulaşmakta acele ediyorlardı.</p>

  <p>Söylenen saatte yani kırk beş dakika sonra meclis toplanmıştı. Etrafı kurul üyeleriyle çevrili olan doktor Sarrasin, şeref koltuğundaki yerini almıştı. Albay Hendon tribünün kenarında sözün kendisine verilmesini bekliyordu.</p>

  <p>Yurttaşların çoğu bu toplantıya sebep olan haberi öğrenmişti bile. Kent kurulundaki görüşmeler belediyedeki telefon tarafından otomatik olarak stenografi yoluyla yazılmış ve derhal gazetelere yollanmış, gazeteler de afiş olarak duvarlara asılan özel baskılar yapmışlardı.</p>

  <p>Belediye salonu, havanın serbestçe dolaştığı ve kubbe köşelerden geçen bir gaz kordonundan içeriye dalga dalga ışığın yayıldığı dev bir cam çatının altındaydı.</p>

  <p>Halk bir şekilde ayakta bekliyordu. Sağlıklı bir ortamda yaşama, düzenli bir hayat alışkanlığı, kendi gücünün bilincinde olma gibi özellikler herkesi, bir acil durum ya da öfkenin yarattığı bütün duygusal düzensizliklere karşı koymayı sağlıyordu.</p>

  <p>Başkan saat tam 8.30’da zile dokunduğu anda mutlak bir sessizlik sağlandı.</p>

  <p>Albay kürsüye çıktı.</p>

  <p>İddiasızca, süslü laflara kaçmaksızın, gösterişsiz ve güçlü bir dille -ne söylediklerini bilen, her şeyi açıkça anlatan çünkü bunları iyi anlamış olan insanların diliyle- Herr Schultze’un Fransa’ya, Sarrasin’e ve onun eserine karşı beslediği derin kini; <i>New York Herald'</i>ın bildirdiği, France-Ville ve sakinlerini yok etmeye yönelik korkunç hazırlıkları anlattı Albay Hendon.</p>

  <p>Yapılacak en iyi şeyin ne olduğu konusundaki seçimin onlara kalmış olduğunu söyleyerek devam etti albay. Cesareti ve vatan aşkı olmayanlar belki de bu toprakları terk edip yeni vatanı saldırganların işgaline bırakmayı tercih edebilirlerdi. Ancak albay, böylesine korkakça önerilerin hemşerileri arasında yankı bulamayacağından daha şimdiden emindi. Bu örnek kentin kurucularının peşinde koştukları amacın büyüklüğünü anlayanlar, buranın kanunlarını kabul etmiş olanlar muhakkak ki mert ve zeki insanlardı. İlerlemenin samimi ve militan temsilcileri, bu benzersiz kenti, insanoğlunun kaderini yüceltme sanatının bu şanlı anıtını kurtarmak için her şeyi yapmak isteyeceklerdi! O halde üstlerine düşen, temsil ettikleri dava için canlarını vermekti.</p>

  <p>Konuşmanın bu son bölümü müthiş bir alkış tufanıyla karşılandı.</p>

  <p>Birçok konuşmacı Albay Hendon’un söylediklerini destekledi.</p>

  <p>Doktor Sarrasin hiç vakit geçirmeden, askeri harekatları gereken gizlilik içinde yürütecek, bütün acil önlemleri almakla görevli bir savunma kurulu oluşturulması gerekliliğini belirtti ve teklif kabul edildi.</p>

  <p>Oturum sırasında kent kurulu üyelerinden biri, ilk çalışmalar için kullanılmak üzere beş milyon dolarlık bir geçici tahsisatın uygulanmasının uygun olacağını belirtti. Bu teklifi onaylamak üzere bütün eller havaya kalktı.</p>

  <p>Saat 10.25’te toplantı sona erdi, France-Ville halkı dağılmak üzereydi ki beklenmeyen bir olay oldu.</p>

  <p>Birkaç saniyeliğine boş kalan kürsüde gayet tuhaf görünüşlü meçhul bir adam belirmişti.</p>

  <p>Bu adam, sanki bir sihrin etkisiyle ortaya çıkmıştı. Güçlü yüzü, müthiş bir heyecanın izlerini taşıyordu ama tavırları sakin ve kararlıydı. Vücuduna yarı yarıya yapışmış olan çamur içindeki kıyafetleri, kana bulanmış alnı, korkunç bir maceradan çıktığını anlatıyordu.</p>

  <p>Onu görünce herkes durmuştu. Meçhul adam buyurgan bir hareketle herkese hareketsizliği ve sessizliği emretmişti.</p>

  <p>Kimdi bu adam? Nereden geliyordu? Hiç kimse, doktor Sarrasin bile, bunu ona sormayı düşünmemişti.</p>

  <p>“Shalstadt’tan yeni kaçtım,” dedi adam, “Herr Schultze beni ölüme mahkûm etmişti. Sizi kurtarmaya çalışmak için tam vaktinde buraya gelmeme Tanrı izin verdi. Buradaki hiç kimse için yabancı değilim. Ümit ediyorum ki saygıdeğer üstadım doktor Sarrasin, beni onun için bile tanımaz hale getiren bu görünüşüme rağmen, Marcel Bruckmann’a güvenilebileceğini size söyleyecektir!”</p>

  <p>Doktor ve Octave aynı anda bağırdılar:</p>

  <p>“Marcel!”</p>

  <p>İkisi birlikte ona doğru atıldılar...</p>

  <p>Yeni bir el hareketi onları durdurdu.</p>

  <p>Bu gerçekten de mucize eseri kurtulan Marcel’di. Kanalın parmaklıklarını zorladıktan sonra, neredeyse tamamen boğulduğu sırada akıntı onu cansız bir beden gibi sürüklemişti. Ama bu parmaklık aynı zamanda Stahlstadt surlarının kapısıydı ve Marcel iki dakika sonra dışarıya, nihayet özgür olarak ırmak kıyısına sürüklenmişti, eğer hayata dönebilirse tabii.</p>

  <p>Cesur delikanlı saatler boyunca bu ıssız kırsalda, bu karanlık gecenin ortasında, her türlü yardımdan uzak, kıpırdamadan yatmıştı.</p>

  <p>Kendine geldiğinde sabah olmuştu. Tanrı’nın lütfuyla nihayet lanetli Stahlstadt’ın dışında olduğunu anladı! Artık esir değildi. Bütün düşünceleri doktor Sarrasin, arkadaşları, hemşehrileri üzerinde yoğunlaştı!</p>

  <p>"Onlar! Onlar!” diye bağırdı kendi kendine.</p>

  <p>Marcel, olağanüstü bir gayretle ayakları üzerinde durmayı başardı.</p>

  <p>France-Ville ile arasında on fersah vardı, vahşi Çelik Kent’in etrafındaki bu terk edilmiş arazide, demiryolu, araba, at olmaksızın katedilmesi gereken on fersah. Marcel bu on fersahı bir saniye bile dinlenmeden aşmış ve saat 10.15’te doktor Sarrasin’in kentinin ilk evlerine ulaşmıştı.</p>

  <p>Duvarları kaplayan afişlerden her şeyi öğrendi. Kent halkının kendilerini tehdit eden tehlikeden haberdar olduklarını anladı; ama aynı zamanda, ne bu tehlikenin ne denli yakın olduğunu, ne de tuhaf bir şekilde geleceğim bilmediklerini kavradı.</p>

  <p>Herr Schultze tarafından tasarlanmış felaket o gece, saat 11.45’te meydana gelecekti... Saat 10.15’ti.</p>

  <p>Son bir çaba göstermek gerekiyordu. Marcel bir hamlede kenti geçti ve saat 10.25’te, tam toplantının dağılacağı sırada kürsünün merdivenlerini çıktı.</p>

  <p>“Dostlarım,” diye bağırdı Marcel, “sizi bekleyen ilk tehlike ne bir ay, hatta ne de sekiz gün sonra! Bir saate kalmadan, eşi benzeri görülmemiş bir felaket, bir demir ve ateş yağmuru kentinizin üzerine çökecek. Şu konuştuğum dakikalarda on fersah menzilli, ancak cehenneme yakışacak bir savaş makinesi namlusunu kentin üzerine çevirdi bile. Onu gördüm. Kadınlar ve çocuklar ya sağlam mahzenlerde kendilerine korunak arasınlar ya da dağlarda bir sığınak bulmak üzere hemen kentten çıksınlar! Eli ayağı tutan erkekler elde olan her araçla ateşe karşı mücadele etmek için hazırlansınlar! Ateş; şu an için sizin tek düşmanınız işte budur! Henüz üzerinize doğru yürüyen ne ordu var ne de asker. Sizi tehdit eden düşman, sıradan saldırı yollarına tenezzül etmedi. Kötülükteki gücünü çok iyi bildiğiniz adamın planları, hesapları gerçekleşirse -eğer ki Herr Schultze hayatında ilk defa yanılmazsa- yangın bir anda bütün France-Ville’i yüz ayrı noktadan saracak! Yüz ayrı noktada alevlerle boğuşmak gerekecek! Öncelikle yapılması gereken, halkın kurtarılmasıdır, zira sonuçta, korunamayacak olan evleriniz, anıtlarınız hatta bütün şehir tamamen yıkılsa bile, para ve zamanla yeniden yapılabilir:</p>

  <p>Avrupa’da olsa Marcel’e deli derlerdi. Ama Amerika’da, en beklenmedik şeyler dahil, bilimin mucizelerini inkar etmek akla getirilmezdi. Herkes genç mühendisi dinliyor ve doktor Sarrasin’in onayından dolayı ona inanıyordu.</p>

  <p>Konuşmacının söyledikleri kadar söyleyiş şeklinden de etkilenen kalabalık, tartışmayı düşünmeksizin ona itaat etti. Doktor, Marcel Bruckmann’a kefildi. Bu yeterliydi.</p>

  <p>Derhal emirler verildi ve bu emirleri yaymak üzere her tarafa haberciler yollandı.</p>

  <p>Kent halkına gelince, kimileri evlerine giderek, bir bombardımanın dehşetini karşılamak üzere sığınaklara indiler, kimileri yürüyerek, atla, arabayla kırlara çıkıp Cascade Dağları’nın ilk rampalarını döne döne tırmanmaya başladılar. Bu süre içinde eli ayağı tutan erkekler aceleyle, büyük meydana ve doktor Sarrasin’in gösterdiği bazı noktalara ateşi söndürmeye yarayabilecek şeyler, yanı su, toprak, kum yığıyorlardı.</p>

  <p>Bu arada oturum salonunda konuşmalar devam ediyordu.</p>

  <p>Ama Marcel, kafasında başka hiçbir düşünceye yer bırakmayan bir fikrin esiri olmuş gibiydi. Artık konuşmuyordu, yalnızca dudaklarından şu mırıltılar dökülüyordu:</p>

  <p>“Saat 11.45’te! Şu lanet Schultze’un uğursuz icadıyla hakkımızdan gelmesi gerçekten mümkün mü?...”</p>

  <p>Marcel birdenbire cebinden not defterini çıkardı. Sessizlik işareti yaptı ve elinde kalem, not defterinin bir sayfasına hummalı hareketlerle birtakım rakamlar çizdi. Sonra yavaş yavaş alnı parıldamaya, yüzü aydınlanmaya başladı:</p>

  <p>“Hey dostlarım, dostlarım!” diye bağırdı. “Ya bu rakamlar yalan söylüyor ya da boş yere çözümünü aradığım bu balistik probleminin açıklığı karşısında korktuğumuz her şey bir kabus gibi dağılacak! Herr Schultze yanıldı! Bizi tehdit eden tehlike bir rüyadan ibaret! ilk defa bilimsel bir hata yaptı! Söylediği hiçbir şey gerçekleşmeyecek, gerçekleşemez! Müthiş obüsü France-Ville’e dokunmadan yukarıdan geçip gidecek, kaygılanacak bir şey varsa bile ancak çok daha sonrası için!”</p>

  <p>Marcel ne demek istiyordu? Bunu hiç kimse anlayamamıştı!</p>

  <p>Genç Alsace’lı, sonunda çözmeyi başardığı hesabın sonucunu anlattı. Net ve titreyen sesiyle açıklamasını en cahillerin bile anlayabileceği seviyeye indiriyordu. Karanlığın ardından gelen aydınlık, sıkıntının ardından gelen sükunetti bu. Mermi yalnızca doktorun kentine dokunmamakla kalmayacak, hiçbir şeye dokunmayacaktı. Uzay boşluğunda kaybolup gidecekti!</p>

  <p>Doktor Sarrasin bir el hareketiyle Marcel’in hesaplarını doğruladığı sırada birdenbire parmağını salondaki ışıklı kadrana çevirdi:</p>

  <p>“Üç dakika sonra kimin, Schultze’un mi yoksa Marcel Bruckmann’ın mı haklı olduğunu göreceğiz!” dedi. Her ne olursa olsun dostlarım, alman tedbirler için üzülmeyelim ve düşmanımızın icatlarına engel olabilecek hiçbir şeyi ihmal etmeyelim. Marcel’in bizi ümitlendirdiği gibi bu atış ıskalayacak olsa bile, son atış olmayacaktır! Herr Schultze’un kim yenilgiyi kabullenecek ve bir bozgun karşısında pes edecek cinsten değildir!”</p>

  <p>“Benimle gelin!” diye bağırdı Marcel.</p>

  <p>Ve herkes büyük meydana kadar onu izledi.</p>

  <p>Aradan üç-dört dakika geçti. Saat 11.45’i vurdu!...</p>

  <p>Dört saniye sonra gökyüzünün yükseklerinden karanlık bir kütle geçti ve düşünce kadar hızlı, uğursuz bir ıslıkla kentin ötesinde gözden kayboldu.</p>

  <p>“İyi yolculuklar!” diye haykırdı gülmekten kırılan Marcel. “Herr Schultze’un, bu çıkış hızıyla şu anda atmosferin sınırlarını geçmiş olan obüsü artık asla yeryüzüne düşemez!”</p>

  <p>İki dakika sonra, sanki yeryüzünün içinden gelen boğuk bir gürültü gibi, bir patlama sesi duyuldu!</p>

  <p>Bu ses, Boğa Kulesi’ndeki topun, dakikada yüz elli fersah hızla hareket eden mermiden yüz on üç saniye sonra gelen sesiydi.</p>
</body>
</html>
