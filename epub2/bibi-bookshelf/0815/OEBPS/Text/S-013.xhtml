<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h2>13</h2>

  <h3 id="sigil_toc_id_13">MARCEL BRUCKMANN’DAN PROFESÖR SCHULTZE’A, STAHLSTADT</h3>

  <p>France-Ville, 14 Eylül</p>

  <p>“Önceki gece mutlu bir tesadüf eseri, kendi selametimi Schultze topu modelinin selametine tercih ederek, mülkünün sınırlarını geçtiğimi Çelik Kralı’na bildirmeyi uygun görüyorum.</p>

  <p>“Size veda ederken ben de kendi sırlarımı açıklamazsam üzerime düşeni yapmamış olacaktım; ama sakin olun, bunları öğrenmenin bedelini hayatınızla ödemeyeceksiniz.</p>

  <p>“Adım Schwartz değil, isviçreli de değilim. Adım Marcel Bruckmann. Alsace’lıyım. Sizin söylediğinize bakılırsa şöyle böyle bir mühendisim, ama her şeyden önce Fransızım. Siz ülkemin, dostlarımın, ailemin amansız düşmanı oldunuz. Benim sevdiğim her şeye karşı iğrenç projeler geliştiriyorsunuz. Bunları öğrenmek için her şeyi yaptım, her şeye cüret ettim! Bunları bozmak için her şeyi yapacağım.</p>

  <p>“Size şunu da bildirmek isterim ki ilk atışınız menziline düşmedi, Tanrı’nın lütfü sayesinde amacınıza ulaşamadınız ve ulaşamayacaksınız! Topunuz gerçekten de olağanüstü bir top, ama fırlattığı ya da fırlatacağı bu aşırı barut yüklü mermiler kimseye zarar vermeyecek! Bu mermiler hiçbir zaman hiçbir yere düşmeyecek. Bunu daha önce sezmiştim ve bugün artık şurası kesindir ki, Herr Schultze korkunç ve tamamıyla zararsız bir top icat etmiştir, bu şeref size aittir.</p>

  <p>“Çok mükemmel obüsünüzü dün gece saat 11.45’i 4 saniye geçe kentimizin üzerinden geçerken gördüğümüzü öğrenmekten sanırım zevk duyacaksınız. Boşluğun içinde batıya doğru ilerliyordu ve yüzyıllar boyunca aynen böyle ilerlemeye devam edecek. Şu andaki hızının yirmi katı olan, saniyede on metrelik bir çıkış hızıyla harekete geçen bir mermi için artık “düşmek” imkansızdır! Merminin hareketi yeryüzünün çekim kuvvetiyle birleşince ortaya küremizin etrafında dönüp durmaya mahkûm bir hareketli cisim çıkacaktır.</p>

  <p>“Bunu gözden kaçırmamış olmalıydınız.</p>

  <p>“Ayrıca umuyorum ki Boğa Kulesi’nin topu bu ilk denemede tamamıyla tahrip olmuştur. Ancak, gezegenler dünyasına yeni bir yıldız ve yeryüzüne ikinci bir uydu armağan etmiş olmanın zevki için iki yüz bin dolar pek de pahalı sayılmaz.</p>

  <p>Marcel Bruckmann”</p>

  <p>France-Ville’den Stahlstadt’a derhal bir ulak yollandı. Bu mektubu vakit geçirmeden Herr Schultze’a ulaştırmanın vereceği alaycı zevki reddetmiş olduğu için Marcel affedile çektir.</p>

  <p>Marcel bu hızla harekete geçen ve atmosfer tabakasının ötesinde ilerleyen meşhur obüsün bir daha yeryüzüne düşmeyeceğini söylerken gerçekten de haklıydı; aynı şekilde, bu muazzam piroksil yükü altında Boğa Kulesi’nin topunun kullanım dışı kalacağını ümit ederken de haklıydı.</p>

  <p>Böyle bir mektup almak Herr Schultze için hiç beklenmeyen sarsıcı bir başarısızlık, kontrol edilmez gururu için müthiş bir bozgun oldu. Mektubu okurken rengi morardı, okuyup bitirdikten sonra bir topuz darbesi yemiş gibi başı göğsünün üzerine düştü. Bu bitkin durumdan ancak on beş dakika sonra çıkabildi, ama nasıl bir öfkeyle! Bu öfkenin parıltılarını ancak Arminius ile Sigimer anlatabilirdi!</p>

  <p>Bununla birlikte Herr Schultze yenildiğini kabullenecek adamlardan değildi. Artık onunla Marcel arasında acımasız bir savaş başlayacaktı. Elinde sıvı karbon asidi yüklü obüsler, daha küçük ama daha pratik kısa menzilli toplar yok muydu?</p>

  <p>Ani bir gayretle sükunet bulan Çelik Kralı çalışma odasına döndü ve yeniden işe koyuldu.</p>

  <p>Her zamankinden daha büyük bir tehdit altındaki France-Ville’in savunma durumuna geçmek için hiçbir şeyi ihmal etmemesi gerektiği gayet açıktı.</p>
</body>
</html>
