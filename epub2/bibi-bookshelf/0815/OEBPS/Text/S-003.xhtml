<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h2>3</h2>

  <h3 id="sigil_toc_id_3">BİR HABER</h3>

  <p>Doktor Sarrasin Hijyen Kongresi’nin dördüncü oturumuna gelirken bütün meslektaşlarının kendisini olağanüstü bir saygı işaretleriyle karşıladıklarını gördü. O âna kadar, toplantı başkanı olan Dizbağı şövalyesi<a href="../Text/DiPNOTLAR.xhtml#a4" id="k4"><sup>4</sup></a> pek asil Lord Glandover, bir Fransız hekiminin varlığının farkına varmaya zar zor tenezzül etmişti.</p>

  <p>Bu lord, görevi, oturumun açılışı ya da kapanışını bildirmek ve önüne koydukları listede kayıtlı konuşmacılara mekanik bir şekilde söz vermekle sınırlı olan haşmetli bir kişiydi. Âdeti olduğu üzere sağ elini düğmeli redingolunun açıklığında tutuyordu, bunu attan düşmüş olduğu için değil yalnızca bu rahatsız duruş İngiliz heykeltıraşları tarafından birçok devlet adamının bronz heykelinde kullanıldığı için yapıyordu.</p>

  <p>Lordun soluk ve sakalsız, kırmızı lekelerle kaplı suratı, oyuk alnının üzerine iddialı bir perçemle dökülen ayrık otuna benzer peruğu, gülünç bir ağırbaşlılık taslayan, görülebilecek en sert yüz ifadesini tamamlıyordu. Lord Glandover, sanki tahtadan ya da karton hamurundanmış gibi tek parça halinde hareket ediyordu. Gözleri dahi, aynen oyuncak bebeklerin ya da mankenlerin gözlerinde olduğu gibi, göz çukurlarının altında yalnızca aralıklı sarsıntılarla dönüyor gibiydi.</p>

  <p>İlk sunumlar esnasında Hijyen Kongresinin başkanı doktor Sarrasin’e, şu şekilde tercüme edilebilecek, nezaket gereği bir selam bahşetmişti:</p>

  <p>“Merhaba mösyö küçük adam!... Küçük hayatını kazanmak için küçük işler üzerinde küçük çalışmalar yapan siz misiniz? Varlıklar sınıflamasında benden böylesine uzak olan bir yaratığı fark etmek için gerçekten keskin gözlere sahip olmalıyım!... Derebeyliğimin gölgesine yerleşin, size izin veriyorum.”</p>

  <p>Bu kez Lord Glandover onu tebessümlerin en zarifiyle karşıladı ve nezaketini ona sağ tarafında boş bir koltuk göstermeye kadar vardırdı. Diğer yandan, kongre üyelerinin hepsi ayağa kalkmışlardı.</p>

  <p>Böylesine az rastlanır türden dalkavukça bir dikkat karşısında epeyce şaşırmış olan doktor Sarrasin, kendi kendine; kan yuvarları sayımının meslektaşlarına bir süre düşündükten sonra hiç kuşku yok ki ilk bakışta olduğundan daha önemli bir buluş gibi gelmiş olacağını söyleyerek gösterilen yere oturdu.</p>

  <p>Ama Lord Glandover, şiddetli bir boyun tutulmasına sebebiyet verebilecek türden bir boyun omurları burulmasıyla kulağına eğildiğinde bütün bu mucit kuruntuları uçup gitti:</p>

  <p>“Hatırı sayılır bir mülkün sahibi olduğunuzu öğrendim. Bana söylendiğine göre yirmi bir milyon sterlin değerindesiniz?”</p>

  <p>Lord Glandover, böylesine yüksek bir paraya eşdeğer birini hafife almış olmaktan dolayı üzgün görünüyordu. Bütün hali tavrı şunu söylüyordu:</p>

  <p>“Neden bize haber vermediniz?.. Doğrusu bu iyi bir şey değil! İnsanları böyle yanılgılara maruz bırakmak!...”</p>

  <p>Kendisinin, içtenlikle, daha önceki oturumlara göre “bir kuruş daha fazla etmediğine” inanan doktor Sarrasin, sağ yanında oturan Berlinli doktor Ovidius ona sahte ve kaba bir gülümseyişle şunları söylediği sırada, haberin nasıl bu kadar çabuk yayılabildiğini soruyordu kendine:</p>

  <p>"İşte şimdi Rothschild<a href="../Text/DiPNOTLAR.xhtml#a5" id="k5"><sup>5</sup></a> kadar güçlüsünüz!... <i>Daily Telegraph</i> haberi yazdı!... Tebrikler!”</p>

  <p>Ve Ovidius gazetenin o günkü sayısını uzattı. Gazetede, yazılış şekliyle yazarını fazlasıyla ele veren şu “haber” okunuyordu:</p>

  <p>“DEV MİRAS -Begüm Gokool’un meşhur sahipsiz mirası; Londra, Southampton 93’teki dava takipçileri Billows, Green ve Sharp’ın ustalıklı ve özenli çalışmalarıyla sonunda yasal mirasçısını buldu. Şu anda İngiltere Bankası’nda bulunan yirmi bir milyon sterlinin mutlu sahibi, üç gün önce Brighton Kongresi’nde değerli bildirisini inceleme fırsatını bulduğumuz bir Fransız hekimi; doktor Sarrasin. Mr. Sharp, başlıbaşına gerçek bir roman oluşturabilecek zahmetler ve maceraların ardından doktor Sarrasin’in, Begüm Gokool'un ikinci kocası Jean Jacques Langevol’un soyundan, yaşayan tek kişi olduğunu hiçbir itiraza yer bırakmayacak şekilde ortaya çıkarmayı başardı.</p>

  <p>Öğrenildiğine göre bu varlıklı asker, küçük Fransız kenti Bar-le-Duc’ün yerlisiydi. Yetki kararının tamamlanabilmesi için yalnızca basit formaliteler kalmıştı. Dilekçe zaten daha önce kançılarya divanına verilmişti. Tuhaf bir olaylar zinciri; Hint racaları silsilesinin uzun sürede biriktirdiği hâzineleri, bir Britanya ünvanıyla birlikte Fransız bir bilim adamının üzerine toplamıştı. Bu servet daha olumsuz bir yere gidebilirdi, böylesine önemli bir servet onu iyi kullanmayı bilecek ellere düştüğü için kendilerini tebrik etmek gerek.”</p>

  <p>Oldukça tuhaf bir duyguya kapılan doktor Sarrasin, haberin yayınlanmasına çok sıkıldı. Bu sıkıntı, yalnızca, insanlara dair tecrübeleriyle daha şimdiden öngörebildiği rahatsızlıklardan değil, bu olaya büyük bir önem atfediliyor olmasının verdiği utançtan da kaynaklanıyordu. Kişiliği adeta, serveti olan muazzam rakamın altında eziliyordu. Çalışmaları, kendi kişisel değeri, meslektaşlarının gözünde bile çoktan bu altın ve gümüş okyanusunda boğulmuştu. Artık ona baktıklarında yorulmaz bir araştırmacı, üstün ve ince bir zeka, maharetli bir muciti değil, yarım milyarı görüyorlardı. Alp guatrlılarından biri, aptal bir Hotanto<a href="../Text/DiPNOTLAR.xhtml#a6" id="k6"><sup>6</sup></a>, insanlığın en üstün temsilcilerinden biri olmak yerine en aşağı numunelerinden biri olmuş olsaydı, ancak böyle bir etki yaratabilirdi. Lor d Glandover onun, bundan böyle yirmi bir milyon sterlin “ettiği”ni söylemişti, ne eksik ne fazla.</p>

  <p>Bu fikir midesini bulandırdı ve bir “yarım milyarderin nasıl bir şey olduğuna tamamen bilimsel bir merakla bakan Kongre, biraz şaşkınlıkla, söz konusu kişinin yüzünü bir tür kederin kapladığını gördü.</p>

  <p>Bununla birlikte bu yalnızca geçici bir zayıflıktı. Birdenbire, doktor Sarrasin’in aklına bu umulmayan serveti sarf etmeye karar verdiği amacın büyüklüğü geldi ve onu yeniden huzura kavuşturdu. Glascow’dan doktor Stevenson’un <i>“zeka özürlü gençlerin eğitimi"</i> hakkındaki bildirisinin bitmesini bekledi ve fikir bildirmek için söz istedi.</p>

  <p>Lord Glandover ona anında ve doktor Ovidius karşısında öncelik tanıyarak söz verdi. Bütün Kongre karşı çıksa, Avrupa’nın bütün bilim adamları hep birlikte bu önceliğe itiraz etse, yine de ona söz verirdi! Başkan’ın sesinin çok özel vurguları belagatle işte bunları söylüyordu.</p>

  <p>“Beyler,” dedi doktor Sarrasin, “bana miras kalan olağanüstü servet ve bu tesadüfün bilim adına doğurabileceği mutlu sonuçlardan sizi haberdar etmeden önce birkaç gün daha beklemek niyetindeydim. Ama artık durum ortaya çıkmış olduğuna göre, yeri gelmişken hemen bundan söz etmemek yapmacık bir tavır olacak... Evet beyler, şu anda İngiltere Bankasında bulunan büyük bir meblağ, yüzlerce milyonluk bir meblağ yasal olarak bana intikal etmiş bulunuyor. Bu şartlar altında kendimi yalnızca bilimin şartlı vasiyet sahibi olarak gördüğümü size söylememe bilmem gerek var mı?.. <i>(Derin bir hayret.)</i> Bu servet bana ait değil, insanlığa ait, ilerlemeye ait!... <i>(çeşitli tepkiler. Hayret sesleri. Hep birlikte alkışlar. Bu açıklamayla ateşlenen Kongrenin tamamı ayağa kalkar.)</i> Beni alkışlamayın beyler. Bu güzel sıfatı gerçekten hak eden tek bir bilim adamı tanımıyorum ki, benim yerimde olsa yapmak istediğimi yapmasın. Bazılarının, birçok insan davranışında olduğu gibi bunda da fedakarlıktan çok onur duygusunun olduğunu düşünmeyeceklerini kim bilebilir?.. <i>(Hayır! Hayır!)</i> Zaten bunun pek önemi yok! Yalnızca sonuçlara bakalım. Şunu kesinlikle ve kayıtsız şartsız ilan ediyorum ki, tesadüfün benim ellerime bıraktığı yarım milyar bana ait değildir, bilime aittir! Bu bütçeyi bölüştürecek parlamento olmak ister misiniz?.. Kendi bilgime bunu tek başıma hazırlamayı iddia edecek kadar güvenim yok. Sizi yargıç tayin ediyorum ve siz bu hâzinenin en iyi şekilde nasıl kullanılacağına karar vereceksiniz!...” <i>(Tezahüratlar. Derin galeyan. Genel hezeyan.)</i></p>

  <p>Kongre ayaktaydı. Bazı üyeler heyecan içinde masaların üzerine çıkmışlardı. Glascowdan Profesör Turnbull felç geçirecekmiş gibi görünüyordu. Napoli’den doktor Cicogna’nın nefesi tıkandı. Yalnızca Lord Glandover kendi sınıfına uygun düşen vakur ve huzurlu sükunetini koruyordu. Zaten doktor Sarrasin’in hoş bir şaka yaptığına ve böylesine delice bir planı gerçekleştirmeye hiç de niyeti olmadığına tamamıyla inanmıştı.</p>

  <p>“Bununla birlikte, eğer izin verilirse,” diyerek yeniden söze başladı konuşmacı, biraz olsun sessizlik sağlandığında, “eğer geliştirmenin ve mükemmel hale getirmenin kolay olacağı bir plan sunmama izin verilirse, şunu önereceğim.”</p>

  <p>Bu noktada Kongre yeniden soğukkanlılığına kavuştu ve ruhani bir dikkatle dinlemeye başladı:</p>

  <p>“Beyler, etrafımızı kuşatan hastalık, sefalet ve ölüm sebepleri arasında bir tanesine büyük bir önem atfetmenin akılcı olacağına inanıyorum: bu insanların çoğunun içinde bulunduğu acınacak durumdaki hijyen koşullarıdır. İnsanlar şehirlere, çoğunlukla hava ve ışıktan, hayatın bu iki zaruri unsurundan yoksun meskenlere yığılıyorlar. Bu yerleşim birimleri zaman zaman gerçek enfeksiyon odakları haline dönüşüyor. İnsanlar buralarda ölmeseler de ciddi sağlık sorunları yaşıyorlar, üretim güçleri azalıyor ve böylece toplum çok değerli alanlarda kullanılabilecek büyük miktarlarda işgücünü kaybediyor. Neden beyler, neden ikna yöntemlerinin en güçlüsünü denemeyelim... örnek mi? Neden, tamamıyla bilimsel veriler üzerinden bir örnek kent planı çizmek için hayal dünyalarımızın bütün güçlerini birleştirmeyelim?..” <i>(Evet! Evet! Doğru!)</i> Bunun ardından da elimizdeki parayı neden, bu kenti inşa etmeye ve uygulamalı bir eğitim olarak dünyaya sunmaya adamayalım...” <i>(Evet! Evet! -Alkış tufanı).</i></p>

  <p>Bulaşıcı bir çılgınlığa kapılan Kongre üyeleri karşılıklı olarak birbirlerinin ellerini sıkıyorlar, doktor Sarrasin’in üzerine atlayıp onu kaldırıyorlar, salonun etrafında ona zafer turu attırıyorlardı.</p>

  <p>“Beyler,” diye yeniden söze başladı doktor, tekrar yerine ulaşmayı başardığında “daha şimdiden hayal gücümüzün gözleriyle görebildiğimiz, belki de birkaç ay sonra gerçek olabilecek bu kente, bu sağlık ve refah kentine, gelip ziyaret etmeleri için bütün halkları davet edeceğiz, kentin planını ve tasvirini bütün dillerde dağıtacağız, gelişmemiş ülkelerde fakirlikten ve işsizlikten muzdarip namuslu aileleri oraya çağıracağız. Ve aynı zamanda -bunu hayal ettiğim için şaşırmayın- bir yabancı işgalin acımasızca sürgün mecburiyeti içinde bıraktığı insanlar da bizde işlerine devam etme, zihinsel güçlerini uygulamaya koyma imkanını bulacaklar ve bize, altın ve elmas madenlerinden bin kere daha değerli olan manevi zenginliklerini getirecekler. Orada, gençliğin us ilkeleri doğrultusunda, bütün manevi, maddi ve zihinsel yetilerini geliştirmek ve dengelemek üzere yetiştirileceği, bize gelecek için güçlü nesiller hazırlayacak büyük okullarımız olacak!”</p>

  <p>Bu açıklamayı izleyen heyecanlı kargaşayı tasvir etmekten vazgeçmek gerek. Alkışlar, tezahüratlar, “heyyo!” sesleri on beş dakikadan uzun bir süre boyunca birbirini izledi.</p>

  <p>Doktor Sarrasin henüz yerine oturabilmişti ki Lord Glandover yeniden ona doğru eğilip göz kırparak kulağına şunları mırıldandı.</p>

  <p>“Güzel spekülasyon!... Bu hayırlı işin getirisine güveniyorsunuz ha?.. İyi sunulduğu ve seçilmiş isimlerle korunduğu takdirde kesin iş!... Bütün nekahat dönemindekiler ve hastalıklılar orada oturmak isteyecekler!... Umarım bana iyi bir toprak hissesi ayırırsınız, öyle değil mi?”</p>

  <p>İnsani projesine muhteris bir anlam vermekteki ısrardan kalbi kırılmış olan zavallı doktor, Senyör hazretlerine tam cevap verecekti ki, başkan yardımcısının, toplantıya sunulmuş olan insansever teklifin sahibi için bir teşekkür alkışı talep ettiğini duydu:</p>

  <p>“Böylesine yüce bir fikrin burada doğmuş olması Brighton Kongresi için ebedi bir onur olacaktır.” diyordu, “en yüce zekanın en büyük yürekle ve işitilmemiş bir cömertlikle birleştiğini anlamak için fazlasına gerek yok...</p>

  <p>Bununla birlikte, bu önerinin sunulmasıyla, daha önce bunun nasıl uygulamaya konmamış olduğuna neredeyse şaşıyoruz! Böyle bir denemeye ayrılabilecek kim bilir kaç milyar, çılgın savaşlara harcandı, kim bilir ne servetler gülünç spekülasyonlarla israf edildi.!”</p>

  <p>Hatip konuşmasını bitirirken, kurucusuna bir saygı ifadesi olarak yeni kente “Sarrasina” adının verilmesini istedi.</p>

  <p>Bu önerge, doktor Sarrasinin kendi talebini oylamak gerektiği sırada çoktan alkışlanmıştı bile.</p>

  <p>“Hayır!” dedi doktor, “benim adımın burada hiçbir işi yok. Aynı şekilde müstakbel kentimizi, Yunanca ya da Latince’den devşirmek bahanesiyle, nesnelere ya da canlılara ukala bir hava veren adlandırmalarla gülünç hale getirmekten de sakınalım. Bu, Refah Kenti olacak, ama onun vatanımın adını taşıması için France-Ville olarak adlandırılmasını istiyorum”</p>

  <p>Ona borçlu oldukları bu mutluluğu doktor Sarrasin’den esirgeyemezlerdi.</p>

  <p>Bundan böyle Frans-Kent lafta kurulmuştu; oturumu kapaması gereken tutanak sayesinde kağıt üzerinde de var olacaktı. Derhal projenin genel maddelerinin tartışılmasına geçildi.</p>

  <p>Ancak şimdi diğer toplantılardan daha farklı bir özenle çalışan kongreyi bu görüşmelerle baş başa bırakarak <i>Daily Telegraph'ın</i> yayınladığı haberin sayısız güzergahlarından birini adım adım izlemek daha yerinde olacak.</p>

  <p>29 Ekim akşamından itibaren İngiliz gazeteleri tarafından metne uygun olarak çoğaltılan bu haber Birleşik Krallık’m bütün kantonlarına yayılmaya başladı. Özellikle <i>Gazete de Hull'</i>da kendini gösteren haber, üç direkli kömürlü yelkenli <i>Mary Queen'</i>in 1 Kasımda Rotterdam’a ulaştırdığı bu mütevazı gazetenin ikinci sayfasının başında yer aldı.</p>

  <p><i>Echo Neerlandais'</i>nin yazı işleri müdürü ve yegane sekreterinin hızlı makaslarıyla derhal kesilen ve Cuyp<a href="../Text/DiPNOTLAR.xhtml#a7" id="k7"><sup>7</sup></a> ve Petter’in<a href="../Text/DiPNOTLAR.xhtml#a8" id="k8"><sup>8</sup></a> dillerine çevrilen haber, 2 Kasım günü buhardan kanatların üzerinde <i>Memorial de Brem'e</i> ulaştı. Burada beden degiştirmeksizin yeni bir kıyafet giyindi ve Almanca basılmakta da gecikmedi. Burada, Toton gazetecinin, çevirinin başına “<i>Eine</i> <i>übergrosse Erbschaft"</i> yazdıktan sonra, neden parantez içinde “Brighton muhabirimizden özel haber” ifadesini ekleyerek adi bir hileye başvurmak ve okuyucularının saflığını istismar etmekten çekinmediğini sormak gerek.</p>

  <p>Her ne olursa olsun, ‘ekleme hakkı’yla Almanlaşan olay, çok saygın <i>Gazette du Nord’un</i> yazı işlerine ulaştı ve böylesine önemli biri için fazla şarlatanca olan başlığın kaldırılmasıyla yetinilerek habere üçüncü sayfanın ikinci sütununda yer verildi.</p>

  <p>Bütün bu serüvenleri başarıyla atlattıktan sonra haber nihayet, 3 Kasım akşamı, Yena Üniversitesi’nden Profesör Mösyö Schultze’un salon-salomanie odasında, şişman bir Sakson uşağın kalın elleri arasına düştü.</p>

  <p>Canlılar sınıflandırmasında ne kadar yüksekte olursa olsun, bu şahsiyetin ilk bakışta olağanüstü hiçbir tarafı yoktu. Kırk beş-kırk altı yaşlarında, oldukça uzun boylu bir adamdı, kare şeklindeki omuzları sağlam bir yapısı olduğunu gösteriyordu, alnı dazlaktı, başının arka tarafı ve şakaklarındaki birazcık saç ise açık sarıya çalıyordu. Gözleri maviydi, hani ne düşünüldüğünü asla belli etmeyen belirsiz maviden. En zayıf ışık bile bu gözlerden kaçmazdı ve bu gözlerin bakışları kendisine döndüğü anda insan rahatsız olurdu. Profesör</p>

  <p>Schultze’un, avını asla kaçırmayan müthiş iki sıra dişle donanmış olan ağzı kocamandı ama en önemli işi oradan çıkabilecek sözleri saymak gibi görünen ince dudaklarla korunuyordu. Bütün bunlar, profesörün gözle görülür biçimde kendi adına memnun olduğu, başkaları içinse kaygı verici ve can sıkıcı olan bir bütünlük oluşturuyordu.</p>

  <p>Uşağının gürültüsü üzerine profesör bakışlarını şöminenin üzerine doğru kaldırdı; garip bir biçimde, etrafını çevreleyen kaba mobilyaların ortasında başka bir dünyadan gelmiş gibi duran güzel duvar saatine baktı ve sertlik sınırlarını aşan katılıkta bir sesle şöyle dedi: “6.55! Postam en geç 6.30’da gelir. Onu yirmi beş dakika geç getirdiniz. Postamın 6.30’da masamın üzerinde olmadığı ilk seferde işten çıkarılacaksınız.”</p>

  <p>“Mösyö akşam yemeğini şimdi isterler mi?” diye sordu uşak çekilmeden önce.</p>

  <p>“Saat 6.55 ve ben akşam yemeğini saat 7’de yerim! Evimde bulunduğunuz üç haftadan beri bunu biliyorsunuz! Şunu iyi bilin ki, ben bir saati asla değiştirmem ve bir talimatı asla tekrarlamam.”</p>

  <p>Profesör gazetesini masanın kenarına bıraktı ve yeniden, iki gün sonra <i>“Annalen für Physiologie”</i>de yayınlanacak olan makaleyi yazmaya koyuldu. Bu makalenin başlığını söylemek hiç de boşboğazlık olmayacaktır.</p>

  <p><i>“Neden bütün Fransızlar ırsi yozlaşmanın farklı seviyelerindedirler?”</i></p>

  <p>Profesör işine devam ederken, dev bir bira bardağının yanındaki büyük bir tabak lahanalı sosisten oluşan akşam yemeği, ateşin köşesindeki masanın üzerine gizlice bırakılmıştı. Profesör yemeğini almak üzere tüy kalemini bıraktı ve böylesine ciddi bir adamdan beklenmeyecek bir memnuniyetle yemeğin tadını çıkardı. Sonra kahvesinin getirilmesi için zili çaldı, kocaman bir porselen pipo yaktı ve yeniden işe koyuldu.</p>

  <p>Profesör son sayfayı imzalayıp hemen ardından, iyice dinlenmek üzere yatak odasına geçtiğinde saat gece yarısına yaklaşıyordu. Ancak yatağına uzandığında gazetesinin bağını açtı ve uyumadan önce okumaya başladı. Uykusunun gelir gibi olduğu sırada, dev mirasla ilgili haberde yer alan yabancı bir isim, “Langevol” ismi profesörün dikkatini çekti. Hangi hatıranın kendisine bu ismi hatırlattığını bulmak için uğraştı, başaramadı. Birkaç dakikasını bu beyhude arayışla geçirdikten sonra gazeteyi bir kenara attı, mumunu üfledi ve biraz sonra gürültülü horlamasıyla etrafı inletmeye başladı.</p>

  <p>Bununla birlikte, kendisinin bizzat incelediği ve büyük gelişmelerle açıkladığı fizyolojik bir olgunun etkisiyle bu Langevol adı Profesör Schultze’u rüyalarında bile takip etti. Öyle ki, ertesi sabah uyandığında bu ismi tekrarladığını görerek şaşırdı.</p>

  <p>Tam saatin kaç olduğuna bakmaya giderken, birdenbire zihninde bir ışık yandı. Yatağının ayakucunda duran gazeteye atıldı, sanki düşüncelerini, önceki gün farkında olmadan geçtiği boşlukta yoğunlaştırmak ister gibi, elini alnının üzerinden geçirerek gazeteyi okudu, sonra ardı ardına birçok kez okudu. Kafasında bir ışık parlamıştı elbette, zira ağaç dalı desenli robdeşambrmı sırtına geçirmeye fırsat bile bulamadan şömineye koştu, camın yanına asılmış olan küçük bir minyatür portreyi yerinden indirdi, arkasını çevirdi, elbisesinin kolunu, arka yüzü kaplayan tozlu kartonun üzerinden geçirdi.</p>

  <p>Profesör yanılmamıştı. Portrenin arka taralında yarım asrın neredeyse sildiği, sarımsı bir mürekkeple yazılmış şu isim okunuyordu:</p>

  <p><i>“Therese Schultze eingeborene Langevol</i> (Langevol olarak dünyaya gelmiş Therese Schultze)”</p>

  <p>Profesör aynı gece Londra trenine bindi.</p>
</body>
</html>
