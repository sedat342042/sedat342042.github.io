<?xml version='1.0' encoding='utf-8'?>
<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="style.css" type="text/css"/>
</head>
<body>
<h1>Ama Yüz Elli Sekizinci Gece Olunca</h1>
<p><i>Demiş ki:</i></p>
<p>Kendisini izleyen sırdaş cariyenin on adım önünde ilerlemeye başlamış. Ve İbn-i Bekkar'ın evine ulaştıklarında, giriş bölümündeki halının üzerinde oturmaya çağırdığı genç kıza "Birkaç saniye beni burada bekle! İçeri girip yabancılar olup olmadığına bakayım!" demiş. Ve İbn-i Bekkar'ın yanına girip ona göz kırpmış. İbn-i Bekkar bu göz kırpışın anlamını kavramış ve yöresin-dekilere "İzninizle! Karnımda bir ağrı var!" demiş. Onlar ne demek istediğini anlamışlar ve selam verdikten sonra, onu Ebül-Hasan ile yalnız bırakarak çekilmişler. Onlar ayrılır ayrılmaz, Ebül-Hasan çıkıp sırdaş cariyeyi bulmuş ve onu içeri almış. Kendisine Şems-ün-Nehar'ı anımsatan onun görünüşü bile İbn-i Bekkar'ı oldukça yüreklendirmiş ve ona "Hoş geldin! Allah senden razı olsun!" demiş. Genç kız da eğilerek ona teşekkür etmiş ve hemen çıkarıp Şems-ün-Nehar'ın mektubunu kendisine vermiş. İbn-i Bekkar da onu alıp dudaklarına, sonra da alnına götürmüş ve okumak için yeterince güçlü olmadığından, mektubu Ebül-Hasan'a vermiş. O da, mektupta, gözdenin el yazısıyla, dokunaklı deyimlerle tüm aşk acılarının dizeler halinde anlatılmış olduğunu görmüş. Ebül-Hasan bu mektubun dostunu daha da kötü bir duruma sokacağını düşünerek içeriğini çok güzel birkaç sözcük yoluyla özetlemekle yetinmiş ve ona "Ey Ali, şimdi derhal bir yanıt hazırlamam gerek; sen de imzalarsın!" demiş. Bu söylenilen en güzel şekliyle yerine getirilmiş ve İbn-i Bekkar, bu mektubun genel anlamının şunu anlatmasına özen göstermiş: "Eğer sevgiler acılardan yoksun olsaydı, sevgililer birbirine yazma zevkini tadamazlardı!" Ve sırdaş cariyeye, izin alıp ayrılmadan önce, görmüş olduğu kederli halini hanımına anlatmasını önermiş. Sonra da yazdırdığı mektubu gözyaşlarını tutamayarak cariyeye vermiş; cariye bundan öylesine duygulanmış ki, o da kendini tutamayarak açıkça ağlamaya başlamış; sonra da barış dileyerek oradan ayrılmış. Ebül-Hasan da, sırdaş cariyeye sokakta yoldaşlık yapmak üzere onunla birlikte evden ayrılmış; ve ona dükkânına ulaşıncaya kadar yoldaşlığını sürdürmüş; orada kızdan ayrılarak evine yollanmış.</p>
<p>Ebül-Hasan, evine ulaşınca, durum üzerinde ilk kez derin derin düşünmeye başlamış ve divan üzerine uzanarak kendi kendine, "Ey Ebül-Hasan, görüyorsun ki, durum gittikçe daha da ağırlaşmaya başlıyor! Ya bu işi Halife öğrenirse ne olacak? Ya Allah! Ne olur acaba? Kuşkusuz, İbn-i Bekkar'ı, ona verilmesi için bir gözümü feda edecek kadar seviyorum! Ama, Ebül-Hasan! Senin bir ailen var, bir annen, kızkardeşlerin ve küçük kardeşlerin var! Senin önlem almayışın onları sonunda nasıl bir bahtsızlığa sürükler acaba? Aslında, bu zaten böyle uzun boylu sürüp gidemez! Yarından tezi yok, gidip îbn-i Bekkar'ı bulacak, sonu çok acı bitecek bu aşktan vazgeçirmeye çalışacağım! Beni dinlemek istemezse, Allah elbet tutacağım yolu bana gösterecektir!" demiş. Ve Ebül-Hasan, bağrı düşünceleriyle daralmış, sabahtan gidip dostu îbn-i Bekkar'ı bulmuş ve onu selamladıktan sonra kendisine "Ya Ali! Nasılsın bakalım?" diye sormuş. O da "Her zamankinden berbat!" yanıtını vermiş. Ebül-Hasan da ona "Vallahi, hayatımda, ne seninkine benzer bir serüvenden söz edildiğini duydum ne de seninki kadar garip bir aşk gördüm! Biliyorsun ki, Şems-ün-Nehar da seni, senin onu sevdiğin kadar seviyor; buna karşın sen acı çekiyorsun ve durumun günden güne ağırlaşıyor! Ya bunca sevdiğin, aynı duyguyu seninle paylaşmasa ve aşkına gönülden bağlı olacağı yerde, âşık kadınların çoğu gibi yalan ve hile yoluna sapsaydı ne olurdu? Ama özellikle, ey Ali, bu serüveni Halife öğrenecek olursa başımıza gelecek felaketlerin büyüklüğünü ancak Allah bilebilir! înan bana, ey Ali, çıkış yolu olmayan bu aşkta ısrar edersen, ilkin kendin yitip gidecek; ve Şems-ün-Nehar'ı da birlikte sürükleyeceksin! Ben kuşkusuz kendim de göz açıp kapayasıya kadar geçecek bir sürede canlılar arasından ailemle birlikte izim silineceği halde, kendimden söz etmiyorum!" demiş.</p>
<p>Ama îbn-i Bekkar, bu nasihatından dolayı dostuna teşekkür edip ona iradesinin kendi elinde olmadığını ve zaten başına gelebilecek tüm felaketlere karşın, kendisine duyduğu sevdadan ötürü yaşamını yitirmekten korkmayan Şems-ün-Nehar'ın hiçbir şekilde vazgeçmeyeceğini bildirmiş.</p>
<p>Bunun üzerine Ebül-Hasan, bundan sonra söyleyeceği her sözün boş olacağını anlayarak dostundan izin almış ve ilerde olacakları düşünerek evinin yolunu tutmuş.</p>
<p>Ebül-Hasan'ın sık sık kendisini görmeye gelen dostlan arasında adı Emin olan genç ve kibar bir cevahirci<a id="footnote28" href="bookmark.html#bookmark28"><sup>28</sup></a> varmış; kendisi onun sır saklama huyunu çok takdir edermiş. Ebül-Hasan, yastıklarına yaslanmış, gelecekte ne yapacağını şaşkınlıkla düşünürken, tam o anda, dostu çıkagelmiş. Karşılıklı selamlaşmalardan sonra, divanın üzerine onu yanına oturmuş. Bu sevgi dolambacından bir parça haberi olan tek kişi olarak ona "Ey Ebül-Hasan, Ali îbn-i Bekkar ile Şems-ün-Nehar'm aşkları ne durumda?" diye sormuş. Ebül-Hasan "Ey Emin, Allah bizi korusun! İçimde ilerde başımıza bir şeyler gelecekmiş gibi bir önsezim var!" diye yanıt vermiş.</p>
<p><i>Anlatısının burasında Şehrazat, sabahın belirdiğini görerek yavaşça susmuş.</i></p>
</body>
</html>