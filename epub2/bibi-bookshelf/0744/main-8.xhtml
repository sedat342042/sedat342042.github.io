<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h3><a id="bookmark0"></a>17</h3>
<p>Gün biterken, arama yaptığımız alan, batan güneşin altında gri görünüyordu. Alanın diğer tarafına geçtim. Yorgunluğu, bedenimin her santiminde ve beynimde hissediyordum. Uzanmak ve sonsuza dek uyumak istiyordum. Ama bunu yapamazdım. Bozduğum şeyleri düzeltmek zorundaydım.</p>
<p>Geri dönüş yolu uzundu. Birçok araştırmacı arabalarına binip, karanlığın içinde kaybolarak alanı terk etmişti. Beni de götürmelerini istemek için tanıdık birilerini görmeyi umuyordum ama sadece çamurlu lastik botlarını çıkarıp katlayarak onları arabalarına koyan yabancılar vardı ve yabancıya yardım etmesi için yalvaracak durumda değildim. Uzakta Will’in hayata döndürdüğü eski Ford Capri’sini gördüm. îyi bir fikir olduğunu düşünsem de onun dikkatini çekemeyecek kadar uzaktaydım. Beni görmediğinden emin olmak için çalıların arkasına yaslandım; yola çıktı ve gitti. Hızlanarak yürümeye devam ettim. Kırsal alandaki bir yol, karanlık bir kış akşamında yürünecek bir yol değildi. Çamurla kaplanmış bir Golf GTI’nin yanından geçtim ve sürücü kornaya basıp penceresini aşağıya indirdiğinde kalbim yerinden fırlayacaktı.</p>
<p>“Seni götürmemi ister misin?” Ryan sanki ormandaki olay hiç olmamış gibi, her zamanki gibi konuşuyordu. Eğer yüzü parçalanmış olmasaydı hiç kimse onun yarım saat önce ne yaptığını tahmin edemezdi.</p>
<p>“Teşekkürler.” Diğer tarafa geçtim ve yolcu koltuğuna oturdum. İlk defa Ryan’ın arabasına biniyordum ve merakla etrafıma baktım. Arka koltukta, eski spor ayakkabıları ve okul kitaplarının da içinde olduğu bir sürü ıvır zıvırdan oluşan bir yığın vardı ve ayaklarımın altında ekmek kırıntıları vardı. “Vaay. Tertemiz bir ortam. Gösteri salonu şartları.”</p>
<p>“Bir öncelik değil.” Yan yan bakarak güldü Ryan. Kapanan gözü şu anda şiştiği için kapanmıştı. Arabayı çalıştırdı ve yola çıktı sonra da kahkaha atmaya başladı.</p>
<p>“Ne?”</p>
<p>“Hiçbir şey. Sadece bütün bedenim ağrıyor ve kahkaha atmak mızmızlanmaktan daha iyi.”</p>
<p>“Sürebilecek kadar iyi misin?”</p>
<p>“Muhtemelen.”</p>
<p>Direksiyonu tutan ellerine baktım. Kırmızılardı ve hafif şişmişlerdi. “Gerçekten keşke...”</p>
<p>“Ne?”</p>
<p>“Bunu yapmasaydın.”</p>
<p>“Üzgünüm.” dedi kısaca. “Eğer için rahatlayacaksa bu sadece şenle ilgili değildi.”</p>
<p>“Neyle ilgiliydi?”</p>
<p>“Sadece anlaşamıyoruz.”</p>
<p>“Bunu fark ettim.”</p>
<p>“Evet. Yani. Muhtemelen ona söylememem gereken şeyleri söyledim, o da bana çok hoş olmayan şeyler söyledi ve gerçekten ciddiyim. Üzgünüm.</p>
<p>“Seni suçlamıyorum. Kendimi suçluyorum.” Ellerimi dizlerimin arasında sıkıştırdım. “Senden hoşlanıyorum Ryan. Senin etrafında olmayı seviyorum. Benim için her şeyi çok kolaylaştırıyorsun. Ama bu arabada olmamalıydım ve seninle kaymaya gitmemeliydim.”</p>
<p>“Çünkü bu Will’i kıskandırır.”</p>
<p>“Hayır. Will bunu kendisi çözmeli.” Derin bir nefes aldım. “Çünkü bu sana zarar veriyor. Bencillik yapıyorum. Ve durmam</p><div><img src="main-10.jpg" alt=""/></div>
<p>“Bunda söz hakkım var mı?” diye sordu Ryan.</p>
<p>“Hayır.” Ona gülümsedim. “Çünkü konu kızlar olunca hiç mantıklı davranamıyorsun.”</p>
<p>“Konu sen olunca demek istiyorsun.”</p>
<p>“Tek olduğumdan şüpheliyim.”</p>
<p>“Senin gibi biriyle hiç tanışmadım.” dedi Ryan hemen. Yola bakıyordu ve bu onu dinlememi, konuyu değiştirmek veya gözlerimi kaydırmak yerine dürüstçe cevap vermemi daha kolaylaştırdı.</p>
<p>“Keşke senin duygularını hak etsem.”</p>
<p>“Hak etmediğini kim söylüyor?”</p>
<p>“Ben söylüyorum.” Boğazımdaki yumruyu yutmaya çalıştım. “Ben, birlikte olmaman gereken korkunç ama korkunç bir insanım. Will ve ben... Biz ufak ufak birbirimizi parçalıyoruz. Hiç birlikte olmadığımız için memnun olmalısın.”</p>
<p>“Aranızdaki sorun ne?”</p>
<p>“Bilmiyorum.” Ellerime baktım. “Sürekli kavga ediyoruz.”</p>
<p>“Eğer benim fikrimi sorarsan.” dedi Ryan, “Sen onu sürekli itiyorsun. Belki de bunun sebebini bulmalısın.”</p>
<p>“Bu onu sevmediğimden değil.” dedim hemen. “Seviyorum.”</p>
<p>“Evet ama az önce kendin söyledin. Mükemmel olmadığını biliyorsun ve bu yüzden sevilmeyi hak etmediğini düşünüyorsun. Sana gerçekten değer verdiğine inanmak istemiyorsun ya da buna değdiğine.”</p>
<p>Ben kendimi bu kadar az anlarken, nasıl olur da Ryan içimi bu kadar iyi görebilir diye merak ederek gözlerimi kırptım.</p>
<p>“Birlikte kaydığımız anı hatırlıyor musun, sana kendine güvenmeni söylediğimi?” Ryan, dikkatim onda mı değil diye görmek için bana baktı. “Ve sonra daha iyi gitti değil mi? Uçtun.</p>
<p>Hatırladım.</p>
<p>“O zaman yap bunu. Kendine güven. Hislerine güven. Çünkü eğer kendine güvenmezsen başkasına nasıl güvenebilirsin?”</p>
<p>“Sen sadece güzel bir yüz değilsin, değil mi?”</p>
<p>“Binlerinin bunu fark etmesi için ne kadar çok bekledim inanamazsın.” Sandhayes’e gelmiştik. Ryan kapının önüne arabayı park etti. “Will’le konuşman gerek. Bunu çöz ya da ondan ayrıl. Ne yapmanı tercih ettiğimi biliyorum ama bu senin için doğru seçim olduğu anlamına gelmez.”</p>
<p>Ürperdim. “Ona ne diyeceğimi bilmiyorum.”</p>
<p>“Bulursun.” Yamuk güldü, yüzündeki yaralarla ancak bunu yapıyordu. “Sadece mutlu olmanı istiyorum Jess, tercihen benimle. Ama sen sisteminden Will’i çıkarmadığın sürece, bu olmayacak.”</p>
<p>“Onu sistemimden çıkarabileceğimi sanmıyorum.” ön camdan dışarıya baktım. “Ayrılsak bu beni çok üzer.”</p>
<p>“Keşke biri senin ona hissettiklerini bana karşı hissetse.” dedi Ryan alçak sesle.</p>
<p>“Ama yüzlerce kız var senin peşinde.”</p>
<p>“Aynı şey değil.” dedi. “O gerçek değil. Benim için olduğu kadar onlar için de bir oyun bu. Sanırım unutmam gerekmesine rağmen seni unutamamın nedenlerinden biri bu.”</p>
<p>Bunu söylemenin kolay yolu yoktu. “Belki de görünüşüne göre değil de karakterine göre bir seçim yapsan, sana değer verecek birini bulabilirsin.”</p>
<p>“Ooooo.”</p>
<p>“Üzgünüm.”</p>
<p>İç çekti. “Haklısın. Kasabadaki tek akıllı ve çekici kız sen olamazsın.”</p>
<p>“Kesinlikle değilim.” Vitesin diğer tarafından garip bir şekilde eğilerek kollarımı ona doladım ve sarıldım. “Teşekkür ederim Ryan.”</p>
<p>“Her zaman.”</p>
<p>Arabadan inerken yolcu koltuğunun altından kayan metal bir şeye çarptım. “O neydi?”</p>
<p>“Çöptür muhtemelen.”</p>
<p>Telefonumu fener olarak kullanarak görmek için eğildim. “Oh, dudak kremi.” Üstünde güller olan bir küçük bir kutunun içindeydi.</p>
<p>“Benim değil.” dedi Ryan. “Belki merak edersin diye.”</p>
<p>“Kimin o zaman?”</p>
<p>“Yolanda’nın? Belki başka bir kızın?” Tek omzunu silkti. “Bu arabaya daha önce de kızlar bindi. İnanması güç biliyorum.”</p>
<p>“Sence... Bu Gilly’nin olabilir mi?”</p>
<p>Arkasına yaslandı. “Hiçbir fikrim yok.”</p>
<p>“Çünkü Max bu arabayı ödünç almıştı değil mi?” Ryan başıyla onayladı. Hızlı düşünüyordum. “Olduğu yerde bırakalım belki biri gelip almak ister.”</p>
<p>“Oh, hayır eğer arabam dağınık olursa bu gerçekten beni rahatsız eder.” Ryan yine sırıttı.</p>
<p>“Baş etmeye çalış.” Arabadan indim ve onun arabayla uzaklaşmasını izledim. Büyük ihtimalle dudak kremini olduğu yerde bırakacaktı ve muhtemelen eğer o <span style="font-style:italic;">G'dly’ye</span> aitse bunun ne anlama geldiğini düşünmeyecekti. Dan’e söylemem gerekti. En azından dokunmamam gerektiğini ya da almamam gerektiğini zor yoldan öğrendim.</p>
<p>Kafamı kaldırıp eve baktım ve ani bir karar verdim. İçeri girmek yerine arkaya dolandım, kapıdan bahçeye girdim. Karanlıktı ama yolu yeteri kadar iyi biliyordum, Tilly’nin odası aşağıda arka duvarın yanındaydı. Duvara tırmandım ve bahçe ağaçlarının arasından Will’in evinin arkasına baktım. Birkaç ışık açıktı ve ben onları bildiğim odalarla eşleştirdim: Karenin bütün gününü geçirdiği odası. Onu pencereden yatağında otururken gördüm, perdeler açıktı. Odada dans eden gölgeler televizyon izlediğini gösteriyordu. Yanındaki oda Will’indi ama ışıklar kapalıydı. Diğer taraftan banyonun ışığı açıktı ve buzlu camın ardında bir hareket gördüm.</p>
<p>Duvardan atladım ve önüme dikkat ederek bahçenin içinden geçtim. Her şey çok büyümüştü, Dan kesinlikle çimleri biçmek veya ağaçları budamakla ilgilenmiyordu. Yürürken elime bir avuç dolusu küçük taş aldım. Mutfak lambası yanıyordu ama içerde kimse yoktu, gördüm ve arkası da karanlıktı. Geri adım attım ve banyonun penceresini hedef aldım. İlk atış pencere</p>
<p>pervazına çarptı. İkincisi memnun edici bir sesle pencereye çarparak geri döndü. Üçüncüsü de aynı şekilde döndü.</p>
<p>Will pencereyi açtı ve dışarı baktı, belli ki beni gördüğüne ne şaşırmıştı ne de sevinmişti. “Ne istiyorsun?” dedi alçak sesle. Saçı ıslaktı.</p>
<p>“Gelebilir miyim?” dedim kısık sesle.</p>
<p>“Şimdi mi?”</p>
<p>“Düşündüğüm buydu, evet.” Karen i kontrol etmek için bir adım geri attım: hâlâ her ne izliyorsa ona dalmış oturuyordu.</p>
<p>Will bana hemen cevap vermedi. Bu sebeple, önce onu aramamıştım veya mesaj atmamıştım. Gözünün önünde duruyor-ken bana hayır demesinin daha zor olacağını düşünmüştüm.</p>
<p>Belki de hayır derdi.</p>
<p>Bana yüzyıl gibi gelen birkaç saniye sonunda Will iç çekti. “Bekle.” O, arka kapıya doğru gelirken sessizlik oldu. Anahtarın kilitte dönüşünü duydum ve sonra açıldı. Soğuk, tenine deyince Will titredi. Üzerindeki tek şey beline sarılı olan banyo hav-lusuydu. Kavganın mirası olarak, gövdesinde mavimsi kırmızılıklar belirmişti. Yüzündeki kanı yıkamak iyi gelmişti ama hâlâ dağılmış, yorgun ve kızgın görünüyordu. “Çabuk ol.” dedi ben hareket etmeyince.</p>
<p>“Evet. Tabii.” Yanından geçerek içeri girdim. Zamanımı nasıl değerlendireceğimi bildiğimi düşünüyordum.</p>
<p>Kapıyı kapattı ve kilitledi sonra yukarı çıktı ben de sırtına bakarak onu takip ettim. Ağaca çarptırıldığı için yer yer sıyrıklar olan sırtı kırmızıydı ve omurgasına paralel, korkunç siyahımsı bir morluk omurgasının yarısına kadar iniyordu. Ona bakmak canımı acıttı ve karşılığında Ryan’a yaptıklarını bilmek. Odasına doğru ilerledi, bir sandalyenin arkasında duran kotunu aldı.</p>
<p>“Burada bekle.”</p>
<p>Hiçbir şey yapmaya cüret edemeden yatağın ucuna oturdum. Tekrar dışarı çıktı ve banyonun kapısını kapattığını duydum. Karenin televizyonundan gelen müzik sesi bas bas bağırıyordu. Daha önce Will’in odasına hiç gelmemiştim. Sandhayes birlikte olabilmemiz için daha konforlu bir yerdi, özellikle de Karen ve Dan benden nefret ediyorken. Oturduğum yerden Will’in kusursuz yatak odasına bakıyordum, her şeyde olduğu gibi takıntılı derecede derli toplu ve düzenli. Ryan’ın odası muhtemelen bir bomba patlamış gibi görünüyordur ama Will’in eşyaları özenli bir şekilde düzenlenmişti. Pencereden, Sandhayes’in aydınlık pencerelerine bakmak için geriye doğru eğildim. Benim onun evini gözlediğim gibi, onun da benim evimi gözleyip gözlemediğini merak ettim.</p>
<p>Ayak sesleri: Will geri geliyor. Kotu üstündeydi artık ama üst gövdesi hâlâ çıplaktı. Bana bir tüp antiseptik attı. “Burada olduğuna göre, sürer misin, bir sakıncası var mı? Sırtımdaki kesiklere ulaşamam.”</p>
<p>“Tabii.” oturması için yana kaydım ve dizleri ellerinde arkası dönük yanıma oturdu. Omuzlarının ne kadar geniş olduğuna dikkatimi vermemeye çalıştım.</p>
<p>“Nasıl geri döndün?” diye sordu Will. “Babam mı seni getirdi?”</p>
<p>“Hayır. Ryan.”</p>
<p>Will sanki bunu bekliyormuş gibi başını salladı. “Seni bir süre bekledim ama göremedim.”</p>
<p>“Seninle konuşmaya hazır değildim.”</p>
<p>“Ama Ryan’la sorun yoktu.”</p>
<p>Antiseptiği sürmeyi bıraktım, “öyleydi aslında. Konuşması kolaydı. İkinizin kavga rtmeşinden hoşlanmadığımı söyledim ve o da özür diledi. Sonra da onu problemlerimizin ortasına attım diye ben ondan özür diledim.</p>
<p>Will’in kafası düştü. I İlçbir şey söylemedi.</p>
<p>“Şimdi ne olacak?” diye sordum. “Sen ve Ryan her karşılaştığınızda kavga mı edeceksiniz? Yoksa birbirinizi görmezden mi geleceksiniz?”</p>
<p>“Hiçbiri. Konuştuk. Sonrasında. Babama karşı durduğu için ona teşekkür etmek zorundaydım.”</p>
<p>“Sadece adildi. Dan’in olanlardan dolayı yalnızca seni suçlaması doğru değildi.”</p>
<p>“Böyle yapacağını biliyordum.” Will tekrar bana baktı. “Babamı getirdiğin için teşekkür ederim. Sana borçluyum.”</p>
<p>“Başka yapacak bir şey düşünemedim. Birbirinizi öldüreceğinizi düşündüm.”</p>
<p>Uzağa baktı. “Muhtemel ama mümkün değil.”</p>
<p>“Ryan neden tartıştığınızı söylemedi. Bunun sadece benimle ilgili olmadığını söyledi.”</p>
<p>Will iç çekti. “Ben başlattım. Seni rahat bırakmasını söyledim.”</p>
<p>Antiseptiği sürmeye ve sakin kalmaya odaklandım. “Çünkü seni aldatmayacağım konusunda bana güvenmiyorsun.”</p>
<p>“Hayır. Bunu düşüneceğini biliyordum, hayır. Kesinlikle ha-yır.</p>
<p>“O zaman neden? Neden önemli? Senin arkandan bir şey yapmayacağımı biliyorsan neden kavga etmek zorundaydın?”</p>
<p>“Birçok şey yüzünden.” En keskin yaralardan birine dokununca Will derin ve keskin bir nefes aldı. Ben geri çekildim ve o, “Devam et.” dedi.</p>
<p>“O zaman konuşmaya devam et.’’</p>
<p>“Çünkü onun için hayat hep kolay oldu. Ebeveynleri ona ne isterse verdiler ama benimkiler veremez ve bunu hiç yapamayacaklar. Arabasını gördün. Onu Ryan’a aldıklarında yeniydi. Benimki 50 pound ve onu kendim tamir ettim.”</p>
<p>“Hey, Port Sentinel, Ryan’dan daha zengin insanlarla dolu. Bu ondan nefret etmek için yeterli bir sebep değil.”</p>
<p>“Ondan nefret etmiyorum. Ama burada okulda mücadele verdim. O herkesle arkadaştı. Her şeyde iyiydi ama kimse onun akıllı olup olmaması ile ilgilenmedi çünkü popülerdi. Ben arka arkaya üç zorbayı dövüp beni rahat bırakmalarını söyleyene kadar kitaplarım yürütüldü ve tuvaletlere atıldı, parçalandı. ’</p>
<p>“Bunu bilmiyordum.”</p>
<p>“Biliyorsun ben polisin oğluydum. Ve insanların bu yüzden benden nefret ettiğini biliyordun.”</p>
<p>Doğruydu, biliyordum.</p>
<p>“Ve biliyorsun, o bana sırtını dönmeden önce Ryan ve ben arkadaştık. Ben ona yardım etmeye çalıştım ve o bunu bana karşı kullandı.”</p>
<p>Will yıllar önce olan bir olaydan bahsediyordu. Will, babasına birilerinin Ryan’ı döveceğini söylemişti ve Ryan bu yüzden Will’den nefret etmişti.</p>
<p>“Bunu geride bıraktığınızı zannediyordum.”</p>
<p>“Bıraktık. Sorun da bu. Her şeyi unuttuk. Ama sürekli ortaya çıkmaya devam ediyor.” Will gözlerini ovdu, konuşurken sesi yorgunluktan boğuk çıkıyordu. “Kaybetmeye alışık değil. Seninle birlikte olduğum gerçeğinden nefret ediyor, bu bana yumruk atmayı istemesi için yeterli bir sebep. Ve ben hayatın onun için bu kadar kolay olmasından nefret ediyorum. Her za-man istediğini aldı.” Bana bakmak için döndü. “Ben sadece sana sahibim. Bu yüzden de seni rahat bırakmasını söyledim.”</p>
<p>“Sanırım, anlıyorum.” dedim dikkatlice. “Onun fazla ayrıcalıklı olduğunu düşünüyorsun. Ama insanlara karşı nazik olduğu için popüler. Bana sadece ilişkimizde neyin yanlış gittiğini ve nasıl düzeltebileceğimizi söylüyordu. O iyi bir insan.”</p>
<p>“İstediğin şeyler için savaşmadığın zaman iyi ve nazik olmak kolaydır.”</p>
<p>“Herkes istekleri için savaşmak zorundadır.” dedim dümdüz bir ses tonuyla. “Hayat herkes için kolay değil. Zengin insanların da problemi var. Güzel insanların problemleri var. Hiç kimse her istediğini elde edemez. Hiç kimseden yardım veya destek almadan başardığın için kendinle gurur duymalısın.”</p>
<p>“Duyuyorum.”</p>
<p>“Ryan hiçbir zaman buna sahip olamayacak. Olduğu yere kendi başarılarıyla gelmiş gibi hissetmeyecek. Ama senin aksine bununla kendine işkence etmeyecek.” Antiseptik kremin kapağını kapattım. “Bitti.”</p>
<p>“Teşekkürler.” Will ayağa kalktı ve üzerine bir tişört giydi ve kumaş tenine her değdiğinde acıyla irkildi. “Üzgünüm.”</p>
<p>“Kavga için mi? Olmalısın. Aptalcaydı.”</p>
<p>“Evet, böyle hissettiğini biliyorum.”</p>
<p>“Ben de üzgünüm.”</p>
<p>“Üzgün müsün? Sen yanlış hiçbir şey yapmadın.”</p>
<p>“Günlüğü çalmak dışında. Ve Ryan’la paten kaymak dışında. Ve babana kavga ettiğinizi söylemek dışında.”</p>
<p>Geriye doğru eğilerek sandalyeye oturdu, sonra da yaralar kendini hissettirdiği için acının sebep olduğu seslerle dikleşti.</p>
<p>“Tamam. Bahamın sana günlük için zor zamanlar yaşattığını tahmin ediyorum. Gerçekten İnsanların işlerine burnunu sokmak gibi bir problemin var.”</p>
<p>“Başka insanların problemlerini çözmek kendiminkileri çözmekten daha kolay.” dedim. “Baban makuldü, zaten dersimi aldım.”</p>
<p>“Ryan’la paten kaymak...” Will iç geçirdi. “Eğer başka biri olsaydı, bu konuda bir aşağılık gibi davranmazdım. O yüzden bunun için özür dileme.”</p>
<p>“Geriye sadece Dan kalıyor.”</p>
<p>“Geriye o kalıyor.” Will acıyla başını ovdu. “En kötüsü ne biliyor musun? Ondan nefret ediyorum ama yine de onun benimle gurur duymasını istiyorum.”</p>
<p>“Biliyorum.” dedim. “Anlıyorum.”</p>
<p>“Anlıyor musun?” Koridordan gelen müziği dinleyerek ileriye baktı. “İkisinden de nefret ediyorum. Annem hangi konu hakkında tartışırlarsa tartışsınlar, sürekli beni yanına çekmek için üzerime geliyor. Ve babam benden iğreniyor. Keşke çekip gidebilsem ve bir daha hiç gelmesem. Ama annem beni burada istiyor ve bana ihtiyacı olduğunda ona arkamı dönemem.”</p>
<p>Onu babamla gördüğümde kapıdaki hâlini düşünerek, “Biraz daha iyi görünüyor.” dedim.</p>
<p>“Eve geldiğimden beri hiç olmadığı kadar kötü görünüyor. Kendi başına neredeyse hiçbir şey yapamıyor.” Sesi endişeli, yorgun ve suçlu çıkıyordu ki Karen da onun tam olarak böyle hissetmesini istiyordu.”</p>
<p>“Hayatını ailen için yaşayamazsın. Onlar senin sorumluluğun değil. Bunu bana sen söylemiştin, hatırlıyor musun?</p>
<p>“Evet ve hâlâ buna inanıyorum. Ama bu farklı. Bitecek. O ölecek ve babam hayatına devam edecek ve ben buradan gideceğim.” Will ayağa kalktı, huzursuzdu ve bana arkasını döndü. “Onun daha fazla hasta olmasını beklemekten nefret ediyorum. Onun daha kötü olmasını ve bunun bitmesini ummaktan nefret ediyorum.”</p>
<p>Ben de ayağa kalktım ve başımı omzuna koydum. Kollarımı ona doladım ki elim kalbinin üstünde olsun. “Keşke sana yardım edebilseydim. Keşke her şeyi daha iyi bir hâle getirmek için ne yapılması gerektiğini bilseydim.”</p>
<p>“Sadece kendin ol.”</p>
<p>“Evet.” dedim alçak sesle. “Her zaman yeterli olmuyor diye endişeleniyorum.”</p>
<p>“Benim için yeterli.” Will bana döndü ve başparmağıyla yanağımı okşadı.</p>
<p>Morluklarından, nazikçe, dikkatlice öpmek için parmak ucuma kalktım ve sonra geri çekildim.</p>
<p>“Şimdi, hadi baban gelmeden buradan çıkalım.”</p>
</body>
</html>