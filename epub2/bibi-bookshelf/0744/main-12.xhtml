<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h3><a id="bookmark0"></a>21</h3>
<p>Dan beni Sandhayes’e bırakır bırakmaz yukarı bilgisayarıma koştum ve <span style="font-style:italic;">Swifthook Kırevi, Leemouth’a.</span> baktım. Haritaya göre ev, Leemouth’dan bayağı dışarıdaydı, kıyıda terk edilmiş bir noktada. Onu kiralamak için reklamını veren linke tıkladım.</p>
<p><span style="font-style:italic;">Sahilde göz alıcı bir Kır Evi! Bu tek yatak odalı hoş tatil evi balayı Çiftleri için mükemmel. Şık komforlu... Komşu evlerden uzak, özel ve tenha bir lokasyon. Leemouth’daki mağazalar ve restoranlara çok kısa mesafede. Açık oturma odası, banyo, tam donanımlı mutfak, asma kat yatak odası.</span></p>
<p>Not: Girişi asfaltsız yol ve kaldırım.</p>
<p>Leemouth’daki mağazalar ve restoranlar, eve servis yapan bir balıkçı restoranı, bir köy mağazası, bir postane ve yazlan servis yapan bir bardan ibaretti. Kır evi tam olarak hiçliğin ortasınday-dı. Telefonla çekilmiş bulanık resimlere göz attım. Evin şıktan çok, eski olduğunu saklamakta başarılı olamamışlardı, birbiriyle alakasız eşyalarla doluydu. Yazın, nasıl harika bir tatil nokrası olabileceğini anlayabiliyordum ama kışın kasvetli olurmuş gibi görünüyordu. Sahil küçük bir koydu ve etrafı kum tepeleriyle çevriliydi. Ulaşması zordu ve yılın bu zamanında kimse oraya gitmek için kendini yormazdı. Bay Lowell’a hakkını teslim etmeliydim: Swifthook Kırevi bir şey saklamak için harika bir yer gibi görünüyordu.</p>
<p>Ya da birini...</p>
<p>Hayal kırıklığıyla sandalyemde arkama yaslandım. Gidip haklı olup olmadığımı görmek istiyordum. Dan tahliyeyle çok meşguldü. Onu bir daha benimle gelmeye ikna etme şansım yoktu ki bu da köşeye sıkıştığımı gösteriyordu.</p>
<p>Bilgisayarı kapattım, elim çenemde düşünmeye başladım. Bulaşmayacağıma söz vermiştim.</p>
<p>Zaten arabam yoktu ve Swifth Kırevine gitmek için bir arabaya ihtiyacım vardı.</p>
<p>Dan Henderson’ı doğru tarafa yönlendirerek üzerime düşeni yapmıştım. Ona söylediklerimin onu rahatsız edeceğini biliyordum. Bana bunu kabul ettiğini söylemezdi ama mümkün olan ilk fırsatta Leemouth’a gidecekti. Ve en beklemediğin anda, şansın yaver gitmediği zamanda başının derde gireceğini bilecek kadar tecrübem olmuştu.</p>
<p>Gilly uzun zaman önce şansını kaybetmişti. Bay Lowell’ı bile tanımadan önce, annesiyle ve annesinin problemleriyle uğraşmak zorunda kalmıştı. Sır saklamaya alışkındı. Bay Lowell için kolay bir hedefti. Onun yalnız olduğunu görmüştü ve öyle kalmasını sağlamıştı. Nessa’yla arkadaşlığını bitir dediğinden hiç şüphem yok. Ona telefonunu atmasını da söylemiştir. Her şeyi kontrol etti.</p>
<p>Yağmur camlara vuruyordu ve tepemde çatıda gümbürdüyordu. Fırtınada, rüzgâr evin bir gemi gibi gıcırdamasına sebep oluyordu. Eğer tepede bu kadar kötüyse, aşağıda kıyıda, kordo-na çarpan dalgalarla nasıl olduğunu hayal bile edemiyordum. Normal bir günde yüksek dalgalı gelgitlerde, sahil tamamen su altında kalıyordu. Bugün yola doğru sel akmış olmalı. Aşağıdaki herkes, kasaba konseyinin, dalgaları körfezde tutması için etrafına, yeteri kadar kum torbası koymuş olmasını diliyordun</p>
<p>Ve aynısı kıyıdaki her sahil için geçerliydi. Eğer iki saat boyunca dalgalar gelgitten dolayı kabaracaksa -bakmıştım- Swifth-hook Kır evinin başı tehlikede olabilirdi.</p>
<p>Arabası olan kimi tanıyordum? Aynı evde olduğumuz için ilk aklıma gelen Hugo’ydu. Küçük sarı Fiat ı Bayan Limon onun gururu ve neşesiydi. Hugo kendini başkalarına yardım için öyle çok adamamışsa da arabayı kullanma fırsatı çıktı mı bunu reddetmekte zorlanırdı. Onu bulmaya gittim. Yatağında yatıyordu, kulakları kulağında gözleri kapalıydı. Yerde topak yapılmış çoraplarını buldum ve çorapları ona attım.</p>
<p>Tek gözünü açtı. “Ne istiyorsun?”</p>
<p>“Kulaklıkları çıkar.”</p>
<p>“Ne?”</p>
<p>Bağırmak yerine mimiklerle gösterdim ve o da isteksizce kulaklıkları çıkardı.</p>
<p>“Ne var?”</p>
<p>“Senden büyük bir iyilik isteyebilir miyim?”</p>
<p>“Evet isteyebilirsin. Ama hayır deme hakkını saklı tutuyorum.</p>
<p>“Beni arabayla bir yere götürür müsün?”</p>
<p>“Araba almanın kötü bir fikir olduğunu biliyordum.” dedi Hugo. “Taksi lisansım için kaydolmalıydım ve bunu resmileştir-meliydim. Nereye gitmek istiyorsun? Darcy’nin evine mi? Eğer Wille gitmek istiyorsan, götürmem. Yürüyebilirsin.”</p>
<p>“Bu havada mı?”</p>
<p>Hugo homurdandı. “İki dakikalık mesafe için beni yataktan kaldırma.”</p>
<p>“Orası için değil. Will’e gitmek istemiyorum. Biraz daha uzağa gitmek istiyorum.</p>
<p>“Nereye?”</p>
<p>“Leemouth. Hemen dışına.”</p>
<p>Hugo gözlerini kıstı. “Açıkla lütfen.”</p>
<p>Yatağın kenarına oturdum ve Gillynin kayboluşuyla ilgili olanları anlatabilmek için elimden gelenin en iyisini yaptım. Sonunu getirmeden çok önce başını sallamaya başlamıştı.</p>
<p>“Asla olmaz. Kesinlikle hayır. Bayan Limon yağmurlu havada çalışsa bile, ki bundan yüzde yüz emin değilim, kesinlikle asfaltsız bir yoldan çıkamaz, özellikle de çamurluysa. Saatlerdir yağmur yağıyor. Çamurlu suya saplanıp kalır.”</p>
<p>“Peki ya beni Leemouth’a götürmeye ne dersin? Belki, oradan taksi bulabilirim.”</p>
<p>“Belki kelimesi doğru bir seçim. Bulamazsın. Asla olmaz. Böyle bir gecede olmaz ve Leemouth asla olmaz. Sen oraya gittin değil mi?”</p>
<p>“Bir kere.”</p>
<p>“O zaman nasıl bir yer olduğunu biliyorsun. Küçük, monoton, hiçbir imkanı olmayan bir kasaba. Bir Shetland midillisi almak için para biriktiriyorlar.”</p>
<p>“Evet, orada yaşamak istemiyorum. Sadece beni götürmeni istiyorum.”</p>
<p>“Tipik olarak çılgınca ve tehlikeli bir şey yapmamı istiyorsun. İlk olarak, farkında mısın bilmiyorum ama hava yağmurlu, dışarısı biraz ıslak. Hava Köyleyken kırsal yollarda araba kullanmak çok riskli, (içreksiz yolcuklara hayır dediler haberlerde.”</p>
<p>‘Bir yere gitmeyi istediğim zaman uyarıları ciddiye almanı seviyorum. Ama dışarı çıkması gereken kişi sen olsaydın, hiçbir şey seni durdurmazdı.</p>
<p>“Bu muhtemelen doğru. Bundan utanmıyorum.</p>
<p>“Sen hiç utanmazsın.</p>
<p>Hugo sırıttı. “Gereksiz bir duygu.”</p>
<p>“Sen normal değilsin.”</p>
<p>“Normalliğe aşırı anlam yükleniyor.” Gülüşü kayboldu. “Hadi Jess. Kır evini bulduğunda, Gilly oradaysa ne yapacaksın? Zorla içeri mi gireceksin? Bir vatandaşı mı tutuklayacaksın? Sanırım <span style="font-style:italic;">Wonder Woman</span> kostümün beynine kan gitmesini engelliyor.”</p>
<p>“Sadece tanıdığım bir insanın başı beladayken boş boş oturmak istemiyorum.”</p>
<p>“Üzgünüm. Cevabım hayır.” Hugo kulaklıklarını tekrar taktı. Gereğinden fazla yüksek sesle konuşarak, “Her türlü ben götürmeyeceğim. Böyle bir akşamda seni oraya götürecek birini bulma konusunda iyi şanslar.”</p>
<p>Fikrini değiştirmesi için ona ısrar etmenin hiçbir anlamı yoktu. Hugo söyleyeceğini söylemişti. Odama döndüm ve volta atmaya başladım, oturamayacak kadar gergindim. Arabası olan başka birini daha tanıyordum. Birçok açıdan sormamda bir sa kınca olmayan malum kişi.</p>
<p>Sadece onu ikna etme umudum olduğunu düşünmedim.</p>
<p>“Hayır dersin diye düşünüyordum.”</p>
<p>Will öne doğru eğilmiş, yağmur suyunun üstünden aktığı araba camından dışarı bakıyordu. “Muhtemelen hayır demeliydim.”</p>
<p>“Ama bana hayır diyemeyecek kadar çok seviyorsun beni.”</p>
<p>Bana baktı. Yüzündeki morluklar siyaha dönüşmüştü. Dinç, iyi ve mutlu görünüyordu. “Seni çok iyi tanıyorum. Tek başına gideceksin ve başım belaya sokacaksın.”</p>
<p>“Şey, sebebin her neyse burada olduğun için memnunum.” Elimi bacağına koydum ve sıktım. “Tek yapmak istediğim, eğer Gilly oradaysa onu görmek. Eğer oradaysa babanı arayacağım ve ona söyleyeceğim. Eğer değilse, sorun değil. Eve gideriz ve kimse ne yaptığımız anlamaz.”</p>
<p>“Bu şekilde söyleyince kulağa çok kolay geliyor.”</p>
<p>“Kolay olmalı.”</p>
<p>“Olmalı.” Will yavaş sürüyordu, yollarda oluşan devasa su birikintilerin içinden arabasını nazikçe geçiriyordu. Tipik bir Devon şeridindeydik, o kadar dardı ki tek seferde ancak bir araba geçebilirdi. Yoldaki virajlar ve ağaçlardan oluşan çitler, gelen arabayı görme şansını sıfıra indiriyordu. Ters yönden gelen arabaların geçmesine izin vermenize sağlayan yol cepleri çok nadir çıkıyordu karşınıza ve beklenmeyen bir şey önünüze çıkarsa gidecek bir yer yoktu. Dehşetimi yüzüme yansıtmamaya çalıştım ama kesinlikle korkuyordum. Motor tekledi ve Will suratını astı.</p>
<p>“Eğer yolda kalmazsak.”</p>
<p>“Olabilir mi?”</p>
<p>Bana cevap vermek yerine kahkaha attı ve onunla olduğum sürece, herhangi bir yerde çukura saplanıp kalmanın umurumda olmadığını fark ettim.</p>
<p>Gilly’i bulamadan geri döndüğümüzü farz ettim. Onun için hissettiğim endişenin tadını aldım. Sanki ağzımda metal varmış gibiydi. Onu bulmak istiyordum ama ondan daha fazla, sahilin ve Bay Lowell’m yakınlarında olmadığını görmek istiyordun). Bir yerde güvenli olduğunu görmek.</p>
<p>Hatta mutlu görmek.</p>
<p>Keşke bunun olabileceğine inanabilscydim.</p>
<p>“Dalgaların yükselmesine bir saatten az bir zaman kaldı.”</p>
<p>Will başını salladı. “Nerdeyse geldik.”</p>
<p>“Çok geç kalmış olmak istemiyorum.”</p>
<p>“Kalmayacağız. Eski bir kır evi olduğunu söylemiştin. Birkaç yüksek dalgadan kurtulur.”</p>
<p>Öne eğildiğimi ve ellerimle koltuğun kenarlarını sıktığımı fark ettim ve kendimi biraz rahatlattım. “Bu yüzden panik olmaya gerek yok.”</p>
<p>“Hiçbir zaman panik olmaya gerek yok.” dedi Will her za-* manki gibi sakin. Arabayı sert bir virajdan döndürdü. “Sadece...</p>
<p>Oh, kahretsin.”</p>
<p>Kırık ama birbirine geçmiş, aralarında hiç boşluk olmadan yolu kaplamış olan dal yığınını görmek üzere, kafamı tam zamanında çevirdim. Üzerine çıkmadan önce, bir ağaç diye düşündüm dâhiyane bir şekilde.</p>
<p>Araba yan yattı, kaydı ve büyük bir şeye çarptı ve sonsuza kadar sürmüş gibi hissettiğimiz bir süre sonra durduk. Araba çok rahatsız bir konumda yan yatmıştı o nedenle ben Will’den yüksekteydim. Sağa doğru kayarak yapışmamış her şey sallanıyordu.</p>
<p>“Tanrım.” dedi Will, “tyi misin?”</p>
<p>Neremin neden ağrıdığını çözmeye çalışırken Sanırım, dedim zayıf bir ses tonuyla. Kafam öne ve arkaya çarpmıştı bu yüzden de boynum ağrıyordu. Emniyet kemerinin göğsümü neredeyse deldiği yerde bir yanma hissi vardı. Elimi, arabanın ön paneliyle bedenimin arasına koydum ve tüm kolum çarpışmanın etkisiyle ezilmişti. “İyi misin?”</p>
<p>“Evet.” Will benim olduğum yere doğru eğildi, fener almak için torpido gözünü açtı. Sonra kapısını açtı ve dışarı sürünerek çıktı. “Arabanın nesi var bakmam lazım.”</p>
<p>Arabanın ön camından, tüm yolu kapatmış olan devasa ağaca bakarak oturdum ve onun gelmesini bekledim. Will geri dönmek istedi ama gidecek yer yoktu. Anayola neredeyse yan yatmıştık ve benim tarafımdan dışarı çıkabileceğim bir yol yoktu. Kemeri çözdüm ve koltukların üzerinden güçlükle tırmandım.</p>
<p>Arkamdan gelen bir ses beni korkudan sıçrattı. Koltuğumda döndüm ve Will’in garajı açtığını gördüm. Beni bakarken görünce elindeki reflektörü havaya kaldırdı. “Sadece bunu alıyordum. Diğer sürücüleri araba olduğuna dair uyarmak için yola bir şey koymam gerek.”</p>
<p>“Araba iyi mi?”</p>
<p>“Olacak. Ama hareket ettiremiyorum. Bir dala takılmış ve ben de motoru yakarım diye çok zorlamak istemiyorum.”</p>
<p>Başımla onayladım ve virajdan dönüp gözden kaybolurken onu izledim. Tek eli, rüzgardan gelen gürültüyü en aza indirmek için ağzında, diğer elinde telefonla konuşurken tekrar görünene kadar nefesimi tuttum.</p>
<p>Bittiğinde açık kapıdan başını içeri uzattı. “Polisler kurtarma aracı gönderiyor ama kısa zamanda gelmeyecek. Sesleri biraz yordun geliyordu.</p>
<p>“Şaşırmadım. Eminim her yerde böyle bir şey olmuştur.” Will’in yanında durmak için dışarı çıktım. Titriyordum. Arabanın yanında yağmurdan ve rüzgârdan korunuyorduk ve beni titreten soğuk değildi.</p>
<p>Will kollarını bana doladı. “Sorun yok. iyiyiz. Araba da düzelecek.”</p>
<p>Ona iyice yapıştım. “Biliyorum. Sadece...”</p>
<p>“Evet.” Will çenesini başımın üstüne koydu. “Korkutucu.”</p>
<p>“Korkaklık yapıyorum. Üzgünüm.” Son bir güçle, tek başı</p>
<p>ma ayakta durdum. “Seni bunun içine çektiğim için üzgünüm.”</p>
<p>“Hepsi iyi bir sebep içindi.” İç çekti. “Kötü haber arabayla daha fazla gidemeyecek olmamız.”</p>
<p>“İyi haber var mı?”</p>
<p>Başını evet anlamında salladı. “Buradan yürüyebiliriz.”</p>
<p>Will haklıydı. Kır evine giden yol hemen düşen ağacın ilerisindeydi. Çok az bir mesafe kalmıştı ve arabanın birkaç metre daha gidebileceğinden şüpheliydim. Yolun ortasında çimler büyümüştü, diğer tarafta yapışkan siyah çamurda yürümektense, oradan yürümeyi tercih ederdim. Rüzgâra ve yağmura karşı kafamı öne eğdim, Will’in, yolda önümüzü aydınlatan fenerinin ışığını takip ettim. Uzun çalılıklar bizi havadan biraz koruyordu ama hâlâ çok sert ve dehşet vericiydi. Henüz denizi görmemiştim ama kıyıya gümbürdeyerek çarpan dalgaların sesini duyabiliyordum ve yağmurun tuzlu tadını alabiliyordum.</p>
<p>“Araba.” Will, fenerini yol kenarına park edilmiş bir VW polo arabanın arkasına doğru tuttu. Boştu, camlar tuzdan bu-ğulanmıştı. Tekerlekler çamurla kaplıydı.</p>
<p>“Bay Lowell’m.” dedim.</p>
<p>Bir sonraki köşeyi döndüğümüzde denizi görebiliyorduk. Kıyı kaybolmuştu, deniz kum tepelerine şimşek gibi çarpıyordu. Her dalga bir öncekinden daha yüksek gibi görünüyordu. Dalgalardan hala 20 metre uzaktaydık ama bu bana yeterli bir uzaklık gibi gelmemişti. Karayla deniz arasında bir bariyer, suyu tutabilecek hiçbir şey yoktu. Dalgalar, kum tepelerine çarpıyor ve her geri çekildiğinde onlardan daha fazlasını çalıyordu.</p>
<p>Daha iyi görebilmek için en yakındaki kum tepesine tırmandım ve rüzgâr neredeyse nefesimi kesti. Gözlerimi kırptım, orada ayakta durma mücadelesi verirken, bulunduğumuz noktadan çok uzak olmayan bir yerde bir ışık gördüm. Gece o kadar karanlıktı ki başka bir şey seçemedim -tabii kır evinin çatısının tepesini ve beyaz duvarlarını gördüm- ama sahilin yakınlarında başka bina yoktu.</p>
<p>Dalga seslerinin arasında ve onları bastırmaya çalışarak, Sanırım kır evi şu tarafta.” dedim. “Ama kum tepelerinin diğer tarafına geçmemiz gerekecek.”</p>
<p>Will, kum tepelerinin arkasında dolanarak, kır evine ulaşabileceği yol için bir rota belirleyip, eğilerek ilerlerken onu takip ettim. Ona ulaştığımız anda, bina bize şiddetli rüzgâra karşı sığınak görevini gördü. Evin bu tarafında pencere yoktu ki bu <span style="font-weight:bold;font-style:italic;">j</span> mantıklıydı, çünkü kim diğer taraftan denize bakmak varken, bu taraftan şekilsiz kum tepelerine bakmak isterdi ki.</p>
<p>“Şimdi ne yapıyoruz?” diye sordu Will.</p>
<p>“Pencerelerden içeri bakacağız. Gilly’nin ya da varsa bir başkasının içeride olup olmadığını mı görmeye çalışacağız.”</p>
<p>“Ve eğer içerdeyse?”</p>
<p>“Babanı ara.”</p>
<p>Yüzünü buruşturdu. “Burada bekle.”</p>
<p>“Ne? Hayır. Beklemiyorum. Sen soldan git ve ben de sağ' dan.”</p>
<p>“Rüzgâr seni uçuracak.”</p>
<p>“Küçücük bir rüzgârla başa çıkabilirim.”</p>
<p>“Tamam. Teklif etmediğimi söyleme.” Will cevap vermemi beklemeden sol taraftan yürümeye başladı. Ben sağa gittim, rüzgâr yüzüme tüm gücüyle çarptığı için nefesim kesildi. Kır evinin ortasında bir pencere vardı ve ona doğru ilerledim, yer yer öbek olmuş çimlerin üzerinde ayağım takıldı. Kır evine elektrik sağlayan jenaratör yüksek sesle çalışıyordu, bu da eğer dikkatsizce bir gürültü yaparsam sesin duyulmasını engellerdi. Işığın yansıması camdan dışarı vuruyordu o nedenle daha fazla yaklaşmak istemedim. Eğer ışığa doğru gitsem çok kolay fark edilebilirdim. Kapüşonumu taktım ve pencerenin yanına gelene kadar yerden süründüm. Sonra, kır evinin oturma odasını görebilmek için bir santim sağa eğildim. En iyi hâlinin fotoğraflarını görmeme rağmen, yine de internet sitesinden tahmin ettiğim gibi pisti. Işık, tavanın ortasındaki çıplak bir ampulden geliyordu. Kapıyı engelleyen eşyaların üzerine direkt geliyordu. O barikatın hava için mi yoksa davetsiz misafirler için mi olduğunu anlayamadım.</p>
<p>Çok büyük bir dalga kıyıya vurunca büyük bir gürültü çıktı. Suyun, kapının altında geçip, yer döşemelerinin arasından tüm yeri kaplamasını dehşet içinde izledim. Kendimi o kadar kaptırmıştım ki, eğilerek bakmam gerektiğini unuttum. Daha iyi görebilmek için parmak ucuma kalktım ve Bay Lowell sahnede çıkan bir aktör gibi görüş alanıma girdiğinde dondum kaldım. Elleri kalçalarında kapıya ve denize doğru, geri akan suya bakarak durdu. Yüzü bana dönük değildi ama beni görmesi için olduğum tarafa bir göz atması yeterdi. Her zamanki gibi görünüyordu -sınıfında ayakta duruyormuş gibi- hiçliğin ortasındaki bir kır evinde değil. Ben izlerken, dönüp omzunun üzerinden bir şeyler söyledi ve Gilly de görüş alanıma girdiğinde taş kesildim.</p>
<p>Sanırım, onun bağlanmış olmasını bekliyordum. Umutsuz görüneceğini düşünüyordum. Her zamanki gibiydi. Ayaklan çıplaktı ve soğuktan mavimsi bir renk almıştı. Küçük ve yorgun görünüyordu ama korkmuş değil. Eğer bir şey varsa, teslim olmuştu. Elini Bay Lowell’m omzuna koydu ve onunla konuştu, yüzü Lowell’m yüzüne çok yakındı. Onu bir şeye ikna etmeye veya onu rahatlatmaya çalıştığını düşündüm ve o kadar içtendi ki aralarına giriyormuş gibi hissettirdi kendimi.</p>
<p>Ama sonra, saklanmaya firsatım olmadan, aniden Gilly direkt olarak bana baktı. Gözleri şoktan fal taşı gibi açıldı ama beni ele vermedi. Bay Lowell’m omzuna birkaç kez vurdu ve gözleri hâlâ bende, ona bir şeyler daha söyledi. Başını sağa indirdi ve ben mesajı aldım: Evin diğer tarafına gel. Sonra döndü, Bay Lowell’m yanından uzaklaştı ve görüş alanımdan çıktı. Islanmış çimlerin üzerinde düşerek ve kayarak koştum. Evin köşesinden dönerken Will’le çarpıştım. Beni tutmaya çalıştı ama ben bir solucan gibi kıvrılarak ellerinden sıyrıldım. “Onu gördüm. Gilly’yi gördüm.”</p>
<p>“Emin misin?”</p>
<p>“Pozitif.”</p>
<p>“Gel o zaman.” Bana elini uzattı. “Babamı aramamız lazım.</p>
<p>“Sen ara. Benim onunla konuşmam lazım.” Ve belki de kurtarmam. Yer döşemlerinin arasından akan suyu ve sanki temelleri sarsılmış gibi çatırdayan evi düşünüyordum.</p>
<p>Will telefonunu çıkardı ve kontrol etti. “Sinyal yok. Kahret-<span style="font-style:italic;">. » </span>sın.</p>
<p>Kendiminkini kontrol ettim. “Benimkinde de.”</p>
<p>“Yola dönmek zorundayım.” Yukarı baktı. “Ama seni bırakmak istemiyorum.”</p>
<p>&quot;Uzun sürmez işin.” Onu öptüm. &quot;Söz veriyorum dikkatli olacağım.”</p>
<p>Cevap vermesini beklemedim, Bay Lowell benden önce oraya gider diye acele ederek koştum; Gilly fikrini değiştirir diye, yapabileceğim bir şeyler olabilir diye.</p>
<p>Banyo penceresinin önünde bekliyordu. Pencere küçüktü ve yüksekteydi. Ortasından bir parmaklık geçiyordu. Gilly, elleriyle demir parmaklığı tutmuştu ve arkasından yansıyan ışık sebebiyle gergin görünüyordu. Bir boruya tutundum ve odayı görebileyim diye kendimi yukarı çektim. Küçük küvetin kenarına çıkmış, ayakta duruyordu.</p>
<p>“Jess! Aman Tanrım, Jess...”</p>
<p>“îyi misin?” Alçak sesle konuşmaya çalışıyordum. Fırtınanın sesinden duymak zordu ama bağırmak iyi bir fikir gibi gelmemişti. “Yaralı mısın?”</p>
<p>“Hayır... Öyle bir şey yok.”</p>
<p>“Ne yapıyorsun burada?” Bay Lowell seni kaçırdı mı?”</p>
<p>“Hayır! Tam olarak değil.” Gilly dudağını ısırdı. “Karışık bir durum. Ben annemden uzaklaşmak istedim ve o da bana yardım edebilirdi.”</p>
<p>“Yani, burada onunla olmak istiyor musun?”</p>
<p>“Tabii ki. Ama böyle olmaması gerekiyordu. Bir gece olacaktı ama sonra...”</p>
<p>“Sonra gitmene izin vermedi.”</p>
<p>Gilly’nin gözleri ıslanmıştı. “Gerçek dünyaya dönemeyiz. Orada hiç kimse anlamaz. Onu tutuklarlar. Hapse atarlar, öğretmenlik yapmasına izin vermezler. Hepsi de sadece beni sevdiği için.” Başını salladı. ‘‘Hiç adil değil.”</p>
<p>“Kanun bu.”</p>
<p>“Yanlış.” Demiri daha sıkı tutmak için ellerini hareket ettirdi. Eski ve paslıydı, yüzeyi aşınmıştı ve Gilly üstüne asıldıkça çatırtı sesleri geliyordu. “Ama şimdi gitmek istiyorum. İkimizin birlikte buradan çıkmasını istiyorum. John’a burada kalmanın çok tehlikeli olduğunu söyleyip duruyorum.” <span style="font-style:italic;">John.</span> Yüzümdeki şoku görmüş olmalı. “O kötü biri değil Jess. Beni gerçekten seviyor.”</p>
<p>“O senin öğretmenim.”</p>
<p>“Bunu biliyorum.”</p>
<p>“Ve seni burada tutuyor. Kimse nerede olduğunu bilmiyor Gilly. Herkes endişe içinde. Baban da buna dâhil.”</p>
<p>Cevap vermeden önce biraz durdu. “Peki ya annem?”</p>
<p>“Kesinlikle. O da.” Beyaz yalan. Kendi tarzında, muhtemelen öyleydi.</p>
<p>“Bana vurdu biliyorsun. Bana kızgın olduğu için, üzerime bir fincan kahve fırlattı. Yüzümdeki çiziğin sebebi o.”</p>
<p>Bu da odasındaki kanlı mendilleri ve duvardaki kahve izlerini açıklıyor diye düşündüm.</p>
<p>“Bu sebeple ayrılmak zorunda kaldım.” Gilly kısa bir süre gözlerini kapattı. “Hepsi çok büyük bir hataydı.”</p>
<p>“Seni kaçırmak? Buraya kilitlemek? Bu hatadan biraz fazla.”</p>
<p>“John bana zarar vermek istemedi. O sadece beni seviyor.” Omuzlarını silkti. “İnanmasının zor olduğunu biliyorum.&quot;</p>
<p>Ben Gilly’nin Lowell’in tarafında olmaya karar verdiğini düşünüyordum. Gilly, Bay Lowell’in güvenilir pozisyonunu kullandığını vc kendisini tehlikeye attığını görmüyordu ya da gÖrcmiyordu. “Her şeyi riske atacak kadar seni önemsediğine inanıyorum. Ama senin gitmene izin verecek kadar da seni</p>
<p>önemsiyor mu? Burada kalmak çok tehlikeli <span style="font-style:italic;">Gilly. Dalgalar </span>yükseliyor ve...”</p>
<p>&quot;John her şeyin yoluna gireceğini söylüyor. Ona güvenmem gerektiğini söylüyor. Kır evi uzun zamandır buradaymış; zarar görmeyeceğiz.”</p>
<p>Ona cevap vermek için ağzımı açtım ve iki kol beni sarıp, beni sıkı sıkı tutup, duvara yapıştırınca nefesim kesildi. “Neler olu...”</p>
<p>“Aptal kız.” diye fısıldadı Bay Lowell benim kulağıma.</p>
<p>“Karışmamalıydın.” Bunu söyleyen Gilly’ydi ve gözleri buz gibiydi.</p>
<p>“Bırak gideyim.” Mücadele etmeye çalıştım. “Beni bırak.”</p>
<p>“Onlara nerede olduğumuzu söyleyeceksin.” Gilly, Bay Lowell’a baktı. “Onu içeri getir. Sonra onunla ne yapacağımıza karar veririz.”</p>
<p>Gözlerimi kırptım. “Ama Gilly... ”</p>
<p>Konuştuğumu bile fark etmeden pencereyi çarparak kapattı.</p>
<p>“Hadi.”</p>
<p>“Bırak beni.” Beni kapıya doğru sürüklerken Bay Lowell’i tekmeledim, elinden kurtulmaya çalıştım. Onun işini kolaylaştırmadım ama ne kadar çabalarsam çabalayayım onu durdura-madım. Bir eliyle kapıyı açarken bir eliyle de beni yukarı itti. Kapıya çarptım. Kapı çerçevesi yanağıma ve ağzıma çarptı ve kanın tadını aldım.</p>
<p>“Üzgünüm.” Gerçekten bunu kastetti ve çok kısa sürede sönen ve ölen bir umut ışığı gördüm. Ona beni bırakmasını önermeden önce beni kapıdan içeri itti ve yere yuvarlandım, kumdan dolayı pütürlü, tuzdan dolayı da yapışkan fayansların üzerine. Ana odanın arka tarafındaki mutfaktaydım, üstümde</p>
<p>asma kat gibi bir yerde yatak odası olduğunu fark ettim. Tavan alçaktı ve mutfak odası karanlıktı ama cn azından benim yattığım yere su gelmiyordu. Kapıya yakın yerde, her dalgada çatlakların arasından yükseliyordu.</p>
<p>Bir an için hiç kimse bir şey söylemedi. Sonra Bay Lowell kapıyı çarptı ve kilitledi. “Ee? Şimdi ne olacak?”</p>
<p>“Bilmiyorum. Bırak düşüneyim.” Gilly bir aşağı bir yukarı yürüyordu, her adımında ses çıkıyordu. “Buradan çıkmalıyız.”</p>
<p>Gilly bana baktı. “Bizi yavaşlatır. Onu burada bırak.”</p>
<p>Başım dönerken yavaşça oturdum. Will ve Ryan nasıl oldu da birbirlerine vurduktan sonra ayağa kalktılar anlayamadım. Yüzüme bir darbeden sonra sendeliyordum. “Buraya sana yardım etmek için geldim. Sana yardım etmeye geldim.”</p>
<p>“Senin yardımını istemedim. İstemiyorum. Tipik Jess tavrı, iyi niyetli olmaya çalışan Jess, istenmediği her yere karışan Jess. Aynı partideki gibi.”</p>
<p>“Ne olduğunu bilmiyordum.”</p>
<p>“Ama bu burnunu sokmanı engellemedi.” diye parladı. “Ve sonra herkes benim hakkımda konuşuyordu. Spekülasyon yapıyorlardı. Ve Nessadan da kurtulmak zorunda kaldım çünkü hayatımın her alanına girmeye çalıştı ve lanet olası Max etrafımda dolanıyordu, ona güvenmemi ve bir an olsun yanıma yaklaşmasına izin verecek kadar aptal olmamı umuyordu. Sanki ilgilenirmişim gibi.”</p>
<p>“Tutuklandı.” dedim. “Seni kaçırmaktan.”</p>
<p>Gilly kahkaha attı. “Zavallı antika Max. Eminim kendi için üzülüyordun”</p>
<p>“Haklı olarak.” Bay Lowell’a yan yan baktım. “Neden ortadan kaybolmadan önce onu aradın?</p>
<p>“Uzaklaşmam lazımdı ve bana yardım edeceğini biliyordum. Annemden bıkmıştım. Onu, aşırı dozda uyku ilacı almış gibi göstermeye çalıştım ama kahveyi yeteri kadar içmedi. Bunun yerine sinirlendi ve kupayı bana attı.” Kirpiklerinin altından Bay Lowell’a baktı. “John’u bu işe bulaştırmak istemedim ama o uyanmadan ve ne yaptığımı anlamadan gitmem lazımdı. Tüm ilaçlarının kaybolduğunu anlayacaktı ve sonra beni öldürürdü. Abartmıyorum. Ya oydu ya bendim. Tabii ki Max beni hayal kırıklığına uğrattı.”</p>
<p>“Denedi.” dedim. “Elinden gelenin en iyisini yaptı. Sadece oraya biraz geç ulaştı.”</p>
<p>Gözlerini kaydırdı. “Tipik.”</p>
<p>“Neden Max’le ilişkini kestiğini anlayabiliyorum. Harika bir erkek arkadaş değildi, berbat bir eski erkek arkadaştı. Ama Nessa neden o kadar kötüydü senin için?”</p>
<p>Gilly bana bakmadı. “Çok baskıcıydı. Her an, düşündüğüm her şeyi bilmek istiyordu.”</p>
<p>“Senin için endişeliydi.” Ve ortaya çıktığı gibi de haklıydı.</p>
<p>“Bana sahip olmak istedi.”</p>
<p>“Bu doğru değil.” dedim. “Sana değer veriyordu.”</p>
<p>“Hep yanlış şekilde. Gilly’yi sadece kullanmak istedi.” dedi Lowell. “Kendi gündemleri vardı.”</p>
<p>John Lowell’a bakmak için döndüm. “Ona böyle mi söyledin?”</p>
<p>“Gerçek bu.” dedi sessizce.</p>
<p>“Aslında değil. Peki ya senin gündemin, planların ne? Hassas bir kızı alıp onu kendine güvenmeye ikna etmeye ne diyorsun? Peki ya ona, ailesine ve arkadaşlarına yalan söyletmek?”</p>
<p>“Bunların hiçbirini planlamadım.” (iilly’ye baktı ve gülümsedi. “Âşık oldum. O da.”</p>
<p>“Onu baştan çıkaran bendim.” Gilly onu savunuyordu. Yanımdan geçti ve bedenini onunkine yaslayarak kollarını Lowell’m boynuna doladı. “Bana karşı koyamadı.”</p>
<p>“Sen korkmuştun. Bunu günlüğüne yazmışsın.”</p>
<p>“Beni terk eder diye korkmuştum. Hapse girmesinden korkmuştum.”</p>
<p>“Hapse girmeli.” dedim. “Bunu hak ediyor.”</p>
<p>“Bu bizden başka kimseyi ilgilendirmez. Nasıl hissettiğimizi biliyoruz.” dedi soğuk bir sesle.</p>
<p>Lowell başını çevirdi ve onu öptü, dili ağzının içinde dönüyordu ve ben kusacak gibi oldum. Bu, sadece ilişkinin kamuya bu şekilde ifşa edilmesini istememek değildi. Bu korkuydu. Ayrıca, Gilly ve John Lowell zayıf, zarar görmüş insanlardı. Birlikte tehlikelilerdi, birbirlerini dolduruşa getirerek her şeyi dışarda bırakarak, iç içe geçmişlerdi. Ve Gilly’nin bu durumun tek sorumlusu olduğuna inanmıyordum. Lowell fazla konuşmuyordu ama Gilly’yi izliyor ve dikkatle dinliyordu. Gilly’nin, sanki benimle değil de onunla konuştuğu hissine kapıldım, onunla aynı şeyi düşündüğünü ispat etmek için. Gilly’nin kafasını, sevdiği insanlarla ilgili endişe ve nefretle doldurmuştu ve Gilly’ye onları uzaklaştırmayı, kendisinin fikriymiş gibi düşündürtmüştü.</p>
<p>“Tamam. Anlıyorum.” dedim. “Bu gerçek bir aşk ve Gilly sana yaklaştı, senin de bununla ilgili yapacak bir şeyin yoktu. Şimdi ne yapacaksın? Bütün ülkenin Gilly’i aradığını biliyor musun? Başının ne kadar belada olduğunu?”</p>
<p>“Onu dinleme.” Gilly iki elini de kullanarak Lowell’m yüzünü kendine çevirdi. “Sana kontrolünü kaybettirmeye çalışıyor.”</p>
<p>“Aslında haklı. Biliniyorsun. Dün yüzlerce insan seni aramaya çıkmıştı.”</p>
<p>“Unutacaklar.”</p>
<p>Kahkaha attım. “Ne kadar süre burada kalmayı planlıyorsunuz? Haftalarca? Aylarca? Bunu hiç düşündünüz mü?”</p>
<p>Gilly dudağını ısırdı. “Bu şekilde olmamalıydı.”</p>
<p>“Çözeceğiz.” dedi Lowell. “Onu dinleme.”</p>
<p>Gilly cevap vermek için döndü ama söylediği şey kapıya vuran dalganın sesi nedeniyle duyulmadı. Kapının önüne yığılı olan eşyalar, yangın söndürme musluğundan fışkırıyormuş gibi içeri giren suyun gücüyle yerinden oynadı.</p>
<p>“Buradan çıkmamız lazım.” Gilly bana baktı. “Onunla ne yapacağız?”</p>
<p>“Onu bağlayacağız.” Lowell mutfaktaki bir çekmeceye gitti ve bir ip çıkardı. “Çamaşır ipi işimizi görür.”</p>
<p>“Beni neden bağlamanız gerekiyor?” Ayağa kalktım ve geri geri yürüdüm. Merdivenlerden yukarı koştum; basamaklı merdivenden çok asma kata çıkan portatif bir merdiven gibiydi.</p>
<p>“Çünkü arkamızdan gelmeni istemiyoruz, işimize karışmanı istemiyoruz.” Bay Lowell bana gülümsedi ve benim tüm bedenim ürperdi. “Bana karşı hep kaba oldun Jess. Ve Gilly’ye karşı da. Bunu görmezden gelmemi bekleyemezsin.”</p>
<p>Gilly, hayranlıkla ona baktı ama gözlerinde çok küçük bile olsa bir şüphe gördüm. “Seni seviyorum.”</p>
<p>“Ben de seni seviyorum.” Bana doğru yürümeye başladı ve Gilly onun kolunu tuttu.</p>
<p>“Bunu... Bu şekilde mi yapmak zorundayız? Bırakalım gitsin, bunu yapamaz mıyız?”</p>
<p>Koluna vurarak “Böyle affedici olmak tam sana göre.” dedi. “Ama affetmen gereken durumlar vardır ve cezalandırman gereken durumlar vardır. Bana güven, ne yapılması gerektiğini biliyorum.”</p>
<p>Başka bir dalga daha eve vurdu ve suyun tahtaların içinde dolaşan gücünü hissettim, yer ayaklarımın altında titredi ve elimi duvara dayamış olduğum için duvar da elimin altında.</p>
<p>“Bu bina daha fazla dayanamaz.” dedi Gilly. “Gidip arabayı bulalım. Başka bir yere gitmemiz lazım. Herhangi bir yere. Nereye gittiğimiz fark etmez.”</p>
<p>“Ama Gilly...” dedi Bay Lowell.</p>
<p>“Eğer burada kalırsak ölürüz. Ve seni kaybetmektense ölmeyi tercih ederim ama henüz buradasın.” Onu yeniden öptü, ben de fırsattan yararlanarak arka kapıya doğru gitmek için mutfağa girdim. Tabii ki fark edilmeden oraya ulaşma şansım yoktu.</p>
<p>“Nereye gittiğini sanıyorsun?” Lowell beni saçımdan yakaladı ve hızla merdivenlere doğru çekti. Mücadele ettim fakat Lowell çok güçlü ve çok hızlıydı. Gilly merdivenin basamakları arasından ellerimi tuttu ve Lowell çamaşır ipini ellerimin etrafına doladı, o kadar sıkı yaptı ki bileklerim anında ağrımaya başladı.</p>
<p>“Bunu bana yapamazsınız.” dedim umutsuzca.</p>
<p>“Yaptık bile.” Gilly, Lowell’a döndü. “Anahtar John.”</p>
<p>Cebinden anahtarı çıkardı. “Kapıyı açık bırakmak isteme-</p>
<p><span style="font-style:italic;">• n</span></p>
<p>yız.</p>
<p>“Hayır, istemeyiz.” Gilly zaferle bana gülümsedi. “Bahse girerim şu anda keşke kendi işime baksaydım diyorsundur.”</p>
<p>Bir an korkumu bastıran bir öfke hissettim. “Geçekten de neden umursadığımı merak ediyorum.”</p>
<p>Lowell’in açtığı yan kapıya doğru gitti. İkisi rüzgâra karşı başlan önde, geceye doğru adım attı ve Lowell arkasından kapıyı çarparak kapattı. Anahtarın kapı deliğinde döndüğünü duydum ve sonra da sadece rüzgârın, yüzlerce hayaletin uyarı çığlıklarına benzer uğultusunu. Hâlbuki uyarıya gerek yoktu.</p>
<p>Zaten başımın belada olduğunu biliyordum.</p>
</body>
</html>