<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h3><a id="bookmark0"></a>11</h3>
<p>Max Thurston çıkmaz sokak Ogilvy Close’daki beş evden birinde yaşıyordu. Bu evler Port Sentinel standartlarına göre ortalama sayılırdı ama herhangi başka bir yerde köşk olarak kabul edilirdi. Canlı renklere boyanmış ön kapılarının her iki tarafında da cumbalı pencereleri olan, beyaza boyanmış evlerdi. Thurstonların kapısı kan kırmızısıydı. Evin ön tarafındaki panjurlar hâlâ kapalı olmasına rağmen kapıyı çaldım. Saniyeler geçip kimse gelmeyince acaba yoklar mı, uyuyorlar mı ya da prensip olarak kapıyı açmaya gelmiyorlar mı diye düşündüm.</p>
<p>Ama kapı açıldığında Max giyinikti ve uzun süredir uyanıkmış gibi görünüyordu. Kıyafetleri kırışıktı ve gözlerinin altında mor halkalar vardı. Burnu morarmış gibiydi ve bir önceki gün Nessa ile olanlardan sonra biraz da şişmiş gibiydi. Gergin görünüyordu ve neredeyse benimle göz teması kurmadı- hızlıca bir bakış sonra anında somurtmaya dönüşen bir şaşkınlık.</p>
<p>“Ne istiyorsun?”</p>
<p>“Seninle konuşmak.” Hayır diyeceğini düşündüm -hayır demek istiyormuş gibi görünüyordu- ama geri çekildi ve beni içeri aldı. Holde nereye gideceğimize karar vermek için durdu.</p>
<p>Sağdaki ve soldaki odalar karanlıktı, panjurlarla gölgelenmişti.</p>
<p>“Mutfaktaydım. Aşağıda.” Max yanımdan geçti ve beyaz, sarı panjurlu beyaz mutfaklı güneşli bir odya doğru yürüdü. Gerçi Lavabo pis bulaşıklarla doluydu ve oda dağınıktı. Masanın üstünde bir fincan kahve vardı, üstünde buharı tütüyordu.</p>
<p>“Annenler nerede?”</p>
<p>“Hafta sonu için Edinburgh’e gittiler.” Arka kapıyı açtı ve yamuk bir paketten sigara çıkardı. Yaktı ve bulut şeklinde bir dumanı bahçeye doğru üfledi.</p>
<p>“Sıradaki soru.”</p>
<p>“Tüm gece ayakta miydin?”</p>
<p>“Çoğunda.” Gözlerini ovdu sonra havuzdan çıkan bir köpek gibi başını salladı. “Uyuyamadım.”</p>
<p>“Sorun ne?”</p>
<p>“Hiçbir şey.”</p>
<p>“Güzel cevap.” dedim, masadaki bir sandalyeye oturarak. “Sana sorunun ne olduğunu söylememi ister misin?”</p>
<p>Max yorgun bir şekilde bana baktı.</p>
<p>“Gilly Poynter.” dedim.</p>
<p>“Ne olmuş ona?” Sesi o kadar alçaktı ki çok zor duyuyordum.</p>
<p>“Kayboldu. Ve bence sen bununla ilgili söylediklerinden daha çok şey biliyorsun.”</p>
<p>Yutkunmasıyla birlikte gırtlağı bir aşağı indi, bir yukarı çıktı. “Ne demek istiyorsun?”</p>
<p>“Onu here yerde takip ediyordun. İzliyordun. Seni gördüm.” Masaya dayandım. “Eğer biri Gilly’nin nerede olduğunu biliyorsa o sensin.”</p>
<p>“Sen aklını kaçırmışsın.”</p>
<p>“Sanmıyorum.” dedim. “Geçen Cuma akşamı seni kütüphanede gördüm.”</p>
<p>“Gillynin kaybolduğu akşam.” Max sigarasından bir nefes daha çekti ve soğuk havada kaybolan, titrek üç halka daha üfledi. “O zaman nasıl bu işin içinde olabilirim?”</p>
<p>“Bilmiyorum. Bunu bana neden sen anlatmıyorsun?”</p>
<p>“Bu işin içinde olmadığımdan.” Buna nasıl tepki vereceğimi görmek için bir an bana baktı.</p>
<p>Etkilenmemiştim ve sadece bakışlarına karşılık verdim. “Benim duyduğum bu değil. Gilly’ye takıntılı olduğunu biliyorum. Özellikle senden ayrıldıktan sonra.”</p>
<p>“Defol.” Bana iğrenerek baktı. “Benim hakkımda hiçbir şey bilmiyorsun.”</p>
<p>“Ne gördüğümü biliyorum ve diğer insanların bana anlattıklarını biliyorum.”</p>
<p>“Hangi insanlar?” diye sordu Max, elindeki, kıvılcımlar saçan sigara izmaritini bahçeye atarken. Sandalyeyi benim karşıma çekti ve oturdu. “Bunu kim söyledi?”</p>
<p>“Ness.”</p>
<p>Başını salladı. “Bunu söylediğine neden şaşırmadım?”</p>
<p>“Senin en büyük hayranın değil.”</p>
<p>“Hayır, değil.”</p>
<p>“Onun hakkında ne hissediyorsun?”</p>
<p>“Ona katlanamıyorum.” dedi dürüstçe. “Gilly’nin beni terk etmesi için çok çabaladı.”</p>
<p>“Neden?”</p>
<p>“Çünkü onu kendisine saklamak istiyordu.” “Çünkü o kü-</p>
<p>çük anormal bir lezbiyen. Gilly’nin normal olduğunu kabul edemedi ve onu dönüştürebileceğini düşündü.”</p>
<p>Kaşlarım yerinden fırlayacaktı. “Vay! Nessa bana bunları söylemedi.”</p>
<p>“Evet, tabii ki Nessa bunu reddediyor. Ama Gilly bana Nes-sa’nın onu korkuttuğunu söyledi.”</p>
<p>“Ne açıdan?”</p>
<p>“Ona arkadaşlıktan daha ileri hisleri olduğunu söyledi. Nessa, Gilly’yi öpmeye çalışmış.” Max homurdandı. “Tabii Gilly bunların hiçbirini istemiyordu çünkü onun cinsel tercihi bu değil. Kendini tamamen aldatılmış hissetti. Güvendiği biri tarafından hayal kırıklığına uğramış olmanın canını ne kadar acıttığını söyleyip durdu.”</p>
<p>Birden günlüğün girişi geldi aklıma, kâğıda bastıra bastıra kurşun kalemle yazılan satır.</p>
<p><span style="font-style:italic;">Neden insanlar seni hayal kırıklığına uğratmak zorunda?</span></p>
<p>Nessa’nın bana yalan söylemiş olmasına şaşırmamalıydım. Bunu daha sonra düşünmek için aklımın bir köşesine attım ve Max’e kaşlarımı çattım.</p>
<p>“Gilly, sanki senin onu hayal kırıklığına uğrattığını düşünüyordu.”</p>
<p>Max ellerine baktı. “Muhtemelen. Onunla çıkarken biraz aşağılık bir adiydim. Ama çok zordu. Annesinin bizi öğrenmesini istemiyordu. Bu yüzden evine gidemiyordum ve benimle bula-şamıyordu. Okuldan sonra sadece birkaç dakika birlikte olabiliyorduk. Bazen hafta sonları ikimizde kütüphaneye gidiyorduk ve çalışıyormuş gibi yapıyorduk. Baş başa kalacağımız bir yer bulmak zordu. Babam ve annem burada yokken birkaç kez buraya geldi ama hepsi bu.”</p>
<p>Will’le yakalamaya çalıştığımız o kısacık özel anları düşündüm ve ilk defa Max’e sempati duyar gibi oldum. Birbirinizi görmediğiniz zaman düzgün bir ilişkinizin olması kolay değil.</p>
<p>Ama sonra Max devam etti, “Yani, ondan çok hoşlandım ama onun partilere katılmamasına ve dışarıya çıkamaması na çok kızdım. Bekâr gibiydim ama başkasıyla da olamazdım.”</p>
<p>“Zavallı, yazık sana.” On üzerinden on birlik kinayem karşısında irkildi. “Bu, Gilly için daha kötüydü değil mi, sen dışarda eğlenirken onun eve hapsolması.”</p>
<p>“Evet, hoş değildi.” dedi Max. “Annesi deli, ona karşı çok katı. Bu nedenle...” sesi kesildi.</p>
<p>“Bu nedenle ne?”</p>
<p>“Bu yüzden Gilly’nin kaçtığını duyunca şaşırmadım.”</p>
<p>İlgim körüklendi. “Neden?”</p>
<p>“Çünkü onun kaçmasına yardım etmem gerekiyordu.” Bunun sindirilmesi için durdu. “Gidip babası ile yaşamak istiyordu ve kaçmayı planlıyordu. Bu, her zaman onun planıydı.”</p>
<p>“Babası nerede?”</p>
<p>“Bristol. Küçük kız kardeşi onunla birlikte yaşıyor.” Gilly’nin tek çocuk olduğumu söylediğimde verdiği tepkiyi düşünerek sandalyemde arkama yaslandım. “Yani onunla birlikte yaşamak için kaçtığını düşünüyorsun. Bulmaya çalıştın mı?”</p>
<p>“Nerede yaşadığını bilmiyorum. Numarası yok bende.” Max ellerini saçlarından geçirdi. “Eğer olsaydı arardım.”</p>
<p>“Büyük ihtimalle polis onunla iletişime geçecektir. Eğer orada olsa öğrenirlerdi. Şu anda onu arıyor olmazlardı.”</p>
<p>Max, omzunu silkti. “Sadece, sürekli Port Sentinel’i terk etmekten bahsettiğini biliyorum. Annesiyle yaşamaktan nefret ediyordu.”</p>
<p>“Çünkü çok katıydı.”</p>
<p>“Ve deliydi.” Kafasını salladı. “Onu sadece bir kez gördüm ve hemen orada beni bıçaklayacağını düşündüm. Onunla Fore Caddesinde karşılaştık ve Gilly dehşete kapıldı. Elini tutuyordum ve Gilly hemen çekti elini sanki ele ele tutuşmak, başının belaya girmesine yeterliymiş gibi. Annesi onu, hemen eve gönderdi.”</p>
<p>“Eve gittiğinde ne oldu Gilly’ye?</p>
<p>Max çok samimi görünmüyordu. “Hiç söylemedi.”</p>
<p>“Sen hiç sormadın.”</p>
<p>“Bak, berbat bir erkek arkadaş olduğumu söyledim, değil mi? Hatalar yaptım. Herkes hata yapar. Ama Gilly’yi gerçekten önemsedim ve onun için hep endişelendim. Çok garip davranıyordu. Claudianın partisindeki o olay...” Ellerini yüzünde dolaştırdı. “Beni çok kokuttu. Benimle tekrar birlikte olmak istemediğini biliyordum ama gerçekten bir arkadaşa ihtiyacı ol-duğunu düşündüm.”</p>
<p>“Ah, doğru. Senin ilgin tamamen arkadaşçaydı.”</p>
<p>“Evet. Öyleydi.” Max bu konuyu tartışmaya cesaretli, gözlerini bana dikti. “Ona takıntılı olduğumu söylüyorsun ama değildim. Sadece onunla konuşmak istedim. Hepsi bu. Onu özledim.”</p>
<p>“Ama o seninle konuşmayı denedi, değil mi? Günlükte neler yazdığını açıklamak istedi. Ama sen onunla konuşmadın.”</p>
<p>“İlk başta değil. Ona çok kızgındım. Bu olay benim için sorun değilmiş gibi davranmayacağım. Biz birlikteydik ve o arkamdan iş çeviriyordu, başka biriyle görüşüyordu. Bu kötüydü. Ama bana onun kim olduğunu söylememesi yüz kere daha kötüydü.” Sandalyesini sertçe geri iterek ayağa kalktı, o kadar sert itti ki sandalye sallandı ve yere düştü. Mutfağın içinde, küçük bir dairenin içinde yürüdü. “Benim için nasıl olduğunu bir düşün, tüm arkadaşlarıma bakarken hangisinin benim arkamdan Gilly ile birlikte olduğunu merak etmek.”</p>
<p>“Kime güveneceğine karar vermek çok zor olmuş olmalı.”</p>
<p>“Evet.” Max mutfak tezgâhının üzerinde ellerini birleştirdi ve başını öne eğdi. “Ve tabii Gilly’nin bunu yaptığını bilmek de zordu. Birinin ona bunu yapmasına izin verdiğini bilmek. Kendisine olan saygısının bu kadar az olduğunu bilmek.”</p>
<p>“Ona böyle mi söyledin?”</p>
<p>“İlk başta.” Yan yan bana baktı. “En iyi tepki değildi.”</p>
<p>“Değil gerçekten.” Düşünürken kaşlarımı çattım. “Hiç sana kiminle görüştüğüne dair ipucu verdi mi?”</p>
<p>“Hayır.”</p>
<p>“Senin şüphelendiğin biri oldu mu?”</p>
<p>Max ciğerlerindeki tüm havayı verdi. “Herkes? Kimse bana itiraf etmedi. Ve kim yalan söylüyorsa harika bir iş çıkardı. Genelde bu tür şeyler açığa çıkar ama kimse duymamış gibiydi. Ya da duydularsa bile bana söylemediler.”</p>
<p>“Onun günlüğünü okudum. Bunu yazmış, ama onu teşhis etmeme yardım edecek herhangi bir isim ya da bir şey kullanmamış. Ona sadece ‘X’ demiş.</p>
<p>Max başıyla onayladı. “Takma isimleri severdi.”</p>
<p>“Sana ne derdi?”</p>
<p>Utanarak başını eğdi. “Hmm. Emin değilim.”</p>
<p>Kronolojiyi düşündüm. “R olabilir mi?”</p>
<p>Kulakları yanıyordu. “Muhtemelen. Şeyin baş harfi...” Sustu.</p>
<p>“Söyle bana. Söz veriyorum. Gülmeyeceğim.”</p>
<p>“Romeo.” Ben gülmemek için kendimi zor tutarken, “Bu onun fikriydi.” diye hızlıca ekledi. Max benim Romeo imajıma hiç uymuyordu ama bunun bir önemi yoktu; Gilly onu sevmişti.</p>
<p>“Mantıklı.” dedim. “Talihsiz âşıklar. Sen de ona Juliet mi diyordun?”</p>
<p>“Ben ona Gilly diyordum.” dedi alçak sesle.</p>
<p>“Günlüğünde korkmuş görünüyor Max. Senden korkuyor muydu?”</p>
<p>“Umarım korkmuyordun” dedi ama bunun imkânsız olduğunu söylemedi. Bay Lowell’in sınıfının dışında, Gilly’yi bek-lerkenki yüz ifadesini hatırladım -düşünceli bir kararlılık- ve merak ettim.</p>
<p>“Tarih projesinde seninle çalışmak istemedi.”</p>
<p>“Evet, bu tamamen beni adam yerine koymamaktı.” Üzüntülü görünüyordu. “Daha iyi anlaşmaya başladığımızı düşünüyordum. Onu affettiğimi göstermek için çok çabalıyordum ve ilerleme kaydettiğimi düşünüyordum. Ve sonra o beni tüm sınıfın önünde utandırdı sanki onu aldatan benmişim gibi. Acıttı.”</p>
<p>“Yani projeyi seninle yapacağını düşünmüştün.”</p>
<p>Max omuzlarını silkti. “Neden olmasın? Yani biraz tuhaftı ama üstesinden gelmiştik. Yine de ondan hoşlanıyordum. Çok. Saygılıydım. Birlikte çalışabilirdik.”</p>
<p>“Ona hiç zarar verdin mi?”</p>
<p>“Onun duygularını incittim. Ona asla el kaldırmadım. “</p>
<p>“Nessa, seninle dedikodular hakkında konuşmaya çalıştıktan sonra gözünde bir morluk oluştuğunu söyledi.”</p>
<p>öfkelendi. “Evet ama benden değil. Nessa bunu benim yaptığımı mı söyledi?”</p>
<p>“Onun izlenimi öyleydi.”</p>
<p>Max lavaboya yaslandı. “Asla. Hayır, hayır, hayır. Ben değildim. Asla bir kıza vurmam. Dün diziyle yüzüme vurduğunda Nessaya bile vurmadım hem de o kadar da kız özelliklerine sahip olmamasına rağmen.”</p>
<p>İşte buydu. Hemen soruyu yapıştırdım. “Nessanın kızları sevmesi seni neden ilgilendiriyor? Neden senin için bir tehdit oluşturuyor? Neden onu kendi hâline bırakamıyorsun ve sen kendi hayatına devam ederken, onun da kendi hayatına devam etmesine izin vermiyorsun?”</p>
<p>Şaşırmış görünüyordu. “Sadece onu sevmiyorum.”</p>
<p>“O da seni sevmiyor ve senden çok daha katı ama bunların onun cinsel tercihleriyle alakası yok.”</p>
<p>“Sana benim hakkımda her türlü yalanı söylüyor. Kendimi savunamaz mıyım?”</p>
<p>“Kendini savunmak için ona isimler takmak zorunda değil-• n</p>
<p>sın.</p>
<p>Max kollarını kavuşturdu. “Tamam, dün onu gördün. Bana vurdu. Provoke edilmemiş bir saldırıydı. Sence Gilly’ye vurma ihtimali daha yüksek olan kim ?”</p>
<p>“Bilmiyorum.” dedim dürüstçe. “Ama neden suçu birbirinizin üzerine atmaya çalıştığınızı görebiliyorum. Ve bu bize Gilly yi bulmakta yardımcı olmuyor.”</p>
<p>“Sana yapabileceklerimi söyledim.” ilk defa söylediği gerçek gibiydi ve Max’e neden daha hoş bir insan olmadığından başka soracak bir soru düşünemiyordum.</p>
<p>Ayağa kalktım ve fırının yanında duran müsvedde bir kâğıda telefon numaramı yazdım. “Eğer Gilly’den haber alırsan beni bilgilendir.”</p>
<p>“Bilgilendireceğim.”</p>
<p>“Bence Müfettiş Henderson’la da konuşmalısın. Gilly hakkında bildiğin her şeyi ona anlat. Annesini anlat.”</p>
<p>Ellerini cebine sokarak, huzursuzca, “Sen yapamaz mısın?” dedi Max.</p>
<p>“Sanırım senin anlatman daha iyi olur.” dedim. “Bu arada benden bahsetmemen de daha iyi olur. Gerçekten burada olmamam gerekli.”</p>
<p>“Tamam.” Hâlâ mutlu görünmüyordu.</p>
<p>“Gilly’ye gerçekten yardım etmek istediğini farz ediyorum.”</p>
<p>“Tabii ki istiyorum.”</p>
<p>“O zaman doğru olanı yap.” dedim.</p>
<p>“Başımın belaya girmesini istemiyorum.”</p>
<p>“Neden başın belaya girsin?”</p>
<p>“Televizyon izliyorum.” dedi. “Biz kız kaybolduğunda, her zaman erkek arkadaşına bakarlar.”</p>
<p>“Bu durumda eski erkek arkadaşı.”</p>
<p>“Bu daha da kötü.” Max kollarıyla kendini sardı. “Hiçbir ilgim yokken tüm bunların içine girmek istemiyorum. Ama Gilly’nin eve dönmesini istiyorum.”</p>
<p>“O zaman doğru tercihi yapmalısın.” dedim “Ve umarım işe yarar.”</p>
<p>Evden çıkarken, Gilly’nin günlüğünü düşünüyordum.</p>
<p><span style="font-style:italic;">önceden korkuyordum ama şimdi kötü bir şey olacak diye dehşet içindeyim.</span></p>
<p>Dehşet içinde olan bir tek o değildi.</p>
</body>
</html>