<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h3><a id="bookmark0"></a>22</h3>
<p>En önemli olandan başlayalım. Saatimi görebilmek için kıvrıldım. Dalgaların yükselmesine hâlâ yarım saat vardı. Bu da fırtınanın yarım saat sonra daha kötü olacağı anlamına geliyordu ve evin bu fırtınadan ciddi bir zarar görmeden kurtulması mümkün değildi.</p>
<p>Hemen oradan çıkmalıydım. Will’in babasını çağırmasının ne kadar süreceğini ya da geri gelip gelmeyeceğini düşünmek istemedim. Geri gelirken Gilly ve John’la karşılaşma ve onları durdurmaya çalışma ihtimali yüksekti. Ve o tehlikeli olanın Gilly olduğunu bilmiyordu. Lowell’la uğraşırken, Gilly tarafından gafil avlanışını gözümün önünde canlandırabiliyordum.</p>
<p>Bir an ona zarar verdikleri gözümün önüne geldi.</p>
<p>Will’le ilgili canımı yakan bu endişeyi bir tarafa bıraktım. Ben bu şekilde kapana sıkışmışken ona yardım edebilmek için yapabilecek hiçbir şeyim yoktu ve kurtarılmayı beklemenin de hiçbir anlamı yoktu. Kendimi kurtarmak bana kalmıştı.</p>
<p>Önce merdivene baktım. Evin geri kalanının barakadan farkı yoktu ama merdiven yeniydi masif ahşaptan yapılmıştı ve çelik basamaklarla güçlendirilmişti.</p>
<p>Neyse ki merdiven çürük ve eski değildi. Mutfağa girdiğimde, Gilly ve Lowell benim kapıya ulanmaya çalıştığımı düşündüklerinde, Gily’nin açık bıraktığı çekmeceden paslı bir bıçağı alıp cebime atma şansı yakalamıştım. Gilly beni yakalamadan önce kotumun cebine koymuştum.</p>
<p>Tek yapmam gereken onu çıkarmaktı.</p>
<p>Sonraki birkaç dakika çok da şık değildi. Bıçağın ucuna ulaşmaya çalışırken girdiğim yamuk hâller sırasında verdiğim mücadeleyi ve küfürleri içeriyordu. Lowell ellerimi yüz hizamda yukarıya bağlamıştı, bu yüzden cebime ulaşabilmek için merdivenin alt basamaklarından çıkmak zorunda kaldım ve ellerim hissizleştiği için pek tutmuyordu. Bıçağı düşürmekten çok korkuyordum. Eğer yere düşerse bir daha asla alamazdım. Sol elimle tutarak -çünkü o elimi daha çok hissedebiliyordum ve ipin o tarafı daha gevşekti- yavaşça ve acı çekerek cebimden çıkardım. Üstün bir dikkatle bıçağı ipin altına soktum ve kesmeye başladım. Ve bir kez daha şanslıydım: Çok eski bir ipti ve bıçağın baskısıyla plastik ipler anında birbirinden ayrılmaya başladı. Birkaç kere bıçağı kendime batırdım ve tenimi kestim, gerçi çok da hissetmedim. Ev buzdolabı gibiydi ama ben terliyordum.</p>
<p>Yarısına geldim... İkide üçü bitti... İpin tamamen kopmasını umarak çektim ama inatçıydı. Dalgalar büyük bir gürültüyle duvarlara çarpıyordu, hayatımda duyduğum en yüksek sesti. Gözlerimden sessizce akan yaşlarla gücümü iki katına çıkardım ve sonunda geriye kalan birkaç tel de birbirinden koptu. Ellerimi kurtardım, ipin tenimi kestiği yer yanıyordu, kan yeniden ellerime aksın diye birkaç saniye parmaklarımı esnettim. O hâlleriyle katı ve işe yaramazlardı ve ellerimi kullanmaya ihtiyacım vardı.</p>
<p>Evin ön kapısından, suyun baskısı altında kaygı verici gıcırtı-</p>
<p>lar geliyordu ve ben de Lowell’in kilitlediği yan kapıya koştum, içerden açılabilen kilidi olan bir kapı olmasını umuyordum ama tabii ki değildi ve ne kadar kuvvetli çekersem çekeyim yerinden oynatamadım. Yedek anahtar olabilir mi diye mutfak çekmecelerine baktım ama tabii yoktu, aslında olmasını beklemiyordum. Bu çok kolay olurdu. Tezgâhın üzerindeki karışık çatal bıçak takımı ve çöp yığınını arkamda bırakarak, pencerelere döndüm, tek tek hepsini açmayı denedim ama o kadar çok boyanmışlardı ki kurumuş boyalar açılmasını engelliyordu, onları bir keskiyle açmaya çalışmak saatleri alırdı. İkisi de ben de yoktu.</p>
<p>Geriye sadece banyo penceresi kalmıştı. İçeri koştum ve girer girmez ışığın düğmesine bastım. Işık yanmadı ve arkamdaki oturma odası da karanlığa gömüldü. Dinlemek için durdum ve jeneratörün sesinin kesildiğini fark ettim. Zar zor görebiliyordum. <span style="font-style:italic;">Harika.</span></p>
<p>Aynı Gillynin yaptığı gibi banyo penceresini açmak için küvetin üstüne tırmanmak zorunda kaldım. Yarıya kadar açılmış ve sıkışmıştı. Ama Gillynin yüzünü oradan sokarak baktığını hatırladım; daha fazla açabileceğimi biliyordum ve bunu yapmaya kararlıydım. Arkamda, kapının önündeki eşya yığının üstünden düşen kanepenin sesini duydum. Hint kamışından örme bir kanepeydi ve yükselen suyun üzerinde diğer ağır eşyalarla çarpışarak oturma odasında mayın gibi dolaşıyordu. Üzerine çıkabileceğim bir küvet olduğu için memnundum çünkü su banyonun yerinde de yayılmaya başlamıştı. Pencereyi açmak için daha çok uğraştım ve pencerede kalan birkaç santimlik alanı da yukarı ittiğimi gösteren tak sesiyle ödüllendirildim.</p>
<p>Pencerenin ortasından geçen, hırsızlar için caydırıcı bir önlem olan metal parmaklık olmasaydı özgür kalmıştım, kim bu barakayı soymayı düşünecek kadar umutsuzluk içinde olabilirdi.</p>
<p>Parmaklığı salladım <span style="font-style:italic;">ve</span> ittim ve sonra küvetten aşağı yere bilek hizasındaki suya, parmaklığa vurmak için kullanabileceğim sert bir şey bulmak umuduyla atladım. Eski bir döşeme tahtası parçası buldum, üstü pürüzlüydü ve deniz suyu sebebiyle de kaygandı. Onunla vurdum ama tahta anında kırıldı. Paslı ve eski olmasına rağmen, parmaklığı bir milim bile oynatamadım. Ne kadar çok denesem de bir türlü doğru açıyı bulamadım, yağmurdan dolayı ıslaktı da ve ağlamaya başladım. Fırtınayı banyoda atlatmam mümkün olabilirdi, sudan korunmak için yeteri kadar yükseğe çıkıp orada bekleyebilirdim, tabii tüm evin başıma yıkılmadığını farz edersem. Ama dışarı çıkmak istiyordum ve özgür olmaya çok yakındım.</p>
<p>Uzaktan gelen bir bağırtı beni yerimden sıçrattı. Daha çok benim adımmış gibi gelmişti kulağıma.</p>
<p>“Buraya!” Yeniden parmaklığa tutundum, bu sefer destek için bağırdım: “Hey! Buraya!”</p>
<p>Karanlıkta yanan güçlü bir fener gördüm ve onu tutan insanı görmek için başımı uzattım. Ve bir fener daha, bu daha güçlü bir ışık yayıyordu. İkinci fenerden gelen ışık, önde olan ilk kişiyi aydınlattı ve ben Will’in siyah kafasını tanıdım. Will -gözlerimi kısarak baktım- ve babası. Will yaklaşık on metre uzaktaydı, yandaki kum tepesinin üstüne çıkmaya çalışırken rüzgârla mücadele ediyordu, babası arkasındaydı. Ne yapmaya çalıştıklarını ve neden beni almaya gelmediklerini anlamaya çalışarak bir süre baktım. Sonra neyin sorun çıkardığını anladım. Ben kendimi kurtarmaya çalışırken, su kulübenin etrafını sarmıştı ve şimdi etrafında bir hendek oluşmuştu.</p>
<p>Will kum tepesinden biraz koşarak biraz kayarak, hâlâ basabileceği, pencereye en yakın kuru bir noktaya gelmişti. Suyun içine düşmemek için son dakikada kollarını açarak kendini durdurmaya çalıştı. Son anda dengesini sağladı ve fenerini pencereye tuttu. “İyi misin?” Suyun ve rüzgârın sesini bastırmak için bağırmak zorundaydı.</p>
<p>“Daha iyi olmuştum.” Gözlerimi fener ışığından korumaya çalışırken kendime acıma hissimi minimumda tutmaya çalışıyordum. Geliştirmiş olduğum gece görüşümün birazını korumaya çalışıyordum. “Dışarı çıkamıyorum.”</p>
<p>Will binanın yan tarafına baktı. “O kapı...”</p>
<p>“Kilitli.”</p>
<p>Dan, kum tepesinden aşağıya daha sakin bir şekilde inerek Will’in yanında durdu. Komik bir şekilde onun gibi görünüyordu, biraz daha geniş omuzlu, katı ve gri. Kesinlikle daha sinir bozucu. “Anahtar nerede?”</p>
<p>“Bay Lowell’in cebinde.”</p>
<p>Will ve ben dinlerken Dan yirmi saniye kadar hiç durmadan küfretmişti, ben zaten buna alışmıştım. &quot;Az önce onu bir kanıt torbasına koydum.”</p>
<p>“O zaman onları yakaladın.”</p>
<p>“Bize doğru gelen bir Polo gördüm. Babam onları yolda çevirdi.” diye açıkladı Will. “Bay Lowell’i korkutarak ona nerede olduğunu ve ne yaptıklarını söyletti. Ama anahtara ihtiyacımız olduğunu bilmiyorduk.”</p>
<p>“Of.” Sanki bana dünyanın en kötü haberini vermiyorlarmış gibi durumu hafifletmeye çalıştım. “O zaman burada kaldım.”</p>
<p>“Orada kalamazsın.” Will ayakkabılarını çıkardı ve yere koydu. “Bekle. Seni almaya geliyorum.”</p>
<p>“Ne yaptığını sanıyorsun?” diye bağırdı Dan. Will’in kolundan tuttu. “Oraya can yeleğin olmadan gidemezsin. Bir cankurtaran baladı. Bu intihar. Sahil güvenlikler yolda ve...”</p>
<p>“Bekleyemem. Jess bekleyemez.”</p>
<p>“Ben giderim.”</p>
<p>“Hayır, Baba...”</p>
<p>“Benimle tartışma.” Dan bunu ondan daha önce hiç duymadığım bir ses tonuyla söylemişti. “Bunu yapmana izin veremem.”</p>
<p>Evin diğer tarafında bir pencerenin kırıldığını duydum, suyun gücünden cam patlamıştı. Parçalar iki adamla benim aramda bir cadının kazanının içindekiler gibi döne döne uçuşmuştu. Su atık doluydu; dallar, evin parçaları -Tanrı bilir daha neler- ve şiddetli bir şekilde yükselip alçalıyordu.</p>
<p>“Ben gidiyorum.” Will fermuarını bile açmadan ceketini başından çıkardı.</p>
<p>“Oraya gidemezsin. Yasaklıyorum.” Dan umutsuzca onu tuttu. “Senin yerine gitmeme izin ver. Bu benim işim.”</p>
<p>“Ben senden daha güçlüyüm. Daha iyi bir yüzücüyüm.”</p>
<p>Büyük bir dalga evin ön tarafına çarpınca omzumun üstünden arkaya baktım. Evin temel direklerinden biri çökmüştü ve ön taraf tamamen paramparça olmuştu. Yerdeki tahtalar suyun ve çatının ağırlığı atında çökmüştü.</p>
<p>Zaman kalmamıştı.</p>
<p>Pencerenin pervazına tırmanarak çatıya tutundum. Paslanmış parmaklığa olabildiğince çok güç vererek sertçe, metalin kırılma sesini duyana kadar vurdum. Birkaç kere daha vurdum ve iterek çıkarmayı başardım. Sonra küçük pencereden çıkarak pencere eşiğine oturdum. Dan ve Will, ağzımı elimin arasına alarak bağırınca tartışmalarını yarıda bıraktı.</p>
<p>“Sahil güvenliğin buraya gelmesi ne kadar zaman alır?”</p>
<p>“Her an gelebilirler.” dedi Dan.</p>
<p>Bir sonraki ses, bir parçalanma sesi olmasaydı çok iyi olacaktı.</p>
<p>“Çatı çöküyor.” diye bağırdı Will. “Oradan çık!”</p>
<p>Söylediği anda, çatının büyük bir bölümü çöktü. Kereste korkunç bir güçle aşağıya düştü, içgüdüsel olarak binadan atladım. Evin etrafını basan su dev bir hayvan gibi beni sardı, gücü ayaklarımı yerden kesmiş, beni bir sağa bir sola sürüklüyordu, yüzümü suyun üzerinde tutmak için mücadele ettim, güvende olmasam bile yönümü kaybetmemek, nerede olduğumu bilmek için. Kuru toprak benden 4-5 metre uzaktaydı ama binlerce kilometre uzakta da olabilirdi çünkü nereye gittiğimi kontrol edemiyordum. Bir dalga yüzüme çarptı, deniz suyu burnumdan ve ağzımdan giren deniz suyu az kaslın beni boğuyordu. Suyun altında, evin parçaları bana çarparak canımı yakıyordu ve ben bana yardımcı olabilecek bir şeylere tutunmaya çalıştım, herhangi bir şeye.</p>
<p>Sonunda yakalamayı başardığım şey, karanlık suda belli belirsiz görünen bir figürdü: Oğluyla olan tartışmayı suya atlayarak bitiren Dan.</p>
<p>Bu iyi ve harikaydı ama şimdi de sele karşı mücadele etmesi gereken iki kişi olmuştu. Ancak, benden daha iri ve güçlü olduğu için dalgaların gücüne direnmekte daha iyiydi. Kendine sarıldı, derin nefes alarak durduğu yerde suyun dibine battı ve beni dikleştirdi böylece ayaklarım yere değebildi.</p>
<p>Will suyun ayak bileği hizasında olduğu yerden el salladı ve babası beni ona doğru iterken o da bana doğru uzandı. Ellerimi ona doğru uzattım ve parmaklarımız birbirine değdi. Ve ben bir çığlıkla yana doğru kaydım. Will’in tepkisi bir kedininki gibiydi: öne doğru atıldı, kolumdan tuttu ve hızla beni sudan çekti, onun üzerine düştüm. Sonra kollarını bana sardı ve beni o kadar sıkı tutmuştu ki aramıza bir saç teli bile giremezdi.</p>
<p>“Seni yakaladım?</p>
<p>Sırılsıklamdım ve titriyordum. Kendimi ona yaslamaktan başka bir şey yapmak istemiyordum ama dönüp Dan e baktım, güçlükle suda yürüyerek bize doğru geliyordu. Tam o da güvende olacaktı ki...</p>
<p>Rüzgâr acımasızca esti. Parçalanmış çatıdan kopan kiriş kaydı ve Dan’in kafasının üstüne düştü. Dan, dalgaların üzerine yüzü koyun yattı. Su Dan’i bir ileri bir geri götürdü, hareket etmiyordu, mücadele etmiyordu. Bilincini kaybetmişti.</p>
<p>Will şok olmuştu. “Baba!”</p>
<p>Beni kenara itti, feneri bıraktı ve ben onu durduramadan direkt suya atladı, kolları suyu yararak akıntıyla birlikte yüzdü. Feneri aldım ve karanlıkta görünmediği için Dan’in sarı ceketinin üzerine tuttum. Will’in onu, fener ışığının alanından çıkmadan önce yakaladığını gördüm.</p>
<p>Aman Tanrım.</p>
<p>Gelmesi gereken sahil güvenliğe bakmak için kum tepesinin üstüne çıktım. Karanlığı bozan hiçbir şey yoktu. Arkamda, sadece daha fazla karanlı vardı, yardımımıza koşan polis memurları değil.</p>
<p>Tek başımızaydık.</p>
<p>Yeni plan.</p>
<p>Daha yüksekten, ikisini de görebiliyordum, Will babasının kafasını suyun üzerinde tutmak için mücadele veriyordu. Akıntı onları sağa doğru, denize açılan kayalıkların olduğu yere götürüyordu. Orayı geçerlerse menzil dışına, görüş alanının dışına çıkacaklardı.</p>
<p>Bulunması gereken cesetler olacaklardı, kurtarılması gereken insanlar değil.</p>
<p>Eğer müdahale etmezsem.</p>
<p>Port Sentinel’e geldiğimde ilk öğrendiğim şey, dalgalı günlerde kayaların üzerinde yürümenin güvenli olmadığıydı. Kaygan ve engebeli bir alandı ve dalgaların ne yapacağını tahmin etmek imkânsızdı. İyi havada ve gün ışığında bile yürümek zordu. Fırtınalı bir gecede, kayalıkların üzerinde yürümek tek kelimeyle ölümcüldü.</p>
<p>Bu yüzden kayalıklar boyunca karanlıkta koştum. Dalgalar kayalıklara çarpıyor, deniz suyu üzerime sıçrıyordu ve rüzgâr koşarken ve zaman zaman atlarken ıslak kıyafetlerimin üzerine esiyordu. Ciğerlerim yanıyordu, kalbim o kadar hızlı atıyordu ki ağrıyordu. Dikkatli olmaya zamanım yoktu: Dalgalarla yarışıyordum. Onların yenmesine izin veremezdim. Arada sırada feneri ikisinin üstüne tutarak, onları kontrol ediyor ve Will’in ne yaptığımı fark etmesini umuyordum.</p>
<p>Kayalığın en dik noktasına ulaştım ve akıntının onları hangi yöne götüreceğine dair bir karar vermek zorundaydım. Eğer yanlış yönü seçersem, onlara yardım edemeyecek kadar uzakta olacaktım. Sağ daha kolay göründü. Sol daha muhtemel gözüküyordu. Sola gittim ve doğruyu seçip seçmediğime dair düşünmeme izin bile vermedim.</p>
<p>Kayalıkların sonuna doğru kayalar alçalıyor ve keskinleşiyordu ve dengede kalmak çok zordu. Dizimin üstünde oturabileceğim kadar düz olan son kayanın üzerine çıktım.</p>
<p>Burası kazanacağımız ya da kaybedeceğimiz noktaydı.</p>
<p>Ben onları dalgaların ortasında gördüğümde, su etraflarında vals yapar gibi dönüyordu. Will beni izliyordu, yüzündeki gerginlik çok netti. Dan’in kafası sallanıyordu.</p>
<p>Ve Will’in onu asla bırakmayacağını biliyordum. Onun boğulmasına izin vereceğine onunla birlikte ölürdü. Eğer onu terk ederse, kendisine katlanamazdı, yaşayamazdı.</p>
<p>Will büyük bir çaba göstererek, suyun tersine kayalıklara doğru yüzdü. Dizlerimin üzerine eğildim, bir elimle önümdeki kayayı tuttum şimdi onu çekip çıkarmak benim sıramdı.</p>
<p>İkisi tam onlara ulaşabileceğim noktaya geçmişti ki kötü bir dalga onları tuttu, döndürdü ve uzağa sürükledi. Daha yakına gelmelerini bekleyebilirdim ama bir şekilde bunun tek şansım olduğunu biliyordum. Will’in eli yerine, onun kazağını tuttum ve dişlerimi sıkarak çektim. Su, parmaklarımın arasından kazağını çekmeye çalışırken kaslarım acıyla bağırıyordu. Tüm yapabildiğim sıkı sıkıya asılmaktı; her ikisi de benden daha ağırdı, ikisi bir arada çok daha ağırdı ve tutunacak bir şey yoktu ve bu işe yaramalıydı.</p>
<p>Su geri çekildi, ilk defa bizim lehimize bir durum oluştu. Onları çekebildiğim kadar kayaların üstüne doğru çektim. Will uzandı ve boşta kalan eliyle bir çıkıntı tuttu ben de tüm hayatım ona bağlıymış gibi onun elini tuttum ki öyleydi. Eğer Will boğulsaydı... Düşünemedim bile. Kaslarımdaki ağrıyı ve kayanın tuttuğum yerden tenimi parçalamasını dikkate almadım; sadece Will’i tutmak önemliydi. Deniz onları arkasında bırakarak çekilmişti ve ben Will tehlikeyi atlattığı için, rahatlayarak hıçkırıklara boğuldum. Bir şekilde kolu hâlâ babasını sarıyordu. İki ya da üç hamlede ancak Dan’i olduğumuz yere çekebildi çünkü Dan ölü gibi ağırdı. Sonunda benim yardımımla onu olabildiğince sudan çıkardık, ağzı açılsın diye kafasını geriye aldı. Dan’in gözleri kapalıydı.</p>
<p>Kimseyi daha cansız görmemiştim. Will yanına diz çöktü ve tüm dikkatiyle elini şah damarına koydu.</p>
<p>“Will?” diyerek nefesimi tuttum. “O?”</p>
<p>“Olmasa iyi olur.” Will babasına doğru eğildi ve ona bir tokat attı. “Baba? Sakın öleyim deme Baba. “Şimdi değil.”</p>
<p>Güçlü bir ışık üzerimizde parladı. Başımı kaldırdım ve sahil güvenliğin botunun dalgaları yararak bize doğru geldiğini gördüm, yardım etmeye, kurtarmaya ve güvenliğimizi sağlamaya hazır.</p>
<p>Sadece birazcık geç.</p>
<p>Hendersonların evinden başka, bulunmaktan memnun olacağınız bir sürü ama bir sürü yer vardı: aktif bir volkanın dibi, vebalı bir köy, bir savaş bölgesi... Aslında bulunmaktan hiç hoşlanmayacağım başka bir yer düşünemiyorum.</p>
<p>Karen Henderson tekerlekli sandalyesinden beni izlerken, Will’in yanında pencere kenarında oturmuş hoş ve zararsız görünmeye çalışıyordum. Dar yüzünde her zamanki gibi düşmanca bir ifade vardı.</p>
<p>Ama ben Will için oradaydım, onun için değil. Will parmaklarını benim parmaklarıma geçirmişti ve hiçbir yere gitmiyordum.</p>
<p>Dana önce hiç girmediğim bir odadaydık ve iyi bir sebep için. Dan Henderson’ın odası. Beyaz bir örtünün altında hareketsiz yatıyordu.</p>
<p>Karısı, “Nasıl hissediyorsun?” diye sordu. Sesi bir çocukla konuşuyormuş gibiydi. Dan rahatsız oldu, yerinde kıpırdadı. Kafasında bir bandaj vardı ve teni griydi, ama hasta olması onun aptallıklara tahammül edeceğini göstermiyordu. “Keşke insanlar bana hu soruyu sormaktan vazgeçse.”</p>
<p>“Bu doğal. Neredeyse ölüyordun. İkiniz de.”</p>
<p>Benim olduğum tarafa zehirli bir bakış attı. “Bir kere orada olmamalıydınız. Eğer sen olmasaydın, bunların hiçbiri oimaz-di.” İkinci cümle bana hitaben söylenmişti.</p>
<p>“Bunu vurgulayan ilk insan siz değilsiniz.” dedim. Will parmaklarımı sıktı. Bunun beni desteklediği için olduğunu umdum. Muhtemelen bir uyarıydı. Lütfen kavga etmeyin.</p>
<p>Jess bizi kurtardı.” dedi Will alçak sesle.</p>
<p>Karen homurdandı ve başka tarafa baktı. Hiç şans yok</p>
<p>“İyi sonuçlandı.” dedi Dan. “John Lowell çok uzun bir süre için hapse girecek ve çıktığında da bir daha asla genç insanlarla çalışmayacak. Gilly, eğer yardıma ihtiyacı olan biri varsa bu kesinlikle o kız. Neredeyse annesini öldürüyordu. Başaramadığı için çok şanslı. Ve birkaç şey için John Lowell’i suçlayabileceği için de şanslı; mesela Jess’i ölüme terk etmek Cinayete teşebbüsten yargılanıyor. Avukatları, dava boyunca Bay Lowell’i işaret edecek ve dürüst olmak gerekirse bu benim hiç umurumda değil. Gilly de bir kurban. Eğer Bay Lowell onu arkadaşlarından, ailesinden ve güvendiği herkesten ayırmamış olsaydı bunların hiçbiri olmazdı. Onu manipüle etti. Gilly’nin yaptıklarından ve dönüştüğü kişiden o da sorumlu. Bu durumda, bir genç suçlu merkezinde 18’ine gelene kadar kalacak ve sonra çıktığında birkaç yıl daha yetişkin hapishanesinde kalır, sonra da cezası bittiğinde yaptıklarıyla ilgili daha akıllıca muhakeme yapacak durumda olmalı.”</p>
<p>“Onun için üzülüyorum.” dedim.</p>
<p>“Çok yüce gönüllüsün.” dedi Dan, iç çekti. “Umarım hapishanede yardım alır. Onun için en iyi olan medyanın ilgisinden uzak olmak. Hikâye tüm gazetelerde çıktı ve herkes de Gilly’ye sempati duymuyor. Hepsinin onun fikri olduğunu ve masum olanın Lowell olduğunu düşünülebilir.”</p>
<p>Aşağıdan bir ses geldi: biri ön kapıyı açıyordu.</p>
<p>“Merhaba? Herkes nerede?” Bu benim teyzemin sesiydi. Hendersonların evinin anahtarı ondaydı ve Dan hastanedeyken bütün hafta orada kalmıştı.</p>
<p>“Tilly.” Dan’in yüzü yumuşadı. “Biriniz gidin ve ona yukarı gelmesini söyleyin.”</p>
<p>“Ben gideyim. Onunla konuşmak istiyorum.” Karen sandalyesini çevirdi ve hole doğru sürdü. Tilly onunla oldukça iyi anlaşıyordu çünkü onun şikâyetlerine ve iğneli laflarına kulak asmıyordu. Karenin sahip olduğu arkadaşa yakın tek kişi oydu. Karenin onunla yalnız konuşmak istemesi beni şaşırtmadı, muhtemelen benim ve Dan’in nankörlüğü hakkında şikayet edecekti. Hiç kimse onun berbat bir hasta olmasına şaşırma-mıştır.</p>
<p>Will babasına baktı. “Keşke hastanede kalsaydım mı diyor-sun?</p>
<p>“Biraz.” Dan tek kaşını kaldırdı. “Hastane eğlenceli değil ama en azından her zaman dikizleyebileceğin hemşireler var.”</p>
<p>Zalim. Will utanarak başını sallarken ben tamamen ifadesiz kaldım.</p>
<p>“Baba...”</p>
<p>“Üzgünüm.” Bakmadı. Onu bir süre daha yaraktan çıkarmayacak kafatasındaki kırıklara, hasar görmüş kürek kemiğine ve çatlamış kaburgasına ve arkasındaki kopmuş bağ dokusuna rağ-men, Dan eski hâline dönüyordu. Neredeyse boğulduğundan bahsetmiyorum bile. Kurtulduğu için şanslıydı.</p>
<p>Hepimiz şanslıydık.</p>
<p>“Minnettarım.” dedi Dan sanki benimle aynı şeyleri düşünüyormuş gibi. “Ama beni bırakmalıydın Will, ölebilirdin ve bu ne işimize yarayacaktı?”</p>
<p>“Bırakamazdım.” Will’in sesinde hiçbir duygu yoktu. Üzgünüm.”</p>
<p>“Benden nefret ettiğini sanıyordum.”</p>
<p>“Ben de öyle düşünüyordum.” Sözleri havada asılı kaldı. Will başka bir şey söylemeyecekti. Dan’in tüm duyabileceği bunlardı. Hak ettiği bu kadardı.”</p>
<p>Dan zar zor gözlerini kırparak tavana baktı. “Jess bana seni kaybedebileceğimi söyledi.”</p>
<p>Will’in gerildiğini hissettim. “Öyle mi?”</p>
<p>“Ve bu da bana belki de iyi bir baba olmadığımı düşündürt-tü. Yaptığımın doğru olduğunu sanıyordum.”</p>
<p>“Nasıl?” dedi Will dikkatle kelimelerini seçerek devam etti. “Kendinden nefret ettirmeye çalışman nasıl doğru olabilir?”</p>
<p>“Çünkü gitmeni istiyorum. Bu kasabadan çıkmanı ve arkana bakmamanı istiyorum.” Dan ikimize de bakmıyordu. “Annenin seni burada kalmaya ikna etmesini istemiyorum. Jess’in de buna sebep olmasını istemiyorum, özgür olmanı istiyorum.”</p>
<p>Will yine elimi sıktı. “Çünkü bu senin yapamadığın bir şev Peki ya benim hayattan beklediğim bu değilse?”</p>
<p>“O zaman ben başarısız oldum.” dedi Dan kısaca. Sen bundan daha iyisin Will. Hep başkalarım düşünüyorsun. Seni itmediğim sürece gidebilecek kadar sağlam olmadığını düşündüm. Benden nefret etmeni takmamaya çalıştım. Bu benim</p>
<p>yaptığım bir seçimdi.”</p>
<p>Bu benim kendi tercihim değildi ama bu tipik Dan’di. Sonuca götüren tüm yollar mübahtır.</p>
<p>Will tekrar konuştuğunda sesi çok yorgun çıkıyordu.” Annemi bırakamam. Durumuyla takası yok. Bunu biliyorsun.”</p>
<p>“Üniversiteye gitmelisin.” Dan’in sesinde uyarı vardı.</p>
<p>“Kaydımı dondurdum.”</p>
<p>“Olmasını istemediğim şey tam olarak bu.” diye Dan anında cevap verdi. “Aynı benim gibi hayatını harcayacaksın. Bunlar senin zorunlulukların değil Will. Sen doğmak istemedin. Bu benimle ve annenle ilgili, seninle değil. Annenin seni, bunun ortasına çekmesine izin verme.”</p>
<p>Tilly hızla kapıyı açtı ve ışık saçarak odaya girdi. “Dan, geri dönmüşsün! Nasıl hissediyorsun?”</p>
<p>“Başım ağrıyor ve açım.”</p>
<p>Tilly kafasını yana yatırdı. “Çorba? Sebze çorbası yaptım. Seveceksin. içinde yeşil mercimek var.”</p>
<p>Dan suratını ekşitti. “Çorbadan nefret ederim.”</p>
<p>Kendimi tutamadım; gülmeye başladım. Will sırıttı sonra kahkaha atmaya başladı. Dan ateş saçan gözlerle bize baktı ve bu kahkahalarımızı artırdı.</p>
<p>“Pardon.” dedim nefes almaya çalışarak, “Ama çok huysuzsun Dan. Kim çorbadan nefret eder?”</p>
<p>“Ben ederim.” O da gülümsemeye başlamıştı.</p>
<p>“Tüm çorbalardan mı?” diye sordu Tilly. Gözleri kocamandı ve yalvarıyordu.</p>
<p>“Hemen hemen.” diye iç çekti Dan. “Tamam, mercimek çorbasını deneyeceğim.”</p>
<p>Ellerini çırptı. “Gidip ısıtayım.”</p>
<p>Tilly merdivenlerden aşağıya inerken kapı çaldı ve kapıyı açtığını duydum.</p>
<p>“Keşke insanlar beni yalnız bıraksa.” dedi Dan. “Başka ziyaretçi istemiyorum.”</p>
<p>“Çorba yok, ziyaretçi yok. Anladım.” dedim.</p>
<p>“Daha Fazla ağrı kesici.”</p>
<p>“Yarım saat sonra.” dedi Will, saatine bakarak.</p>
<p>“Hadi ama.”</p>
<p>“Hayır, Baba.”</p>
<p>Dan başını tekrar yastıklara koydu ve burnundan derin derin nefes aldı. Diğer insanlara bağlı olmak onun için saf işkenceydi. Sanki acısını artırmak için Karen kapıyı açtı ve yeniden odaya döndü.</p>
<p>“Umarım ben yokken beni çok özlememişsinizdir.” dedi küçümser bir şekilde ama kimse aldırış etmedi. “Kapıyı kim çaldı?”</p>
<p>“Hiçbir fikrim yok.” dedi Will. “Görmedik. Tilly onları içeri aldı.”</p>
<p>Bunu söylediği anda, Tilly kapıyı açtı ve içeri girdi, şaşkınlıktan boş bakıyordu. Yine de neşeli olmaya çalışıyordu. “Bakın kim burada.”</p>
<p>Annem, hemen arkasında babamla içeri girdi. Babam? Annem bana baktı ve onun yüz ifadesini anlayamadım, daha çok şok ve öfke. Babam asil görünüyordu ki bu kötüye işaretti.</p>
<p><span style="font-style:italic;">Ne yaptın sen?</span></p>
<p>Karen anneme lanet okuyan gözlerle baktı ama babamı görünce yüzü değişti. Olmazdı ama gördüğüm manzara kokutu-cuydu.</p>
<p>Karen, “Gitsem daha iyi olur.” dedi ve tekerleklerini döndürerek kapıya doğru ilerledi.</p>
<p>“Kal.” Babamın sesi ciddiydi. “Burada olman gerekiyor Ka-ren.</p>
<p>“Neler oluyor?” diye sordu Dan. Yatarken kendini daha avantajsız konumda hissettiği için, yatakta oturmak için mücadele veriyordu.</p>
<p>“Nasıl hissediyorsun?” diye sordu annem ve ona patlamak yerine Dan sırıttı.</p>
<p>“Cehennem gibi. Ama beni beladan kurtardığı için kızına minnettarım.”</p>
<p>“Bazen böyle yapar.” dedi annem, ne kadar gurur duyduğunu saklamaya çalışarak ama beceremeyerek. Sonra yüzü yeniden ciddileşti ve dönüp babama baktı, endişeliydi.</p>
<p>Neler oluyor?</p>
<p>Dan onun arkasına baktı ve kaşlarını çattı. “ Neden buradasın Chris?”</p>
<p>Babam ancak darağacına yürüyen biri kadar neşeliydi. “Sana bir şey söylemem gerek. Bilmen gereken bir şey.”</p>
<p>“Dur.” dedi Karen, sesi zayıftı.</p>
<p>“Dan seni sevmek için hiçbir sebebim yok ama sen Jess için kendini tehlikeye attın. Bana ne yaptığını anlattı.” Babam yutkundu. “Ve ben minnettarım. O yüzden de gerçeği bilmeni istiyorum, ne olursa olsun.” Bana baktı. “Üzgünüm Jess.”</p>
<p>“Neden? Neden bahsediyorsun?” Pencere kenarının ucunda oturuyordum. Ayağa kalktım. “Gerçek ile neyi kastediyorsun?”</p>
<p>“Gitmem gerek.” Karenin yüzü kıpkırmızı oldu. “Will, beni buradan çıkar.”</p>
<p>O da ayağa kalktı ama tereddüt etti, ne yapacağından emin olamadı.</p>
<p>“Olduğu yerde bırak. Sen de burada olmalısın.” Babam derin bir nefes aldı. “Hepiniz neden Port Sentinel’e geldiğimi biliyorsunuz. Molly’yi bana geri dönmeye ikna etmek için geldim. Ben o ve Jess’in yeniden bir aile olmamızı istedim. Burada mutlu olduğunu ve Londra’ya asla geri gelmeyeceğini biliyordum. Bunun yerine birlikte burada yeni bir hayat kurabiliriz ve belki yanlış yaptığım şeyleri telafi edebilirim diye düşündüm.”</p>
<p>Dan homurdandı. “Sözde.”</p>
<p>“Değiştiğimi kanıtlama şansım olmadı.” dedi babam dürüstçe. “Ama Karen’la konuştum. Karen ile çok ortak yönümüz var. İkimiz de Molly ve senin ayrıldığınız ve başkalarıyla evlendiğiniz için duyduğunuz pişmanlıktan dolayı çok acı çektik.”</p>
<p>“Bu eski bir hikaye.” dedi Dan. “Yeni bir şey söylemiyorsun.”</p>
<p>“Oraya geliyorum.” diye anında cevap verdi babam. “Bırak da açıklayayım. Evliliklerimizi yürütmek için gerçekten hiç şansımız olmadı. Molly ile aramızda her zaman bir gölge vardı ve Karen’ın’da sizinle ilgili aynı şeyi düşündüğünü biliyorum Dan. Ama bununla devam ettik çocuklarımız oldu ve onların büyümelerini izledik.” Derin bir nefes aldı. “Ve onlar büyüdükçe, çocuklar özgür birer birey olacak kadar büyüdükleri gün geldiğinde, ayrılacaktık, boşanacaktık.”</p>
<p>Bu mağdur rolü konuşmasına daha fazla kadanama varak. “O yüzden ilk adımı kendinin atması gerektiğini düşündün ve annemi kendinden en az on yaş küçük kızlarla aldattın.<sup>0</sup> dedim.</p>
<p>“Tamam, iyi idare edemedim. Yanlış adımlar attım.” Babam iç geçirdi. “Her neyse Molly’yi özgür bıraktım. Ve beklediğim gibi, biz ayrılır ayrılmaz o buraya geri döndü.”</p>
<p>“Bu Dan için değildi.” dedi Tilly. Sesi öfkeden gergindi. “Freya öldükten sonraydı, o buraya bana destek olmaya geldi.”</p>
<p>“Her neyse büyüdüğü yere geldi. Senin olduğun yere, Dan.”</p>
<p>“Hiçbir şey olmadı.” Dan, yüzünde daha önce görmediğim bir gülümsemeyle anneme baktı. “Yapmazdı ve yapamazdım, Chris şu anda yatağa bağlı olduğum için çok şanslısın çünkü eğer sağlıklı olsaydım Molly ve benim tekrar bir araya geldiğimizi ima ettiğin için sana, seninle ilgili ne düşündüğümü gösterirdim.”</p>
<p>“Ama etrafında dolaştın.” dedi Will. “Birbirinizi çok gördünüz. Ben sizi arabanda birlikte gördüm baba.”</p>
<p>“Bak, bunu düşünmediğimizi söylersem yalan söylemiş olurum. Bir zamanlar birbirimizi çok sevdik. Bu kaybolmuyor. Ama o zamandan beri ikimizde hayatımıza devam ettik. Değiştik.”</p>
<p>“Sadece arkadaştık.” dedi annem. “Kimsenin görüştüğümüzü bilmesini istemememizin nedeni Kareni üzmek istememizdi. Dan bundan hoşlanmayacağını düşündü.”</p>
<p>Karen kahkaha attı ve korkunç bir sesti. “Tabii. Kimse zavallı Karen’ı üzmek istemez.”</p>
<p>“Karenin şüpheleri vardı.” dedi babam. “Buraya geldiğimde bana anlattı. Gözümü ikisinin üstünde tutmamı çünkü kendisinin eve bağlı olduğunu söyledi.” Durdu, muhtemelen etki uyandırmak için, dikkatlerin merkezinde olmayı seviyordu. “Ya da eve bağlı gibi görünüyordu mu demeliyim?”</p>
<p>“Ne demek istiyorsun?” diye sordu Dan. Gözleri temkinliydi.</p>
<p>“Christopher.” dedi Karen, “Umarım, söyleyeceğin şey...”</p>
<p>“Yalan söylüyor.” dedi babam onun sözünü keserek. “Hasta numarası yapıyor. Sana motor nöron hastalığı olduğunu söyledi ama numara yapıyor.”</p>
<p>“Doktor söyledi..diye başladı Will.</p>
<p>“Molly’yi, Freyanın cenazesinde gördü. O günden sonra semptomlar geliştirmeye başladı. Tahmin edilemeyecek bir şekilde ilerleyen bir hastalık seçti. Teşhis edilmesi zor, sahte semptomlarını kolayca gösterebileceği bir hastalık seçti. Doktorun ona test yaptırmasını söyledi. Testler için Londra’ya gitti ve sen gidemedin değil mi Dan? İşin vardı ve zaten o da seni istememişti. Ve sonra geri döndü ve haberler kötüydü. Ölüyordu. Bu durumda onu nasıl bırakabilirdin? Canavar olman gerekirdi. Hayatının aşkı geri gelmiş, uzansan dokunacağın mesafede eski evinde yaşıyor bile olsa.” Babam birilerinin konuşmasını bekledi ve kimse konuşmayınca kahkaha attı. “Bana inanmıyor musunuz? Çok ikna ediciydi, sizi temin ederim. Yeteri kadar insanı kandırdı ve gerçeği fark edebilecek insanlardan uzak durdu ve sen kendini işine verdin Dan. Seni kandırdığına dair en ufak bir fikrin yoktu. Sadece onun Ölme fikriyle baş etmesini istedin ki sen de hayatına devam edebileşin.</p>
<p>“Bu planda bir eksik var.” dedi Dan. “Ölme kısmını nasıl yapacaktın Karen?”</p>
<p>Yüzü, yatak çarşafları kadar beyazdı. Parmaklarıyla dizlerinin üzerine attığı battaniyeyi yoluyordu.</p>
<p>“Mucizevi bir iyileşme, sanırım.” dedi babam. “Yanlış bir teşhis. Harikalar hiçbir zaman bitmez. Hadi birlikte sonsuza dek mutlu mesut yaşayalım.”</p>
<p>“Yalan söylüyor.” diye bağırdı Karen.</p>
<p>“Söylemiyorum.” dedi babam ve zalimce güldü. “Her şeyi bana kendi anlattı. Ona yardım etmemi istedi. Ölmeyeceğini söylemeden önce, Molly’yi güvenli bir şekilde erişilmez bir noktaya götürmemi istedi ve tercihen Port Sentinel’den uzağa.</p>
<p>Dan’i onun yanında tutanın sadece bu durumu olduğunu biliyordu. Sağlıklı olduğunu söylediği anda onu terk edeceğini düşündü ama kalbi kırık Dan onunla kalabilirdi. Babam Karen’a döndü. Senin sırrını saklamak için bir sürü nedenim var Karen ama bu durum midemi bulandırıyor. Daha fazla kaldıramıyorum. Dan’in gerçeği bilmesi gerek.”</p>
<p>“Açıklayabilirim.” dedi Karen alçak ve çok kötü bir sesle. Kafasını kaldırdı. “Will, açıklayabilirim.”</p>
<p>îlk defa Will’e baktım ve kalbim burkuldu. Şoktaydı. Yıkılmıştı. 10 dakika içinde, inandığı her şey alt üst olmuştu. Bir uyurgezer gibi odadan çıktı, biraz tökezleyerek, annesinin ince bedeninin titremesine sebebi olan hıçkırık seslerinden uzağa gitti.</p>
<p>“Jess, peşinden git.” dedi Dan. “İyi olduğundan emin ol.”</p>
<p>Sanki üzerimdeki büyü bozulmuş gibi, yeniden hareket edebildiğimi fark ettim. Ön kapının çarptığını duydum ve merdivenlerden aşağıya koştum. Bir araba motoru çalıştı: Dan’in araba yolunda park halinde duran Range Rover’ı. Kapıyı açtığımda Will’i tam geri vitese takıp ilerlerken gördüm, kararlı bir ifade vardı yüzünde. Dışarı koştum ama onu durdurmak için geç kalmıştım arabasının uzaklaştığını görmek için bile geç kalmıştım. Vitesi değiştirip daha hızla gittikçe motorun değişen sesini dinledim, asla geride bırakamayacağı bir şeyden hızla uzaklaşmaya çalışıyordu.</p>
<p>Kapı açıktı. Belli belirsiz kapıya vurdum. “Merhaba?”</p>
<p>“Jessica? Sen misin? İçeri gir.”</p>
<p>’İki basamak çıktıktan sonra yolu kapatan bir yığın karton kutu ve balonlu ambalaj nedeniyle durmak zorunda kaldım. Burnumu kırıştırarak etrafa baktım. Babamın dairesi taşınırken daha da depresif görünüyordu. Eşyaların her yanı kitaplar, magazinler, kıyafetler ve çöplerle kaplıydı. Oturma odası çok kirliydi. Topak topak olmuş gri tozlar yeri kaplamıştı ve daha önce eşyaların yaslanmış olduğu duvarlarda lekeler vardı.</p>
<p>“Buraya.” dedi Dan kanepenin arkasından bir yerlerden ve ben baloncuklu ambalajın etrafından dolanarak onu gördüm. Daire şeklinde sıralanmış kâğıtların ortasında oturuyordu ve eğer onları ayırmaya çalışıyorsa, pek de iyi bir iş çıkarıyormuş gibi görünmüyordu.</p>
<p>“Nasıl gidiyor?”</p>
<p>“İyi, sanırım.” Sanki zaten bu şekilde toplanmayı planlıyor-muş ve de programından öndeymiş gibi etrafındaki genel kalabalığa baktı. “Yarım saat sonra eşyaları depoya götürmek için gelecekler. Gün ortasında anahtarı geri vermek zorundayım.”</p>
<p>“Çok zamanın yok.” Oturacak bir yer arıyordum. Bir zamanlar tost koymak için kullanılan bir tabağı ve kupayı çekerek, koltuğun koluna oturdum. “Burayı düzgünce temizlemen lazım. Kendileri yapmak zorunda kalırsa, bunun için ödeme yapman gerekir. Depozitonu bile kaybedebilirsin.”</p>
<p>Babam elini salladı. “Umurumda değil. O kadar önemsiyorlarsa bırak onlar çözsün. Gittiğim için memnunum, dürüstçe söylüyorum.”</p>
<p>“Çünkü Noel arifesi Londra’ya taşınmak için en güzel zaman.” dedim.</p>
<p>“Bunu da önemsemiyorum. Gitme zamanı.”</p>
<p>“Beni özleyecek misin?” Ne diyeceğini bilmek istedim.</p>
<p>“Tabii ki.”</p>
<p><span style="font-style:italic;">Bir daha deneyelim.</span> Sanki bunu bir direktör söylemiş gibi oldu. <span style="font-style:italic;">Bir dahaki sefere içine biraz duygu kat.</span></p>
<p>“Her şey sensiz kesinlikle farklı olacak.” Diplomatik konuşuyordum. <span style="font-style:italic;">Daha iyi</span> demek istedim.</p>
<p>Babam ayağı kalktı, kazağındaki tozu silkti. “Biliyorsun Molly ve Dane gerçeği söylediğim için memnunum. Eğer bu hayatı senin için daha karmaşık hâle getirecekse özür dilerim.”</p>
<p>Omuzlarımı silktim. “Sanırım her şey yoluna girecek.”</p>
<p>“Birlikte olsalar bile mi?”</p>
<p>“Şey, ortaya çıktı ki Dan’in dedektiflerinden biriyle bir ilişkisi varmış. Bu yüzden sanırım onun önceliği o.” Aslında, karakolda bana yardım dedektifi. Çok hoştu ve ben Dan’in çok iyi yaptığını düşünüyordum.</p>
<p>Babam kaşlarını kaldırdı. “Anne perişan oldu mu?”</p>
<p>“Biliyordu.” Ona acıyan gözlerle baktım. “Arkadaş olduklarını söylediğini hatırlıyor musun? Arkadaşlar konuşur. Port Senti-nel’e döndüğünden beri Dan onun omuzlarında ağlıyor.”</p>
<p>“Zavallı Molly.”</p>
<p>“Pek değil.” dedim, Nick Trabbet’in bana alışılmadık gergin bir ses tonuyla, annemin onunla çıkmak isteyip istemediği hakkında ne düşündüğümü sorduğu konuşmayı hatırlayarak.</p>
<p>Çıkmak isteyeceğinden oldukça emindim.</p>
<p>Kollarımı bağladım. “Baba, annemi rahat bırakmalısın. Şimdi yeni bir hayatı var. Ve içinde sen yoksun. Git ve başkasını mutlu et.” <span style="font-style:italic;">Eğer buna yeteneğin varsa.</span></p>
<p>“Gitmesine izin vermekten hoşlanmıyorum.”</p>
<p>“Çoktan gitti bile.”</p>
<p>Babam yavaşça kafasını salladı. “Sen de onlardan birisin.”</p>
<p>“Onlar?”</p>
<p>“Annenin ailesi. Buraya aitsin, değil mi?”</p>
<p>Ona hemen cevap vermedim. Dışarıya denize baktım, limanın ilerisindeki Sentinel Kayasına, kasabaya adını veren kayaya. Fırtına ona zarar verememişti. Her zamanki gibi sert görünüyordu. Beyaz kuşlar etrafında uçuyordu ve çelik gri sular ona çarpıyordu. Değişmemişti. Hiç değişmeyebilirdi.</p>
<p>“Sanırım şu anda aitim. Sanırım burası benim evim.” Ayağa kalktım.</p>
<p>Babam daha da hayal kırıklığına uğramış görünüyordu. “Gidiyor musun? Toplanmamda bana yardım edersin diye düşünmüştüm.”</p>
<p>Yaratmış olduğu kaosa baktım. “Bence tek başına gayet iyi iş çıkarıyorsun.” dedim.</p>
<p>Babamın dairesinden sonra temiz havaya ihtiyacım vardı. Deniz kıyısı boyunca, paltoma ve atkıma sarınarak fırtınazede kordonda yürüdüm. Dışarısı soğuktu ama yağmur yağmıyordu, etrafta birçok Port Sentinel sakini vardı, konseyin henüz değiştirmediği kırık basamakları ve çıkmış kaldırım taşlarını inceliyorlardı. Yanlarından geçerken insanlar bana selam verdi: komşular, okuldan arkadaşlar, mağazanın sürekli müşterileri. Bildiğim ama henüz tanımadığım insanlar gördüm, yabancıları fark ettim, yeni gelmiş olanlar, etrafa şaşkınlık ve memnuniyetle bakanlar ki bunu Port Sentinel’e geldiğim ilk günden hatırlıyorum. Kiliselerin çan kulelerine değecek kadar alçakta olan gri bulutlara rağmen hoştu. Port Sentinel küçüktü, dedikoducuydu ve bazen tehlikeliydi ama artık benim evimdi.</p>
<p>Will’i gördüğümde kordonu yarılamıştım. Acele etmeden, bana doğru yürüyordu ama beden dili beni aradığını söylüyordu. Olduğum yerde durdum ve yanıma gelmesini bekledim.</p>
<p>“Merhaba.”</p>
<p>“Sana da merhaba.” dedi, dokunacak kadar yaklaşmadan önce durdu. “Eve mi gidiyorsun?”</p>
<p>“Sadece yürümek istedim.”</p>
<p>“Seninle yürüyebilirim.”</p>
<p>“Şimdi hareketsiz durmak daha ilgimi çekti.”</p>
<p>Will ellerini cebinden çıkardı ve beni tuttu. Yüzüme yüzüne yaklaştırdı, parmaklarını saçlarımın içinden geçirdi ve onunda hissettiğini düşündüğüm içimdeki tüm tutkuyla ve aşkla onu öptüm. Annesi hakkında öğrendiklerinden beri, Dan ve Karen sonsuza kadar ayrılma savaşında mücadele ederken, Snadha-yes’te kalıyor. Tilly, onu benim karşımdaki küçük odaya yerleştirdi. Ve herkes gecenin bir yarısında benim odama girdiğini her defasında ilan eden parke gıcırdamalarını duymazdan gelme konusunda harika bir iş çıkardı. (Hugo duymazdan gelmedi ama ben Hugo’ya aldırış etmedim.) Birlikte saatler geçirdik; sarılarak, konuşarak, konuşmayarak. Geleceği planlayarak. Birbirimizi geçmişle ilgili kızdırarak. Tanıştığımızdan beri kendimizle birlikte bir sürü yük taşıyorduk -Freya’nın ölümü, ebeveynlerimizin romantik geçmişi, Karenin hastalığı ve Ryan’ın bana karşı hissettikleri- ve bunlar beladan başka bir şeye sebep olmadı. İlk defa sadece bizdik, sadece biz. Başka kimse değil. Onunla geçirdiğim en iyi zamanlardı, her anı. Birbirimizi çok iyi tanıyorduk. Birbirimizin en iyi taraflarını da en kötü taraflarını da biliyorduk. Ve kusurları olmasına rağmen, Will’in her şeyini seviyordum. Ben de mükemmelmişim gibi davranamazdım ama onun da beni aynı şekilde sevdiğini biliyordum.</p>
<p>Bazen sadece ona bakıyordum çünkü tüm yapmak istediğim tek şey bu oluyordu. Siyah kirpiklerinin kapanıp açılmasına, düzgün burnuna, dudaklarının kıvrımına... Beynime kazıyarak onlara tekrar baktım. Bu o. O böyle görünüyor. Bu sevdiğim kişi.</p>
<p>“Nick anneme çıkma teklif edecek.” Birine söylemek zorundaydım.</p>
<p>“Gerçekten mi? Will içtenlikle memnun olmuş görünüyordu. “Sen memnun musun?”</p>
<p>“Tabii ki.”</p>
<p>“Evet diyecek mi?”</p>
<p>“Tabii ki.” dedim yine.</p>
<p>Kollarını bana doladı ve beni tuttu. “Babamın ne düşüneceğini merak ediyorum.”</p>
<p>“Bunun iyi bir haber olduğunu düşünecek?</p>
<p>“Eğer sen olsaydın,” dedi Will, “Ben öyle düşünmezdim. Bu yüzden sadece arkadaş olduklarına asla inanamadım. Seni sevmediğimi hayal bile edemiyorum.”</p>
<p>“Biz onlar gibi değiliz.”</p>
<p>“Hayır, değiliz.” Bana gülümsedi. “Eğer sen olsaydın, ne kadar zaman geçmiş olursa olsun ben seni geri isterdim. Ne olduğu hiç önemli değil.”</p>
<p>“Önce gitmeme izin vermen lazım. Ya da beni terk edeceksin.” Eklemeden duramadım. Beni terk etme ihtimali her zaman oradaydı. Okula gidecekti ve sonra üniversiteye ve sonra kim bilir nereye. Ve ben de kendi yoluma gitmek istiyordum. Benim de yaşamam gereken kendi hayatım vardı. Yüksek sesle bile söyleyemediğim, Will’e bahsetmediğim bir hayalim vardı. Belki ben de polis olabilirdim. Hatta bir dedektif olabilirdim. Bunun Will’in hayatında kendine nasıl bir yer bulacağını bilmiyordum ya da yer bulabilecek miydi?</p>
<p>Ama onu bir gün bile görmeme fikri titrememe sebep oldu.</p>
<p>“Asla gitmene izin vermeyeceğim.” Will bana daha sıkı sarıldı. Gözleri, grinin en yumuşak tonuydu, kuğu yavrusu gibi. “Nereye gidersem gideyim, ne yaparsam yapayım, hep kalbimde olacaksın.”</p>
<p>Bir şey kirpiğime takıldı ve gözlerimi kırptım. Hava etrafımızda dans eden beyaz yıldızlarla doluydu: kar, sıradan bir günü sihirli bir şeye dönüştürüyordu.</p>
<p>Will beni izliyordu, bekliyordu ve benim bunu söylediğimi duymaya ihtiyacı vardı.</p>
<p>“Nereye gidersem gideyim.” dedim. “Ne yaparsam yapayım.” Beni havaya kaldırdı, öpüşürken döndürdü. “Eğer, kordon-da yürüyen bize gülen veya gözlerini kaydıran başka insanlar olduysa bile umurumda değildi. Onda kaybolmuştum ve o da bende, olması gereken buydu.</p>
<p><span style="font-weight:bold;">JESS TENNANT</span></p>
<p><span style="font-weight:bold;">Serisinin Diğer Kitapları</span></p>
<div><div><img src="main-11.jpg" alt=""/></div>
</div>
<div><div><img src="main-12.jpg" alt=""/></div>
</div>
<div><div><img src="main-13.jpg" alt=""/></div>
</div><div><img src="main-14.jpg" alt=""/></div>
<p>Dublin’de doğup büyümüş olan Jane Casey, iki kere İrlanda Yılın Polisiye Romanı ve Marry Higgins Clark Ödülü için son adaylar arasına, CDWA Dagger Kütüphane Ödülü için ise ilk listeye girmiştir. Jane Casey’nin ilk kitabı <span style="font-weight:bold;font-style:italic;">Ölümün Soğuk Sesi,</span> ajansına yapılmış başvuru yığını arasında keşfedildiğinde, Jane çocuk kitabı editörü olarak çalışıyordu ve hemen sonra kitap Ebury Yayıncılık tarafından basıldı. Şu anda yetişkinler için, Maeve Kerrigan serisi de dâhil olmak üzere, en çok satanlar listesinde kitapları vardır.</p>
<p>Jane bir ceza avukatıyla evli ve Güneydoğu Londra’da yaşıyor Tvvitter’da takip edebilirsiniz.</p>
<p><span style="font-weight:bold;">(o&gt; Ja neCasey Author</span></p><div><img src="main-15.jpg" alt=""/></div>
</body>
</html>