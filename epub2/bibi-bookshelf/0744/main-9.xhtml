<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h3><a id="bookmark0"></a>18</h3>
<p>Ertesi gün öğleden sonra Noel pazarında çalışıyordum ve Pazar orada olduğum her günden daha yoğundu. Noel arifesinden bir gün önceydi ve müşteriler iş başındaydı. Tüm el yapımı kartlarımızı ve ambalaj kâğıtlarımızı satmıştık ve alıcılar, hiç sevmeden raflara dizmiş olmuş olduğumuz resimler ve çizimlere odaklanmıştı, bu da günlük satışımızın patladığını gösteriyordu. Meşgul olmaktan, faydalı olmaktan, aşk hayatımdan ve Gilly’nin kaybolmasından başka şeyler düşünmekten çok mutluydum.</p>
<p>Bu yüzden de öğleden sonranın yarısını geride bırakmışken kafamı kaldırıp pazarın diğer tarafında tanıdık bir yüz görmek beni şok etmişti. Onu geçen akşam izlediğim haberlerden hatırladım: Gilly’nin babasıydı. Dan, onu arama kurtarma çalışmasını kayda alan ve fotoğrafları çeken bir sürü gazeteci ve kameranın önünde bir basın toplantısına katılmaya ikna etmişti. Arkasında Gilly’nin resmi masaya oturduğunda, kamera flaşları gözlerini kırpmasına ve kekelemesine sebep olmuştu. Bir sürü duraksama ile birlikte kısa konuştu ve konuşurken neredeyse ağlayacaktı. Televizyonda görmeden de onun Gilly ile bağı olduğunu anlayabilirdim: aynı küçük yüz hatları ve kıvırcık saçları vardı tabii ki onun saçları griydi ve üstü açılmıştı. Yüz hatlarını her iki ebeveyninden de almış olduğunu görmek garip bir şekilde rahatsız ediciydi, her ikisinde de onu görmek.</p>
<p>Basın toplantısı boyunca Gilly’nin annesinden ne bir iz vardı ne de adı geçti. Bu katılmayı reddettiği için miydi yoksa davet edilmediği için mi bilmiyordum. Kolay iletişim kurmak için en ideal insan değildi. Onu görünce insanların harekete geçme konusunda tereddüt edebileceklerini tahmin edebiliyordum. Ama Gilly’nin babası harikaydı. Gilly’yi ne kadar sevdiğini, onu ne kadar özlediğini anlattı ve Tilly odayı terk etmek zorunda kaldı. Bazen, hâlâ, Sandhayes’de odasını aldığım ama asla yerini dolduramayacağım kızının yasını tuttuğunu unutuyordum. Gilly’nin kayboluşu büyük bir hikâyeydi, özellikle de Noel’e yaklaşırken. Herkes onu güvende ve iyi olarak tekrar ailesiyle görmek istiyordu.</p>
<p>Bay Poynter elini tutan 10 yaşlarında bir kızın yanında duruyordu. O da Gilly’ye çok benziyordu ve onlara çarparak yanından geçen insanların yarattığı izdihamdan korkuyordu.</p>
<p>“Biraz bensiz idare edebilir misin?” diye sordum anneme. “Önemli.”</p>
<p>“Tabii ki.” dedi çünkü başka bir şey söyleyemeyecek kadar nazikti ve bunun benim için önemli olduğunu anladı. Müşterilere yetişmeye çalıştığını biliyordum. Sanki bunu düşündüğümü duymuş gibi bana yalvaran gözlerle baktı ve “ Ama çok uzun sürmesin Jess.” diye ekledi.</p>
<p>“Denerim.” Kulübenin arka kapısından koşarak çıktım ve merdivenlerden yere atladım. Gilly’nin babasının ve kız kardeşinin onları son gördüğüm yerde olmasını umarak hızla öne doğru koştum. Kalp durduran bir an, onları bulamadım ama sonra kalabalık dağıldı ve Bay Poynter’in şaşkın yüzünü gördüm. Pazar alanını insanların ayağına bastığım ve onlara çarptığım için özür dileyerek geçerken gözlerimi ondan ayırmadım. Tam kapıya doğru gitmek için döndüklerinde onları yakaladım.</p>
<p>“Bay Poynter?”</p>
<p>Döndü, tedirgin görünüyordu. “Evet?”</p>
<p>“Ben Gilly’nin bir arkadaşıyım.” Kendimi tanıttım. “Dün akşam sizi haberlerde gördüm.”</p>
<p>“Birçok insan gördü.” Bu yeni gelen şöhret, hiç istediği bir şey değilmiş gibi gergin çıkmıştı sesi.</p>
<p>“Çok iyiydi. Çok duygulu.”</p>
<p>Bay Poynter kızının elini o kadar sıkı tutuyordu ki kızı birazcık söylendi. “Pardon. Sadece... Size yardımcı olabilir miyim?</p>
<p>“Sizinle bir dakika Gilly hakkında konuşabilir miyim acaba?”</p>
<p>“Nerede olduğu ile ilgili hiçbir şey bilmiyorsun değil mi?” Kibar ama umutsuzdu, onun için bazı cevaplarımın olma ihtimalinin çok zayıf olduğunu bilmesine rağmen umut ediyordu. Kendimi biraz suçlu hissettim: elimde olan tek şey sorulardı.</p>
<p>“Nereye gittiğini bulmaya çalışıyorum.” dedim. “Onunla geçen Cuma buluşmamız gerekiyordu.”</p>
<p>“Kütüphanede.” dedi Bay Poynter ve polis tarafından bilgilendirildiğini anladım. Kim olduğumu biliyordu ve Gilly’nin kaybolmasıyla ilgili nasıl bir ilgim olduğunu da.”</p>
<p>“Sizinle bunun hakkında konuşabilir miyim? Sadece birkaç dakika? Gerçekten çok uzun sürmeyecek.”</p>
<p>Kızına baktı. “Şu anda çok iyi bir zaman değil.”</p>
<p>“Anlıyorum.” dedim hemen ve anlıyordum da. Bu, kızının gözü önünde tartışacağımız hoş bir konu değildi, belki de kız kardeşinin kayıp olduğunu bile bilmiyordu. “Belki sonra.</p>
<p>“Daha sonra nerede olurum bilmiyorum.” Bir an düşündü. “Violet paten kaymak ister misin?”</p>
<p>“Çok kalabalık olduğunu söylemiştin.”</p>
<p>“Şu anda biraz daha sakin görünüyor.”</p>
<p>“Kayabilir miyim?” Violet mutluluktan yerinde zıpladı. “Gerçekten mi?”</p>
<p>“Hadi gel.” dedi Bay Poynter. Bana baktı. “Senin için bir sakıncası yoksa.”</p>
<p>“Hayır.” Etrafıma baktım ve pistin kenarında ayakkabı bağlarını bağlayan Darcy’yi gördüm. “Violet’e kayarken yardım edebilecek bir arkadaşım var eğer isterseniz.”</p>
<p>“İyi olur, değil mi?” Bay Poynter kızının elini yüreklendirici bir şekilde sıktı. “Kulağa eğlenceli geliyor.”</p>
<p>“Evet.” Violet kayak pistine zıplayarak gitti. Darcy tam piste adımını atmak üzereydi onu yakaladım.</p>
<p>“Hoş etek.” Kırmızı kloş bir etekti ve mavi kazak ve sarı çoraplarla kombin yapmıştı. “Parlıyorsun Dracy.”</p>
<p>“Bu normal bir kayak eteği. Kendim yaptım. Model 1950’ler-den, insanların giyinmeyi gerçekten bildiği zamanlar.” Dönmek istedi ama ayaklarında paten olduğu ve buzun üstünde olmadığı için dönemedi.</p>
<p>“Kayabilir misin?” diye sordum birden kuşku duydum.</p>
<p>Darcy sırıttı. “2006 Kış Olimpiyatlarından sonra ders almak için ısrar ettim. Tüm dikkatimi kadın yarışlarına verdim. Tek istediğim o payetler ve beyaz çizmelerdi.”</p>
<p>“Anlaşılır bir durum.” Ellerimi yalvarır pozisyonda birleştirdim. “Bana büyük bir iyilik yapar mısın?”</p>
<p>Darcy kabul etti. Darcy Violct’i piste götürmekten ve o kayarken, sendelerken ve kahkaha atarken onun ellerini tutmaktan memnundu. Violet, Darcy’nin kıyafetinden, kayma yeteneğinden ve saçının şeklinden (tek omuzundan aşağıya sarkıtılmış iki bukle) büyülenmişti. Darcy de Violet’in kendinden büyülenmesinden hoşlanmıştı. Çok uygun bir birliktelikti.</p>
<p>Tüm bu mutluluk tablosunun diğer ucunda, Bay Poynter ile birlikte bariyere yaslanmış alçak sesle konuşuyorduk. Bay Poynter pistte ışık saçan kızına yüreklendirici sözler söylüyor ve gülümsemeye çalışıyordu ama gözleri üzgündü ve alnı endişeden kırışmıştı.</p>
<p>“Umarım Gilly hakkında soru sormamın bir sakıncası yoktur.” dedim.</p>
<p>“Hayır, onun hakkında konuşmamızın bir sakıncası yok. Onu tek parça hâlinde bana geri getirecekse herkesle konuşurum.” Kahkaha atmaya çalıştı. Bunu yapmanı beklediğimden değil.”</p>
<p>“Merak ediyordum da... En son ne zaman Gilly’den haber aldınız?”</p>
<p>“Haftalar önce.” Yüzü gerilmişti. Kasım’ın başı. Beni aradı ve biraz konuştuk.”</p>
<p>“Kasım? Bu bayağı önce.” dedim, politik bir tarzda söylemeye çalıştım. “Ondan sonra hiç mi?”</p>
<p>“Tartıştık. Gelip benimle ve kız kardeşiyle yaşamak istedi.&quot; Bay Poynter eliyle başını ovdu. “Keşke... Keşke konuyu farklı şekilde ele alsaydım ve yönetseydim.”</p>
<p>“Hayır mı dediniz?”</p>
<p>“Ona, bu okul yılı sonuna kadar beklemesini söyledim ya da en azından Ocak’a kadar. Dönemin ortasında okul değiştirmenin iyi bir fikir olmadığını söyledim.”</p>
<p>“Neden taşınmak istediğini söyledi mi?”</p>
<p>“Marian la iyi anlaşamıyordu.”</p>
<p>“Marian?”</p>
<p>“Annesi.”</p>
<p>Şok olmuştum. “Genelde iyi mi anlaşırlar?”</p>
<p>Bay Poynter kafasını salladı. “Ona nasıl katlanıyor bilmiyorum. Marian zehirlidir.</p>
<p>“Oh.” dedim. “Doğru.” Ben de de aynı izlenim oluşmuştu ama konuyu o açmasına rağmen yine de çok fazla bir şey söylemek istemedim.</p>
<p>Bay Poytner suçlulukla gülümsedi. “Marian ve ben 4 yıl önce ayrıldık. Hoş bir boşanma olmadı.”</p>
<p>“Boşanmaların çoğu ideal olmuyor.” dedim annem ve babamı düşünerek. “Gilly neden annesiyle kaldı?”</p>
<p>“O seçti. Violet’in benimle kalmasını ve annesinin de iyi olduğundan emin olmak istedi. Onun yalnız kalması fikrine dayanamadı oysaki...”</p>
<p>“Oysaki?”</p>
<p>“Oysaki annesi birlikte yaşamayacak kadar çok zor bir insan.” İç geçirdi. “Onun Marian’la olmasından mutlu değildim.”</p>
<p>“Ama ayrılmak istediğini söylediğinde...”</p>
<p>“Onun için en iyi olanı yapmaya çalışıyordum. Onun mutlu olmasını istedim ve tabii bana geri dönmesini ama Marian’la çok büyük problemlere neden olacağımı biliyordum. Ve Gilly’ye okul bulma meselesi vardı. Bununla ilgileneceğimi söyledim. Muhtemelen önümüzdeki Eylül’e kadar beklemesi gerektiğini söyledim ve gözyaşlarına boğuldu, ben de Ocak için bir yer bulmaya çalışacağımı söyledim. Ve buldum da.” Bir an için sustu ve tekrar konuşmaya başladığında gerçekten kendini zorluyordu. “Ama keşke sadece evet deseydim. Onu hayal kırıklığına uğrattığımı söyledi ve bu konu hakkında tartıştık. Ama Gilly haklıydı.”</p>
<p>Günlüğün girişini hatırladım sanki ağlarken yazılmış gibi olan sayfayı. <span style="font-style:italic;">Neden insanlar seni hayal kırıklığına uğratmak zorunda.</span> Olayların zamanlamasıyla uyumluydu.</p>
<p>“Ve bu onunla aranızda geçen son konuşmamı mıydı?”</p>
<p>Bay Poynter başıyla onayladı. “Onu tekrar aramaya çalıştım ama bu imkansızdı. Telefonu kapalıydı. Ne zaman ararsam arayayım sesli mesaja düşüyordu. Yüzlerce mesaj bıraktım ama asla cevap vermedi.”</p>
<p>“Telefonunu kaybettiğini söylemişti.”</p>
<p>“Marian ın telefonunu, onu herhangi bir şeyden dolayı cezalandırmak için alıp almadığını merak ediyorum.”</p>
<p>“Bayan Poynter bayağı katı, değil mi?”</p>
<p>“Evet.” dedi alçak sesle. “Çok fazla.”</p>
<p>“Gilly’nin telefonu olmasına şaşırdım.”</p>
<p>“Telefonu ona ben verdim, parasını ben ödedim. Bu şekilde onunla konuşabiliyordum. Evde telefon var ama ne zaman arasam Marian benim sesimi duyar duymaz kapatıyor.”</p>
<p>“Bayan Poynter’in, Gilly’nin telefonu olduğundan haberi var mıydı?”</p>
<p>Başıyla onayladı. “Bundan hoşlanmadı ama şikâyet de edemedi. Onunla alakalı bir durum değildi. Bütün faturaları ben ödüyordum. Ama o telefonu almak için bir sebebi olmasının, onu son derece memnun ettiğini tahmin edebilirim. Bu beni de cezalandırdığı için ayrıca memnun olmuştur. Aramıza girmek için elinden gelen her şeyi yaptı.”</p>
<p>“Telefonu almak, Gilly’yi cezalandırmak için kullanacağı türden bir şey miydi?”</p>
<p>“öyle düşünüyorum. Gilly hiçbir zaman bana çok fazla şey anlatmazdı. Mümkün olduğunda beni arardı ve hemen telefona cevap vermediği zaman ben ona mesaj bırakırdım, hepsi bu. Her zaman telefonun onda olduğunu farz ettim ama belki de öyle değildi” Bay Poynter iç çekti. “Her şeyin nasıl gittiği ile alakalı ona daha fazla soru sormalıydım. Bilmek istemedim. İyi olmadığını bilmeme rağmen iyi olduğuna inanmak istedim.”</p>
<p>“Onu görmeye gelebilirdiniz.” dedim. Bristol, Port Senti-nel’den milyonlarca kilometre uzaklıkta değildi.</p>
<p>“Keşke yapsaydım.” Bariyeri o kadar sıkı tutuyordu ki elleri bembeyaz oldu. “Ama yapmadım.”</p>
<p>Gilly’nin, Bay X’e neden bu kadar derin ve içten âşık olduğuna hiç şüphe yoktu. Herkes onun, kendi istedikleri gibi olmasını istiyordu. X onu özgür bırakmıştı.</p>
<p><span style="font-style:italic;">Artık kim olduğumu bile bilmiyorum.</span></p>
<p><span style="font-style:italic;">Hep olmam gereken kişi buymuşum gibi hissediyorum.</span></p>
<p>Ve eğer bana anlatılan doğruysa, Gilly en iyi arkadaşıyla, eski erkek arkadaşıyla, anne ve babasıyla ilişkisini kesmişti, kendisini X’e adamak için.</p>
<p>Ve bundan pişman olmuştu Gilly. Günlüğün, umutsuzluk ve korkunun tek dostu olduğu karanlık bir yere dönüştüğünü hatırlayınca böyle düşündüm. Hem kendisi için hem de başkaları için yaşadığı korku. Anlamadığım, korktuğu kişi X miydi yoksa başka biri mi?</p>
<p>Gilly’nin etrafında olan tanıdığım insanların arasından beni gerçekten içgüdüsel olarak endişelendiren tek bir kişi düşünebiliyordum.</p>
<p>“Bay Poynter, bunun garip bir soru olduğunu biliyorum ve izninizle ve eğer cevaplamak istemezseniz, ama sizce... Bayan Poynter’in, Gilly’ye zarar vermiş olması mümkün mü?”</p>
<p>Döndü ve bana baktı, hayalet görmüş gibiydi. “Neden böyle söylüyorsun?”</p>
<p>“Bu sadece aklıma gelen bir fikir. Gilly’yi en son görenlerden biri o. Sadece mümkün mü diye merak ettim. Size göre. Yani ikisini de tanıyan biri olarak.”</p>
<p>Bay Poynter yavaşça başını salladı. “Ben de başından beri böyle düşünüyorum. Polise de bunu söyledim. Eğer Gilly’yi tehdit etmek isteyen birini arıyorlarsa, evden başlamaları gerektiğini söyledim. Çünkü eğer Marian, Gillynin evden ayrılmak istediğini öğrendiyse, ona neler yapabileceğini bilmiyorum.”</p>
</body>
</html>