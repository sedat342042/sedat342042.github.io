<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h3><a id="bookmark0"></a>20</h3>
<p><span style="font-style:italic;">QQ</span> Orchard Korusu.”<a id="footnote1"></a><sup><a href="#bookmark1">1</a></sup> dedi Dan. “Eğer bir meyve ağacı görürsen bana söyle çünkü ben bir tane bile göremedim.’ Orchard Korusu, Bay Lowell’in yaşadığı küçük evlerin bulunduğu gelişmekte olan bir bölgeydi. Bu evler, Port Sentinel’in tarihi evlerine ve mini köşklerine parası yetmeyen düşük ve orta gelirli kesim içindi çünkü milyonerlerin hâlâ kendilerine yakın yaşayan hemşirelere ve öğretmenlere ihtiyaçları vardı. İnşaatçılar bölgeyi dip dibe evlerle tıka basa doldurmuşlardı, bu yüzden Bay Lowell’in evi teknik olarak müstakil olmasına rağmen, komşu evle arasında sadece dar bir ara yol vardı. Evler parlak beyaz derz dolgulu tuğlalardan yapılmıştı. Sahiplerinin ön bahçesini düzenlediği, pencerelerini süslediği ve kendilerine özgü bir şeyler kattığı evler hoş görünüyordu. Bay Lowell’in bahçesinde sadece otlar vardı yanında da boş bir garaj yolu.</p>
<p>“Araba yok.” dedim. “Işıklar açık değil. İçeride değil.”</p>
<p>“Emin olmak için kapıyı çalacağım.” Dan arabayı, garaj yolunun sonuna, iki tekerleği çimenlerin üstüne gelecek şekilde park etti, ön kapıya doğru giderken onu izledim. Denizden esen rüzgârdan korunmak için babını eğdi, rüzgâr gün içerisinde olduğundan daha güçlüydü. Panjurlar kapalıydı. Ev terk edilmiş gibi görünüyordu.</p>
<p>Kapıyı çaldı ve bekledi sonra yeniden çaldı. Bir dakika sonra çömeldi ve mektup kutusu deliğinden bağırdı: “Polis. Kapıyı açın lütfen.”</p>
<p>Hiçbir etkisi olmadı. Dan cebinden kısa bir fener çıkardı ve delikten içeriye tuttu. Sonra feneri çekti ve mektup kurusu kapağı geri yerine geldi, ayağa kalktı ve bana seslenmek için döndü: “Evde kimse yok Dolanıp arka tarafa bakacağım ve sonra buradan gidiyoruz.”</p>
<p>Daha yakından bakmak istiyordum ama o evin arkasına geçip gözden kaybolana kadar bekledim. Arabadan indim ve garaj yolundan hızla yukarı çıktım. Görmek için çok uğraşsam da ön camdan hiçbir şey göremedim - panjur çok sıkı kapanmıştı. Ama mektup kutusu vardı. Dan’in yaptığı gibi dizlerimin üzerine eğildim ve içeriye bakmak için kapağı kaldırdım.</p>
<p>Ve fenerin ışığı gözlerimi kör edecek şekilde yüzüme vurdu. “Ne yapıyorsun?”</p>
<p>Soruyu doğru düzgün duyamadım bile, tamamen içgüdüsel olarak geriye doğru sendelemekle meşguldüm. Mektup kutusunun kapağını gürültüyle bıraktım. Kalbim yerinden fırlayacak gibi atıyordu. Dan kapıyı açtığında, ona sitem dolu gözlerle baktım. “Beni korkuttun.”</p>
<p>“Arabada olman gerekiyordu. Neden arabada değilsin?”</p>
<p>“Merak ettim.” Saçmaladım. “Sen neden evdesin?”</p>
<p>“Arka kapı düzgünce sürgülenmemiş.” Dan, tekdüze bir sesle sanki defterinden okuyormuş gibi devam etti. “Biri eve girmiş, hırsızlık olmuş olabilir diye endişelendim. Bu tür bir suçun ol-</p>
<p>madığına emin olduktan sonra evde bir şey olup olmadığını araştırıyordum.”</p>
<p>“Garip bir şey buldun mu?”</p>
<p>&quot;Hayır.”</p>
<p>“Gilly’den bir iz yok mu? Ya da bir mücadele izi?”</p>
<p>“Hayır. Aşağıdaki odalar derli toplu. Tuhaf olan veya yerinde olmayan hiçbir şey yok. Yukarı çıkmadım ama şu anda çıkmamı gerektiren bir sebep yok.” Havada fenerini döndürdü ve yakaladı. &quot;Yanıldın.”</p>
<p>“Yanılmış olamam.” Ayağa kalktım ve Dan’in arkasına bakmaya çalıştım. “Eğer bana izin verirsen..</p>
<p>“Kesinlikle hayır.” Dan beni, fenerinin arkasıyla geriye doğru itti. “Arabaya dön. Bir dahaki sefere seni kilitleyeceğim.”</p>
<p>“Dur!” Omzunun üstünden bir parıltı gördüm, gri mavi ve tanıdık. “Bak orada, arkanda. Merdivende.”</p>
<p>Baktı. “Bir atkı. Mükemmel. Onu tutuklamak ister misin ya da ben mi yapayım?”</p>
<p>“O Gilly’nin atkısı.”</p>
<p>“Emin misin?” Fenerinin arkasıyla atkıyı tırabzandan aldı vc inceledi. “Onun olduğunu nereden biliyorsun? Herhangi bir 12, ayırt edici bir özellik.”</p>
<p>“Onunkine benziyor.”</p>
<p>“Bu sadece bir atkı. Gilly’nin olabilir ve onun olup olmadığı nı öğrenmek için DNA testi yapabiliriz. Ama burada bulundu ğundan başka bir şeyi kanıtlamaz.”</p>
<p>&quot;Bana inanmıyor musun?”</p>
<p>Dan asla bunu benim için kolaylaştırmayacaktı. “Gilly nin burada olduğuna inanıyorum. Ama bu yeterli değil.”</p>
<p>Hayal kırıklığına uğramış numarası yaptım. “Dan, başka ne istiyorsun?”</p>
<p>“Bir ipucu olabilir mi?” Kollarını bağladı. “Tüm bunların normal olmadığını gösteren bir işaret. Çünkü şu anda, elimizdeki her şey çok rahatlıkla açıklanabilir. Söylediğine göre, tarih dersleri için buraya geliyordu. Burada bir şeyini bırakması, onun kayboluşuyla Bay Lowell arasında bağlantı kurmak için yeterli değil.”</p>
<p>“Bay Lowell’a onu en son ne zaman gördüğünü sordun mu?”</p>
<p>“Yaptığımız soruşturmayla bir bağlantısı olduğunu bilmiyordum ve o da konuşmaya gönüllü olmadı.” Dan yapmacık bir şekilde gülümsedi. “Aptalca hareket etmeden ve kendini neredeyse öldürtmeden kötü adamları bulmak kolay değil, değil mi?”</p>
<p>Önceki dedektiflik işimdeki macerama atıfta bulunmasını duymazdan geldim. “Kötü adamları bulmanın bir yolu onları aramaktır. Sen onun evindesin. Burayı arama iznin var mı? Resmi izin yani?”</p>
<p>Dan, “Ne için? Gilly için mi?” diyerek başını geriye attı ve bağırdı: “Neredeysen dışarı çık, dışarı çık.”</p>
<p>İkimiz de bir süre sessizliği dinledik. “Belli ki burada değil.” dedim. “Ama buradaydı. Ve bize neler olduğunu anlatabilecek bir şeyler olabilir. Bağlanmışsa ya da zarar görmüşse. Dediğin gibi bir mücadele izi. Kan izleri...”</p>
<p>“Bu kadar yeter.” Dan başını sallayarak sözümü kesti.</p>
<p>“Aynı Bayan Poynter’in evi hakkında söylediklerin gibi.”</p>
<p>“Şey, onları söylememeliydim.” Dan, dar koridora göz gezdirdi. “Yukarıya bir bakacağım. Bilgin olsun, hızlıca. Sonra böyle bir gecede kapıya çıkmaktan çok memnun olacak komşularla konuşacağım. Arabaya git ve beni bekle.”</p>
<p>“Cidden mi?” Titriyordum. &quot;Motor çalışmadığında arabanın içi dondurucu oluyor.”</p>
<p>“Sen ısınasın diye onu çalışır hâlde bırakmayacağım.&quot;</p>
<p>&quot;Neden burada evde beklememe izin vermiyorsun? Hiçbir şeye dokunmayacağım.”</p>
<p>Dan homurdandı. “Bu çok kötü bir fikir. Buna neden evet diyorum, hiçbir fikrim yok.”</p>
<p>“Ama diyorsun.” Dan fikrini değiştirmeden evin içine atladım ve rüzgâra karşı kapıyı çarptım. “Teşekkür ederim.”</p>
<p>“Bana teşekkür etme ve orada dur.” Kapı paspasını gösteriyordu. “O noktadan hareket etme.”</p>
<p>lamam.</p>
<p>“Ciddiyim Jess. Eğer bu evde işe yarar bir şey var ise, mahkemeye, 16 yaşındaki bir kızın delilin içinde gezmesine neden izin verdiğimi açıklamak istemiyorum.”</p>
<p>“Anlıyorum.” Ve onun bana söylediği yerde duracaktım. Ama hiçbir şey, eğilebildiğim kadar eğilip hemen holün bitiminde olan oturma odasına bakmaktan beni alıkoyamazdı. “Işıklan açabilir misin? Burada karanlıkta olmak gerçekten ürpertici.”</p>
<p>Dan feneriyle tüm lamba düğmelerini açtı.</p>
<p>“Eldivenin yok mu?” diye sordum merakla.</p>
<p>“Onlara ihtiyacım olduğuna dair bir sebep olmadığı sürece takmıyorum.”</p>
<p>Onu, merdivenlerden yukarı koşarken izledim. Bir tarafım eldivenlere ihtiyacı olmasını umuyordu çünkü ben haklıydım ve Gilly’yi kaçıran Bay Lowell’di. Diğer tarafım da haksız olmak istiyordu. En iyi Micheal Jackson taklidimi yaparak, düşmeden eğilebildiğim kadar eğildim. Hiçbir şeye dokunmayacağıma söz vermiştim ve sözümü tutacaktım ama bakmamda bir sakınca yoktu.</p>
<p>Büyük bir televizyon ve L şeklinde bir koltuk olan oturma odası çok fazla eşyayla doldurulmamıştı. Kapının karşısındaki duvara bir masa dayanmıştı ve üzerinde bir şeyler görmek için çok gayret ettim. Bay Lowell düzenliydi ve masa da derli toplu görünüyordu. İki ayak üzerinde duran cam bir masaydı. Camın altında da bir dosya dolabı vardı. Görebildiğim kadarıyla bilgisayar kapatılmıştı. Masanın altına bir yazıcı yerleştirilmişti ve parlayan yeşil ışığını görebiliyordum. Demek hemen çıkmadan önce bilgisayarı kullanıyordu ve bir şeylerin çıktısını aldı diye düşündüm ve bu evden çıkmadan önce ihtiyacı olan son şeydi demek ki, o nedenle bilgisayarı hızlıca kapadı ve kapıya doğru ilerledi. Ve yazıcıyı kapatmayı unuttu.</p>
<p>Düğmeye bastığında en son basılanı tekrar basan yazıcılardan olmasını umdum.</p>
<p>Dan merdivenlerden aşağıya iniyordu. Bana şüpheyle baktı ve ben de kafamı önüme eğdim.</p>
<p>“Hiç kıpırdamadım.”</p>
<p>“Tamam.”</p>
<p>“Herhangi bir şey buldun mu?”</p>
<p>“Hayır. Her şey olması gerektiği gibiydi.”</p>
<p>Hayal kırıklığı ile iç çektim. “Peki ya bilgisayarı?”</p>
<p>“Ne olmuş ona? Jess, burada bulunmamız bile doğru değil. Tüm kuralları esnetiyorum ve burada bir şey olduğuna dair hiçbir belirti yok. Boğuşma yok. Kavga yok. Kan yok.”</p>
<p>“Ama belki bu, Gilly onunla gitmek istediği içindir. Ya da istediğini düşündüğü için.” Suratımı astım. “Anladığımı söyleyemem. iyi bir öğretmen olsa bile, o kadar da harika değil. Gilly çok daha iyisini yapabilirdi.”</p>
<p>“Gitmemiz gerek.”</p>
<p>&quot;Gitmeden önce, masasını kontrol et.” dedim. “Bak yazıcı hâlâ çalışıyor. Nc basıyordu?&quot;</p>
<p>Dan yazıcıya göz attı. &quot;Mürekkebi değiştiriyormuş. Eski kartuş mutfakta bir zarfın içinde geri gönderilmeye hazır.&quot;</p>
<p>Bay Lowell, sınıfında kâğıtlar için ayrılan çöp kutusuyla vc onu kullanmayanlara gösterdiği öfkesiyle, adanmış bir geri dönüşümcüydü. Geri dönüşüm alışkanlığı belli ki derinleşmişti. &quot;Sence geri gelmeyi planlıyor mu?”</p>
<p>&quot;öyle görünüyor. Etrafı temizlememiş. Yukarda nakit para ve pasaportu var. Tüm bunların hepsi bana onun hakkında yanıldığını düşündürtüyor. Eğer kaçmaya çalışıyorsa, bu gerçekten tamamen başarısız bir deneme.”</p>
<p>&quot;Gilly ile birlikte geri dönemez.” dedim. “Gilly, ona yaptıkla larını herkese anlatır. Eğer geri geliyorsa da belki Gilly gelmi-yordur.”</p>
<p>Dan iç çekti. “Veya Bay Lowell masum ve Gillynin kaçırılmasıyla hiçbir ilgisi yok. Artık bunun peşini bırakır mısın?”</p>
<p>“Yazıcıyı kontrol eder misin? Bak bakalım son sayfalan tekrar basabilir misin?”</p>
<p>Dan oturma odasına gitti ve yazıcının yanına yere oturdu. Bir süre yazıcıyı karıştırdı sonra başını salladı. “Sanırım kartuşu değiştirmek hafızasını silmiş. Bilgisayarı kapatıp açmış olmalı.&quot;</p>
<p>“Kahretsin.”</p>
<p>“Ben demiştim.” Dan çöp kutusunu kontrol etti, masanın çekmecelerini açtı ve kapadı. “Gitmemiz gerek.”</p>
<p>“önce ben bir gelip bakabilir miyim?</p>
<p>Dan ateş saçan gözlerle bana baktı. “Hiçbir şeye dokunma.</p>
<p>Gerekiyorsa işaret et.”</p>
<p>Odaya girdim. “Kutunun içinde ne var?”</p>
<p>“Ne? Bunda mı?” Dan Bay Lowell’in masanın üstündeki kutunun içini aradı. “Faturalar. Sigorta belgeleri. İlginç olan hiçbir <span style="font-style:italic;">şey yok.”</span></p>
<p>“Hayır, onda.” Dosya dolabının üzerindeki sepeti işaret ettim. “O bir kâğıt mı?”</p>
<p>“Öyle görünüyor.” Sepeti aldı ve sandalyenin üstüne koydu.</p>
<p>“Boş.”</p>
<p>“Diğer tarafına bak. Bahse girerim o, müsvedde olarak kullandığı daha önce basılmış kağıt. Aynı şeyi sınıfta da yapıyor.”</p>
<p>Dan sayfaları masanın üzerinde açtı. “E-postalar. Holü boyamakla ilgili bir yazı. Dünyayı sallayacak şeyler.”</p>
<p>“Peki ya diğeri?” Uçtakine bakıyordum. Bazı yerlerinde Yazı o kadar silikti ki konu bölümünün sadece küçük bir bölümünü okuyabildim... <span style="font-style:italic;">ozitev... içi... 3/12den</span></p>
<p>Dan kâğıdı aldı ve ona bakıyordu. “Okuyamıyorum. Mürekkep çizgi çizgi olmuş.”</p>
<p>Sabırlı bir şekilde, “Bu yüzden yazıcının mürekkebini değiştirmiş olmalı.” dedim.</p>
<p>“Ne düşünüyorsun? Bilmem ne kır evi için 3 Aralıktan itibaren depozit alındı olabilir mi?”</p>
<p>“Olabilir. Başka kelime okuyabiliyor musun?” Kâğıda burnuna o kadar yakın tutuyordu ki hiçbir şey göremiyordum.”</p>
<p>Düzgünce masanın üstüne koydu ve lambayı açarak üzerine getirdi, yine benim görüşümü engelledi. Sadece Swifthoo... Kır...</p>
<p>Swifthook Kır evi mi?</p>
<p>“Bu şu anda yeni yıla kadar bir kır evi kiraladığını teyit eden bir eposta.”</p>
<p>“Burası nerede?”</p>
<p>“Bakmam lazım. Leemouthdan yaklaşık beş kilometre uzak' lıkta olduğunu söylüyor. Adresten anladığım kadarıyla Allah’ın unuttuğu bir yerde.”</p>
<p>“Sahilin yukarısında mı? Neden evinden sadece birkaç kilometre uzaklıkta, bir ay için bir kır evi kiralamak istesin?”</p>
<p>“Bilmiyorum Jess. Belki de Noel boyunca biraz huzur ve sessizlik istemiştir.” Dan, kâğıdı sepete geri koydu ve bana kapıyı gösterdi. “Ve şimdi çıkıyoruz. Lowell’m burada olduğumuzu anlamaması için dua etsen iyi olur. Hırsızlıkla ilgili bir rapor hazırlayabilirim ama senin varlığını açıklamak çok daha zor olur.”</p>
<p>“Hiçbir şey söylemeyeceğim.”</p>
<p>“Şimdi seni eve götürme zamanı.”</p>
<p>“Ama...” dedim.</p>
<p>“Haklarını kullandın.” Dan ağır elini omzuma koydu ve beni kapıya doğru sürükledi. “Artık hakların tükendi.”</p>
<p>Tartışmaya hazırdım ama şansım olmadı. Dan’in elindeki polis telsizi aramıza katıldı.</p>
<p>“Tüm birimler, tüm birimler, hemen Operasyon Yumurta kabuğuna başlayın.”</p>
<p>“Bu da ne?”</p>
<p>Dan’in bakışları tatsızlaştı. “Bu bir tahliye emri, kıyıya rakın bölgeler için. Meteoroloji bu akşam bir fırtına beklendiğini söyledi bize, sahil koruma görevlisi gelgitin yüksekliğini gözlemliyordu. Bana sorarsan, bölgeyi boşaltmak, birazcık su yükselmesinden daha riskli ve üzücü. Bütün hayatım boyunca burada yaşadım ve bir sürü fırtına gördüm ve hiçbiri de onların <span style="font-style:italic;">tahmin </span>ettiği gibi bir zarara sebep olmadı.” Beni evden çıkardı ve arkasından kapıyı çarparak kapattı. “Ama tahliyeyi yönetmek yine de benim işim, o yüzden senden başlayalım.”</p>
<p><sup><a href="#footnote1">1</a></sup><a id="bookmark1"></a></p>
<p> Meyve bahçesi</p>
</body>
</html>