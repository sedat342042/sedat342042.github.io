<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h3><a id="bookmark0"></a>16</h3>
<p>Durgun kış havasında yükselen sesleri takip etmek kolaydı. Koşarken, devrilmiş bir ağaca ayağım takıldı ve neredeyse düşen yapraklarla dolu bir çukura düşüyordum, son anda bir sıçrayışla çukurun dibini boylamaktan kurtuldum. Bir huş ağacı korusunun etrafından dolandım ve onları gördüm, 10 metre uzakta değillerdi, birbirlerine bakıyorlardı, öfke sıcaklık gibi bedenlerinden yayılıyordu. Will ve Ryan’ı ilk kez kavga ederken görmüyordum ama bunu yaparken ilk defa görüyordum. Onları tam gördüğümde, Ryan duyamadığım bir şeyler söyledi. Bu ne ise, Will öne doğru bir adım attı ve Ryan’ı göğsünden sertçe itti. Ryan birkaç adım geriye sendeledi ve sonra bana asla göstermediği hayal kırıklığı ve öfkeyle Will’in üzerine yürüdü. Eğer Ryan’ın beni önemseyip önemsemediğini merak ediyor olsaydım, o an bunun bir ispatıydı ve bu bana kendimi hiç hissetmediğim kadar kötü hissettirdi. Aynı Will’in ona yaptığı gibi o da Will’i itti ve hava ciğerlerinden çıkarken Will’in iniltisini duydum. Kendini toplayana kadar, düşmanı ile arasına mesafe koyma sırası oradaydı. Ryan, onun nefesini toplamasını beklerken ince ince gülümsüyordu.</p>
<p>“Senin sorunun ona güvenmemek.”</p>
<p>“Benim sorunum sensin.” Will’in sesindeki sakinlik korkutucuydu, eğer duygudan yoksun bu tavır bana gösterilseydi korkudan kaçmama sebep olurdu. Çok iyi bildiğim gibi babandan istediğin kadar nefret edebilirdin ama genetik mirasını sonsuza kadar saklayamazdın ve Will’inki çok yanlış bir zamanda su yüzüne çıkıyordu.</p>
<p>“O zaman sorunu hallet. Çünkü ben hiçbir yere gitmiyorum.”</p>
<p>“Durun, ikiniz de.” Koştum ve aralarına girmeye çalıştım. Sanki vızıldayan bir sinek gibiydim. İkisi de bana pek bakmadı, birbirlerine gözlerini dikmekle meşguldüler. Sonra Will eliyle beni aradan çıkardı nazikçe ama kuvvetlice.</p>
<p>“Hey.” diye itiraz ettim.</p>
<p>Bakışlarını Ryan’dan ayırmadı. “Yaralanmanı istemiyorum.”</p>
<p>“Bundan uzak dur Jess.” dedi Ryan.</p>
<p>“Eğer benim için kavga ediyorsanız lütfen durun.” dedim.</p>
<p>“Seninle ilgili değil.” Ryan ateş çıkan gözleriyle Will’e bakıyordu. “Bazı şeyleri çözmesi gereken ikimizle ilgili.”</p>
<p>Yani, anladığım Will’in okuldan eve döndüğünde karar verdikleri ateşkes sona ermişti. Çok uzun sürmemişti.</p>
<p>“İkinizle de ayrı ayrı konuşmam gerek.” Bir Ryan’a bir Will’e baktım. İkisi de beni dinliyormuş gibi görünmüyordu. “Herhangi bir şeyi çözmenin yolu bu değil.” Sanki Mandarince konuşuyordum. Sesinin çıkmadığı ve kaçamadığın bir rüya gibiydi.</p>
<p>Onları durduramayacak kadar, zayıf çaresiz ve umutsuz hissettim. Etrafıma baktım ama arama takımının geri kalanı gruplara ayrılarak dağılmıştı, biz yalnızdık.</p>
<p>Sonra harekete geçtiler. Köpek dalaşması gibiydi. Bir an tüylerini kabartıp uluyorlardı, bir an sonra birbirlerinin üstüne atlıyorlardı. İlk yumruğu kimin attığını göremeyeceğim kadar hızlı gelişti ve belki de aynı anda vurdular. Kesinlikle her ikisi de karşısındakini paramparça etme işine kendilerini adamıştı. Yumruk atma, itme, gözlerini oyma... Will’in bir sürü küfretmesine sebep olan baldırına aldığı tekmeydi. Canını acıttığını saklamaya çalışıyordu ama o andan sonra topallamaya başladı ve o bacağını korumaya çalıştığını görebiliyordum. Ryan da gördü ve Will’in vücudunun o bölümüne odaklandı, onu bir ağaca doğru sürükledi. Will’in başını ağaca vurmaya çalıştı ve bu yaptığından dolayı göğsüne sert bir yumruk yedi. Bu da Will’e ağaçtan uzaklaşmak için biraz alan açtı, eğildi Ryan’ın ona vurduğu yerden tutarak onu omzuna aldı. Sonra onu geriye anı ve midesine attığı yumruk Ryan’ın dizlerinin üstüne düşmesine neden oldu. Kollarını karnına doladı ve sızlayarak eğildi.</p>
<p>“Birbirinize gerçekten zarar vereceksiniz.” dedim umutsuzca.</p>
<p>“Will, dur.”</p>
<p>Göğsü inip kalkıyordu, yüzü hırpalanmıştı. “Jess anlamıyorsun. Bu çok uzun zamandır geliyordu.”</p>
<p>Ryan yerde iki büklüm olduğu yerden kafasıyla onaylıyordu. Tek gözü kapanıyordu ve burnunun altında kan akıyordu. Hâlâ içinde kavga edebilecek gücü varmış gibi duruyordu gerçi, ben ona bakarken yeniden ayağa kalktı. “Sadece git Jess. Bırak bunu yapalım.”</p>
<p>Arkamı döndüm ve koşmaya başladım. Ağlamak istiyordum -ağlamaya ihtiyacım vardı- ama kendimi bırakamadım. Düşünebildiğim tek şey vardı ve çözüldüğü zamanda çok büyük problemlere sebep olabileceğini biliyordum. Ama alternatifi düşünülemezdi.</p>
<p>Ağaçların arasından çıktım vc hâlâ orada olması umuduyla, alanda o tanıdık yüzü aramak için durdum. Bir dakika içinde Dan Henderson’ın siyah kafasını gördüm vc ona doğru koşmaya başladım. Takım elbiseli iki kadınla derin bir sohbetteydi. Ellerindeki polis telsizleri dedektif olduklarını gösteriyordu. Dan konuştukça iki dedektif başıyla onaylıyordu, sohbetlerine o kadar dalmışlardı ki hızla koşarak yanlarında durduğumda üçü de şaşırarak döndü.</p>
<p>“Dan.” dedim nefes nefese. “Gelmen gerek.”</p>
<p>“Ne oldu? Gilly mi?”</p>
<p>“Will.”</p>
<p>Kaşları çatıldı. “Jess, şu anda biraz meşgulüm...</p>
<p>“Lütfen.” Kolunu tuttum ve çektim. “Lütfen.”</p>
<p>Yüzümde bunun acil olduğunu söyleyen bir şey olmuş olmalı. Klasörü dedektiflerden birine verdi ve beni takip etti. Geldiğim yolu takip ederek, kafamda işaretlediğim yerleri takip ederek kavga ettikleri yere gittim. Hava kararıyordu ve ağaçların altındaki çalılar birer gölgeye dönüşüyordu. Dan yere sağlam basıyordu ve beklediğimden daha hızlıydı. Kolumdan tuttu ve ben ona neler olduğunu anlatırken ayağımın takılması muhtemel yerlerden beni yavaşça geçirdi. Çok fazla açıklama yapmama gerek yoktu ki bu çok iyiydi çünkü bunun için nefesim kalmamıştı.</p>
<p>“Seçilecek en iyi zaman. Küçük aptal...” Düşündüklerini söylemeden dudağını ısırdı ama boşlukları ben doldurabiliyordum.</p>
<p>Dan ağaçların arasından, onların gittikçe artan garip bir şekilde birbirlerine vurduklarını görür görmez, yanımdan ayrıldı. Yanlarına tek başıma da gidebilirdim ama biraz oyalansam iyi olacak gibi görünüyordu. Dan onlara yaklaşana kadar sessizce koştu. Sonra kuşları roket gibi fırlayarak ağaçlardan uzaklaştıran bir kükreme duyuldu.</p>
<p>“WILL! Ne yaptığını sanıyorsun?”</p>
<p>Görebildiğim kadarıyla, nefes nefese birbirlerinden ayrıldılar. Alanın kenarında durdum böylece iki çocukla birlikte Dan’in de yüzünü görebiliyordum. Kavgaları biter bitmez, sanki uzun bir yarışı göğüslemiş gibi Ryan elleri arkada aniden yere düştü. Göğsü inip inip kalkıyordu ve acı içinde kıvranarak başını geriye attı. Will büyük bir çabayla ayakta durmayı başardı. Tökezledi, yorgunluktan sallanıyordu. Kaşı patlamıştı ve kan yüzüne akmıştı ve kış soğuğuna rağmen ter içindeydi. Nefes nefeseydi, hava ciğerlerine hırıltıyla girip çıkıyordu. Kanla kaplanmamış gözünü kısarak babasına baktı ve sonra da bana.</p>
<p>“Bravo Jess.” Bunu söyleyebilmek için iki kez nefes aldı.</p>
<p>“Ne yapmam gerekiyordu?” Yine ağlamak üzereydim.</p>
<p>“Onu suçlama.” Dan olanlardan hiç hoşlanmadığını gösterecek şekilde başını salladı. “Beni hayal kırıklığına uğratmak zorundasın, değil mi? Her zaman.”</p>
<p>“Baba. Sandığın...”</p>
<p>“Bu -bugün- sen ve kız arkadaşın ile ilgili değildi Will. Asla bulamayabileceğimiz kayıp bir genç hakkındaydı.” Kelimelerin yerini bulması için sustu. “Asla. Ve şu anda o kız benim sorumluluğum. Çünkü gitti ve ailesi benden ölü ya da diri onu getirmemi istiyor. Eğer hayattaysa artık eskiden olduğu insan olmayabilir. Eğer öldüyse, hepsi bu. Hikâyenin sonu. 16 yıllık yoğun çalışmanız için teşekkürler baba ve anne, ama hepsi bu.” Dan yeniden sustu ama bu sefer sanki sakinleşmek için mücadele ediyormuş gibi geldi. “Ve bugün benim için büyük bir gün. Burada sorumluyum. Tüm dünya ve kameralar beni izliyor, Gilly</p>
<p>Noel için eve dönebilecek mi diye. Faydalı hiçbir şey yapamasan bile ayakaltında dolaşmayabilirdin.”</p>
<p>Will’in öfkelendiğini gördüm ama hiçbir şey demedi.</p>
<p>“Bana bu salakla birbirinize neden vurduğunuzu söylemek ister misin?” diye sordu Dan. “Bana bunun Gilly Poyntefden neden daha önemli olduğunu anlatmak ister misin? Açıklamanı memnuniyetle dinlemek isterim.”</p>
<p>“Baba.” dedi Will tekrar ve ne kadar endişeli olduğunu görmek çok acı vericiydi. “Ben sadece... Aslında... ”</p>
<p>Ryan zorla ayağa kalktı, kotunun üzerindeki yaprakları silkti. Will’in yanına geldi, omuz omuza. “Benim de suçum bayım, ikimizin. Aptalca bir tartışma yüzünden kavga ediyorduk.”</p>
<p>“Ne hakkında?” Dan başparmağıyla beni işaret etti. “Onun için mi? Buna değmeyeceğini size söylemem gerekiyor mu gerçekten? Benim yaptığım hatayı yapmayın. Hoş bir yüzün hiçbir anlamı yok. Hepsi size yalan söyleyecek. Hepsi sizi hayal kırıklığına uğratacak. Jess de farklı değil.”</p>
<p>Yüzümün yandığını hissettim. Will’in tüm bedeni titredi ve Ryan ona bir şeyler mırıldayarak omzundan tuttu. Will’in elleri yumruk olmuştu ve bunun son nokta olduğunu anlamıştım; artık yetmişti. Sorun Dan’in beni aşağılaması değildi sorun Will için önemli olan her şeyi sistematik bir biçimde paramparça etmesiydi. Eğer Will ona karşı durmazsa, hepsini ezip geçerdi.</p>
<p>“Evet.” dedi Dan ve sesindeki beklentiyi duyabiliyordum. “Hadi. Vur bana. Sonra neler oluyor gör. Yıllardır bunu bekliyorum. Neyin var göster.”</p>
<p>Will kafasını geriye attı, ağlamamak için gözlerini kırpma-maya çalışıyordu.</p>
<p>“Yapamazsın değil mi? Çünkü sen annenin oğlusun. Dan başını salladı. “Bana benziyorsun ama benden aldığın hiçbir şey yok.”</p>
<p>“Tanrıya şükür.” dedim, daha fazla sessiz kalamayarak.</p>
<p>Dan bana bakmak için arkasını döndü. “Bence sen gereğinden fazlasını yaptın genç bayan.”</p>
<p>“O hiçbir şey yapmadı.” Will, Ryan’ın elini omuzundan indirdi ama saldırgan bir şekilde değildi. Sadece artık desteğe ihtiyacım yok hareketiydi. “Eğer benimle kavga etmek istiyorsan baba, vur bana. Bitirip kurtulabiliriz. Hadi yüzleşelim, beni ancak bu hâldeyken yenebilirsin.”</p>
<p>“Bana meydan mı okuyorsun?” diye sordu Dan sesi aldatıcı bir şekilde alçaktı.</p>
<p>“Evet. Eğer istediğin buysa. Eğer yapmak zorunda olduğun şey buysa.” Will yavaşça başını salladı. “Ama ilk vuran ben olmayacağım. Ve kazanmayacaksın. O yüzden yapmak istediğine karar ver ve ben de üzerime düşen bölümü oynayacağım. Ve belki o zaman, uzun zaman önce vermiş olduğun birkaç kötü kararın üstesinden gelirsin ve yaptığın hatalar için bana işkence etmek yerine hayatının geri kalanına devam edersin.” Derin bir nefes aldı. “Kendinden nefret ettirdin ama yine de sana vurmayacağım.”</p>
<p>Dan’in gözlerini oğluna dikerek durduğu süre, çok uzun gibi geldi. “Belki de sadece annene çekmemişsindir.”</p>
<p>Will, ona lanet okuyarak baktı ve yanından geçti, sonra hiçbir göz teması kurmadan benim yanımdan geçti. Ryan onu takip etti, hâlâ yüzünü buruşturuyordu. Wille mi yetişmeye çalışıyordu anlamadım.</p>
<p>Son kavga ettiklerinde, bir süre birbirlerinin en iyi arkadaşları olmuşlardı, tartışmadan önce oldukları gibi. Kan kardeşler. Şu an ne olmasını bekliyordum bilmiyordum. sadece konuşmam gereken iki kişi vardı ve ben de bu konuşmadan kaçmayı tercih ediyordum.</p>
<p>Dan döndü vc onların gidişini izledi vc Dan’in yüzündeki ifadevi okuvamadım. Sonunda orada okluğumu hatırladı.</p>
<p><span style="font-style:italic;">4 &#160;&#160;&#160;&#160;&#160;&#160;&#160;&#160;&#160;&#160;&#160;&#160;4</span></p>
<p>&quot;Olmasını istediğin bu muydu?</p>
<p>&quot;Asla.&quot;</p>
<p>İnanması güç ama bana gülümsedi. Benden yardım istemek dışında daha iyi bir şeyler yapmalıydın. İkisini dc tutuklayabilirdim.&quot;</p>
<p>&quot;Belki de kendi oğlunu kavgaya teşvik etmekten daha iyi olurdu.&quot;</p>
<p>&quot;Artık kavga etmiyorlar.&quot; dedi yumuşak bir sesle. Şimdi hangisini üzüntüden kurtaracaksın? Ya da biraz daha uzatacak mısın?”</p>
<p>&quot;Öyle değil.&quot; kendimi durdurdum. &quot;Bu oyunu oynamak istemiyorum. Ve senin de yapacak işlerin var.”</p>
<p>&quot;Var.”</p>
<p>“O zaman teşekkür ederim fakat senden tavsiye istemiyorum.”</p>
<p>“Bence buna ihtiyacın var.”</p>
<p>&quot;İhtiyacım olduğunu düşündüğüne eminim.” Tereddüt ettim, konuşmayı devam ettirmenin bir tepeye bodoslama koşmak kadar riskli olduğunu biliyordum. Ama devam ettim. &quot;Biliyor musun, senin Gilly’yi bulacağına eminim.”</p>
<p>“Güvenoyu için teşekkür ederim. &quot;&#160;Dan, devamının geleceğini bilerek bekledi.</p>
<p>&quot;Onun hakkında konuşurken bunu sesinde duydum. Onu bulacaksın, canlı ya da değil.” <span style="font-style:italic;">Ve sınırı aşıyorum.</span> Ama eğer dikkat etmezsen, oğlunu kaybedeceksin.”</p>
<p>Saniyeler uzadı. “Böyle mi düşünüyorsun?” dedi sonunda.</p>
<p>“Bu bildiğim bir şey.” Ve sonra onu kararan ormanda yalnız bırakıp yürüyerek uzaklaştım.</p>
</body>
</html>