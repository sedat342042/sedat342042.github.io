<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<div>
</div>
<div>
</div><div><img src="main-1.jpg" alt=""/></div><div><img src="main-2.jpg" alt=""/></div><div><img src="main-3.jpg" alt=""/>
<p>OLİMPOS</p></div>
<p><span style="font-weight:bold;">ÜÇE KADAR SAY Jane Casey</span></p>
<p><span style="font-weight:bold;">Orijinal Adı: </span>Hide and Seek</p>
<p>©2015, Jane Casey</p>
<p><span style="font-weight:bold;">Çeviren: </span>özlem Menemencioğlu Boğahan</p>
<p><span style="font-weight:bold;">Editör: </span>Fatma Büşra Günçel</p>
<p><span style="font-weight:bold;">Kapak ve Sayfa Tasarımı: </span>Alla özabat</p>
<p><span style="font-weight:bold;">1. Baskı: </span>Şubat 2020</p>
<p><span style="font-weight:bold;">ISBN: </span>978-605-7906-86-1</p>
<p><span style="font-style:italic;">Bu kitabın Türkçe yayın hakları Akçalı Ajans aracılığı ile Olimpos Yayıncılık San. ve Tic. Ltd. Ştiye aittir. Yayınevinden izin alınmadan kısmen ya da tamamen alıntı yapılamaz, hiçbir şekilde kopya edilemez, çoğaltılamaz ve yayımlanamaz.</span></p>
<p><span style="font-weight:bold;">OLİMPOS YAYINLARI</span></p>
<p>Maltepe Mah. Davutpaşa Cad. Yılanlı Ayazma Yolu No:8 K:1 D:2</p>
<p>Davutpaşa / İstanbul</p>
<p>Tel: (0212) 544 32 02 (pbx) Sertifika No: 42056</p>
<p><a href="http://www.olimposyayinlari.com"><span style="font-weight:bold;">www.olimposyayinlari.com</span></a><span style="font-weight:bold;"> - </span><a href="mailto:info@olimposyayinlari.com"><span style="font-weight:bold;">info@olimposyayinlari.com</span></a></p>
<p><span style="font-weight:bold;">Genel Dağıtım: YELPAZE DAĞITIM YAYIN SANAT PAZARLAMA</span></p>
<p>Maltepe Mah. Davutpaşa Cad. Yılanlı Ayazma Yolu No:8 K:1 D:2</p>
<p>Davutpaşa / İstanbul</p>
<p>Tel: (0212) 544 46 46 Fax: (0212) 544 87 86</p>
<p><a href="mailto:info@yelpaze.com.tr"><span style="font-weight:bold;">info@yelpaze.com.tr</span></a></p>
<p><span style="font-weight:bold;">Baskı: MY Matbaacılık San. ve Tic. Ltd. Şti.</span></p>
<p>Maltepe Mah. Yılanlı Ayazma Sk. No: 8/F Zeytinburnu / İstanbul</p>
<p>Tel: 0212 674 85 28 Sertifika No: 34191</p><div><img src="main-4.jpg" alt=""/></div>
<p>|ANE</p>
<p>CASEY</p>
<p>tarama ve düzenleme ALTIN KIZLAR</p><div><img src="main-5.jpg" alt=""/></div>
<p>Partiler devam ediyordu, tipik bir Port Sentinel gecesiydi: çoğu kostümlü ve eğlenmeye kararlı bir sürü insan, büyük pahalı bir evi tıka basa doldurmuştu. Port Sentinel’de yaşadığım beş aylık süre boyunca öğrendiğim bir şey var ise, o da herhangi bir sebebin parti yapmak için yeterli olduğuydu. Bu akşam için en geçerli sebep bugünün Cuma gecesi olmasıydı. Dönem sonuna bir hafta kala ve Noel tatilinin başlangıcında bir parti kaçınılmazdı ve tabii ki tema Noel’di. Port Sentinel’in hoş körfezine bakan büyük camların üzerine sahte kar taneleri yapıştırılmıştı. Dekoratif süsleme ışıkları şöminenin etrafinı çevreliyordu ve merdivenin başında duran üç metre altmış beş santimlik Noel ağacı, insanlar mutfağa giderken önünden geçtikçe hafifçe sallanıyordu.</p>
<p>“Jess.” Ev sahibi birden karşıma çıktı ve kollarını boynuma doladı. Gözleri tam olarak odaklanamıyordu ve ağzı pembeye boyanmıştı: çok fazla Noel kokteyli içmiş olmalıydı. “Geldiğin için teşekkür ederim.”</p>
<p>“Bunu kaçırmazdım.” Acaba kusar mı ve ne zaman kusar diye merak ederken sırtını sıvazladım. “Nasıl gidiyor Claudia?”</p>
<p>‘Bilirsin.” Şöyle bir etrafına baktı. “Herkes eğleniyor gibi görünüyor ama kesin bir şey söylemek mümkün değil.”</p>
<p>“Herkes harika zaman geçiriyor.” diyerek onu ikna ettim. Doğruydu. Müziğin sesi, Tanrı’nın kalp atışından daha yüksekti, gereğinden fazla içecek vardı ve çok tatlı bir kar tanesini öpen ren geyiği görmüştüm. İşler ters gitmeye başlamadan önce, ortam böyleydi. Çok şüpheci olduğumu fark ettim ve kendime bunun için kızdım. Herhangi birinin problem çıkaracağını düşünmek için bir sebep yoktu; tabii, bunun Port Sentinel’in sosyal hayatında müzik kadar doğal ve sık rastlanılır bir şey olması dışında. Port Sentinel, zengin ve şımarık çocuklarla dolu bir kasabaydı ve tartışmalar, aynı aşk ilişkileri gibi, birden başlayıp alevlenebiliyordu. Görmek istemediğiniz insanlardan kaçmak çok zordu. Bu durum benim yerimde olsaydınız, uzun süre beladan uzak kalmanızı imkansız hâle getirirdi. Claudia, “Noel ağacı üstündeki peri” kostümüyle ışık saçarak bana yaslandı. Ona yardım ederek kanatlarını düzelttim. “Çok rahatladım.” diye fısıldadı. “Bu akşam parti vermeye karar verdiğimde ne düşünüyordum bilmiyorum. Baskı.”</p>
<p>“Tahmin edebilirim.”</p>
<p>“Hepsi bu, biliyorsun değil mi?” Bardağından bir yudum almak için başım çevirdi, hâlâ bana tutunuyordu. “Yılın son büyük partisi. Herkes Noel ve yeni yıl için bir yerlere gidiyor.”</p>
<p>“Herkes değil.” dedim. “Ben bir yere gitmiyorum.”</p>
<p>“Ne demek istediğimi biliyorsun.” Eliyle bana vurdu. “Önemli olan herkes.”</p>
<p>“Çok teşekkür ederim Claudia.” Ellerini boynumdan çektim. “Tek başına ayakta durabilirsin.”</p>
<p>“Darılma.” diye karşı çıktı. “Bir sürü insan.”</p>
<p>“Bir sürü boş insan.” diyerek onu onayladım.</p>
<p>“Genellikle Barbados ve St. Lucia’ya gidiyorlar.” Claudia kaklarını çattı. “Babacığıma söyledim. Bu yıl Karayipler popüler dedim. O gitti, kahrolası Cape Town’dan yer ayırttı.”</p>
<p>“Aman Tanrım, ne büyük şok!” dedim.</p>
<p>“Kimse Cape Town’a gitmiyor. Sam, Belinda ve George dışında ama onlar da önce Garden Route’a gidecekler.” İç geçirdi. “Ne yapalım, tatilden en iyi şekilde faydalanmaya çalışacağım. En azından güzel bronz bir tene sahip olabilirim.”</p>
<p>“Şükürler olsun. Yoksa ne işe yarardı bu tatil.”</p>
<p>“Kesinlikle.” Claudia arkamdaki birine bakıyordu ve gözlerini kısarak: “Aman Tanrım, o kızı kim içeri soktu?” dedi.</p>
<p>Arkamı dönünce, gözlerindeki haleleri ortaya çıkarmak için kalınca çekilmiş koyu göz kalemiyle narin bir melek gördüm. “Immy mi? Siz hâlâ kavgalı mısınız?”</p>
<p>“Henüz özür dilemedi.”</p>
<p>Claudia ve Immy’nin bu sefer ne için kavga ettiklerini tam olarak hatırlayamadım. En aptalca şeyler için hep birbirleriy-le küsüyorlardı ama ikisinden biriyle tartıştın mı her ikisiyle de tartışmış oluyordun. Onları tanımak bana çok şey öğretti; görünüşün aldatıcı olabileceği, varlıklı olmanın, zengin olmanın yanı sıra mutlu veya popüler olduğun anlamına gelmediğini onlardan öğrendim. Ve insanları sadece ayrıcalıklı oldukları için hayatımdan çıkarmamam gerektiğini öğrendim. Bu onların engel olabileceği bir şey değildi.</p>
<p>“Belki de affetme ve unutma zamanı.” dedim. “Noel yaklaşıyor.”</p>
<p>Claudia sözlerimi onaylamayan gözlerle uzunca bana baktı. “Neden çaba göstermesi gereken ben olayım. Bu onun hatasıy-dı.”</p>
<p>“Biliyorum.” dedim. Oysaki bunun doğru olup olmadığı hakkında hiçbir fikrim yoktu. “Ama şu anda Immy burada.”</p>
<p>“Onu dışarı atacağım.” Claudia bir Noel perisi ne kadar korkutucu görünebilirse o kadar korkutucu görünüyordu.</p>
<p>“O senin en iyi arkadaşın, Claude.”</p>
<p><span style="font-style:italic;">“Arkadaşımdı. ”</span></p>
<p>“Ve yeniden öyle olacak.” Kolunu sıvazladım. “Hadi git, ba-»</p>
<p>rış.</p>
<p>“Neden ilgileniyorsun ki?”</p>
<p>Omuzlarımı silktim. “Hayat kavga etmek için çok kısa.” İnsanların birbirlerine nefret adına neler yaptıklarını görmüştüm. Aşk adına yaptıklarını da görmüştüm. Bazen hangisinin daha kötü olduğunu ayırt etmek zordu.</p>
<p>Claudia tek kaşım kaldırdı ve bana yan yan baktı. “Bu konuşan sen değilsin.”</p>
<p>“Ben kimseyle kavga etmem.” dedim ciddi bir ses tonuyla.</p>
<p>“Bazen insanlar benimle kavga eder...”</p>
<p>“Ve pişman olurlar.” diye sözümü tamamladı Claudia.</p>
<p>“Bela aramam.”</p>
<p>“Ama bela seni bir şekilde bulur.”</p>
<p>“Yıllardır olmuyor.” diye itiraz ettim. “Neyse, önemli değil.”</p>
<p>“Ve sen bunu özlüyorsun.”</p>
<p>“Hayır, özlemiyorum.” Ama bunu söylerken gerçekten inanarak mı söylüyorum diye kendimi sorguladım. Diğer insanların acılarından zevk almazdım, gerçekten almazdım, insanların problemlerini çözmek için olaylara dâhil olmak tamamen bir tesadüftü, gerçekten. Kuzenim Freya’nın ölümü hem onun anısının hattına, hem de kendi akıl sağlığım için çözmem gereken bir gizemdi. Ve Seb Dawson’in küçük kız kardeşi bana, ağabeyini kimin yan ölü bir şekilde bıraktığını bulmasına yardımcı olmam için yalvardığında, çok fazla bir seçeneğim yoktu. O zamandan beri, hiçbir şeye karışmıyorum. Hayat sakin. Sessiz ve öngörülebilir. Huzurlu.</p>
<p>Sıkıcı.</p>
<p>Ama bu şekilde düşünmemeliydim.</p>
<p>Claudia mn dikkati yine Immy’ye döndü. “En iyisi gidip onunla konuşayım.”</p>
<p>“Kibar davran.” dedim ve odanın diğer tarafındaki Immy’ye doğru zik zak yaparak gidişini izledim. Immy kızgın bir şekilde onu görmezden geliyordu. Bir sonraki sahneyi göremeden kulağıma bir ses: “Hayal kırıklığına uğradım Bayan Tennant. Bu nasıl bir Noel kıyafeti?” dedi.</p>
<p>Ryan Denton m masmavi ve alaycı gözlerine baktım, sonra da sade ve siyah elbiseme. “Ah arkasını henüz görmedin.”</p>
<p>Kendisini tüm arkadaşlarının modacısı olarak görevlendiren Darcy’nin sırtıma yapıştırdığı gümüş yıldızı görebilmek için beni çevirdi. Darcy bana diğer birçok şeyin yanında, ölen kuzenimden yadigârdı. Freyanın en yakın arkadaşıydı ve şimdi de benim en yakın arkadaşım olmuştu.</p>
<p>“Gece Gökyüzü temalı bir kostüm mü?” diye tahminde bulundu.</p>
<p>“Bir Noel yıldızı.”</p>
<p>“Ben bir cin kostümü bekliyordum.”</p>
<p>“Üzülme. Belki Noel Baba sana bir tane getirir.”</p>
<p>“Kastettiğim o değildi.”</p>
<p>“Biliyorum.” dedim. “Her neyse, sen benim kıyafetimi eleştirecek durumda değilsin.”</p>
<p>Boynuzlarım vardı.” Ryan sanki birden ortaya çıkacaklarmış gibi etrafına baktı: “Biri onları aldı.”</p>
<p>Daha önce gördüğüm ren geyiğini düşündüm. “Sanırım onları bir kar tanesi ile birlikte yukarı çıkarken gördüm.”</p>
<p>Omuzlarını silkti. “Zaten o görüntüm çok da içime sinme-mişti.”</p>
<p>“Çok şık ve havalı göründüklerinden eminim, dedim. Ve bir Prancer<a id="footnote1"></a><sup><a href="#bookmark0">1</a></sup> <a id="footnote2"></a><sup><a href="#bookmark1">2</a></sup><sup>&#160;<a id="footnote3"></a><a href="#bookmark2">3</a></sup>&#160;havası yarattığına.”</p>
<p>Sırıttı. “Eğer bir ren geyiği olsaydım, Dancer olurdum. Hey, istersen sen de benim Vixen’im olursun.”</p>
<p>“Sanmıyorum.”</p>
<p>“Will burada mı?” Sanki cevabın önemi yokmuş gibi umursamaz bir şekilde söylemişti, belki de artık önemi yoktu. Ryan’ın benimle ilgilendiğini söylemesinin üstünden çok zaman geçmişti; en az beş kız arkadaşından önceydi, tabii doğru bir şekilde takip edip listeyi düzgün tutabildiysem.</p>
<p>Eğer beni düşünmeyi bıraktıysa bu çok iyiydi çünkü kalbimin her atışında, gözlerine, elmacık kemiklerine, dudaklarına hayran kalabilirdim ama Will’in sadece adının geçmesinin bile yarattığı heyecanı ve gerginliği bedenimin her hücresinde ve sinir ucunda hissettim.</p>
<p>Ne hissettiğimi çok belli etmemiş olmayı umarak içkimden bir yudum aldım. Will hakkında hissettiklerim, benimle onun arasındaydı; bizim yaşadığımız, şu anda uzakta yatılı okulda olduğu için birbirimize dokunmadan, iletişim kurabileceğimiz her türlü araçla, mesajla, e-postayla ya da telefon görüşmeleriyle paylaştığımız bir şeydi. Sanki tüm ilişkiyi ben icat etmişim de Will benim hayal ürünümmüş gibiydi ve onun geri döndüğünü düşünmek beni heyecanlandırdığı kadar endişelendiriyordu da. Tabii bunların hiçbirini Ryan’a anlatmayacaktım. “Gelecek haftaya kadar okulda olacak.”</p>
<p>“Yazık.” dedi Ryan, pek içten söylemiş gibi görünmüyordu.</p>
<p>“Peki ya dans?”</p>
<p>“Şu içinde bulunduğumuz saniyede değil.” Onun görmediğini görmüştüm; şu anki kız arkadaşının yanına gelmesine saniyeler kalmıştı. Üç... İki... Bir.</p>
<p>“Bebeğim sıkıldım.” Bana düşmanca bir bakış atarken Ryan ın boynuna doğru sokuldu. “Gidebilir miyiz?”</p>
<p>“Daha çok erken.”</p>
<p>Suratını astı, uzun kirpikleri neredeyse yanaklarına değiyordu. “Hiçbir zaman benim istediğimi yapmıyorsun.”</p>
<p>“Bu doğru değil Yoyo.” Ryan bir tutam uzun siyah saçını parmağına doladı ve öpmek için kızı kendine çekti. Kız bedenini Ryanınkine bastırarak sarılmasına ve öpüşüne karşılık verdi. Ryan ın ellerinden biri kızın sırtından aşağıya doğru kaydı, parmakları her yerde teninin içine giriyordu.</p>
<p>“Aman Tanrım. Bir oda tutun.” diye söylendi Darcy, komik platform topuklu ayakkabıları yüzünden dengesini kaybederek bana çarptı. “Kalıp bunu izleyecek misin yoksa başka bir yere gitmek ister misin?”</p>
<p>“Herhangi başka bir yer olabilir.” dedim, bana uzaklaşmam için bir bahane vermiş olmasına minnettardım. Ryan ve Yolanda’nın birbirlerini kıskandırmak için bazı şeyler yaptıklarını düşündüm ve bunun bir parçası olmak istemedim. Dans edenlerden birine çok sert bir dirsek atarak, kalabalığın içinde Darcy’yi takip etmeye başladım. “Tam olarak nereye gidiyoruz?”</p>
<p>Darcy omzunun üzerinden, “Oturabileceğimiz bir yere.” dedi. “Ayaklarım beni öldürüyor.”</p>
<p>“Ayakkabılarını çıkarabilirsin.” dedim.</p>
<p>“Asla. Kaybederim. Biri onları alabilir.”</p>
<p>“Parlak platform topuklu ayakkabıları saklamak biraz zor. Onları giyebileceğin yerler sınırlı. Ayrıca senin çok küçük ayakların var.”</p>
<p>“Domuz ayakları gibi.” dedi Darcy neşeyle. “Hiç kimse benim ayakkabılarımı giyemez.”</p>
<p>O zaman...</p>
<p>“Yine de hayır. Eğer oturursam hâlâ ayakkabılarımla poz verebilirim. Hızla bir kapıyı açtı. “Tatatatam.”</p>
<p>Küçük kuytu bir yerdi, odanın neredeyse tamamını kaplayan L şeklinde bir kanepe ve kanepenin karşısındaki duvarda boydan boya bir televizyon vardı. Işıklar kapalıydı. Biri “Die Hard” filmini açmış ama sesini kısmıştı ve oda, ekrandaki oyuncuların hareketlerinin yarattığı titrek ışıkla aydınlanıyordu. Kanepenin bir ucunda, dip dibe oturmuş bir grup kız vardı ancak televizyondan gelen yarı ışıkta neler olduğunu tam olarak göremiyor-dum. Hepsi sanki izinsiz giriyormuşuz gibi sertçe tek tek kafalarını çevirerek bize baktı.</p>
<p>“Tanrıya şükür.” Darcy odadaki ortamdan bihaber, kanepenin diğer ucuna kendini bıraktı. “Gerçekten ağlamak üzereydim.” Ayakkabılarından birini çıkardı ve ayağına acıyla baktı. “Seni çok seviyorum ayakkabı ama seninle bir anlaşma yapmamız gerek. Bana bu şekilde işkence edemezsin.”</p>
<p>“Rahatsız etmiyorum umarım?” Konuşan Abigail Norris’ti, sesi sertti. Onu çok iyi tanımıyordum ama benim dönemim-dendi. Parmaklarını uzun bal rengi saçlarının arasından geçirerek hâlâ düzgün ve biçimli olup olmadığını kontrol etti. Yaparken defalarca gördüğüm bir hareketti bu. “Bu odayı biz kullanıyoruz.”</p>
<p>Darcy bağdaş kurarak, “Kapıda herhangi bir not görmedim.” dedi.</p>
<p>“Ne demek istediğimi anla ve git.” Abigail’in yüzünde kızgın bir ifade vardı. Gruptan bir kız ayağa kalktı ve Abigail’i iterek kapıya doğru yöneldi. Asık bir yüzü çevreleyen siyah kıvırcık saçlar: Gilly Poynter, tarih dersimdeki en sessiz kız. Abigail, yanından geçerken Gilly’yi kolundan tuttu. “Henüz işimiz bitmedi.”</p>
<p>“Beni rahat bırak.” diye fısıldadı Gilly.</p>
<p>Arkamdaki duvarı, ışık düğmesini bulana kadar elimle yokladım. Işık parlak bir şekilde yandı ve ben de herkes gibi gözlerimi kırptım. Gilly nin yüzü aydınlanınca, neden bilmem ağladığını düşünüyordum fakat ağlamıyordu. Yüzü kıpkırmızıydı ama gözyaşları içinde değildi, kızgın görünüyordu. Başını öne eğmiş, tamamen hareketsiz duruyor ve Abigail’in kolunu bırakmasını bekliyordu.</p>
<p>“Gilly?” dedim. “İyi misin?”</p>
<p>Başını sallayarak “evet” dedi ama bana bakmadı. Gözlerini iki eliyle tuttuğu şarap bardağına dikmişti.</p>
<p>Bu an, normal birinin ipucunu fark ettiği, neler olduğunu anladığı ve gidecek başka bir yer bulduğu andı. Ama ben o insan değildim daha önce ispatladığım gibi ve muhtemelen kısa sürede yeniden ispatlayacağım gibi.</p>
<p>Abigail.” dedim. “Bence gitmesine izin vermelisin.”</p>
<p>“Konuşuyorduk.”</p>
<p>“Neden defolup gitmiyorsun?” Louise Manning, Abigail’in sarı saçlı en iyi arkadaşıydı. Küçümser bakışlarla beni süzerken ellerini kalçalarına koydu. “Her zaman burnunu ilgin olmayan işlere sokuyorsun Jess. Bu seni ilgilendirmez.”</p>
<p>“Gilly?” dedim yeniden.</p>
<p>“Bu dostça bir konuşmaydı.” diye ısrar etti Abigail. Arkasında duran diğer iki kız büyük bir şevkle kafalarını sallayarak onun dediklerini onaylıyordu ama bu yeni bir şey değildi: Stephanie Waltan ve Min Owen kapsama alanlarındaki en çok sesi çıkan insana hep hak veren tiplerdendi. Ve Abigail’in sesi yüksekti: yüksek ve cırtlak. Bir partide bile dikkatleri çekecek kadar yüksekti. Kapı aralığının meraklı izleyicilerle dolduğunun farkındaydım. Birkaçı odaya girmişti çünkü içerde ne olduğunu görmek isteyen diğer particiler tarafından arkadan itilmişlerdi.</p>
<p><span style="font-weight:bold;font-style:italic;">“Oh Tanrım, hayır.”</span> diye mırıldandı birisi ama bu benim kulağıma bir fısıltı gibi geldi. Kimin konuştuğunu görmek için baktım ama kalabalıkta seçemedim; herkes gergin ve meraklı görünüyordu ama kimse biraz bile şaşırmamıştı ve kimse endişelenmiş gibi değildi. Tekrar Gilly’ye döndüğümde, elleri bardağını daha da sıkı kavramıştı ve parmak eklemleri beyaza dönmüştü. Ne yaptığını anlayamadan onu izledim, ta ki elindeki ince bardak parçalara ayrılana kadar.</p>
<p>Olayı gören herkesten bağırışlar yükseldi ve ona doğru koştular. Gilly yavaşça gözlerini kaldırdı. Kırık bardağı daha da sıkı tutarken bir rüyada gibiydi. Sıvı parmaklarının arasından akmaya başladı; ellerinin arkasından koluna süzülen ve yayılarak sanki aniden damarları vücudundan dışarı çıkmış gibi bir görüntü oluşturan kanla karışmış şarap.</p>
<p>Herkes şoktan buz kesildi, ölü gibi hareketsizdi. Ben de bir an dondum kaldım ama sonra ona doğru bir adım attım ve bileklerini tutmak için uzandım. Nessa Mellan şimşek hızıyla beni geçerek daha önce ona ulaştı. Buna şaşırmamalıydım. Nessa ve Gilly asla ayrılmazdı. Erkekler ona Sullen Mullen diyordu. Nessa nın minyon ve sert biri olduğunu ve Gilly’ye çok bağlı olduğunu biliyordum. Nessa arkadaşını tuttu, parmaklarını yavaş yavaş açtı ve bardak elinden düştü. Kızın avuçlarına baktı. “Gilly. .. Aman Tanrım... Ne yaptın? Ne yaptın böyle?”</p>
<p>Sıktığı dişlerinin arasından, “Beni rahat bırak.” dedi Gilly. Nessa’dan uzaklaşmaya çalıştı ama Nessa onu daha sıkı tuttu. Aynı boydalardı ama Nessa daha küçükken jimnastikçiydi ve Gilly’den çok daha güçlüydü. Mücadele ederlerken kan Gil-ly’nin koluna tamamen yayıldı. Ama birden direnmeyi bıraktı ve kafasını Nessa nın omzuna koyarak ona yaslandı.</p>
<p>“Böyle olsun istemedim.”</p>
<p>“Özür dilerim.” dedi Nessa ve ancak çok sonra Nessa’nın özür dilemesinin hiç mantıklı olmadığını düşündüm.</p>
<p>Gilly sadece başını sallayarak karşılık verdi ve Nessa ne demek istediğini anladı, cevabının bu olmasını istemese bile. Nessa dudağını ısırdı. “Hadi.” Gilly’yi yanımdan geçirdi ve “Geri çekilin.” diyerek ilerledi.</p>
<p>İnsanların çoğu, Nessa ve Gilly’nin geçmesi için kenara çekildi ama mırıldayarak yorum yaptıklarını duyuyor, merakla aydınlanan ve böyle bir olayın içinde olmadan çok yakınında olmanın heyecanıyla canlanan yüzlerini görebiliyordum. Bela, büyük harf B ile. Gilly yine herhangi biriyle göz göze gelmemek için başını öne eğdi. Gilly gözden kaybolunca kalabalık dağıldı ve ses aynı parti başladığında olduğu yüksek seviyeye çıktı. Ben yine saçlarını geriye doğru atan Abigail’e bakmak için arkamı döndüm.</p>
<p>“Neye bakıyorsun bilmiyorum. Gilly’nin bunu neden yaptığını bilmiyorum. Hiçbir şey bilmiyorum.” Abigail’in sesi yüksekti ve savunmacıydı.</p>
<p>“Tabii ben de senin hakkında böyle duymuştum.” demekten kendimi alamadım.</p>
<p>Öfkeyle baktım. “Gilly’nin kendisine zarar vermesinin sebebi ben değilim. Onu gördün. Kendisi bunu yapmayı seçti.”</p>
<p>“Ne hakkında konuşuyordunuz?”</p>
<p>“Hiçbir şey. Hayat. Aşk.” Döndü ve başlarını sallayarak ona destek veren üç arkadaşına baktı.</p>
<p>“Bunun için neden etrafta hiç kimseyi istemediğini kesinlikle çok iyi anlıyorum.” Sesimde bolca ironi vardı, o kadar çoktu ki onlar bile anlayabilirdi. Darcy bana tek kaşını kaldırarak baktı. Sanki hiçbir şey olmamış gibi hâlâ koltukta oturmuş ayağını sallıyordu.</p>
<p>Abigail kaba ve öfkeli bir şekilde, “Sen gelmeseydin bunların hiçbiri olmazdı.” dedi. “Sen onu bu şekilde davranmaya ittin, biz değil.” Beni iterek yanımdan geçti ve diğerleri de aynı hızla onu takip etti.</p>
<p>Ben geldiğimde Gilly üzgün değildi, bu doğru ama kendini incitmesine ben sebep olmamıştım. Olayları yeniden aklımdan geçirince, onu üzenin benim arkamdaki birinden gelen yorum olduğunu düşündüm: <span style="font-weight:bold;font-style:italic;">Aman Tanrım, hayır.</span> Keşke kimin konuştuğunu bilebilseydim ancak tahmin bile yürütemiyordum. Bir fısıltıydı, tanımlanamaz ve anonim.</p>
<p>Darcy yanıma geldi. “Gilly ve Nessa’nın arkadaş olduklarını sanıyordum.”</p>
<p>“Öylelerdi.” dedim.</p>
<p>“Bu onların arasında olan bir şey miydi?”</p>
<p>“Hiçbir fikrim yok.”</p>
<p>“Ve Gilly ve Abigail arasında neler oldu?”</p>
<p>“Yine hiçbir fikrim yok.”</p>
<p>Darcy omzunu silkti. “Her şekilde drama.”</p>
<p>“Bütün partilerde olan şey.”</p>
<p>Kolunu omzuma doladı. “Hadi gidip kendi dramamızı yaratalım.”</p>
<p>Onunla gittim. Gülümsedim, sohbet ettim, biraz dans ettim, karanfil kokulu Noel içkisi içtim ve çok içmemek için elimdeki bardağı mümkün olduğu kadar çabuk bıraktım. Fakat söylediği cümle bir türlü aklımdan çıkmıyordu.</p>
<p><span style="font-style:italic;">Eğer sen gelmeseydin, hiçbir şey olmazdı.</span></p>
<p>Abigail sadece beni üzmek istiyordu. Ama daha sonra bu sözünü ve hiçbir şey bilmeden nasıl oldu da doğru bir tespitte bulundu diye düşündüğüm zamanlar oldu. Çünkü ben o odaya girmemiş olsaydım belki de her şey farklı olacaktı.</p>
<p>Belki de her şey yoluna girecekti.</p>
<p> Jess, dinliyor musun?”</p>
<p>Tarih öğretmenimin ne dediği hakkında en ufak bir fikrim yoktu.</p>
<p>“Özür dilerim. Evet.” Bununla “hayır” demek istemiştim.</p>
<p>Bay Lowell kaşlarını kaldırarak, “O zaman yeniden tekrar etmeme gerek yok.” dedi.</p>
<p>“Kesinlikle hayır.”</p>
<p>“Çünkü ne dediğimi biliyorsun.”</p>
<p>Daha fazla sürdüremeyecektim. “Belki hızlı bir tekrar?”</p>
<p>“Ben de öyle düşünmüştüm. Dikkatini buraya ver lütfen.” Bay Lowell yavaş yavaş gülümsemeye dönüşen uzun sert bir bakış attı bana. Sert olmaya çalışan ama aynı zamanda da öğrenciler arasında popüler olmayı isteyen biriydi. Bizi kazanmak için biraz fazla çabalıyordu ama bu, aynı şu anda olduğu gibi rüyaya daldığımda çok işe yarıyordu. Bu tamamen benim suçum değildi. En iyi zamanda bile Perşembe öğleden sonra son derse odaklanmak zordu, özellikle dönemin son haftası imkânsızdı. Pembe ve turuncu gökyüzünde, is karası çıplak ağaçların arkasında, muhteşem bir kapanışla veda eden günü izliyordum. Şu anda bulutlar kül rengindeydi ve benim hiçbir bahanem yoktu. En iyisi özür dilemek gibi görünüyordu.</p>
<p>“Özür dilerim bayım. Ne kaçırdım?”</p>
<p>“Bu proje için takımları oluşturuyordum. Dönem kapanmadan kimin ne yapacağına karar vermeniz lazım ki tatilde araştırmanızı yapabilesiniz.” Bay Lowell bir kutu uzattı. “Bir isim çek.”</p>
<p>Elimi kutuya soktum ve bir kâğıt parçasını aldım. <span style="font-style:italic;">“Sam Milner&quot;</span> îsmini yüksek sesle okudum.</p>
<p>“Ve bu da konunuz.” Diğer elinde tuttuğu tomar arasından çektiği bir kâğıt parçasını bana uzattı.</p>
<p><span style="font-style:italic;">“Hayvanlar ve savaş alanlarındaki görevleri.”</span> Neden bunun bunaltıcı olacağını düşündüm acaba?</p>
<p>““Git ve Sam ile otur lütfen.”</p>
<p>Kalktım ve kitaplarımı arkaya Sam’in oturduğu yere taşıdım. Sıranın altında telefonu ile oynuyordu ve oturduğumda bana bakmadı bile. Bu ilginç olacaktı. Sam’i hiç kitap okurken görmemiştim. Ama projeyle ilgili tüm işi benim yapacağımı düşünüyorsa yanılıyordu.</p>
<p>Grup olmak, sadece çekme sırası sana geldiğinde veya sen seçildiğinde önemli olduğu için, kimse diğerininkine dikkat etmiyor ve sınıftaki herkes konuşuyordu. Max Thurston a doğru ilerleyen Bay Lowell’i izleyen tek kişi bendim. “Hadi, dostum. Uyan. Bir isim çek.”</p>
<p>Max söylenileni yaptı ve çektiği kâğıdı açtı. Birdenbire kulakları kızardı. Bir şeyler mırıldandı.</p>
<p>“Gilly?” Bay Lowell arkasını döndü. “Gilly, Max seni çekti.</p>
<p>Gel ve yanına otur.”</p>
<p>Öne doğru eğildim. Gilly sağımda, birkaç sıra önde oturuyordu. Sanki insanların ona baktığını düşünüyor ve bu izlenme duygusundan nefret ediyormuş gibi başı öne eğik ve hafif kambur duruyordu. Elleri kucağındaydı bu nedenle bandaj görünmüyordu ama ben orada olduğunu biliyordum. Pazartesi okulda yoktu, Salı günü başı önde, sağa sola bakmadan, kimseyle iletişim kurmadan okula geldi. Yanına gitmemiştim. Açıkça merak ediyordum ve yine açıkça belliydi ki bu benim vazgeçemeyeceğim bir şeydi. Başka insanların işlerine burnumu sokma konusunda ün salmıştım ama genel olarak konuşuyorum aynı bir vampir gibiydim, mudaka içinde olmalıydım.</p>
<p>Gilly’nin ona bakması için “Gilly?” diye tekrar etti Bay Lowell. Sırasının yanına çömeldi ve sıraya hafifçe vurdu. “Gilly, beni duydun mu?”</p>
<p>Hafifçe başını salladı ama onu duymadığı için değil. Ona bir şeyler söyledi; onu şaşırtan bir şey. Bay Lowell Max’e baktı sonra tekrar Gilly’ye.</p>
<p>“Şey, değiştirebilirim.”</p>
<p>Gilly bir şey daha fısıldadı. Max, sanki ayağa kalkma isteğini bastırıyormuşçasına kollarını bağladı ve oturduğu yerde kıpırdadı. Profilden onu görebiliyordum, çenesinin sertliği dişlerini sıktığını gösteriyordu. Utanç mı? Öfke mi? Çözemedim. Max, uzun ve geniş omuzluydu ama sanki hâlâ bedeni tam şeklini bulamamış, daha gelişmesi gerekiyormuş gibi biçimsizdi. Onu Ryan aracılığıyla tanıyordum ama Ryan’ın bir sürü arkadaşı vardı ve Max’in sınıf dışında konuştuğunu hiç hatırlamıyordum. Onu gerçekten tanımıyordum.</p>
<p>Gilly, duyulamayan kelimeler arasında burnunu çekiyordu. Endişeyle aim kırışan Bay LowelFin gözleri, Gilly’den Max’e kaydı. Max omuzlarını silkti. Beden dili o anda sınıf yerine herhangi bir yerde olmak istediğini anlatıyordu. Herkes başka bir yerde olmak isteyebilirdi ama onun hâli ilgimi çekmişti.</p>
<p>“Tamam Gilly...” dedi Bay Lowell yavaşça. “Neden Max ve Jess’in yerlerini değiştirmiyoruz? Sen Jess ile çalışabilirsin. Max de Sam ile çalışır.”</p>
<p>Max’in ayağa kalma isteği hakkında haklıydım ama başka yerde olmak istediğini düşünerek yanılmıştım. Yerinden fırladı fakat bu benimle yer değiştirmek için değildi. “Bayım bu haksızlık.”</p>
<p>“Bu gelişigüzel bir birleştirme. Eğer Jess senden önce çekmemiş olsaydı, Sam’in adını şapkadan sen çekmiş olabilirdin.”</p>
<p>“Evet. Ama çekmedim. Gilly’yi çektim.”</p>
<p>Bay Lowell sesini alçaltarak ona doğru yürüdü. Max’ten biraz kısaydı o nedenle gözlerine bakabilmek için kafasını kaldırması gerekti. “Bir kız öğrenci ile çalışmak istiyor.”</p>
<p>“Neden?”</p>
<p>“Sana bunu açıklamak zorunda değilim. Bana inan, Gilly gerçekten bunu istiyor.”</p>
<p>“Başkasının değiştirmesine izin vermezdiniz ama.”</p>
<p>“Bu kadar yeter.” Bay Lowell öfkeyle Max’e baktı. “Sınıfımdaki insanların mutlu olmasını istiyorum. Gilly mudu değildi. Senden rica ettim ve şimdi de Jess ile yer değiştirmeni istiyorum.</p>
<p>Gilly ile çalışmıyorsun. Sam ile uğraşmak zorundasın.”</p>
<p>“Oh çok teşekkür ederim.” dedi Sam bir saniyeliğine telefondan başını kaldırarak. “Bu Max’e ceza gibi bir şey mi?”</p>
<p>“Bunu sen söyledin.” dedi Bay Lowell. Yeniden dostça ama tatlı sert hâline döndü. “Hadi Max. Bekliyorum. Jess, kalk oradan.”</p>
<p>Gilly nin masasına konunun yazdığı bir kâğıt parçası bıraktı ve ütülü keten pantolonu ve mavi gömleğiyle kusursuz giyinmiş Bay Lowell ilerleyerek sınıfın ön tarafına geçti. Acaba çok kısa süre için bile olsa hiç havalı bir adam olmuş mudur diye düşündüm. Sonra eşyalarımı yeniden topladım ve Max’in yanından geçerek, Gilly’nin yanına oturdum. Hâlâ kıpkırmızıydı ve akmayan gözyaşlarıyla ıslanmış kirpikleri dimdikti fakat aslında normal görünüyordu. Kesinlikle partide gördüğüm boş bakan kendini feda eden kurban değildi. Bana şöyle bir göz attı sonra bakışlarım başka bir yöne çevirdi.</p>
<p>Eğer insanlar beni görmekten hoşnut olmaya başlamasalardı paranoyak olacaktım. Omzumun üzerinden arkaya baktım ve Max’in benim olduğum yöne doğru kaşlarını çatarak baktığını gördüm ki çok haksızdı.</p>
<p>Bay Lowell beyaz tahtadan bize doğru döndü. “Siz dördünüz, sınıfın çoğunun verdiğim konuları çoktan tartışmaya başladığının farkındasınız muhtemelen ve belki arkadaşlarınızı yakalamak istersiniz.”</p>
<p><span style="font-style:italic;">Sınıfın çoğunun</span> tarih projesini tartışıyor olması gerekiyordu ama ben çok çalıştıklarından şüpheliydim. Sanki onunla konuşmamam için bana hafif arkasını dönmüş olan Gilly’ye yan gözle baktım. Bunun beni pes ettirmeye yeteceğine düşünüyorsa yanlış insan seçmişti. Ama ona sanki çılgın bir gösterinin karakteriymiş <span style="font-style:italic;">gibi de davranmak istemiyordum.</span> Gilly ile birlikte projede çalışacak olmamızı bir işaret olarak görmemem gerektiğini de kendime çoktan söylemiştim. Ona sormak istediğim bir sürü soru vardı. <span style="font-style:italic;">Bir önceki gece ne oldu? Neden bir erkekle çalışmak istemiyorsun? Ve Nessa ile aranda neler oluyor?</span> Bunları sormanın Gilly’nin bir daha asla benimle konuşmaması için hızlı bir yöntem olduğunu biliyordum, proje olsun olmasın.</p>
<p>Bay Lowell’in bize bıraktığı kâğıt parçasını aldım.</p>
<p>“Savaşın Silahları, Birinci Dünya Savaşındaki yeni askeri teknoloji.” diye yüksek sesle okudum.</p>
<p>“Bayım, Max ve ben o konuyu yapamaz mıyız?”</p>
<p>“Hayır.”</p>
<p>“Bayım, silahlar ve klorin gazı hakkında çok şey biliyorum. Jess ve Gilly konu ile ilgili hiçbir şey bilmiyor.”</p>
<p>“O zaman keşfedecekleri çok şey var.” Bay Lowell kollarını göğsünde birleştirdi. “Siz muhabere güvercinleri ve atları konunuzda kalın ve başkası hakkında endişelenmeyin.”</p>
<p>Sam kendi kendine mırıldanarak sessizliğe gömüldü. Gilly’ye doğru eğildim. “Ben de savaştaki hayvanlar üzerine çalışmayacağım yoksa Max ile çalışmayacağım için mi daha memnun oldum bilmiyorum. Beni kurtardığın için teşekkürler.”</p>
<p>Gilly şaşkınlıkla baktı sonra omuzlarını silkti. Ellerini, kazak kollarını sündürerek içeri çekti ve bandajlarını sakladı. Önündeki kâğıdın kenarına üçgenler ve küpler çizerek sakinleşiyordu. Defterindeki her sayfa aynı bu şekilde dekore edilmişti, kenarları mürekkebin ağırlığından dolayı kıvrılmıştı. Şekillerle, resimlerle değil. Geometrik. Düzenli. Onu izlerken, kaleminin ucunu o kadar sert bastırdı ki, kâğıt yırtıldı.</p>
<p>Kafamı kaldırdığımda Bay Lowell’in bizi izlediğini gördüm. Kocaman açtığı parlak mavi gözleri vardı aslında şaşırmamış olsa bile, her zaman şaşkınlığa uğramış gibi bakıyordu. Kolları bağlı, ayakları çapraz masasına yaslanıyordu. Rahat biri diye düşünebilirsiniz. Ama değildi. Hiçbir zaman o hatayı yapmazdı.</p>
<p>Ellerini çırptı. “Evet gençler. Herkesin birlikte çalışacağı bir zaman belirlemesini istiyorum. Araştırma için okul kütüphane-</p>
<p><span style="font-style:italic;">sini</span> veya kasabadaki ana <span style="font-style:italic;">kütüphaneyi kullanabilirsiniz. Lütfen hepsini Vikipedi’den yapmayın. İnternetten bulduklarınızı aynen geçirirseniz</span> bunu anlarım. Eğer bütün işi grup <span style="font-style:italic;">arkadaşınıza </span>yıkarsanız bunu <span style="font-style:italic;">da</span> anlarım. <span style="font-style:italic;">İş yükünü paylaşacağınız biri var diye</span> tembellik yapabileceğinizi <span style="font-style:italic;">düşünmeyin. Bunun üzerine çalışmanız</span> gerekiyor. Projeler, Ocak’ın <span style="font-style:italic;">ikinci haftası teslim edilecek. O</span> nedenle yeni yıla başladığımızda, okumaları <span style="font-style:italic;">tamamlamış ve yazmaya başlamış</span> olmanız gerekiyor. Eğer <span style="font-style:italic;">teslim</span> tarihini bir gün geciktirirseniz, otomatik olarak <span style="font-style:italic;">bir not düşecek. İki gün,</span> iki not. Ve böyle devam ediyor.”</p>
<p>Bay Lowell konuşmasını bitirir bitirmez sınıftan bir uğultu yükseldi. Birkaçı muhtemelen <span style="font-style:italic;">proje ile ilgiliydi.</span></p>
<p><span style="font-style:italic;">“Evet. Ne zaman çalışmak istersin?” diye sordum Gilly ye.</span></p>
<p>“Bu akşam? Yarın?”</p>
<p>Başını <span style="font-style:italic;">salladı. “Olmaz.”</span></p>
<p><span style="font-style:italic;">“Peki ya</span> Cuma, eğer okuldan sonra vaktin varsa?” Birden bir <span style="font-style:italic;">fikir geldi aklıma.</span> “Noel’de bir yere gitmiyorsun değil mi?”</p>
<p>“Emin <span style="font-style:italic;">değilim.”</span></p>
<p><span style="font-style:italic;">Nasıl emin olmazsın?</span> Tabii bunu yüksek sesle söylemedim ama bunu düşündüğümü tahmin etmiş olmalı.</p>
<p><span style="font-style:italic;">“Sadece henüz bilmiyorum.” Yine</span> kızarıyordu ama <span style="font-style:italic;">ifadesi sakindi.</span> “Babamı görmeye gidebilirim. Karar vermedim. Ama Cuma okuldan sonra buralarda olurum.”</p>
<p>“1-2 saat benim evime gelebilirsin. Yeteri kadar yer var. Gürültülü. Kuzenlerimle yaşıyorum ve onlar çılgın. Evde yedi kişiyiz ama çoğu zaman <span style="font-style:italic;">yedi yüz kişi</span> varmış gibi gürültü çıkıyor.”</p>
<p>“Evde bir tek ben varım.”</p>
<p>Sonunda bir ortak noktamız çıktı. “Ben de tek çocuğum.” dedim ve sanki yanlış bir şey söylemişim gibi Gilly’nin <span style="font-style:italic;">geri çe-</span></p>
<p>İçildiğini fark ettim. Yine de devam ettim, “Beş aydır kuzenlerimle yaşıyorum ama daha ses seviyesine alışamadım. Fakat benim odam evin üst katında ve oraya saklanırsak kimse bizi rahatsız etmez.”</p>
<p>“Gelebileceğimi sanmıyorum.”</p>
<p>“Neden? Çok mu uzak? Port Sentinel merkezinden sadece 10 dakikalık yürüyüş mesafesinde. Yani, hemen yukarıda. Yine de sen bilirsin. Dönüşte de yokuş iniyorsun.”</p>
<p>“Gelemem.” Gilly’nin sesindeki bir şey bana şu anda pek tartışma havasında olmadığını söylüyordu. Hayır dedi ve bitti. Neden hayır dediğini bilmiyordum.</p>
<p>“Peki ya senin evin?”</p>
<p>“Çok küçük.”</p>
<p>Şöyle bir kendime baktım. “Sadece iki kişiyiz ve ikimiz de kesinlikle iri yarı değiliz. Ne kadar küçük olabilir?”</p>
<p>Gülmedi. “Pollock Lane’de.</p>
<p>“Oh o şirin kulübelerden biri mi?” Küçük ve parlak renklilerdi, ailemin Viktorya dönemi villasından bir yüzyıl veya daha fazla yaşlılardı. Bir zamanlar balıkçılar kullanırdı oraları. Port Sentinel’in kendine özgü ve eskilerden kalan tek tarihi kalıntıları olarak kartpostallar üzerinde resimleri vardı. Bugünlerde Port Sentinel, tepeleri pahalı ayakkabı kutuları gibi denize bakan modern evler tarafından parsellenmiş bir yerdi.</p>
<p>“No 14’te yaşıyorum.” dedi Gilly ve “Şirin olduklarını düşünmüyorum.” diye de ekledi.</p>
<p>“Orada yaşamak isterdim.”</p>
<p>“Herkes böyle düşünüyor.” Ve herkes çok aptal iması çok güçlü bir şekilde yapılmıştı.</p>
<div><div><img src="main-6.jpg" alt=""/></div>
</div>
<p>Tamam.” dedim. “Senin evin olmuyor benim evim olmuyor. Kütüphaneye ne dersin?”</p>
<p>“Okuldaki mi?”</p>
<p>“Hayır, kasaba kütüphanesi.”</p>
<p>“Tamam.” Dudağını ısırdı. “Yani anneme sormam lazım ama sorun olmayacaktır.”</p>
<p>“Harika. Okuldan sonra uygun mu?”</p>
<p>“Hemen sonra <span style="font-style:italic;">değil. Beş</span> olabilir mi?”</p>
<p>«'T' &#160;&#160;&#160;&#160;&#160;&#160;&#160;M</p>
<p>lamam.</p>
<p>“Sadece bir saat.”</p>
<p>Dönemin sonunda kütüphanede takılmaktan yapacak daha iyi şeylerim olduğunu düşünerek, “Çok iyi.” dedim. Bir saat fazlaydı bile.</p>
<p><span style="font-style:italic;">Gilly, sanki</span> bundan pişmanlık duyuyormuş gibi baktı. “Planı değiştirmek zorunda kalma ihtimaline karşın bana telefon numaranı versen iyi olur.”</p>
<p>Numaramı yazdım. “Seninki kaç?”</p>
<p>“Benim telefonum yok.”</p>
<p>“Ne?”</p>
<p>“Vardı ama... Kaybettim.”</p>
<p>“Kabus değil <span style="font-style:italic;">mi? Tüm bağlantılarını,</span> resimlerini ve diğer <span style="font-style:italic;">şeyleri</span> kaybetmek.”</p>
<p>“Evet.” dedi alçak sesle.” “Tam bir kâbus...”</p>
<p>Zil çaldı ve herkes eşyalarını almak üzere aceleyle sıralarına loğru ilerleyince her zamanki karışıklık çıktı.</p>
<p>Bay Lowell gürültünün arasında, “Bunun önümüzdeki yıl çalışmalarınızın önemli bir bölümünü oluşturacağını unutma-</p>
<p>yın. “Mutlaka ciddiye alın çünkü ben alacağım.”</p>
<p>Kitaplarımı çantama tıkıştırdım ve kapıya doğru ilerledim. Gilly ile aramızda birkaç insan vardı, birkaç adım önümdeydi. Aniden durdu, bir şeyler mırıldandı, döndü ve tekrar sınıfa doğru yürüdü.</p>
<p>“Bayım, konuşabilir miyiz?”</p>
<p>Bay Lowell beyaz tahtayı silmeyi bıraktı, şaşırmıştı. “Tabii Gilly.”</p>
<p>Ellerini kazağının içine doğru bükerek, herkesin çıkmasını bekledi. Neden geri döndüğünü merak ederek yanından geçtim, koridora çıkana kadar. Koridorda, Max Thurston bekliyordu, öfkeden yüzü kararmıştı. Kollarını bağlamış, tek ayağını arkasındaki duvara yaslamıştı. Sanki sonsuza kadar orada kalmaya hazırlanmış gibiydi.</p>
<p>“Yerine geçtiğim için özür dilerim.” dedim.</p>
<p>“Senin hatan değildi.” Kaşları kalın düz bir çizgi şeklindeydi ve çenesi hâlâ sertti.</p>
<p>“Hayır.” diye onayladım. “Sorunun tam olarak ne olduğunu anlamadım.”</p>
<p>Max’in konu hakkında ne düşündüğünü bana söylemesini umuyordum ama o, sanki yeteri kadar odaklansa kapının ötesini görebilecekmiş gibi sınıfın kapalı kapısına bakmak için arkasını döndü. Benimle konuşmak istemediği çok açıktı. Beni sevmediğinden değil; sadece alakasız biriydim. Ne düşünüyorsa tüm beynini işgal etmişti ve benim için yer yoktu.</p>
<p>Ne olduğunu çok merak etsem de etrafta takılıp Gilly’nin çıkmasını beklemem için bir sebep yoktu. Merak içinde yürüyerek uzaklaştım. Bay Lowell’in dediği gibi Gilly bir erkekle çalışmaya mı itiraz etmişti yoksa özellikle Max’ten mi kaçmaya</p>
<div><div><img src="main-7.jpg" alt=""/></div>
</div>
<p>çalışıyordu? Acaba Max, <span style="font-style:italic;">Claudia</span> nın partisinde var mıydı, <span style="font-style:italic;">Gilly kendisini</span> kestiğinde arkamdaki kalabalığın içinde miydi?</p>
<p>Gilly’nin bardağı kırmasına sebep olan ses onun sesi <span style="font-style:italic;">miydi diye</span> merak ediyordum ya <span style="font-style:italic;">da benim henüz anlayamadığım belki de hiçbir</span> zaman anlayamayacağım başka bir <span style="font-style:italic;">şeyler mi</span> oluyordu? Kendi kendime unut <span style="font-style:italic;">gitsin, eve yürümeye</span> devam et dedim ama durum beni ayakkabıma <span style="font-style:italic;">girmiş bir taş gibi</span> rahatsız etti. Ve TAMAM, <span style="font-style:italic;">gerçeği</span> bulana kadar da beni rahatsız etmeye devam edeceğini biliyordum.</p>
<p>Tatilimin ilk saatlerini Port Sentinel’in cereyanlı kütüphanesinde geçirdiğim için memnun olduğumu söylemem abartılı olurdu. Merkeze doğru yürüdüm, keşke başka planlarım olsaydı diye düşünürken Noel süsleriyle ve sahte kar taneleri ile dekore edilmiş vitrinlerin önünden geçtim. Evde olsam daha mutlu olurdum. Şöminenin önüne kıvrılıp huzur içinde kitabımı okurdum. Hatta dışarı bile çıksam daha mutlu olurdum. Kütüphanenin önündeki Noel pazarı en hareketli gü-nündeydi, yan yana dizilmiş küçük kulübeler, çıplak ağaçlara asılmış küçük süs ışıkları ve Percival meydanının tam ortasında küçük bir buz pisti. Gecenin temiz havasında kahkaha ve sohbet sesleri yükseliyordu. Arkadaşlarımın çoğu orada olmalıydı, tüm yetenekleri ve zarafetleriyle sırayla buz pistinde kayıyor olmalıydılar. Meydanın içindeyken neredeyse sihirli bir dünyada gibiydiniz; kulağınızda çınlayan müzik, baharatlı şekerli şarabın kokusu içine sinmiş hava ve tezgâhlara göz gezdiren müşteriler.</p>
<p>Noel pazarının içine girmeden, etrafından dolanarak uzun yoldan yürüdüğüm için, sadece pazar alanına elektrik veren jeneratörlerin uğultusunu duyuyor ve çeşitli yiyecek arabalarından gelen yağ kokusuyla yarışan petrol tankının kokusunu alıyordum. Noel pazarı sadece bir illüzyondu. Tüm yıl rüzgârlı olan Port Sentinal sokaklarını dolaşan turistlerden para kazanmak için bir başka yoldu.</p>
<p>Sihre inanmayı tercih ederdim ama ben o şekilde yetiştiril-memiştim. Annem sanatçı ruhlu, yaratıcı, nazik ve hayal gücü kuvvetli biriyken babam sert mizaçlı, kötümser ve aşırı derecede gerçekçi biriydi. Meraklı tarafımı kontrol altında tutmak için çok çabalasam da babamın <span style="font-style:italic;">genleri savaşı</span> kazanmıştı. Daha önce hemen olayın içine giriyordum, iyi veya kötü etkim oluyordu ve sonunda insanların hayatına dâhil olmakla ilgili dersimi aldım.</p>
<p>Kütüphanenin cam kapısından içeri girip ortasına geldiğimde, özel deri ve eski kitap kokusunu içime çekince biraz daha mutlu hissettim. Bina eskiydi, her ne kadar mobilyaların kenarları yıpranmış görünse de döşerken masraftan kaçılmamıştı. Buranın yeniden bilgisayarlarla ve modern koltuklarla donatılacağına dair bazı söylentiler vardı fakat henüz bir şey yapmamışlardı ve ben bundan memnundum. Karanlık ve soğuktu ama ortamı iyiydi. Orada, ödev yaparken saatler geçirmiştim.</p>
<p>Gilly’yi bulmayı umduğum, küçük gruplar hâlinde tekli koltukların bulunduğu kapının önündeki alandan geçtim. Tanıdık bir tarafa, orada oturan hiç kimse yoktu. Gilly’yi tarih bölümündeki uzun sıralarda bulmak ümidiyle o tarafı da kontrol ettim. Ya da biyografi bölümünde. Ya da (biraz umudumu kaybetmeye başlamıştım) çocuk bölümünde. Hepsi boştu, sarı ışıklı lambaların gölgeleri üstü çizilmiş maun masaların üzerinde gölgeler yapıyordu. Bilim kurgu bölümünde kitap okuyan iki kişi vardı ve kitapları raflara koyan bir kütüphaneci gördüm ama onlardan başka kimse yoktu, yalnızdım.</p>
<p>Yeniden ön kapıya geldim ve saate baktım. Beşi on geçiyordu.</p>
<p>5 dakika gecikmiştim Gilly’nin gitmiş olma olasılığı vardı. Ama tam olarak beşi beş geçeden bir dakika sonra gitmiş olsa bile kütüphanenin içinde yürürken onu görürdüm. Henüz gelmemiş olması daha muhtemeldi. Koltuklardan birine oturdum ve atkımı çıkararak sahibinin gelmesini bekleyen bir köpek gibi kapıya gözlerimi diktim. Güneş bir saat önce batmıştı, hava tamamen kararmıştı ve rüzgâr hızlanıyordu. Cama birkaç yağmur damlası düştü şemsiyemi evde unuttuğum için bu şahane olmuştu.</p>
<p>Paltomu çıkardım ve kendi kendime güzel bir konuşma yaptım. Gilly nin gelip gitmiş olduğunu düşünmek garip olmazdı. Aslında çok da gecikmemişti. Cep telefonu yoktu o nedenle iki saniyede bir gelmeyen bir mesajı kontrol etmek için kendi telefonuma bakmamın anlamı yoktu. Çantamdan kitabımı çıkardım ve arada sırada kafamı kaldırıp etrafa bakarak okumaya başladım.</p>
<p>Beşi çeyrek geçiyor.</p>
<p>Beşi yirmi geçiyor.</p>
<p>Beşi yirmi üç geçiyor.</p>
<p>Beşi yirmi beş geçe, tek kelimesine bile odaklanamamış olduğum kitabı bıraktım. Kütüphanecinin bilgisayarının başında çalıştığı masasına gittim. Gençti, saçı at kuyruğuydu ve tırnaklarında mor oje vardı.</p>
<p>“Affedersiniz, kütüphanenin kaçta kapandığını öğrenebilir miyim?”</p>
<p>“Altı.” Bana gülümsedi. “Hâlâ yarım saatiniz var.</p>
<p>Tekrar koltuğuma döndüm. Gilly şimdi gelse bile yarım saat proje hakkında konuşmak için yeterli olmayacaktı. Ve hâlâ ondan bir iz yoktu. Konuşmamızı yeniden aklımdan geçirdim. Kesinlikle Cuma günü, saat beşte orada buluşmaya karar vermiştik. O gün onu okulda koridorda görmüştüm ve sonra görüşürüz dediğimde başıyla onaylamıştı. Yani unutmamıştı. Buluşmaya karar verdikten sonra evi ve yaşadığı yer hakkında konuşmuştuk. Başparmağımın kenarını ısırdım. Kafası karışmış olabilir miydi? Kütüphane yerine evinde buluşacağımızı mı düşünmüştü? Ya da başka bir şey oldu; onu evde tutan, geciktiren bir şey. Gidip evde mi diye bakabilirdim.</p>
<p>Ama bundan hiç hoşlanmayacağını biliyordum. Beni evinin yakınlarında herhangi bir yerde istemediğini çok kesin bir şekilde belli etmişti.</p>
<p>Ayağa kalktım, saatime baktım, kütüphanecinin 24 dakika sonra beni kovmasını beklemenin anlamı yoktu. Gilly gelmiyordu ve onu bulmaya gitsem de gitmesem de olduğum yerde kalmayacaktım. Kolumu paltomdan geçirdim ve diğer kolumla öbür kolunu aramak için döndüm ve tam bunu yaparken odanın sonundaki, arkamda duran rafların birinin arkasında bir hareket gördüm. Sinsice bir hareketti sanki o tarafa doğru dönmüş olmama şaşırmış ve hızlıca görüş alanımdan çıkmıştı. Gilly değildi; çok uzundu.</p>
<p>Ve belki de benimle ilgisi yoktu ben paranoyakça davranıyordum. Başımı çevirdim, çantamı almak için eğildim ve sonra aniden arkamı döndüm. Max Thurston rafların arkasından eğilmişti. Gözlerini bana dikmişti, tahta kaplama ve kitapların oluşturduğu koyu fonun önünde, uzun yüzü solgun görünüyordu. Yeniden gözden kayboldu ve kalbim şaşkınlıktan, öfkeden ve biraz da korkudan dolayı küt küt atıyordu. Öyle gizlenmesine gerek yoktu. Ben onu tanıyordum, o beni tanıyordu, yanıma gelebilir ve benimle konuşabilirdi. Ve izlenmekten hoşlanmazdım.</p>
<p>Geniş adımlarla kütüphanenin diğer tarafına yürüdüm. Botlarım o kadar çok ses çıkıyordu ki geldiğimi gayet iyi biliyordu. Kitap raflarının diğer tarafına geçti ve onu raflara yaslanmış bir şekilde buldum. Kafasını geriye yaslamıştı ve gözleri kapalıydı. Ceketi yağmur damlalarından dolayı benek benek ıslanmıştı ve koşmuş olduğu için de zar zor nefes alıyordu.</p>
<p>Sesime olabildiği kadar kızgınlık katarak, “Ne yapıyorsun?” diye fısıldadım. Sessiz kütüphanede ona bağıramazdım. Max bana baktı ve ben yine, onun için tamamen önemsiz olduğum izlenimine kapıldım, onun dikkatini bozan sinir bozucu biri. “Ne demek istiyorsun?”</p>
<p>“Hadi ama.” diye cevap verdim. “Beni izliyordun ve şimdi de saklanıyorsun.”</p>
<p>Kafasını salladı ama hafifçe. “Seni izlemiyordum.”</p>
<p>“Neden buradasın?”</p>
<p>“Burası kamu kütüphanesi. Sana bir açıklama yapmak zorunda değilim.”</p>
<p>“Eğer beni gözetlemek için buradaysan yapmak zorundasın.” Sonra tarih dersini düşündüm. “Ya da Gilly’yi.”</p>
<p>Max adını duyunca ürperdi, boynumdaki tüyleri diken diken eden gayriihtiyari bir hareketti. “Burada mı?” derken sesi sertti.</p>
<p>“Hayır. Gelmedi.” Kaşlarımı çattım. “Bununla ilgili ne biliyorsun? Onun burada olacağını nerden biliyorsun?”</p>
<p>“Bir sorun mu var?” Kütüphaneci rafların diğer ucunda duruyordu, ifadesi çok net bir şekilde “Bunu benim kütüphanemde yapmayın, teşekkür ederim.” diyordu.</p>
<p>“Hayır.” dedi Max. “Affedersiniz.” Raflardan uzaklaştı ve beni iterek yanımdan geçti. Onu engelleyemeyeceğim kadar iriydi ama peşinden koştum. Oturduğum koltuğun yanından geçerken eşyalarımı topladım. Tam kapıdan geçip, kapının kanatları arkasından kapanırken ona yetiştim ve camın suratıma çarpmaması için aniden durmak zorunda kaldım. İterek açtım</p>
<p>ve onu takip etmeye başladım. Ancak bir iki saniye bile onun avantajlı başlamasına yetti. Onu Percival meydanın giriş kapısından koşarak çıkarken gördüm, Max kalabalığın içinden, alışveriş yapanların arasından geçerken en üst basamaktan onu izledim. Saklanmak için çok uzundu ama meydanın diğer tarafından koşsam bile benim kesinlikle onu yakalama şansım yoktu. Kaşlarımı çattım. Bir şeyler oluyordu. Anlamadığım bir şey. Max çok net benden kaçıyordu ve Gilly gelmemişti.</p>
<p>Max kütüphanede Gilly ile bulaşacağımı biliyor olabilirdi. Gilly ile sessiz konuşmamıştık. Ya da en azından ben sessiz değildim. Sessiz olmam gerektiğini bilmiyordum.</p>
<p>Max, Gilly onunla çalışmayı reddettiğinde üzülmüştü. Bunu kişisel olarak algıladı.</p>
<p>Gilly ile konuşmak için Bay Lowell’in sınıfının dışında bekleyen kişi de oydu. Konuşabildi mi bilmiyordum.</p>
<p>Bildiğim tek şey, Max’in ben kütüphaneciyle kapanış saatini konuşurken gelmiş olmasıydı çünkü Gilly’i ararken orada değildi ve ondan sonra da gözüm hep kapıdaydı. Normal koşullarda binaya başka giriş yoktu; acil çıkışların üzerinde alarmlar vardı ve pencereler demirliydi. Bu yüzden de arkam dönükken girmişti.</p>
<p>Belki -sadece belki- Gilly kütüphaneye Max’in orada olacağını bildiği için gelmemişti. Belki onu dışarıda görmüştü ve girmeye cesaret edememişti.</p>
<p>Ve belki tüm bu olanlardan sonra, Pollock Lane’deki evine gidip orada mı değil mi diye bakmak çok iyi bir fikirdi. Max’in onu aradığını söyleyerek onu uyarmak için. Bu konu hakkında konuşup konuşmak istemediğini anlamak için. İyi olduğunu görmek için. Bu karışmak değil dedim kendi kendime. Bu istenmeyen yere burnumu sokmak da değil. Sadece dostça davranmaktı.</p>
<p>Kitap çantamı omzuma attım ve yürümeye başladım. Pollock Lane’e daha hızlı varabilmek ve kalabalıktan kaçmak için yan yolları kullandım. Yağmur hafifçe çiseliyordu, sanki yağmur damlasından çok denizin bıraktığı nem gibiydi. Yağmuru önemsemiyormuşum gibi çenemi paltomun yakasından içeri sokarak kollarımı bağladım. Garipti, Port Sentinel’i artık çok iyi biliyordum ve genelde gece yürüyüşü yapmaktan mutlu olurdum fakat şu anda huzursuzdum. Max’in davranışları beni huzursuz etmişti ve Gilly için endişeleniyordum. Partide, kanın parmakları arasından aktığını ve gözlerindeki boş bakışı görmüştüm. Tarih dersinde yüzündeki umutsuzluğu. Arkadaşı Nessa’nın alçak, boğuk bir sesle ve telaşla üzgün olduğunu söyleyişini. Abigail’in Gilly’e iğrenerek baktığını. Gizeme, fısıltılar söylentiler ve karanlıkta saklanan insanlar eklenmişti ve gizemler eğlence değildi. Saklanması gereken sırlardı. Konuşulamayan düşüncelerdi. Günün soğuk ışığında anlamsız gelen hareketler mücadeleler ve fedakârlıklardı. Felakete yol açabilecek çok da fazla alternatifi olmayan az sayı da seçeneklerdi. Ve ben bu gizemin içine tesadüfen düşmüştüm. Nerede başladığını ve nasıl başladığını bilmiyordum. Ne olduğunu bile bilmiyordum. Ama bilinmesi gereken bir şey olduğunu biliyordum.</p>
<p>Port Sentinel’ın bu bölgesindeki caddeler dardı, binalar çok mantıksız ve dengesiz açılarla kaldırımlara taşmıştı. Şeritler, sokak lambaları için çok dardı bu sebeple de belirli aralıklarla fenerler duvarlara monte edilmişti. Yeteri kadar da ışık vermiyorlardı. Arada sırada biri beni takip ediyor mu diye arkamı kollayarak hızlıca yürüyordum, Max geliyor mu ya da korkmam gereken başka biri var mı diye. Kalabalıklardan uzaklaşmakta</p>
<p>çok başarılıydım. Çevrede kimse yoktu. Attığım uçan adımlarla, rüzgârın daha sert olduğu ve dalgaların sertçe kıyıya vurduğu deniz kenarına geldiğimde, ayak seslerim yankılanıyordu. Dudaklarımda tuzun tadını hissettim ve beş ay sonrasında bile buna hâlâ alışamamıştım. Bu yol, eğer evinden geliyorsa, Gil-ly’inin benimle buluşmak için izleyeceği yoldu, İlerlerken, orada olabilir mi diye gölgelere ve yan yollara bakmaktan kendimi alamadım.</p>
<p>Pollock Lane’e yaklaştıkça endişem azalmadı, aksine çoğaldı. Gilly’ye “Hangi cehennemdeydin?” dışında ne söyleyeceğimi bilmiyordum. Bir röntgencisi olma ihtimali olan biriyle -hayır kesinlikle olan biriyle- konuşmaya nasıl başlayacağını bilmek zordu. Pollack Lane sahile paraleldi ama birazcık tepenin yukarısına doğruydu, oraya giden yolu tırmandım, her adımda çantam kalçamın üstünde zıplıyordu. Kaldırım yoktu, bu Port Sentinel için pek garip değildi. Bazı yollarda tek arabanın geçmesi için bile yeteri kadar alan neredeyse yoktu. Bir araba Pollock Lane’den çıkıp bana doğru çok hızlıca döndüğünde oraya birkaç metre uzaklıktaydım. Arabanın önünden kaçarken, farlar gölgemi arkamdaki duvara yansıdı. Araba yanımdan geçerken, ışık da üzerimden geçti ve içinde kimin olduğunu ya da arabanın markasını, hatta rengini bile görme fırsatım olmadı. 0 anda, kötü araba kullanan birinden daha fazlasını düşünmedim. Böyle şeyler olurdu. Yerliler kibirliydi ve turistler her şeyden bihaberdi ve herkesin her zaman acelesi vardı. Kalbim yine güm güm atıyordu, dizlerim titriyordu ve Gilly’nin evine gitmeye istekli büyük adımlarla yürümeye devam ettim. Orada beni bekleyen ne olursa olsun dibimden geçen gölgeler kadar korkutucu olamazdı.</p>
<p>Ama bu konuda yanıldığım ortaya çıktı.</p>
<p>36</p>
<p>ı</p>
<p>Kendimi toplayarak Pollock Lane’e doğru devam ettim. Arnavut kaldırımlı dik bir yoldu ve eğer arabaları görmezden gelirseniz sanki geçmişe gitmek gibiydi. Arabalar, iki tekerleri kaldırımın üstüne gelecek şekilde yolun sadece bir kenarına park edilmişlerdi ve zor sığınışlardı. Müstakil küçük evler, kapılarına asılı Noel çelengiyle ve pencerelerinin önündeki parlayan ağaçlarıyla karanlıkta bile güzel görünüyorlardı. Şimdi daha alıcı gözle bakınca bu evlerin çok küçük olduğunu görüyordum: üstte iki pencere ve altta bir kapı ile bir pencere. Sonradan dahil olduğum, hayatımı dolduran ailem, gittikçe genişleyen Leonardların kendilerini ve kişiliklerini bir Pollock Lane evine sığdırmaya çalıştıklarını hayal etmeye çalıştım ve başaramadım. Gilly’nin sessiz içe dönüklüğü şimdi daha haklı görünüyordu. <span style="font-style:italic;">Evde sadece ben varım</span> demişti ve <span style="font-style:italic;">babamı görmeye gidebilirim.</span> Bu yüzden orada, o ve annesinin yaşadığını düşünmüştüm. Tekrar düşününce aslında o böyle bir şey söylememişti. Gerçi çok fazla bir şey de söylememişti.</p>
<p>Numara 14’e, daha geldiğim kadar yol vardı ve diğerlerinin aksine kapısında Noel çelengi yoktu. Panjurlar sıkıca kapanmış-ti, sadece içeriden hafif bir ışık sızıyordu ki bu bana evde birinin olduğunu düşündürdü.</p>
<p>Ev grinin mat bir tonuna boyanmıştı ve siyaha boyanmış bir kapısı vardı. Genel izlenim zevksiz oluşuydu. Bir anlığına, endişeyle orada öylece durdum ve sonra uzanarak kapıyı çaldım. Öz güvenimi yeniden inşa ediyormuşum gibi yüksek sesli bir vuruştu. Ona rağmen uzunca bir süre kimse kapıya bakmaya gelmedi. Bir dakikadan fazla bir süre. Kulübenin içinden gelen sesleri duyuyordum. Beni yeniden huzursuz eden bir sürükleme sesi. Bir şeyler itiliyordu. Hayır, biri yürüyordu ama yavaşça. Yaşlı biri mi? İçeriden gelen sürüme sesinin yanı sıra gelen çarpma sesi neden bilmiyorum irkilmeme sebep oldu. Caddeden aşağıya ve yukarıya baktım, Arnavut kaldırım taşlarının üzerine düşen kare ışıklardan başka hiçbir şey göremedim, 14 numaranın her iki yanında da normal evler vardı. Diğer kapılardan birini çalıyor olmayı ne kadar isterdim.</p>
<p>Siyah kapının ardından tırmalama sesleri geldi ve ben kapı kilidi dönüp kapı çok yavaşça açılırken, içimden gelen kaçma isteği ile kavga ettim. Destek almak için kapıya yaslanmış bir kadın duruyordu karşımda. Uzun ve çok inceydi. Sivri çeneli, uzun köşeli bir yüzü ve kemikli elleri vardı. Ten renginin ve saç dokusunun ve gözlerindeki solgun mavinin Gilly’ye olan benzerliğini gördüm. Gerçi bu kadının gözleri yarı kapalıydı ve bana odaklanmaya çalışırken kaşlarını çattı.</p>
<p>“Ne var? Ne istiyorsunuz?” Kelimeler dudaklarından yavaş yavaş döküldü. O kadar belli belirsiz ki cevaplamadan önce tereddüt ettim, doğru anlayıp anlamadığımdan emin olamadım.</p>
<p>“Bayan Poynter? Ben Jess Tennant. Gilly’yi arıyorum.”</p>
<p>“Gilly?” Adını sanki bir yabancıya aitmiş gibi söyledi. ‘Ah Gilly.”</p>
<p>“Onunla bir tarih projesi üzerinde çalışmamamız gerekiyordu.” İçimden bir his bana Gilly’nin kütüphaneye gelmediğini dile getirmememi söyledi. “Burada mı? Onu görebilir miyim?”</p>
<p>Hareket etmiyordu, söylediklerimi düşünüyordu. İçki mi içiyordu ya da başka bir şey mi almıştı bilmiyorum ama kesinlikle ayık değildi.</p>
<p>Bayan Poynter kapıda durdu. Cildi sarkmıştı ve durduğu yerde sallanıyordu. Elini başına koydu ve elindeki kemiklerin üzerinde kanı gördüm, üzerlerindeki sıyrığı.</p>
<p>“Gilly.” dedi sonunda.</p>
<p>“Evet.”</p>
<p>“Adım ne demiştiniz?”</p>
<p>“Jess.” Birkaç saniye daha bekledim. “İçeri girebilir miyim Bayan Poynter?”</p>
<p>Bakışlarını benim çok eski ve çok yıpranmış botlarıma çevirdi ve yavaşça, çaba harcayarak kaşlarını çattı. “Onları çıkarman gerekecek.”</p>
<p>“Tabii. Sorun değil.”</p>
<p>Kapının önünden çekilmemişti. Ben paspasın üzerinde durdum ve botlarımı çıkardım. Soğuk, ayak tabanlarıma çarpınca titredim. Botlarımı çıkarmam, Bayan Poynter’ı içeri geçmeme izin vermesi için yeterliydi, geri çekildi. Arkasındaki duvardan haberi yokmuş gibi çarptı. Ona çok yaklaşmamaya özen göstererek içeri girdim. Her ne içtiyse, içtiği şeyin etkisi olmasa bile onda büyülü bir şey vardı, ters bir şey. Gilly’nin evde buluşmak için neden çok da istekli olmadığını anlamaya başlıyordum.</p>
<p>Doğrudan oturma odasına ilerledim çünkü başka gidecek bir yer yoktu, koridor yoktu. Botlarımı duvarın yanına koydum.</p>
<p>Oda soğuk ve iticiydi, şömine yanmıyordu. Köşede yıpranmış bir koltuk, yanında yanan bir lamba vardı. Boş şöminenin diğer yanında karton kapaklı kitapların dolu olduğu raflar vardı ama hepsi bu kadardı, eğlence istiyorsanız <span style="font-style:italic;">maalesef</span> bulamazdınız. Görebildiğim kadarıyla televizyon yoktu. Müzik sistemi yoktu. Duvarlarda resim yoktu. <span style="font-style:italic;">Kesinlikle Noel</span> süsü yoktu.</p>
<p>Arkamdan gelen Bayan Poynter dengesini kaybedince gayet anlaşılabilir bir şekilde küfür etti. Düşmemek için kapı koluna tutundu ama kesinlikle ayakları üzerinde duramıyordu. Yardım için yanına gittim ve koluna girmeme izin verdi. Yavaşça onu oturma odasının diğer tarafına köşedeki koltuğa götürdüm ve koltuğa yığıldı. Koltuğun etrafında bardak yoktu, içki içtiğine dair herhangi bir işaret yoktu ve nefesi <span style="font-style:italic;">de alkol</span> kokmuyordu.</p>
<p>“Bayan Poynter, iyi misiniz?”</p>
<p>Gözleri kapanmıştı. Yüzü solgundu ve hafif terliydi. “İyiyim.” dedi nefes nefese ama hiç de iyi görünmüyordu.</p>
<p>“Size su getirebilir miyim?”</p>
<p>Başını hayır anlamında salladı ama sonra fikrini değiştirdi.</p>
<p>“Evet. Tamam. Su.”</p>
<p>Oturma odasının diğer tarafındaki kapıdan çıktım, evi ikiye bölen karanlık merdivenlerin yanından geçtim ve kendimi tuhaf bir şekilde oturma odasından çok daha neşeli görünen mutfakta buldum. Yine de içerisi sıcaktı, şömineyi dolduran dökme demir yığınına şükürler olsun. Üç sandalyesi ile duvara yaslanmış eski bir masa vardı. Bir kapı açıktı, küçük bir banyo görünüyordu aralığından ve evin arkasındaki küçük avluya açılan bir kapı daha vardı. Lavaboya baktım ve kırıntılarla kaplı bir tabak ve zedelenmiş bir fincan buldum. Dibinde bir santim kahverengi sıvı vardı. Sıvıyı dışarı akıtmak için kupayı biraz eğdim, içini pütürlü bir tortunun kapladığını gördüm. Onu yıkama fikrinden vazgeçtim ve temiz bir bardak aldım. Musluktan doldurdum ve yeniden Bayan Poynter’ın yanına gittim, nefes alış verişi ağırdı. Bardağı titreyen elinin yanına koydum ve bileğini tutarak, aslında nasıl yapılması gerektiğini de çok bilmeden, nabzını kontrol ettim. Yavaş ama düzenliydi ve Bayan Poynter’i omuzlarından sarstığım zaman hemen uyandı.</p>
<p>“Ne oldu? Affedersin.” Hepsini bir çırpıda söyledi ve sonra bir eliyle gözlerini kapadı. “Neler oluyor?”</p>
<p>“Gilly yi arıyorum.” dedim tane tane. Beni daha kolay görebilsin diye önünde diz çöktüm.</p>
<p>“Yukarıda.” Bayan Poyntefin gözleri yine kapandı.</p>
<p>“Emin misininiz?” Sesleri duymuş olsa aşağıya inerdi diye düşündüm. Evde ikimizden başka kimse olmadığından emindim.</p>
<p>“Beni yalnız bırak.” Başına arkaya yaslayarak, koltukta kıvrıldı. Ne yapacağımı bilemeden ayağa kalktım. Yukarıya bakmanın bir zararı yoktu ancak yine de Gilly’nin gelip, annesini koltukta baygın bir hâlde, beni de yukarıda etrafı gizlice araştırırken görünce eşit derecede mahcup olma ve kızma ihtimali beni endişelendiriyordu.</p>
<p>Fakat bu tam olarak gizlice araştırma yapmak değildi. Onun iyi olup olmadığından emin olmaktı.</p>
<p>Oturma odasının kapısına gittim ve yukarı doğru, karanlık ve dar merdivenlere baktım. Oradan çıkmak istemedim. Basamaklar dik ve ürkücüydü ve merdivenlerin sonunda kapılar ile arasında bir boşluk yoktu, sadece sağda ve solda birer kapı vardı ve son basamağa geldiğinizde direkt kapıları açıyordunuz. Biri Gilly’nin odası olmalıydı. Diğeri de annesinin olmalıydı ve muhtemelen boşuna endişeleniyordum, yerde tebeşirle çizilmiş bir pentagram* olacak hâli yoktu herhalde. Herhalde.</p>
<p>Kesinlikle yanlış kapıyı seçmek istemiyordum.</p>
<p>Sonunda Bayan Poynter’in evin ön tarafına bakan sokak manzaralı odayı almış olacağını ve arka odanın Gillynin olduğuna karar verdim. Yani tehlike yoktu. Soldaki kapıyı açmalıydım. Bir kez daha basamakların ne kadar dik ve dar olduğunu düşünerek merdivenleri koşarak çıktım. Yarı yolda ayağım takıldı ve iki seksen yere uzanmamak için elimi yere koydum. Halı avcumu yaktı ve irkildim. Gillynin olduğuna karar verdiğim soldaki odanın kapısını açmak için sol elimi kullandım. Elimle lamba düğmesini aradım. Sonunda buldum. Tavanın ortasındaki ampulden yayılan zayıf sarı ışık odayı kapladı ve gerçekten kendini yormasına hiç gerek yoktu. Etrafa yaydığı ışık değil kasvetti. Başka bir şey yapmadan önce döndüm ve yavaşça kapıyı kapadım. Bayan Poynter’in solgun bakışları ile aramda elle tutulur bir engel olması bana kendimi daha iyi hissettirdi. Şu anki durumunda merdivenleri çıkabileceğini düşünmedim ama sürpriz kaldırabilecek durumda değildim. Kapı mandalı yerine oturdu ve halisiz döşeme tahtalarının üzerinde çok ses yapmamaya çalışarak, parmak ucunda kapıdan uzaklaştım.</p>
<p>Burası Gillynin odasıydı ancak sadece masanın üstündeki kitaplar bu fikrimi destekliyordu. Kişisel hiçbir eşya yok gibiydi; fotoğraf ya da poster. Yatağın üzerinde çerçeveli bir tavşan resmi asılıydı ama sararmış ve tozluydu. Daha önce yaşayan birinin onu orada unutmuş olabileceğini düşündüm çünkü bir ergenden çok ana okul çocuğuna uygun bir resimdi. Duvarlar bej renginin depresif bir tonuydu. Küçük bir kitaplık, duvarlardan</p>
<p>Beş köşeli ters yıldız. Cadılar için kutsal sayılan bir sembol. birine yaslanmıştı ama yarısı boştu, kalanlar da ya ikinci el klasikler ya da okul kitaplarıydı, benim eğlence için okuduklarımla hiç alakası yoktu. Eski ve ahşap tek kişilik yatak, odadaki masa ve kitaplık gibi üzeri çizilmiş ve ikinci el eşyalardı. Bir roman veya dergi görmeyi umarak komodinin üstüne baktım ama sadece bir lamba vardı. Yatak, kısa bir süre önce biri orada yatmış gibi dağınıktı. Bu şaşırtıcı değildi. Masasındaki sandalye dışında odasında oturacak yer yoktu. Sandhayes’teki büyük Viktorya villasındaki kaotik ve sıcak hayatı düşündüm ve zavallı Freya’dan bana miras kalan, benim için önemli sanat eserleri, kitaplar ve posterlerle dolu olan, evin üst katındaki devasa büyüklükteki odayı düşündüm. Gilly’nin hayatı ile olan zıtlığı çok acı vericiydi.</p>
<p>Yatağa gittim ve sıcak bulmayı umarak battaniyeye dokundum ancak soğuktu. Yastığın, Gilly’nin kafasını koyduğu yerde çukur oluşmuştu. Ayak parmağım yatağın altında sert bir şeye çarptı, eğildim ve yatağın altına fırlatmış olduğu okul ayakkabılarını gördüm. Üniforması sandalyenin üstüne atılmıştı. Eve gelmiş, üzerini değişmiş ve kendini yatağa bırakmıştı. Diğer tarafta küçük bir kâğıt çöpünün içinde top şekline getirilmiş peçeteler vardı, sanki Gilly yatağa uzanmış ve ağlamış gibiydi. Ya da daha kötüsü... Çöpü yana eğdim ve bazı peçetelerin lekeli ve kırmızıya boyanmış olduğunu gördüm. Bir yerlerini kesmiş olmalı... Birçok kızın bunu yaptığını biliyordum. Düzgün çizgilerle şeritler hâlinde kollarını ya da baldırlarını kesiyorlardı çünkü fiziksel acı duygusal acıdan daha iyiydi. Kesikler, izin verirsen zamanla iyileşirdi. Yara izleri iyileşirdi.</p>
<p>Odada henüz terk edilmiş gibi bir ağırlık vardı. Gitmiş olmasına rağmen Gilly’nin varlığını hissedebiliyordum. Oradaydı ve orada değildi.</p>
<p>Kitaplara bakmak için masaya yaklaştım. Bir not veya bir günlük ya da Pollock Lane’den daha iyi olan bir yere gitmek için alınmış bir tren bileti fişi aradım. Gilly ve Max Thurstan arasında olmuş olabilecekleri bana anlatacak herhangi bir şey bulamadım. Tek bulduğum, tozun ortasında daha önce duran bir şeyin bıraktığı dikdörtgen şeklindeki izdi. Eğildim ve masanın altına baktım. İki prizli adaptör gördüm. Biri masa lambası ve komodinin üzerindeki küçük lamba içindi. Diğer priz boştu. O yüzden iz bırakıp ortadan kaybolmuş şeyin, fişe takılı olduğunu düşünmek oldukça mantıklıydı. Bir bilgisayar olabilir mi diye düşündüm ve Gilly’nin onu almaya gücü nasıl yetti diye merak ettim -tabii bir bilgisayarı olmasına neden izin verildiğini de merak ettim- evindeki her şey çok basit, sayıca az ve eski modayken.</p>
<p>Aşağıdan gelen bir çıtırdama sesi beni yerimden sıçrattı, duyduklarım yukarıya gelen ayak sesleri miydi? Bir ayak sürümesi ile birlikte güm diye sürgülü bir şeyin kapanışını duydum. Kesinlikle biri yukarıya geliyordu. Çantamdan bir defter çıkardım ve bir sayfa yırttım sonra hiç düşünmeden defteri Gilly’nin masasının üzerine, üst üste yığılmış kitapların üzerine koydum. Kısa bir not karaladım, katladım ve notun ucunu rüzgârdan uçmasın diye masa lambasının altına sıkıştırdım. Sonra kapıya gittim ve tam açmak için uzandım ki kapı kolu çevrildi. Kapı hızla açıldı ve ben çığlık atarak geriye sıçradım. Bayan Poynter çok tehlikeli bir açıyla eğilmiş karşımda duruyordu. Bana boş boş baktı.</p>
<p>“Gilly?”</p>
<p>“Burada değil.” dedim. “Ben de tam ona not bırakıyordum.</p>
<p>“İşin bitti mi?” Son kelime ağzından büyük bir zorlukla ve acılar içinde çıktı.</p>
<p>“Kesinlikle.” diye kafamı salladım anlayışlı bir şekilde. “Gerçekten gitmem gerek.”</p>
<p>Kızarmış uykulu gözleriyle bana baktı. “Git. Şimdi.”</p>
<p>“Ben de tam olarak bunu düşünüyordum.” <span style="font-style:italic;">Ama sen yolumdan çekilmiyorsun. Ve senin yanından yürüyüp geçmemi istiyorsan bunu yapamayacağım.</span> Ondan korktuğumu fark ettim ve hemen mantığımla nedenini buldum -tabii ki benim üzerime düşerse ikimiz de merdivenlerden aşağıya yuvalanırdık- ki aslında gerçekte sebebin bu olmadığını biliyordum.</p>
<p>Arkasını döndü, bir ayağını karanlık odasına giden basamağın üzerine koydu ve kapısını açtı. Sadece caddeden gelen ışık vardı, kalın perdeler de ışığın çoğunu engelliyordu. Odası kesinlikle çok karanlıktı ama Bayan Poynter kapıyı kapatmadan önce sanki duvarda bir iz gördüm; koyu bir şey. Kana benzeyen bir şey.</p>
<p>Kendi kendime bunun hayal gücüm olduğunu söyledim, Gilly nin odasındaki ışığı kapatırken titriyordum. O merdivenlerden tazı hızında inmek pek mümkün değildi ama mümkün olduğunca hızlı olmaya çalıştım ve bu arada da Bayan Poynter’in odasındaki soğuk havanın onu uyandırıp, benim bu evde ne yaptığım ile ilgili merakını ve ilgisini harekete geçirmesinden endişe duyuyordum. Oturma odasındaki ışık kapalıydı ve karanlıkta ayağım yerdeki bir şeye takıldı. Sertliğinden, botlarımdan biri olduğunu anladım. Ellerim ve dizlerimin üstünde, parmaklarım döşeme tahtasından çıkan çivilere ve deliklere takılarak yeri aradım. Giderek artan bir umutsuzlukla, yerde daha büyük delikler de keşfettim. Lambanın düğmesini de bulamadım. En sonunda ön kapıyı açtım ve sokaktan gelen ışığın beni botumun diğer tekinin durduğu köşeye götürmesine izin verdim, bıraktığım yerden metrelerce uzakta. Botlarımı giydim ve onları düzgünce Sağlayamadan çıktım.</p>
<p>Kafamdaki tüm sorulara cevap bulmamı sağlasa bile, hiçbir şey ve hiç kimse bana Gilly Poynter’in evinde bir dakika daha fazla zaman geçirtemezdi. Ön kapıyı arkamdan gürültülü bir şekilde kapattım. İşte o an, tuttuğumun fakında bile olmadığım nefesimi bırakarak, özgür olduğumdan emin olduğum andı.</p>
<p>Pollock Lane’den aşağıya doğru koşarken titrememe sebep olan sadece soğuk akşam havası değildi. Isınmak için kollarımı bağlayarak kendime sarıldım ama bir faydası olmadı. İçim üşüyordu.</p>
<p>Yolun sonunda bir anlığına durdum, Gilly eve doğru yürüyor mu diye terk edilmiş caddede bir aşağı bir yukarı baktım. Herhangi bir hareket yoktu.</p>
<p>Hızla kasabaya doğru yürüdüm ve arkamdan bir ses duydum: kalbimi durduran çifte bir tık. Aklımın mantıklı bölümü bunun bir araba kapısı olduğunu söylüyordu, beynimin çok küçük bir bölümü de koşmaya devam etmemi söylüyordu. Koşmaya ve bağırmaya hazır sesi duyduğum yöne doğru dönmeye karar verdim ve döndüğümde arkamda, Range Rover’ına yaslanmış bir şekilde onu görmek hem güven vericiydi hem de korkutucuydu. Dan Henderson. Tam unvanıyla söylemek gerekirse, Müfettiş Dan Henderson. Port Sentinel’deki en yüksek rütbeli polis memuru. Annemin çocukluk aşkı...</p>
<p>Erkek arkadaşımın babası.</p>
<p>Göründüğü gibi karmaşık bir durum. Zaten Dan Hander-son karmaşık bir adam. Bana gülümsüyordu; güvenmeye hazır olmadığımdan, benim için hiçbir anlam ifade etmeyen bir gülümseme. Dan e de her zaman yaptığım gibi onunla ilgili önceki bilgilerimle şu anki gördüklerimi karşılaştırdım. Hâlâ uzun, esmer, benzeri olmayacak bir biçimde tehditkâr, rahatsız edici bir şekilde oğluna benziyor. Ah ve tabii muhtemelen öfkeli...</p>
<p>Yani, her zamanki gibi.</p>
<p>“Burada ne yapıyorsun, Jess?”</p>
<p>“Birini ziyaret ettim.” Ona doğru yürümeye başladım. O anda hangi rolü oynadığından pek emin değildim ama hangisini istediğimi biliyordum. Polisi. “Aslında sen tam da görmek istediğim insansın.”</p>
<p>Kaşları çatıldı çünkü onunla karşılaşmamın hoşuma gitmesi tuhaf olurdu. Ondan hoşlanmam için annemle olan ilişkisini yeniden canlandırmayı çok istiyordu. Evli olduğu gerçeğini bir kenara koysanız bile, karısı yavaş yavaş ölüyordu, korkunç bir ölüm (başka detay öğrenmeye hazır değildim); Dan Henderson 18 yıl önce kötü haber demekti ve hâlâ bir kötü haberdi. Annemin kalbini kırmış ve annemi babama itmişti, iki kez benim hayatımı kurtarmıştı ancak onu azıcık bile sevmedim.</p>
<p>“Benden ne istiyorsun?”</p>
<p>“Bir arkadaşım için endişeleniyorum. Gilly Poynter. Orada yaşıyor.” Parmağımla Pollack Lane’i gösterdim. “Benimle buluşacaktı ama gelmedi.”</p>
<p>“Ne zaman oldu bu?”</p>
<p>“Saat beşte kütüphanede buluşacaktık.”</p>
<p>“Öğleden sonra beşte? Yani bir saat önce?” Dan kahkaha atmaya başladı. “Hadi ama Jess. O bir ergen değil mi?”</p>
<p>Başımla onayladım. “Benimle aynı yaşta. Ama...”</p>
<p>“Ama hiçbir şey. Cuma akşamı kütüphaneye gelmedi. Onu suçladığımı söyleyemem.”</p>
<p>“Bu onun yapacağı bir şey değil.”</p>
<p>Şeytan gibi alaycı bir bakışla kaşını kaldırdı. “Bu doğru mu?</p>
<p>“Evet öyle.” Telaşlanmamaya çalışıyordum. “Ve evinde de yok.”</p>
<p>“Evine mi gittin?”</p>
<p>Başımla onayladım.</p>
<p>“Başka bir gizem daha mı arıyorsun Jess?”</p>
<p>“Aramıyorum.” Hemen savunmaya geçmiştim. “Sadece merak ettim. Annesi de garipti. Sanki rüyada gibi... Mutfaktaki kupanın içinde toza benzeyen bir şey vardı. Belki biri ona ilaç ya da uyuşturucu vermiştir. Ya da belki kendi bir şeyler içmiştir.’</p>
<p>Dan kafasını salladı. “Gidip tutuklamamı istediğin kişi Ba-</p>
<p><span style="font-style:italic;">a</span></p>
<p>yan...</p>
<p>“Poynter.” diye sözünü tamamladım.</p>
<p>“...bir Cuma akşamı kafası güzel olduğu için? Muhtemelen sen gidip de kızının kayıp olduğunu söyleyerek onu korkutana kadar iyi bir şarap içiyordu. Cuma akşamı. Gilly, büyük ihtimalle bir partidedir.”</p>
<p>“Gilly dizüstü bilgisayarını yanına almış.”</p>
<p>“Tamam, o zaman muhtemelen bir yerlerde kullanıyordu!.</p>
<p>Neden ona bir e-posta göndererek kontrol etmiyorsun?”</p>
<p>“E-posta adresini bilmiyorum.”</p>
<p>Dan omuzlarını silkti. “Benim sorunum değil. Ve seni kütüphanede ekmesi de değil.”</p>
<p>Onunla tartışmayı düşündüm, ona Gilly’nin ellerini kestiğini, çöpteki kan lekeli peçeteleri, kütüphanede röntgencilik ya-pan Max Thurston’ı anlatmayı düşündüm ama buna da gülerdi. Polisleri aramaya yetecek bir sebep yoktu ve ben ona rastlama-saydım bu kadar dramatik davranmayacaktım. Ama Dan’in bu kadar ilgisiz olması beni kızdırdı. Gilly’yi çok iyi tanımıyordum ama o Gilly’yi hiç tanımıyordu.</p>
<p>Dan’in de hatırlayabileceği gibi daha önce Freya ve Seb Dawson hakkında haklı çıkmıştım.</p>
<p>“Eğer bir çukurda ölü bulunursa, en azından seni uyarmış oldum.” Topuklarımın üzerinde döndüm ve yürümeye başladım.</p>
<p>“Bekle genç bayan. Nereye gidiyorsun?”</p>
<p>“Eve.” dedim omzumun üzerinden.</p>
<p>“Seni bırakayım.”</p>
<p>“Gerek yok.”</p>
<p>“Hadi Jess. Seni eve götüreyim. Zaten işim bitti ve o tarafa doğru gidiyorum.”</p>
<p>Dan, tam bizim evin arkasında oturuyordu. Eğer bizim mahalledeki tümsekli caddelere doğru gidiyorsa, onunla gitmek mantıklıydı.</p>
<p>Bu onunla gitmeyi çok istediğim anlamına gelmezdi.</p>
<p>“Çok naziksin ama yürümeyi tercih ederim. Hoş bir gece.” “Dişlerin birbirine çarpıyor.”</p>
<p>“Hoş dedim, sıcak demedim.” Yüzü karardı ve ben hızlıca, “Sadece şu anda yağmur yağmıyor demek istedim. Gitsem iyi olacak. Tekrar teşekkürler.” diye ekledim.</p><div><img src="main-8.jpg" alt=""/></div>
<p>Tam gitmek üzere dönmüştüm ama seslenince ona doğru döndüm. Dan’in sesinde <span style="font-style:italic;">eğer</span> işbirliği yapmazsam beni tutuklamak için mutlaka bir sebep bulacağına dair bir ima vardı.</p>
<p>“Arabaya bin.”</p>
<p>“Ama...”</p>
<p>“Şimdi.”</p>
<p>Başka seçenek yoktu. Tüm kibar ve kibar olmayan şekillerde hayır demiştim. Ayaklarımı sürüye sürüye yolcu kapısına doğru yürüdüm. Bir tarafım tepeden yukarı çantamı taşımayacağım için memnundu. Bir tarafım da sürekli Dan’in beni en son eve bıraktığı zamanı kafamdan geçiriyordu, Dan’in korkutucu ve huzursuz edici olduğu zamanı.</p>
<p>Sokaklarda tek başıma yürürken daha güvende olacağım hissiyle arabaya bindim ve kapıyı kapattım. Dan çoktan emniyet kemerini takmıştı.</p>
<p>“Kemerini bağla.”</p>
<p>Koltuğun ucuna tünemişken bunu yapmak şaşırtıcı derecede zordu. Emniyet kemerini çektim ve yerine takmak için yaslandım.</p>
<p>“Yardıma ihtiyacın var mı?”</p>
<p>“Hayır.” Kemer takıldı, çantamı Dan’le arama koydum ve o motoru çalıştırırken, ona bakmamaya çalıştım. Düz bir burun, uzun kirpikler, kare bir çene. Tam olarak Will. İçtenlikle hoşlanmadığım birinin bu hayatta her şeyden çok hayran olduğum birine benzemesi gerçekten garipten de öteydi. Sanki bir kâbustu.</p>
<p>“Tek başına dışarda olmak için geç bir saat değil mi?”</p>
<p>Saatime baktım. “Saat altıyı yirmi geçiyor.”</p>
<p>“Karanlık. Yürüyorsun. Yalnızsın. Savunmasızsın.”</p>
<p><span style="font-style:italic;">Çünkü ben bir kızdım,</span> bunu düşündüğünü biliyordum ve feminist kalbim çok öfkelendi. Bunu bu şekilde söylemesini is-tedim ki onunla bu görüşü hakkında tartışabileyim. “Neye karşı savunmasızım tam olarak?”</p>
<p>“Soyulabilirsin. Kapkaççılar saldırabilir. O çantayı çıldırabilirdin”</p>
<p>“Çünkü buralarda sokak suçları çok.” Suçlu davranışını hissettirecek herhangi bir çöp ya da sprey boyayla yazılmış bir yazı yoktu sokaklarda. Bunu bilmek için kâşif olmaya gerek yoktu. Kuzey Londra’da, metro istasyonunun hemen çıkışında istediğiniz uyuşturucuyu alabileceğiniz, biraz olaylı bir mahallede büyümüştüm (böyle işlere hiç girmedim). Kapkaçlar gazetelerde bile yer almazdı. Dan’in endişesini pek ciddiye almadım.</p>
<p>Dan öfkeyle parladı. “Artık Londra’da olmadığın için güvende olduğunu düşünüyorsun ama burada sahip olduğun her şeyi almak için gözünü kırpmayacak insan çok. Özellikle de yılın bu zamanı. Suçlular çocukları için para harcamak ister ve o da senin cebinde var.”</p>
<p>“Öğüdün için teşekkür ederim.” dedim ve bana ters ters bakmak için döndüğünde yüzüme masum bir gülümseme ekledim. Eğer biraz daha az kibirli olup, patronluk taslamasaydı uyarısını dikkate alabilirdim ama patronluk taslamak onun doğasında vardı.</p>
<p>Arabasına yerleştirilmiş telsiz konuşmalarını dinlerken sessizliğe gömülmüştü Dan. Bip ve parazit sesi beni rahatsız ediyordu fakat o alışmış görünüyordu. Daha sonra, dinlediğimin, bölgede olma ihtimali bulunan çalınmış bir mopedle ilgili bir haber olduğu anlaşıldı. Tutuk yayına ve radyo jargonuna alışıp, anlamaya başladığım anda kendimi harika hissettim. Dan kaşlarını çatmıştı. Yanındaki kapının cebine elini soktu ve kucağıma bir defter attı.</p>
<p>“Benim için plakayı yaz.”</p>
<p>“Kalem?”</p>
<p>Kısık sesle küfrederek cebini karıştırdı ve arka ucu kırık bir tükenmez kalem buldu.</p>
<p>“Bu standart bir polis sorunu mu?” diye sordum kalemi incelerken.</p>
<p>“Hayır ama işe yarıyor. Ve yanında kalemin olmadığına göre bunu eleştirmeye hakkın yok.”</p>
<p>“Var.” dedim. Çantamın içine baktım. “Tabii Gillynin evinde bırakmasaydım.”</p>
<p>Dan bana bakmadan defterin üzerine vurdu. “Yaz. Şimdi.”</p>
<p>Bana söylenileni yaptım.</p>
<p>“Tekrar oku.” dedi</p>
<p>“HX53 HPJ.”</p>
<p>“Nasıl bir araç olduğunu duyabildin mi?”</p>
<p>“Bir moped. Arkasında beyaz bir oturağı olan gümüş bir küçük motosiklet. On plaka numarası yok.”</p>
<p>Kaşlarını kaldırdı. “Doğru anlamışsın.”</p>
<p>“Şaşırmış görünüyorsun.”</p>
<p>“Dinlediğini düşünmemiştim.”</p>
<p><span style="font-style:italic;">Ama beni test edebileceğini düşündün.</span> “Dinliyordum. İlginç.”</p>
<p>Şöyle bir baktı bana. “Birçok insan bunun ilginç olduğunu düşünmez. Çoğu kapatmamı ister.”</p>
<p>Omuzlarımı silktim. “Senin işin bu. Beni eve götürmek değil. Yani bunun bir taksi olmadığını biliyorum.” <span style="font-style:italic;">Sen sanki öyleymiş gibi davransan da ve ben keşke neden böyle yaptığını bilsem.</span></p>
<p>“Hayır değil.” Dan, bir dakika sessizlik içinde arabayı sürdü.</p>
<p>Araba sıcaktı; koltuk, bir tarafında tümsek gibi bir çıkıntı olsa da rahattı. Rahatlamaya başladığımı hissettim.</p>
<p>Tabii bu bir hataydı.</p>
<p>“Evet Will ve sen nasıl gidiyorsunuz?”</p>
<p>Hemen dik oturdum. “Daha okuldan dönmedi.”</p>
<p>“Birbirinizle sürekli iletişim hâlinde değil misiniz? Ergenlerin hayatlarını telefonda geçirdiklerini sanıyordum.”</p>
<p>“İletişim kurmuyoruz demedim.” Kızarıyordum. “Sadece seninle onun hakkında konuşmak istemiyorum.”</p>
<p>“Hadi ama.” dedi Dan. “O kadar şeyden sonra gerçek aşk mıymış değil miymiş onu soruyorum. Detayları istemiyorum.”</p>
<p>Sesimi, tüm duygulardan arındırmaya çalıştım. Utandığımı asla bilmemeliydi. “Her şey iyi gidiyor.”</p>
<p>“Güzel.” dedi. “Jess biliyor musun, sen mantıklı bir kıza benziyorsun. Ama biliyorum ki ergenler ve sen değer verdiğiniz biriyle beraberken aklınız uçuyor. İlerletmek çok kolay oluyor. İşleri ileriye götürmek, risk almak... ”</p>
<p>Yoldaki bir tümsekten geçmişiz gibi midemde bir burkulma hissettim. Benim konuştuğunu düşündüğüm şey hakkında konuşuyor olamazdı. Özellikle de şu anda konu ile bu kadar ilgisizken. Yapmadık. Hatta bunu konuşmadık bile. Bunu Dane söylemeyecektim.</p>
<p>“Hmmm. Tamam.”</p>
<p>Kaşlarını çatarak bana baktı. “Ne söylemeye çalıştığımı biliyorsun. Gerekli tedbirleri aldığınızdan emin olun. Bir anlık dikkatsizlik tüm hayatınızı mahvetmeye yeter.”</p>
<p>Konuşabileceğimden emin olmadan önce birkaç kez yutkundum. “Aslında bunu biliyordum.”</p>
<p>Bu tanımlanmanın hiç de hoş olmadığını düşünerek buz gibi dehşet arasında sıkışıp kaldım. “Bunu Will ile konuştun mu?”</p>
<p>“Tabii ki. Bu onun da sorumluluğu.”</p>
<p>“Hayatını mahvetme kısmını da söyledin mi?”</p>
<p>Dan biraz düşündü. “Evet. Hemen hemen.”</p>
<p>Will kaza sonucu olmuştu. Sağlam temellere dayanmayan bir evliliğe gitmesine sebep olan, kısa süreli bir ilişkinin ürünüydü. On sekiz yıl önce Dan ve annem ayrıldığında başlamış bir ilişki. “Yani aslında ona hayatını mahvettiğini söyledin.”</p>
<p>Arabanın ön panelinin ışığında Dan bu yaptığından memnun görünüyordu. “Ben her zaman ona karşı dürüst oldum. Numara yapmaya gerek yok.”</p>
<p><span style="font-style:italic;">Yalnızca çocuğunun doğmamış olmayı dilemesine sebep olmasan iyi olurdu.</span></p>
<p>Hiçbir şey söylemedim ama Dan yeniden bana bir bakış attı.</p>
<p>“Onaylamıyorsun, değil mi?”</p>
<p>“Bunu ona söylemenin doğru olduğunu sanmıyorum. Bu onun hatası değildi.”</p>
<p>“Hayır.” Dan in çenesinde bir kas gerildi. “Annesinin suçuydu.”</p>
<p>“Bildiğim kadarıyla bir bebek yapmak için iki insan gereki-yor.</p>
<p>“Evet ama devam ederek bebeği doğurmaya sadece biri karar veriyor.”</p>
<p>“Onun bedeni, onun seçimi.”</p>
<p>“O da tam olarak böyle söyledi.”</p>
<p>“Ve senin dediğin olsaydı Will diye biri olmayacaktı.” Bunu düşünmek bile ürpermeme sebep oldu. Parlak gün ışığından soğuk karanlık gölgelere yürümek gibi hissettirdi.</p>
<p>“Sanırım hayır. Karenin onu doğurmaya kararlı olması iyi olmuş değil mi?” Dan bana dönerek gülümsedi ama karşılık vermedim.</p>
<p>Aslında Will’e işkence yapmadığı zamanlarda Dan için üzülüyordum. Will’in annesi Karen ile tutsak kalmıştı. Karen, benden, annemden ve evliliğine ve oğluna tehlike oluşturabilecek her şeyden nefret eden A sınıf bir öküzdü. Motor nöron hastalığı sebebiyle yavaş yavaş ölüyordu.</p>
<p>Ondan gerçekten nefret ediyordum fakat bu durum karşısında için kendimi kötü hissetmemek çok zordu.</p>
<p>“Karen nasıl?”</p>
<p>“Aynı.” Dan elini çenesine götürdü ve hafif uzamış sakalını sıvazladı. “Sadece odasında oturuyor, ilaç alıyor ve ölümü bekliyor. Eğer bu iyi bir toplum olsaydı, onun gibi insanları bu ıstırabından kurtulması için bazı düzenlemeler yapardı.”</p>
<p>“Şu anda o kadar hasta değil.” Sesimdeki şoku saklayama-mıştım.</p>
<p>“Belki şu anda değil ama olacak. Kapana kısılacak. Eğer ertelerse hızlı ve onurlu bir son için İsviçre’ye gidemeyecek.”</p>
<p>“İstiyor mu?” Sesim azalarak kesildi. Söyleyemedim. Tabii Dan söyleyebildi.</p>
<p>“Sonunu getirmeye mi? Sormadım. Ama onun yerinde olsam yapardım.”</p>
<p>Bunu tahmin edebiliyordum. Dan güçlü, kuvvetli bir varlıktı. Hareket kabiliyetini yitirmesi onun için ölümden daha kötüydü.</p>
<p>Ana yoldan ilerliyorduk. Will hakkındaki konuşmamız bittiği sırada, kavşaktan önümüze bir araba çıktı ve sürücü arabayı kontrol altına almadan önce hafifçe arkadan bize çarptı. Dan frene basarken küfretti sonra yan yan bana baktı.</p>
<p>“Affedersin.”</p>
<p>“Daha önce de duydum.” dedim.</p>
<p>“Aptal...” Uygun bir kelime bulmak için durdu: “Mankafa.</p>
<p>Kazaya sebep olabilirdi.”</p>
<p>“Sebep olduğu ilk bela olmazdı.”</p>
<p>“Ne demek istiyorsun?”</p>
<p>Şimdi Dane yan yan bakma sırası bendeydi. “Arabayı tanımadın mı? Babamdı.”</p>
<p>Bizim yola girmek için köşeden dönmüştük. Sandhayes’e arabayı sürmeye devam etmek yerine, Dan kenara çekti ve siren ışıklarının açtı. “Bir daha söyle.”</p>
<p>“Babamdı.”</p>
<p>“Burada ne yapıyor?”</p>
<p>Başımı salladım. “Yanlış insana soruyorsun. Onu olabildiğince az görüyorum.”</p>
<p>“Yakınlarda yaşamıyor.”</p>
<p>“Hayır. Dairesi marinanın yanında.”</p>
<p>Dan düşünceli bir şekilde başını salladı. “Biliyordum. O zaman neden buradaydı? Anneni görmek için mi?”</p>
<p>“Yanlış yol. Ve umarım öyle değildir.”</p>
<p>Dan’in yüzü karardı. “Anneni hâlâ rahatsız ediyor mu?”</p>
<p>“Eskisi kadar değil. Kendisi için çalışmasını istiyor.”</p>
<p>“Onu geri istiyor.”</p>
<p>Muhtemelen.’’ diye kabul ettim.</p>
<p>“Ama annen dönmeyecek.’’</p>
<p>“Umarım.”</p>
<p>Dan gözlerini kıstı. “Neden dönsün ki?”</p>
<p>“Bak. Öncelikle onunla neden evlendiğini bilmiyorum.” <span style="font-style:italic;">Buradan ve senden kaçmak istemesi dışında.</span> “Evlendiği için memnunum yoksa ben olmazdım ama onun için tam bir felaket olmuş. Babama dönmeyi düşünmesi için aklını kaçırmış olması lazım.”</p>
<p>Dan ellerini direksiyonun etrafında gezdirdi, başka bir şeyi düşündüğü çok belliydi. “Daha önce âşık olmuştu ama.”</p>
<p>“Bu uzun zaman önceydi. Ve kaçıyordu. İnsanlar umutsuz olduklarında aptalca şeyler yaparlar.”</p>
<p>“Bunu çok iyi biliyorum.” Dan çok ender gördüğüm gerçek gülümsemesi ile bana baktı. Ön camdan dışarıya baktığı anda gülümsemesi kayboldu. Neredeyse kendi kendine, “Merak ediyorum da...”</p>
<p>Ben de tüm gün arabada oturup oturmayacağımızı merak ediyordum. Elimi kapı kolunun üzerine koydum. “Getirdiğin için teşekkür ederim. Buradan sonra yürüyebilirim.”</p>
<p>Bu sözlerim onu sürüklendiği yerden gerçeğe döndürdü. Yeniden arabayı çalıştırdı. “Aptallık etme. Seni eve bırakacağımı söyledim.”</p>
<p>Dediğinde ciddiydi. Sandhayes’in modern komşularından farkını gösteren taştan kapı direğine geldiğimizde, tekerlekler seyrek çakıl taşlarını eze eze içeri girdik. Farlar evin ön tarafına, Hugo’nun eski Fiat arabısını, amcamın kamyonetini ve annemin küçük Nissan Micra’sını da aydınlatarak eve yansıdı.</p>
<p>“Molly evde sanırım.” Dan rahatlamış gibiydi.</p>
<p>“Arabası evet.” Tam isabet. <span style="font-style:italic;">Beni Will hakkında paranoyak yapmanın intikamı. Nasıl hissettiriyormuş Dan?</span></p>
<p>“Annen dışarda mı?”</p>
<p>“Bilmiyorum.” dedim emniyet kemerimi çıkarırken. “Ama olabilir.”</p>
<p>Dan parmaklarıyla direksiyona vurdu. “Ona selamlarımı söyle.”</p>
<p>Hızla kapıyı açtım ve dışarı fırladım. Defteri ve kalemi yolcuğu koltuğuna atmak için döndüm. “Tekrar teşekkürler.”</p>
<p>Cevap vermedi. Dönüşe geçerken benim kapıyı kapatmamı bile beklemedi; kapının kolu elimden kaydı ve kapı büyük bir gürültüyle kendi kapandı.</p>
<p>Ve araba, onu evde bekleyen ölüm döşeğindeki karısına doğru gitmek yerine şehre doğru yöneldiğinde nedense şaşırmadım.</p>
<p>Eve girdim ve durduğumda koridorun yarısını geçmiştim. Dikkatimi çeken hoş çam kokusu ve ortamdaki gerginlikti. Ah tabii bir de oturma odası kapısından dışarı sarkan ağaç gövdesi.</p>
<p>“Merhaba?” dedim.</p>
<p>“Jess, sen misin?” Tilly teyzem yüzüne gelen dalları uzaklaştırarak, ağacın arkasından başını uzattı. Annemle o tek yumurta ikizleriydi. Ama ben onları hiçbir zaman karıştırmadım. Bana göre tamamen farklı görünüyorlardı. “Hepimiz burada mahsur kaldık, komik değil mi? Jack ve Hugo Noel ağacını ancak buraya kadar getirebildiler ve şimdi kapıda sıkıştı. Sanırım parlak bir fikrin yoktur.”</p>
<p>Parmak ucumda ayağa kalkarak, ailenin çoğunun oturma odasında olduğunu gördüm. En küçük kuzenim Torn ekmek parçasının üzerindeki reçeli yalarken, koltuğun kolunda otururken dengede durmaya çalışıyordu. Ondan bir yaş büyük, yerde oturan Petra siyah dağınık saçlı kafasını aylardır üzerinde çalıştığı pis goblenin üzerine eğmişti. Etrafını kaos sarmışken hâlâ işine devam etmek tam ona göre bir şeydi. Daha büyük olan kuzenim Hugo da sanki tüm bu olanlar ona fazla geliyormuş gibi yüzünde işkence çeken bir ifadeyle, hâlsiz bir şekilde koltuğa yayılmıştı. Amcam Jack elleri kalçalarında, Tilly’nin arkasında duruyordu ve o da sanki bizi akrabalıktan reddederek belindeki aletlerle ağacı testere talaşına döndürmek istermiş gibi bakıyordu.</p>
<p>“Bu kimin fikriydi?” Güvenli bir soru gibi geldi.</p>
<p>“Ben seçtim.” En utanç dolu yüz hâliyle başparmağını ısırdı. “Diğerleriyle birlikteyken daha küçük görünüyordu.”</p>
<p>“Üzerinde üç metre olduğunu yazan bir etiket vardı.” dedi Jack.</p>
<p>“Biliyorum. Gördüm. Yani?”</p>
<p>“Yani senin üç metrelik bir ağacın kapılardan geçemeyeceğini bilmediğin çok açık. Aynı geçen seneki gibi.” Jack, eleştirideki iğnelemenin etkisini yok etmek için Tilly’ye sarıldı ve onu sıktı. Almaya gittiğimde bir terslik olduğunu anlamıştım. Ve aynı geçen yıl gibi ön kapıdan geçirdik ancak bu noktaya geldiğinde çuvalladık.”</p>
<p>“Geçen yıl ne yaptınız?” diye sordum.</p>
<p>“Jack onu yonttu.” dedi Tilly.</p>
<p>Öfkeyle başını tuttu. “Kenarlarından biraz kestim. Yapılabilecek tek şey oydu.”</p>
<p>“Korkunç görünüyordu. Tamamen yanlış bir şekil.”</p>
<p>“O zaman daha küçük bir ağaç almalıydın.” Hugo oturduğu koltukta dikleşti. “Gerçekten oluyor mu bu, çok sıkıcı. Görüldüğü üzere kapıdan geçmeyecek anne. İçeriye sokmak için kesmeniz gerekecek.”</p>
<p>“Ya da dışarıya kurabilirsiniz.” diye önerdim. “Koridor yeteri kadar büyük. Merdivenlerin yanına konulabilir.”</p>
<p>Petra, kalın kâkülünü geriye atarak, kafasını gobleninden kaldırdı. “Her zaman buraya konur.”</p>
<p>“Belki de değişim zamanıdır.” dedim.</p>
<p>“Evet.” Jack bana sırıttı. “Sonunda mantıklı düşünen biri.’’</p>
<p>Tilly içini çekti. “Gireceğinden emindim.”</p>
<p>“Ama girmiyor.” Hugo dikleşti ve gerinerek, bedeniyle normalde mümkün olmayan bir alan kapladı. Bir albatrosun kanatlarını açtığında kapladığı kadar yer kaplamıştı. “Hadi ağacı geri taşıyalım.”</p>
<p>“Ağaca zarar vereceksiniz.” Tilly çömeldi ve korumacı bir şekilde ağaca sarıldı. “Öylece itemezsiniz. Tüm küçük dalları kırılır ve süslemeleri asacak yer kalmaz. Seni tanıyorum Hugo. Dikkat ediyormuş gibi davranıp sonra da ağacı mahvedeceksin.”</p>
<p>“Hayır.” diye itiraz etti Hugo.</p>
<p>“Ağacın nasıl göründüğü umurunda değil.”</p>
<p>“Umurumda ama belli bir noktada da bu odadan çıkmak istiyorum.” Hugo ellerini saçlarının arasından geçirdi ve onları dikleştirerek şekil verdi. “Hadi taşıyalım, süsleyelim ve ağaçla işimizi bitirelim. Yapılacak işlerim var. Tom’un karnı aç.”</p>
<p>Tilly kafası karışmış görünüyordu. “Nereden biliyorsun?”</p>
<p>“O her zaman açtır.”</p>
<p>Torn kanepeden kalktı ve tozlu eski avizenin taşlarını sarsacak şekilde büyük bir gürültüyle kendini yere attı. “Açım anne.”</p>
<p>“Reçelli ekmeğini ye.”</p>
<p>“Yedim.”</p>
<p>Tilly bir saniyeliğine gözlerini kapattı. “Tamam. Ağacı koridora koyabilirsiniz. Ama ağacın üzerinden atlamak yok. Oturma odasının penceresinden çıkmanız gerekecek.”</p>
<p>“Hey!” Tom koşarak pencereye gitti ve ustalıkla kilitleri açmaya başladı.</p>
<p>Petra, “Bunun yasak olduğunu sanıyordum.” dedi. “Tom düşer ve kolunu kırar diye.”</p>
<p>“Bu bir seferlik, sorun yok.”</p>
<p>“Ama eğer bir kural varsa... ”</p>
<p>“Petra!” Bunu hepimiz birlikte söyledik.</p>
<p>“Sorduğum için özür dilerim.” Petra yeniden goblenine döndü.</p>
<p>“Peki, neden bu kadar büyük bir ağacımız olmak zorunda?” diye sordum.</p>
<p>“Çünkü oradakilerin hepsini üstüne asmamız lazım.” Tilly, büyük cereyanlı koridorun bir köşesini kaplayan eski karton kutuları işaret etti.</p>
<p>“O kutuların içinde milyonlarca Noel süsü var ve hepsi ağacın üzerinde olmak zorunda yoksa birileri mızmızlanacak.” dedi Tetra.</p>
<p>“Kim fark eder ki?”</p>
<p>“Herkes. Hepimizin favorisi var. Göreceksin.”</p>
<p>Benim gördüğüm, Leonard kardeşlerin her şeyi, gerçekten detaylı olarak incelenmesi, gözlemlenmesi gereken ritüellere çevirmenin bir yolunu bulduğu: sarı kupayı kahvaltıda kullanabilirsiniz ama asla çay saatinde olmaz, tüm aile bireylerinin doğum günleri bir hafta boyunca kutlanmalı ve Cumartesi günü en son uyanan, tüm hafta bulaşıkları yıkamak zorunda. Her gün öğrenecek yeni kurallar, gelenekler, alışılması gereken yeni aile kelimeleri, yeni şakalar, favoriler ve şikâyetler vardı. Ben kardeşlerle büyümemiştim ve bazen kendimi uzak bir adada kıyaya vurmuş, garip bir kabileyle yaşamayı öğrenen bir kazazede gibi hissediyordum. Bazen çok rahatsız olarak, bir Leonard değil de Tennant olduğumu hissettiğim zamanlar oluyordu. Ben tüm kalbimle annemin ailesine ait olmayı arzulasam da babamın tarafı -mantıklı, şüpheci, pratik, inatçı- benim kafamı yönetiyordu.</p>
<p>Torn ve Hugo, arkalarında Jack ve şu an için goblenini bir kenara bırakmış olan Petra, sallana sallana koridorda yürüyorlardı. Annem yorgun bir şekilde mutfaktan çıktı ama beni görünce gülümsedi. Onun evde, babamdan ve Dan’den uzak olmasından dolayı büyük bir rahatlama hissettim.</p>
<p>Ona sarıldım. “Günün iyi geçti mi?”</p>
<p>Noel pazarında, ana gelir kaynağını sağlayan galeri için bir stantta çalışıyordu. “Çok yoğundu. Ve soğuk. Yarın stantta bana yardım edecek misin?”</p>
<p>Söz vermiştim, hatırladım. “Evet. Tabii.”</p>
<p>“Termal kıyafetlerini giy.” diye fısıldadı annem ve bana bir kez daha sarıldı.</p>
<p>Hugo’nun ayağı takıldı ve küfretti. “Eğer bahçenin yarısını eve getireceksen anne, en azından iyi aydınlatılmış bir yere koy.”</p>
<p>“Kusura bakma.” dedi Tilly. “Karanlık olmadan çobanpüs-külünü ve sarmaşığı kesmek istedim.”</p>
<p>Hugo yeşillik yığınının yanına çökmüştü. Gözlerini yukarı kaldırdı, elmacık kemikleri o kadar keskindi ki kendinizi kesebilirdiniz. “Sadece çobanpüskülü, sarmaşık ve ökseotu yok.”</p>
<p>“Bahçede hiç yoktu.”</p>
<p>“En önemli şey. Değil mi Jess?” Kurnazca sırıttı. “Özellikle de Will’in geri döndüğünü duyduğumdan beri.”</p>
<p>“Gıcıklık yapma Hugo.” dedim. Her zaman benden bir tepki göstermemi bekliyordu ki ben de bunu ilgisinin bir işareti olarak görüyordum. Benim aileden biri olduğuma karar verir vermez, meşru hedef listesine beni eklemişti.</p>
<p>Tüm masumiyetiyle gözlerini açtı. “Kendim için istemiyorum.”</p>
<p>“Ella Londra’da olduğuna göre umarım istemiyorsundur.” Ella benim en yakın arkadaşım ve Hugo’nun kız arkadaşıydı. Bu hafifçe başımın dönmesine sebep olan bir gerçekti. Ella Port, Sentinel’den ayrıldığından beri Hugo normalden daha sinirli olmuştu. Hugo en iyi zamanlarda öfkeli olduğu için de bu, geri kalanlarımızın hayatını zorlaştırıyordu.</p>
<p>Dümdüz bir şekilde, “Ben hiç Ella’yı aldatmadım.” dedi. “Ben seni ve Will’i düşünüyorum.”</p>
<p>“Kes.” diye lafı ağzına tıkadım. Rüzgâr, duvarın karşısında arkamdaki kapıyı açtı ve ağaç yaprakları, aynı fareler gibi yer döşemesinin üstüne yayıldı ve arkasından bir ses geldi.</p>
<p>“Evet, kes.”</p>
<p>Koridorda herkesle birlikte ben de döndüm ve kapıda duran uzun boylu bedene baktım. Geniş omuzlar. Koyu renk saç. Şu anda alaylı bir şekilde kısılmış cam gibi gri gözler.</p>
<p>“Will...” dedim nefes nefese ve neredeyse hiç duyulmadı.</p>
<p>“Döndün demek! Bu... Harika!” Petra başarısız bir şekilde Will’e olan ilgisini gizlemeye çalışıyordu. Benim Port Sentinel’e gelişimi epey yıl erkene çeken bir ilgi.</p>
<p>“Seni her gördüğümde biraz daha büyümüş oluyorsun.” Tilly bir anne gururuyla parlayan gözlerle ona baktı.</p>
<p>Jack her zamanki gibi pratik biri olarak “Ah iyi. Ağaca yardım edebilirsin.” dedi.</p>
<p>Tom kaçınılmaz olarak, “ Will burada olduğuna göre akşam yemeği vakti geldi mi?” dedi.</p>
<p>“iyi insan lafının üstüne gelirmiş.” Son karşılama, koridorun karşısına geçip ona sarılan Hugo’dan gelmişti. Suç ortakları, ayrılmaz ikili, her şeyden öte arkadaş. Hugo ve Will’in ne kadar yakın olduğunu görmek beni kıskandırmıştı. “Seni görmek güzel.”</p>
<p>“Seni de.” Will koridordaki herkese sarıldı, yanaklarından öptü, Tom’un saçlarını karıştırdı. Annemi öpmeye eğildiğinde, annemin yüzünü gördüm: Gözlerinde hüzün vardı. Tabii, Will ona, babasının o yaşlardaki hâlini hatırlattı. Ebeveynlerimizin talihsiz ilişkisini yeniden yaşamamız için lanetlenmemiş olmamızı umdum. Yanımdan, bana bakmadan geçti. Merdivenlerin en alt basamağına çıktım ve kafamı trabzan direğine dayadım. Bu döndüğünden beri Sandhayes’e yaptığı ilk ziyaretti ve Leo-nardları çok uzun zamandır tanıyordu. Onlarla kendi ailesiyle olduğundan daha yakındı. Gerçekten de onun ailesi Leonard-lardı. Tabii ki onlarla ilgilenmeliydi benimle değil. Ama yine de bu benim içime kurt düşürdü.</p>
<p>Jack’ten sonra döndü ve bana doğru geldi, pusulanın ucu gerçek kuzeye. Basamağın üzerinde olduğum için, yüzüm neredeyse onunkiyle aynı hizadaydı.</p>
<p>“Merhaba.” dedim.</p>
<p>“Sana da merhaba.”</p>
<p>“Çok uzun süre gelmeyeceğini sanıyordum.”</p>
<p>Sırıttı. “Sana sürpriz yapmak istedim.” Artık dudakları du-daklarımdaydı. Petra’dan gelen iç çekişi, Hugo’nun çıkardığı alaycı sesleri ve babası kafasını kollarının arasına alırken Tom’dan gelen öğürme seslerini önemsemeyerek kollarımı boynuna doladım.</p>
<p>Tabii, tamamen görmezden gelmeyi beceremedim ama elimden gelenin en iyisini yaptım.</p>
<p>“Ayrılın artık. Hadi ama.” Hugo sıkılmıştı. “Hortumu dışarıya çıkarmak zorunda mıyım?”</p>
<p>“Ökseotu<a id="footnote4"></a><sup><a href="#bookmark3">4</a></sup> için endişelenen şendin.” Bunu söylemek için durmuştum.</p>
<p>“İhtiyaç olmamasına sevindim.” Hugo’nın sesindeki nüktenin incelikleriyle bir kilim dokuyabilirdiniz.</p>
<p>“Hugo, gel ve bana yardım et.” Hugo bile babası o kadar sert konuştuğunda onu göz ardı edemezdi. Söyleneni yaptı.</p>
<p>“Evet.” dedi Jack etrafına bakarak. “Şimdi bu ağacı taşıyacağız. Hepimiz birlikte çalışacağız.”</p>
<p>“Sorumlu benim.” dedi Tilly</p>
<p>“Hayır, sorumlu benim.” Jack sırıttı. “Sen onu kapıya sıkıştırdın sevgilim hatırladın mı?”</p>
<p>Tilly ona dilini çıkardı.</p>
<p>“Onu kaldıracağız, tepesi kapı girişinden çıkana kadar iteceğiz, eğeceğiz ve buraya bırakacağız. Merdivenlerin yanındaki standı gösterdi. “Basit.”</p>
<p>Beş dakika boyunca ağacı kaldırdık, indirdik, sendeledik ve ağaçla mücadele ettik. Hugo tüm bu zaman boyunca neşeyle küfretti, Torn bundan keyif alıyor Jack ise sinirleniyordu. Tek gözümün kör olmasına ramak kala kendimi korumuştum. Ağaç bir canavardı, maksimum düzeyde zarar vererek ellerinizin arasından kayan sert ve sivri uçlu dikenler ve kamçıya benzeyen dalları vardı.</p>
<p>“Aman Allahım ağzımda çam iğneleri var.” Hugo kafasını çevirdi ve ağzındakileri tükürmeye çalıştı.</p>
<p>Babası, “Ağzını kapatman iyi bir fikir olabilir Hugo, diye hemen cevabı yapıştırdı.</p>
<p>“Püh. lyyy.” Ağacı standın üzerine kaldırırken Hugo anlamsız sesler çıkarıyordu.</p>
<p>“İşte bu kadar! Kıpırdama... Kıpırdama... Evet, şimdi aşağıya indirin. Düz tutun. Düz Hugo.” Jack ağacı tutacak çivileri sıkmak için kendini yere attı. “Sakın bırakmayın millet, aksi takdirde düşer.”</p>
<p>Kollarım ağrıyordu ve saçlarım gözüme girmişti. Will eğildi ve bana baktı ve aniden emin oldum. Her şey iyi olacaktı. Neden olmasındı ki.</p>
<p>Ağacın altından Jack bağırdı. “Bırakın ve geri çekilin millet.” “Ya senin üzerine düşerse.” diye sordu annem.</p>
<p>“Düşmez.”</p>
<p>Tilly koridorun diğer tarafına geçti. “Düz değil.” “Umurumda değil.” dedi kocası hoş bir şekilde. “Altmış santimetre daha şu tarafa kayması lazım.” Jack hâlâ ağacın altında görünmüyordu. “O taraf ne taraf?” “Sol.” dedi Tilly sağı göstererek.</p>
<p>“Sağ mı demek istiyor?”</p>
<p>“Evet.” dedik koro halinde.</p>
<p>Tilly başını bir tarafa yatırmış düşünürken, Will ve Hugo devasa ağacı mükemmel bir pozisyona getirmek için çevirdi.</p>
<p>“Neden daha önce hiç koridora ağaç koymadık bilmiyorum.” “Çünkü Sandhayes’de böyle yapılmaz.” dedim “Ve önemli olan bu.”</p>
<p>“öğreniyorsun.” Jack ağacın altından çıkabilmek için geri geri süründü. “Tilly ile evlendikten sonra benim bunu anlamam beş yılımı aldı.”</p>
<p>“Her zaman öğrenmen zaman alır.” Tilly dikkati başka bir yerde parmaklarıyla yanaklarına vurdu. “Geçen sene ışıkları ne yaptım ben?”</p>
<p>“Üzerinde ‘ışıklar’ yazılı olan kutuya koydun belki.” diye fikir verdim.</p>
<p>“Hayır, onlar cam biblolar.” Petra çoktan sırıtmaya başlamıştı.</p>
<p>“O zaman cam biblolar’ yazan kutunun içinde ne var?”</p>
<p>“Melekler.”</p>
<p>“Melekler.” diye tekrar ettim. “O zaman belli ki üzerinde ‘Melekler’ yazan kutu...”</p>
<p>“Hatırlayamıyorum...” Tilly’nin yüzü birden aydınlandı. “Biliyorum. Süslenmiş çam kozalakları. Hugo ve Freya beş ya da altı yaşlarındayken yapmışlardı.”</p>
<p>“Bu beni deli edecek, değil mi?”</p>
<p>“En iyisi detaylara o kadar takılmamak.”</p>
<p>Will arkama geçti, elleri belimde beni kendine iyice yaklaştırdı. Ona yaslandım, sadece beni tuttuğu için midem perende atıyordu. Başka bir şey düşünmek imkânsızdı. Gillynin nerede olduğu sorusu bile zihnimin en ücra köşelerinde soldu. Leo-nardlar etrafımızda didişiyor, kutuları karıştırıyor ve ağaçla ilgileniyorlardı. Kimsenin ilgisi bizim üzerimizde değildi. Ortadan kaybolsak kimsenin dikkatini çekmezdi.</p>
<p>Sanki düşündüklerimi duyabilme yeteneği varmış gibi Will kulağıma bir kelime fısıldadı: “Yukarı?”</p>
<p>Başımla onayladım ve ikimiz sessiz adımlarla yukarı çıkarak gölgelerin arasında kaybolduk. Herkes gittiğimizi fark etmiş olsa bile hiç kimse bir şey söylemedi. Odamın kapısını açtım ve Will’e bir şeyler söylemek için döndüm, gülerek beni yakaladı ve beni öptüğünde kemiklerimin içinden geçen titreşimi, saçlarımın ucundaki ürpertiyi ve tenimde heyecanı hissettim. Bedenimdeki her bir atom sayısız küçük mutluluk yıldızları gibi yüzüyordu, dönüyordu.</p>
<p>Sonunda ayrıldık çünkü insanların nefes almak ve göz kırpmak gibi ihtiyaçları vardı ve birbirlerinin yüzlerini yeniden hatırlayabilmeleri için birbirlerine bakmaları gerekirdi. Bir tutam saçımı kulağımın arkasına aldığında ben de Will’in sol kaşının kusursuz açısını yeniden hesaplıyordum.</p>
<p>“Ne diyordun?”</p>
<p>“Hiçbir fikrim yok.” Beynimi yeniden programlamaya çalışırken bir anlığına gözlerimi kapattım. “Doğru, şimdi hatırlıyorum. Ne zaman döndün?”</p>
<p>“Daha yeni.”</p>
<p>“Ama baban...”</p>
<p>“Babam?” Will kaşlarını çattı, tıpatıp babasına benziyordu. “Onu ne zaman gördün?”</p>
<p>“Beni kasabadan eve getirdi.”</p>
<p>“Neden?”</p>
<p>“Babanın neyi neden yaptığını bilen var mı?”</p>
<p>“Sorun çıkarmak için.” dedi Will sertçe. “Biliyorsun birlikte olmamızdan hiç hoşlanmıyor.”</p>
<p>“Biliyorum.” Omuzlarımı silktim. “Genelde anne babalar beni sever. Sorununun ne olduğunu gerçekten anlamıyorum.”</p>
<p>“Seninle ilgili değil. Tüm mesele benim. Onun başarısız olduğu yerde, benim başarılı olduğumu görmeye dayanamıyor.”</p>
<p>“Ama ben annem değilim.”</p>
<p>“Ve ben de babam değilim.” Will’in çenesi gerildi. “Benim sahibim olduğunu düşünmeseydi, bunu fark edebilirdi.”</p>
<p>Onun kollarında güvenli sırtımı ona yasladım. “Her neyse artık döndün.”</p>
<p>Yüzü aydınlandı. “Yeni yıla kadar.”</p>
<p>“Şu ana kadar geçirdiğimiz en uzun zamanın olacağının far-kındasın değil mi? Yani çift olarak diyorum.”</p>
<p>“Evet.” Başparmağımı yanağımdan aşağıya doğru sonra dudaklarımda gezdirdi. “Sabırsızlanıyorum.”</p>
<p>Gerçekten de ökseotuna hiç gerek yoktu.</p>
<p>Daha önce hiç Noel pazarında çalışmamıştım ama annem bir konuda haklıydı: soğuktu. Kat kat giyinmiştim, büyük bir atkı ve parmaksız eldivenlerimi takmıştım fakat galerinin Noel pazarı için geçici mağazasını açtığı bu kulübe yine de çok soğuktu. Ayaklarımın üstünde zıplarken, ellerimi yeniden hissedebilmek için nefesimle ısıtmaya çalışıyordum.</p>
<p>“Seni uyardım.” Annem bir kutu süslemeyi yere yanıma koydu. “Bunları boşaltır mısın?”</p>
<p>Parmaklarım titreyerek, süsleri asmaya başladım. “Çok saçma. İnanılmaz soğuk.” Alışveriş yapanlar bile üzgün görünüyordu, kendi nefeslerinden oluşan bulutun içinde ellerinde dumanı üstünde şekerli ve baharatlı sıcak şaraplarıyla zar zor yürüyorlardı. “Bunun neresi iyi bir fikir?”</p>
<p>“Turistler seviyor. Mevsime özgü.” Annem berrak mavi gökyüzüne baktı, parlaklık gözlerini kısmasına neden oldu. Tezgâhın altına gizlediği fotoğraf makinesini çıkardı ve birkaç poz çekti. Ben aynı yöne baktım ve çıplak dalların ışıklarla süslendiğini gördüm ve bu görüntünün iyi bir fotoğraf olacağını düşünmeden yıllarca bakabilirdim. İşte, bu yüzden annem bir fotoğrafçıydı ve ben değildim. “Noel’de soğuk olur.” diye mırıldandı.</p>
<p>“Bu koşullar altında çalıştığın için Nick sana ek para ödemeli.</p>
<p>Annemin yakışıklı zengin patronundan bahsedince yanakları kızardı. “Şu anda bize kahve alıyor.”</p>
<p>“Ah.” Silahlarımı indirmiştim. “Şey. Çok nazik.”</p>
<p>“Evet, öyle.” Sesi rahat ve ifadesi dikkatli bir şekilde doğal olmasına rağmen annemin daha da kızardığını fark ettim. Bir anda yüzünde dehşet belirdi. “Oh, hayır. Burada ne işi var?”</p>
<p>Kimi kastettiğini görmek için baktım ve anında seçtim: babam, Christopher Tennant. Açık saçları -aynı benimki gibi- hemen fark ediliyordu. Süper kötülerle özdeşleştirdiğim bir kararlılıkla anneme odaklanmış kulübeye doğru yürüyordu.</p>
<p>“Molly.”</p>
<p>“Christopher.” Anneme hakkını vermeliyim, sesi gayet sakin çıktı ama dizleri titriyordu ve bunun soğuktan olmadığına emindim. “Senin için ne yapabilirim?”</p>
<p>“Konuşmak istiyordum.” Bana baktı. “Yalnız.”</p>
<p>Sert bir şekilde, “Çalışıyoruz.” dedim. “Standı bırakamayız, ikimiz de.”</p>
<p>“Uzun sürmez.”</p>
<p>“Hiçbir yere gitmiyorum.” Yapabilirsem annemi onunla yalnız bırakmayacaktım. Babam hayatını hep annemin öz güvenini hiçe sayarak geçirdi. Eğer o annemi terk etmeseydi annem asla boşanma talep edecek gücü kendinde bulamazdı. Başına gelen en iyi şeydi ve onların tekrar birleşmesini engellemeyi kendime görev edinmiştim. Diğer ergenler anne babalarının barışmasını isteyebilir ama ben istemiyordum. Her şey barışmalarından daha iyi olurdu.</p>
<p>“önemli.” Babamın sinirlendiğini görebiliyordum ama nazik olmaya çalışıyordu. “Ne söyleyeceğimi gerçekten duyman gerek Molly.”</p>
<p>Annem tezgâha eğildi. “Ne hakkında?”</p>
<p>Babam tekrar bana baktı ve sonra anneme. “Özel.”</p>
<p>“O zaman kesinlikle olmaz.” Annem döndü ve aslında düzeltilmeye gerek olmayan bir rafı tekrar düzeltmeye başladı.</p>
<p>“Molly.” Babamın gözlerinde o çok iyi bildiğim kıvılcım vardı. “Benimle konuş.”</p>
<p>“Şimdi değil.” dedi sıktığı dişlerinin arasından.</p>
<p>Asla diye düşündüm.</p>
<p>Kulübenin arkasındaki sesten annemin patronu Nick Trub-bet’in kapıyı açtığını anladık. Üst pervazın altında başını eğmiş, kafasını alçak tavana birkaç kere çarptıktan sonra dikkatle dikleşti. Bir tepsi kahve taşıyordu. Sorgulayıcı bir ifadeyle bir anneme bir bana baktı. Annem saf, yardım isteğiyle dolu gözlerle ona baktı. Nick’in bakışları kulübenin dışında bekleyen Nick’e döndüğünde gözleri kısıldı.</p>
<p>“Bir şey mi alıyorsun?”</p>
<p>“Molly ile konuşmak istiyorum.”</p>
<p>“Üzgünüm.” Nick’in sesi o kadar soğuktu ki kulübedeki hava en az sıfırın altında 10 derece daha düştü. “Şu anda meşgul.”</p>
<p>Babam güldü ve bu hiç hoş bir gülümseme değildi. “Stant-ta çalışmak için bu kadar insana ihtiyacın olduğunu hiç düşünmemiştim. Müşteriler uzun kuyruklar oluşturmuş değil.”</p>
<p>Nick hiç istifini bozmadı. “Belki de onları sen engelliyorsun' dur.”</p>
<p>Babam içinde kesinlikle bir sıcaklık olmayan bir kahkaha attı. “Belki de sebep odur. Ne zaman bu egolu hâllerinden vazgeçeceksin? Galeri sana para kazandırıyor olamaz.” Babam fınans danışmanı olmasının, kendisine diğer insanların işleri hakkında kaba analizlerde bulunma hakkını verdiğini düşünüyordu.</p>
<p>“Para kazanmak çok sıkıcı.” dedi Nick. “Ben yeteri kadar yaptım bunu.”</p>
<p>Babamın, yeteneği olmasına -ki Nick’in kesinlikle vardı- rağmen, para kazanmayı seçmeyen birini anlamak için uğraştığını gördüm. Öyle göstermemesine ve davranmamasına rağmen Nick bir milyonerdi. Babam ona ters ters bakarak durumu kabullendi. Sonra anneme döndü.</p>
<p>“Molan ne zaman?”</p>
<p>“Emin değilim.”</p>
<p>“Molly.” Sesi bir kırbaç gibi çınladı ve annem yerinden sıçradı.</p>
<p>“On bir.” dedi annem. “Ondan sonra bir zaman. Ama eğer meşgul değilsek.”</p>
<p>Babam burnundan soluyordu. “Bunun olma olasılığı nedir? 1 l’den sonra görüşürüz o zaman.” Döndü ve yürüyerek uzaklaştı, üçümüz de onu giderken izledik.</p>
<p>“Molly.” dedi Nick, sanırım sana bugün ihtiyacım yok. Buralarda olmak istemiyorsan istediğin yere gidebilirsin.”</p>
<p>“Teşekkürler ama sadece eski kocam etrafta dolaşarak sıkıntı çıkarıyor diye seni yarı yolda bırakmak istemiyorum.”</p>
<p>“Konuşma onunla anne. Seni üzecek. Ne söylemesi gerekiyorsa, duymaya değmez.”</p>
<p>“Jess haklı.’’ dedi Nick. “Büyük ihtimalle. Yani ben onun hiç yararlı bir şey söylediğini duymadım. Şimdi değişmiş olması için bir sebep göremiyorum.”</p>
<p>“Teşekkür ederim, ikinize de.” Annem diğer tarafa döndü. “Unutalım onu. Hangi kahve benim?”</p>
<p>Babamı unutmamış olsak da, Nick ve ben, noel pazarı, soğuk ve kahve hakkında keyifle konuşarak annemi sözünü dinledik. Ve sonra müşteriler gelmeye başladı. Süs, el yapımı kart ve baskılar almaya başladılar. Gerçekten de ne babamı ne de söylemek istediği şeyi düşünemeyecek kadar yoğunlaştık. Yeniden satış yapmaktan ve insanları üç porselen küçük mumluğa değil de beş porselen küçük mumluğa ihtiyaçları olduğuna ikna etmekten zevk aldığımı keşfettim. Genelde hafta sonları çalıştığım mağaza kapalıydı, sahibi Noel için Fiji’ye gitmeye karar vermişti ve ben konuşmayı özlüyordum. Nick memnun görünüyordu ve annem zor satış kısmını bana bırakarak eşyaları güzelce paketlemekten ve müşterilerle sohbet etmekten memnundu. Gerçekten işe yaramayan bir satışçıydı ama Nick’in pek umurunda değildi. Annem seslendiğinde, bir ara sakinlik esnasında, arkada Noel kartları diziyordum. “Sanırım bu müşteri senin için geldi Jess.”</p>
<p>Sesindeki gülümsemeyi duyabiliyordum ve ayağa kalktığımda neden olduğunu anladım. Will gelmişti, uzun siyah paltosu içinde geniş omuzları belirgin ve gözlerinin rengiyle uyumlu gri atkısıyla Will oradaydı. Burnu soğuktan kızarmıştı ve güzelliği karşısında hâlâ nutkum tutuluyordu.</p>
<p>Sırıttı. “Hey. Gelip işler nasıl gidiyor bir göreyim dedim.”</p>
<p>“Gerçekten iyi.”</p>
<p>“Böyle giderse stokları tüketeceğiz.” dedi annem beni dürterek. “Alışveriş yapıyor musun Will?”</p>
<p>“Şöyle bir etrafa bakarım diye düşünmüştüm.” Bana bakarak kaşını kaldırdı. “Gelmek ister misin?”</p>
<p><span style="font-style:italic;">Her şeyden çok.</span> Saatime baktım. On bire on kala. Omuzlarım düştü. “Gelemem.”</p>
<p>Nick annemle arama girdi, sırtını ona döndü. Sesini alçaltarak fısıltıyla konuştu.</p>
<p>“Neden molanı şimdi vermiyorsun?”</p>
<p>“Ama ilk ara annemin değil mi?”</p>
<p>“Eğer buradaysan. İkiniz olmadan yapamam.”</p>
<p>“Bu da annemin gidemeyeceği ve babamla konuşamayacağı anlamına gelir.” dedim usulca.</p>
<p>“Kesinlikle.”</p>
<p>“Annemi yalnız bırakmaktan hoşlanmıyorum. Babamın etrafta ona zorbalık yapmasına izin vermemesini sağlayacağına emin misin?”</p>
<p>Nick içini çekti. “Bu kesinlikle beni ilgilendirmez biliyor-sun.</p>
<p>“Biliyorum.”</p>
<p>“Ya da seni muhtemelen.”</p>
<p>“Bu tartışılır.”</p>
<p>“Eğer Molly onunla konuşmak isterse, onu durduramam.”</p>
<p>“Onunla konuşmak istediğini sanmıyorum. Yalnızca onun kendisine zorbalık yapmasını engelleyemiyor. Sadece onu buradan uzaklaştırabilir misin?”</p>
<p>“Böyle söylediğim için üzgünüm ama sonsuza dek bunu engelleyemem. Ama elimden gelenin en iyisini yapacağım.” Nick kızgın kızgın bakarak kaşlarını indirince ben bir adım geri attım. “Korkunç görünüyor muyum?”</p>
<p>“Çok.” dedim.</p>
<p>“İyi. Hadi, şimdi git.”</p>
<p>Dışarı çıkmak için kulübenin arkasına geçtim. Gerçekten ama gerçekten Nick’in önümüzdeki hafta ortasına kadar babamı korkutmasını umuyordum ama babamı şu ana kadar korkutan tek bir insan gördüm ve eğer işler kötüye giderse müdahale etmesi için Dan Henderson’dan yardım istemeye hazırdım.</p>
<p>Neyse ki durum henüz o boyutta değildi.</p>
<p>Kulübenin etrafından dolanırken birden Will’e çarptım, beni yakaladı ve tuttu. “Sorun ne?”</p>
<p>“Bir sorun olduğunu nerden biliyorsun?”</p>
<p>“Bir şey hakkında endişelendiğin zaman şu şirin küçük kırışıklık oluyor.” Eğildi ve alnımdan öptü. “Tam burada. Peki, sorun ne?”</p>
<p>“Ebeveyn belası.” Ona gülümsemeye çalıştım. “Sanırım önemli bir şey değil. Umarım.”</p>
<p>“Babam herhangi bir şekilde bu işin içinde mi?” Sıradan bir soru gibi sordu ama ciddi bir soruydu ve ben de ciddi bir şekilde cevap verdim.</p>
<p>“Benim bildiğim kadarıyla yok.”</p>
<p>“O zaman o kadar kötü olamaz.”</p>
<p>Beni güldürmeye çalışıyordu ama aslında ben ağlayacak gibiydim. “Belki değil. Aslında babanın dâhil olmasını isterdim. Bu konuda tamamen tek başımayım.”</p>
<p>“Neden böyle düşünüyorsun?”</p>
<p>“Benim annem. Benim babam. Benim problemim.”</p>
<p>“Onların problemi.” Will ellerini omuzlarıma koydu ve hafifçe sarstı. “Seni mutsuz etmelerine izin verme.”</p>
<p>“İşler öyle yürümüyor.”</p>
<p>“Kendini düşünmen gerek. Onları değil. Onları unut.”</p>
<p>“Keşke yapabilsem. Onlara güvenemem. En azından babama güvenemem. Ve annem onunla baş edebilecek güçte değil. Daha evliyken onu çok kırdı. Sonra gitti ve annem paramparça oldu. Sonra annem hayatını düzene sokabilsin diye buraya geldi ve babam bizi takip etti.” Hâlâ göstermiş olduğu o rahat kibrine inanamıyordum. “Babamı annemden uzak tutmam lazım.”</p>
<p>“Her şeyin senin sorumluluğunda olmadığını ne zaman anlayacaksın?”</p>
<p>Gözlerimi kaldırarak ona baktım. “Anlamıyorsun. Annemin yardıma ihtiyacı var. Bana ihtiyacı var.”</p>
<p>“Kendini seni ilgilendirmeyen bir olayın ortasına atıyorsun.” <span style="font-style:italic;">Her zamanki gibi.</span> Will bunu söylemedi ama söylemesine gerek yoktu; ses tonundan ne demek istediğini anlamak kolaydı.</p>
<p>“Belli ki kimse yardım etmek için parmağını oynatmayacak bu yüzden bu bana düşüyor.” dedim.</p>
<p>“Doğru olanın koruyucusu olarak kendini görevlendirdiğin için...” Will yamuk bir şekilde gülümsedi. “Bu dünyayı kurtaramazsın.”</p>
<p>“Bu beni denemekten alıkoymayacak.”</p>
<p>“Bir şeyi yapmaya karar verdiğinde seni durduracak herhangi bir şey düşünemiyorum.” Geriye bir adım atarak beni bıraktı. “Hadi gidelim ve içecek bir şeyler alalım.”</p>
<p>Ellerim paltomun cebinde, Will’in yanında yürüdüm. Will’e bakarken, herkesi unutup kendime odaklanmam gerektiğini söylemesinin kendisi içinde geçerli olduğunu düşündüm. O da bir veya iki kere kurtarıcı rolüne soyunmuştu ve asla kendini ön</p>
<p>plana koymazdı. Bana söylediklerini o da kendi hayatına ayarlamalıydı.</p>
<p>Onunla tartışmak istemedim ama yanılıyordu. Dünyayı kurtarmak istemiyordum.</p>
<p>Sadece kendime ait olanı...</p>
<p>Alkollü olmayan iki kupa baharatlı ve şekerli sıcak şarap almak için sıraya girdik ve oturup içebileceğimiz bir bank bulduk. Kupayı, kokulu buharının yüzümü ısıtabileceği şekilde tuttum ve bir yudum aldım.</p>
<p>“Oh, bu daha iyi.”</p>
<p>“İyi.” Will’in sesindeki bir şey ona bakmama sebep oldu.</p>
<p>“Ne?”</p>
<p>“Sadece, şu anda daha mutlu göründüğün için memnunum. Üzgün olman beni öldürüyor ve yardım etmek için yapabileceğim hiçbir şey yok.”</p>
<p>“Sadece varlığın bile benim için büyük bir destek.” dedim. Ellinin olduğu paltosunun cebine, ben de elimi soktum. Elini sıkı sıkı tuttum. Ağzı tarçın kokuyordu ve sıcak eli boynumday-dı. Başparmağıyla kulağımı okşuyordu, gözlerimi kapadım ve onda kayboldum. Uzaklaştığımızda uzun bir süre ona baktım, bacaklarıma yapıştırdığı bacaklarımdan ve gri gözlerinden başka hiçbir şeyin farkında değildim artık, ne soğuk, ne üzüntü.</p>
<p>Will arkama baktı ve hafifçe dikleşti. Elini salladı ve kimi selamladığına bakmak için döndüm.</p>
<p>Tabii ki sıcak şarap standına yaslanmış bizi izleyen Ryan Denton.</p>
<p>Kulağıma, “Seni tamamen aştığını söylememiş miydin bana?” “Aştı. Yanındaki kız, sevgilisi.” Yolanda üzerindeki tüylü ceket ve altındaki sprey boyalı kotla hiç ortama uygun giyinme-mişti ama üşüyorsa bile bunu kabul etmezdi.</p>
<p>“O zaman neden yanındaki kıza değil de sana bakıyor?” diye sordu Will.</p>
<p>“Yapma.” dedim usulca. “Sen kazandın. O devam etti. Hikaye bitti.”</p>
<p>Will’in ağzının kenarı kıvrıldı ki bu aklı baştan alan, dikkat dağıtıcı bir hareketti. “Eğer öyle diyorsan.”</p>
<p>Döndüm ve Ryan’ın artık bize bakmadığını gördüm çünkü Max Thurston’la konuşuyordu. Max ona bir araba anahtarı attı ve eliyle omzuna vurdu.</p>
<p>“Teşekkürler ahbap.”</p>
<p>“Sorun değil. Ryan anahtarı cebine koydu. “Yardım edebildiğime sevindim.”</p>
<p>Max döndü ve yürümeye başladı. Kalabalığın içinden çıkan küçük gölge ona çarptığında ben de Max’i izliyordum. Çarpışmanın etkisiyle Max’in ciğerlerinden çıkan havayı duydum. Midesini tutarak ve geri çekilerek iki büklüm oldu.</p>
<p>“Tanrım, nereye gittiğine dikkat etsene.”</p>
<p>Ama bunun yerine, o kişi yine onu itti, bu sefer bilerek yaptığı kesindi. Max bir parça buzun üzerinde kaydı ve tek dizinin üzerine düştü. Kız, gözlerine kadar çekilmiş, saçlarını gizleyen bir şapka takıyordu ama ben onu Max ile aynı anda tanıdım. Burnundaki piercing yardımcı oldu. Solgundu ve bir zırh kadar dar ve sert bir deri ceket giyiyordu.</p>
<p>“Nessa?”</p>
<p>“Ne yaptın sen?” öfke ile dolu sesi gergindi. “Sen olduğunu biliyorum. Ona ne yaptın?”</p>
<p>“Neden bahsettiğini bilmiyorum.” Max ayağa kalmak için hareket etti ve Nessa boğazına yapıştı. Neredeyse onun yarısı kadardı ama bir çelik kadar güçlüydü ve ben farkında olmadan sanki Max’e yardıma koşacakmışım gibi ayağa kalktım. Will beni kolumdan tuttu ve karışmamam için beni durdurdu. Ayırmaya çalışmak yerine, kalabalık ikisinin etrafında bir yuvarlak oluşturdu. Hiç kimse karışmak istemiyordu ama herkes ne olacağını görmek istiyordu.</p>
<p>“Neler oluyor?” diye sordu Will.</p>
<p>“Bilmiyorum.”</p>
<p>Max boğuluyordu, yüzü kıpkırmızı oldu ve Nessa onu bıraktı. Yüzüne doğru parmağını salladı. “Seni uyarıyorum... Eğer onu geri getirmezsen, herkese seninle ilgili gerçeği anlatacağım.”</p>
<p>Max kahkaha attı ama huzursuzdu. “Benim hakkımda hiçbir şey bilmiyorsun.”</p>
<p>“Yeteri kadar biliyorum.”</p>
<p>“Belli ki yeterli değil. Yoksa o kızı görmediğimi bilirdin.” Nessa bir adım daha öne attığında Max de ayağa kalkmaya çalışıyordu. Planlı bir hareket miydi, değil miydi anlayamadım ama dizi Max’in burnuna çarptı. Max kafasını geriye attı, sıcak şarap standım süsleyen sahte karın üstüne kan sıçradı. Herkes nefesini tutmuştu ki biri aralarına girerek büyük bir rahatsızlık uyandırdı.</p>
<p>Tam bir polis edasıyla, “Burada neler oluyor?” dedi Dan Henderson, çok büyük bir öfkeyle.</p>
<p>“Hiçbir şey.” dedi Max yüzünü tutarak. Sendelese de bu sefer ayağa kalkmayı başardı. “Bir kaza.”</p>
<p>Nessa solgun yüzüyle ona baktı ve kafasıyla onayladı. “Sadece bir kaza.”</p>
<p>“O zaman ikiniz dc buradan çıkın. Kazalar için endişelenmekten daha önemli işlerim var.” Dan, Max ve Nessa zıt yönlere doğru ilerlerken onları izledi sonra yapacak daha iyi işleri olduğunu fark ettirip insanlar dağılana kadar kalabalığa baktı.</p>
<p>Şarap standının yanına sıçramış olan çobanpüskülü böğürtlenleri kadar kırmızı kan dışında, şahit olduğumuz kötü küçük sahneden hiç iz yoktu.</p>
<p>Dan bir an kaşlarını çatarak standa baktı sonra döndü ve bizi bankta gördü. Bize doğru yürürken ifadesi değişmedi.</p>
<p>“Kendini hazırla.” diye mırıldandı Will. Yanımda gerildiğini hissedebiliyordum ve onu suçlayamazdım. Çünkü Dan ne zaman oğluyla konuşsa nadiren güzel bir şey söylerdi.</p>
<p>Ama Dan’in istediği Will değildi. Bendim. Bize ulaştı ve selam vermeden doğrudan konuya girdi.</p>
<p>“Şu bahsettiğin kız. Gilly Poynter. Dün eve gitmemiş ve kimse nerede olduğunu bilmiyor.”</p>
<p>Biliyordum. Bunu bekliyordum. Ama yine de kalbim yerinden fırlayacakmış gibi hissettim.</p>
<p>Gilly gitmişti.</p>
<p>Dan başımda dikilmiş bir cevap bekliyordu.</p>
<p>“Eve gitmediğini nerden biliyorsun?”</p>
<p>“Annesi bu sabah kayıp diye rapor etti.”</p>
<p>“Nasıl görünüyordu?”</p>
<p>Dan’in gözü seğirdi ve kızdı. “Nasıl göründüğünü mü düşünüyorsun? Kızı için endişeleniyordu. Üzgündü.”</p>
<p>“Sana söylemiştim.” dedim tabii bu muhtemelen mantıksızca söylenmiş bir cümleydi. “Gilly’nin gittiğini söylemiştim.”</p>
<p>“Ve ben de bu yüzden seninle konuşmak istedim. Nasıl bildin?”</p>
<p>“O birden ortadan kaybolacak bir kız değil.”</p>
<p>Dan bana şüpheyle baktı. “Başka ne biliyorsun?”</p>
<p>“Hiçbir şey.” <span style="font-style:italic;">Senin faydalanabileceğin hiçbir şey.</span></p>
<p>“Onu arıyoruz.” dedi. Dışarda adamlarım onu arıyor. Eğer onu görürsen ya da işe yarar bir şey duyarsan, beni bilgilendirmeni umuyorum.”</p>
<p>“Yaparım.”</p>
<p>“Ve eğer önümüzdeki 12 saat içinde ortaya çıkmazsa seninle tekrar konuşmak isteyeceğim.”</p>
<p>“Annesi onu en son ne zaman görmüş?”</p>
<p>“Dün öğleden sonra evde. Seninle buluşacağını söylemiş”</p>
<p>“Ve oraya hiç ulaşamadı.”</p>
<p>“Belli ki hayır.”</p>
<p>“Bayan Poynter onun evden çıkışını hatırlıyor mu?”</p>
<p>“Çıktığını duymadığını söyledi. Saatini tam olarak söyleyemiyor. Beşten önce diye düşünüyor.”</p>
<p>Kaşlarım havaya kalktı. “Bu nasıl mümkün olabilir? Ev küçücük. Mutfaktayken, ön taraftaki yatak odasından gelen fare öksürüğünü bile duyabilirsin.</p>
<p>“Kafasının yerinde olmadığını söylemiştin.”</p>
<p>“Ve sen de bana aşırı tepki gösterdiğimi.”</p>
<p>“Ne dememi istiyorsun? Sen haklıydın ve ben yanıldım mı?”</p>
<p>Başımı salladım.</p>
<p>“Eğer bilmem gereken bir şey aklına gelirse...” dedi Dan ağır ağır, “Beni ara.” Oğluna kızgın gözlerle baktı ve onunla konuşmadan arkasını döndü.</p>
<p>Babası kalabalığın içinde kaybolurken, Will kolunu omzuma attı. “Kimden bahsediyordu?”</p>
<p>“Gilly Poynter adında bir kız.”</p>
<p>“Onu tanıyor musun?”</p>
<p>“Biraz. Tarih sınıfımda. Dün benimle kütüphanede buluşması gerekiyordu ve gelmedi.”</p>
<p>“Ve sen de babama söyledin.”</p>
<p>“Bana endişelenmemem gerektiğini söyledi.” Daha önce</p>
<div><div><img src="main-9.jpg" alt=""/>
<p>1</p></div>
</div>
<p>üşüdüğümü düşünüyordum ama soğuk şu anda içimde, kalbimi sarmıştı. “Will, ya ona bir şey olduysa? Kütüphaneye gelirken kaçırılmış olabilir. Ya da kaçmış ve başı belaya girmiş olabilir. Dün akşam çok soğuktu. Eğer dışarda bir yerdeyse ya da çalılıklarda bir çukura düştüyse hatta kaybolduysa...”</p>
<p>“Onu bulacaklar.” WilFin sesi kesinlikle güven vericiydi. “İnsanları bulmakta iyiler.”</p>
<p>“Ya bulamazlarsa? Ya kendine zarar verdiyse? Yani diyorum ki bunu bilerek yaptıysa.”</p>
<p>Kaşlarını çattı. “Neden böyle bir şey yapsın?”</p>
<p>“Bilmiyorum.” Ona partiyi ve Gilly nin kendini nasıl kestiğini anlattım.</p>
<p>Ürperdi. “Berbat.”</p>
<p>“Öyleydi.”</p>
<p>“Ve herkesin önünde. Saklamaya çalışmıyordu değil mi? Sen-</p>
<p>1 &#160;&#160;&#160;1 • &#160;&#160;&#160;&#160;&#160;&#160;&#160;1 &#160;&#160;&#160;&#160;&#160;&#160;&#160;-1 w. .... -J.î»</p>
<p>“Bilmiyorum.” Kollarımı kendime doladım. “Ya öyleyse ve kimse onu duymadıysa?”</p>
<p>“Yani ya sen onu duymadıysan demek istiyorsun?” Will omuzlarımda olan kollarıyla beni daha sıkı sardı. “Onu kurtarmak neden senin sorumluluğun olsun?”</p>
<p>Ona döndüm. “Neden bu sorumluluğu almayayım?”</p>
<p>“Çünkü seni üzüyor.”</p>
<p>“Başarısız olmuş olmam beni üzüyor.” Başımı salladım. “Ona ne olduğunu sormalıydım. Israr etmeliydim ve...”</p>
<p>“Jess bu senin işin değil.” Will beni nazikçe sarstı. “Yapabileceğini yaptın. Babama kayıp olduğunu söyledin. Eğer onu daha erken aramaya başlasaydı, dün gece onu bulabilirdi. Bu baba</p>
<p>mın problemi, senin değil. Yapmak istemediği bir şeyi ona yaptıramazsın, bunu biliyorsun. Ve şimdi onu arıyor ve bulmasını sağlayacak kaynaklara sahip. Arama köpeklerini dışarı çıkaracak, helikopteri kullanacak; davayla ilgileniyor. O yüzden lütfen, endişelenmeyi bırak.”</p>
<p>“Onu unutmamı istiyorsun.”</p>
<p>“Ben...” durdu ve iç geçirdi. “Ben kız arkadaşımla, üzerimize hiçbir şeyin gölge etmediği iki hafta geçirmek istiyorum. Bu kıza ne olduğunu bilmiyorum ama haklısın, elimizdekiler başının belada olduğunu gösteriyor. Bir partide aklını kaçırdığında sadece orada oluğun için, kendini mecbur hissederek bu olayın içine girmeni istemiyorum.”</p>
<p>“Bu, ben değilim.” dedim. “Ben öyle biri olamam.”</p>
<p>Will’in gözleri koyulaştı. “Bencil olduğumu düşünüyorsun.”</p>
<p>“Tam olarak değil. Ama...” Doğru kelimeleri bulmaya çalışıyordum. “Benim burada bir hayatım var. Yani sen okuldayken. Ben senin kız arkadaşın olmaktan daha fazlasıyım. Sadece burada olduğun için her şeyi bir kenara bırakamam.”</p>
<p>Dudakları ince bir çizgi hâlini aldı. “Anlıyorum.”</p>
<p>“Bunun için kızma. Haftaları sadece seni bekleyerek geçirmediğim için memnun olmalısın.”</p>
<p>“Eve gelmeye sabırsızlanmak için çok fazla nedenim yok Jess.” Will kolunu benden çekti ve dirseklerini bacaklarına koyarak eğildi. Başını ellerinin arasına aldı. “Bir şeye sahip olmalıyım.”</p>
<p>“Ben bir insanım.” dedim usulca. “Teselli ödülü değil.”</p>
<p>“Doğru.” Sesi gece kadar karanlıktı ve göğüs kafesimde kalbim iki büklüm oldu.</p>
<p>“Sana değer veriyorum, Will.” Elimi sırtına koydum. “Ama Gilly’ye de arkamı dönemem. O da bir insan. Eğer ona yardım edebilirsem...”</p>
<p>“Eğer edebilirsen.”</p>
<p>“Eğer edebilirsem.” diye tekrar ettim. “Etmeliyim.”</p>
<p>Derin bir nefes aldığını ve yavaş yavaş dışarıya verdiğini fark ettim.</p>
<p>“O zaman umarım onu bulursun.” Yan yan bana baktı ve alaycı bir şekilde gülümsedi. “Ve umarım onu en kısa zamanda bulmanı istemek bencilce değildir.”</p>
<p>Daha sonra, pazardaki vardiyam bittikten sonra, deniz kıyısına gittim. Karanlık ve soğuktu ama yürümeyi düşünmüyordum. Omzumla Mario’nun kapısını açtım ve hafif havasız, sıcak, sevdiğim kafenin içine yürüdüm. Her zamanki gibi yoğundu ve tek bir bakışta müşterilerin yarısını tanıdım. Darcy oradaydı. Taburelerden birinin üstüne oturmuş ayakları aşağı sallanıyordu. Bugün tamamen siyaha bürünmüştü, saçları lüle lüleydi, gözlerindeki belirgin koyu mavi göz makyajı çok dikkat çekiciydi.</p>
<p>“Merhaba bebek. İş nasıldı?”</p>
<p>“İyi.” Kafeye girdiğim dakikada aşırı ısındım ve kat kat kıyafetlerimi çıkarmaya başladım. “Çok soğuk.”</p>
<p>“Will’i gördün mü? Seni arıyordu?”</p>
<p>“Ah, evet gördüm.” Sesimin biraz donuk çıkmasına engel olamadım ve Darcy kaşlarını kaldırdı.</p>
<p>“Cennette sorun mu var? Kalbimi kırma. Siz benim GİÇ’insiniz.”</p>
<p>“Yapma yine lütfen.” dedim.</p>
<p>“Benim Gerçek İdeal Çiftim.” dedi “Çünkü siz bir ömür boyu birlikte olacaksınız.”</p>
<p>“İlişkimizle dalga geçmemen için ne yapmam gerekiyor?”</p>
<p>“Birbiriniz için mükemmel olmayı bırakın.” Sırıttı. “Sadece şaka yapıyorum. Asla durmayın. Sen ne yapıyorsun?”</p>
<p>Gözlerimi kafede gezdirerek birini arıyordum. Arkada bir masada tanıdık parlak, düz, sarı bir kafa gördüm. “O Abigail Norris mi?”</p>
<p>“Tek ve yegâne.” Darcy gözlerini kaydırdı. “Noel için saç maşası aldığını ummak çok mu safça olur? Ya da bigudi? Binlerinin yeni bir görünüme ihtiyaç duyduğuna dair bir kuşku yaratabilir miyim?”</p>
<p>“Hayır.” Onu kolundan tuttum ve onu yanımda durması için tabureden aşağıya indirdim. “Onu benimle konuşmaya ikna etmenin bir yolunu bulmalısın.”</p>
<p>Darcy düşünceli düşünceli bukleleri ile oynadı. Tırnakları göz farıyla aynı renkteydi ve aynı, gece gökyüzü gibi küçük gümüş yıldızlar serpilmişti. “Keramet sahibi biri gibi mi görünüyorum?”</p>
<p>“Sihir yeteneğin olduğunu biliyorum.”</p>
<p>“Üç kelime.” dedi Darcy. Elini kaldırdı ve parmaklarını saydı. Gümüş yıldızlar bana göz kırptı. “Kesinlikle-umut-yok.”</p>
<p>Onu Abigail’in olduğu tarafa doğru hafifçe ittim. “Yapman gerekeni yap.”</p>
<p>Darcy nin gidişini izledim sonra da arkadaşım garson Lilly Mancini’yi selamladım.</p>
<p>“Seni ısıtacak bir şeyler ister misin?”</p>
<p>Çay olur mu?” dedim.</p>
<p>&quot;İyi seçim.” Beni pencerenin önündeki bir masaya yönlendirdi. &quot;Sadece sen ve Darcy, değil mi?”</p>
<p>&quot;Ben ve herhangi biri, neyse. Sanım Darcy sosyalleşmekle o kadar meşgul ki benimle oturamaz.&quot;</p>
<p>Dares; Abigail'in masasının diğer ucunda ayakta duruyordu. Henüz oturmaya davet edilmemiş olduğu anlaşılıyordu ki bu hem iyiydi hem kötüydü. İyi, çünkü onun oturup da büyük bir dedikodu sohbetine takılmasını istemezdim. Kötü, çünkü Darcy bile her zaman insanlara istediğini yaptıramayabilirdi.</p>
<p>Ama bu durumda, benim için bu işi beklenenden daha başarılı götürüyordu. Abigail, masasından kalkarken Darcy bana çok önemli bir bakış ara. Darcy’e anlayamadığım bir şey söyledi, saçlarım düzeltti, sallanarak bana doğru yürüdü ve onu izleyen biri var mı görmek için etrafına baktı. Karşıma oturdu ve gözlerimin içine baktı, çok kısa süre ve tedbirli.</p>
<p>“Darcy benimle konuşmak istediğini söyledi.”</p>
<p>“Başka ne söyledi?”</p>
<p>“Önemli olduğunu.” Kısık mavi gözlerden bir bakış daha geldi. “Bunu duymam gerektiğini.”</p>
<p>Yeteri kadar iyi. Darcy’yi bu kadar belirsiz olduğu için öpebi-lirdim. Bu bana daha çok alan bıraktı.</p>
<p>Öne doğru eğildim ve sesimi alçaltarak: “Polisin seni aradığını söyledi mi?”</p>
<p>“Ne?” Abigail gerçekten şok olmuştu. “Neden?”</p>
<p>“Gilly Poynter kayboldu.”</p>
<p>“Dün gece dışarı çıktı ve ondan beri de görülmedi.”</p>
<p>Abigail kaşlarını çattı. “Yani? Bunun benimle ne ilgisi var?”</p>
<p>“önceki günkü parti Abigail. Herkes seni gördü. Onun kendisine zarar vermesine sebep oldun.”</p>
<p>“O ben değildim.” dedi hemen. “Kendisi yaptı.”</p>
<p>“Neden kendine o şekilde zarar versin?”</p>
<p>“Neden bana soruyorsun?”</p>
<p>“Çünkü kendine zarar vermeden hemen önce sen onunla konuşuyordun.”</p>
<p>“Sıradan bir konuşmaydı.” Abigail elini göğsüne koydu, öfkeliydi ya da öyle görünmeye çalıştı. “Yemin ederim, ben yanlış hiçbir şey yapmadım.”</p>
<p>“Ne hakkında konuşuyordunuz? Eğer doğru hatırlıyorsam, aşk ve hayat demiştin.”</p>
<p>“Doğru.” Şu anda sesi üzgün ve korkmuş olduğunu gösteriyordu. “Dostçaydı.”</p>
<p>“O kadar dostça ki etrafta kimse olmasın istedin? O kadar dostça ki Darcy ve benim gitmemizi istedin.”</p>
<p>“Konu hakkında dedikodu yapmanızı istemedim. Özel bir konuşmaydı.”</p>
<p>“Ne hakkında?” Daha yakma eğildim. “Biliyorsun Dan Hen-dersan’ı tanıyorum. Erkek arkadaşımın babası. Seni arıyor. Kaybolmadan önce Gillynin hayatında neler oluyordu öğrenmek istiyor. Biri ona senin herkesten daha çok şey bildiğini söylemiş.”</p>
<p>“Yani sen söyledin, bunu demek istiyorsun.”</p>
<p>“Ben tek kelime bile söylemedim.” dedim dürüstçe. Hadi Abigail. Partideki herkes olay hakkında konuşuyordu. Birinin senin adını söylemesi yeter ve başın gerçekten belada. Yani, bir avukatın var mı bari?”</p>
<p>“Hayır.” Dudağını ısırdı.</p>
<p>“Sana yardım etmeye çalışıyorum. Seni uyarmak zorunda değildim.” Sanki bir telefon görüşmesi yapmayı düşünüyormuşum gibi telefonuma baktım. “Belki Dan’eseni nerede bulabileceğini söylemeliydim böylece sen de her şeyi onunla hallederdin.”</p>
<p>“Hayır, lütfen yapma.” Nerdeyse ağlıyordu. “Eğer tutuklanırsam annemler beni öldürür.”</p>
<p>“Sanırım sadece seninle konuşmak istiyor.” Biraz bekledim. “Şu anda. Ve belli ki ailenin iznini alması lazım. Onlar da sorguda olmak isteyeceklerdir. Yani avukatınla beraber.”</p>
<p>Abigail’in gözleri dolu dolu olmuştu, göz yaşları akmaya hazırdı. “Sana ne olduğunu anlatırsam sen ona anlatabilir misin? îletir misin? Böylece benimle konuşması gerekmez.”</p>
<p>Düşünüyormuş gibi yaptım. “İşe yarayabilir. Başlangıç olarak. Yani eğer konuşmanızda bir gariplik olmadığını söylüyorsan, seninle zamanını harcamasının bir anlamı yok değil mi?”</p>
<p>Minnettarlıkla bu sözümün üstüne atladı. “Hayır. Ben de tam böyle düşünüyordum.”</p>
<p>“Peki, ne hakkında konuşuyordun?”</p>
<p>Abigail, sakinliğini olabildiğine koruyarak saçını düzeltti. “Sadece ondan tavsiye alıyorduk.”</p>
<p>“Ne hakkında?”</p>
<p>İnanılmaz bir şekilde, Abigail’in yanaklarından birinde bir gamze oluştu. “Okulda en iyi seks yapılacak yerler.”</p>
<p>Gözlerimi kırptım. “Gilly böyle bir şeyi neden bilsin?”</p>
<p>“Olanları duymadın mı?” öne eğilme sırası Abigaifdeydi. “Soyunma odasında günlüğünü kaybetti. Kimin bulduğunu bilmiyorum ama ona geri vermeden önce birazcık okumuşlar; yani, kim okumaz ki?”</p>
<p>“Kesinlikle.” diye mırıldandım. “Günlükte ne anlatıyordu?”</p>
<p>“öğretmenler odasının oradaki engelli tuvaletinde biriyle seviştiğini.”</p>
<p>“Gilly mi yapmış?”</p>
<p>Abigail başıyla onayladı. “Günlükte kimin olduğu yazmıyor ve o da söylemedi. Ama bilirsin, söylentiler havada uçuşuyordu.”</p>
<p>Şüphesiz Abigail ve arkadaşları tarafından rotaları çizilmişti. Kesinlikle bununla ilgili bir şey duymamıştım, benimle konuş-mamışlardı. “Peki kimdi? Max Thurston olamaz?”</p>
<p>“Hayır, o değil.” Abigail zafer kazanmış edasıyla güldü. “Tüm konu bu. Onlar çıkıyorlardı, bu arada kimse bilmiyordu. Max bunu öğrenince ondan ayrıldı. Yani tamamen çıldırdı. Gilly’ye onu küçük düşürdüğünü söyledi. Gilly özür dilemeye çalıştı ama Max onunla konuşmadı bile. Gilly’nin tek gözü morarmıştı ve bunun gibi başka şeyler daha...”</p>
<p>“Max ona vurdu mu?”</p>
<p>“Evet.” Ama sonra Abigail ekledi. “En azından ben öyle duydum. Gözü iyileşene kadar birkaç gün okula gelmedi, o yüzden ben görmedim.</p>
<p>“Başka ne duydun?”</p>
<p>“Biliyorsun o ve Nessa en yakın arkadaşlardı. Nessa da onunla konuşmuyordu.”</p>
<p>“Sebebi neydi?”</p>
<p>Abigail başını salladı. “İkisi de söylemedi. Sordum. Gilly defolup gitmemi söyledi.”</p>
<p><span style="font-style:italic;">Aferin ona.</span> “Bu, partide mi oldu?”</p>
<p>“Evet. Neler olduğunu öğrenmek için iyi bir fırsat gibi görünüyordu.” Abigail tekrar saçını düzeltti, bu bir sonraki anlatacağı ile ilgi kendini suçlu hissettiğinin bir göstergesiydi. Ağzından çıkacak sıradaki sözün yalan olacağına dair bahse girmeyi istiyordum. “Ona sorduk. Anlatmak tamamen kendi seçimiydi. Biz onu konuşması için veya başka bir şey için zorlamadık.”</p>
<p>Nasıl yaptıklarını tahmin edebiliyorum; ilk başta arkadaşça, sonra daha ısrarcı. <span style="font-style:italic;">Ne yaptın? Neden konuşmuyorsun? Gerçekten okulda mı yaptınız? Kimdi? Neden Maxi aldattın? Onu seviyor musun? Neden sevmiyorsun? Okulda seviştiğin çocuğu seviyor musun? Neden sevmiyorsun? Sadece bir sürtük müsün? Bize doğruyu söyle Gilly. Bize her şeyi anlat. Biz senin arkadaşınız. Bize güven, eğer güvenmezsen, seni kırabiliriz.</span></p>
<p>Tabii ki konuşacaktı. Çok değil ama onlara bir şeyler vermek zorundaydı. Başka çıkış yolu yoktu. Ben de dökülürdüm, dünyadaki herkesin yapacağı gibi. Gilly tuzağa düşürülmüştü ve bu da ona duygusal çöküntü yaşattı.</p>
<p>Abigail’e, “Size ne anlattı?” diye sordum. “Ben gelmeden once?</p>
<p>“Sadece okulda bir şey yaptığını ama kim olduğunu asla tahmin edemeyeceğimizi.” Abigail sıkılmış görünüyordu. “Biz bulmaya çalıştık tabii. Ama yakınından bile geçmediğimizi söyledi.”</p>
<p>“Kimi tahmin ettiniz?”</p>
<p>“Herkesi. Bizim dönemimizdeki, bir üst dönemdeki ve alt dönemdeki her erkeği.” Abigail parmaklarıyla sayarak, listedeki isimleri saymaya başladı ve doğru, herkesi saydı. Muhtemelen öğretmenleri de şaşırtacak bir hafıza yeteneği sergilemişti. Abigail ne tür bir bilgi olursa olsun, bilginin bir türlü nüfuz edemediği bir insan olarak bilinirdi, mankafa demenin bir diğer harikulade yolu. Sonunda biraz soluklanmak için durdu. Eğer</p>
<p>kendinden çok genç biriyle ilişkiye girmediyse ya da bu kişi okul dışından biri değilse sanırım herkesi saydık.”</p>
<p>Başımla onayladım. ‘Bana söylediklerini Müfettiş Henderson a ileteceğimden emin olabilirsin. Ama yine de seninle konuşmak isteyebilir.”</p>
<p>Konuşmak için ağzını açtı ama ben bunun pek muhtemel olmadığına dair onu ikna etmek için daha önce davrandım. “Muhtemelen yardımcı ve dürüst olduğun için seni serbest bırakacaktır.”</p>
<p>“Bunun için çok teşekkür ederim.” Abigail elini masanın diğer tarafına uzatarak elimin üzerine vurdu. “Bunu hiç unutmayacağım. Sana kesinlikle bir iyilik borçluyum.”</p>
<p>Yüzümde gülümsemeye benzer bir şey oluştu ve giderken arkasından onu izledim. Darcy kafenin diğer ucundan patinaj yaparak geldi ve az önce Abigail’in kalktığı yere hop diye oturdu.</p>
<p>“Çok eğlenceli görünüyordu. Sana ne anlattı?”</p>
<p>“Sandığından fazlasını.”</p>
<p>“Ne demek istiyorsun?”</p>
<p>Hayır anlamında başımı salladım ve Darcy’i suratını asınca kahkaha attım ama beynimde düşünceler yarışıyordu. Abigail, Gilly’nin bu suçta muhtemel ortak listesini sayarken, aslında çok büyük bir grubu liste dışı bıraktığını düşünüyordum.</p>
<p><span style="font-style:italic;">Kızlar.</span></p>
<p><span style="font-weight:bold;">i</span></p>
<p>Doğrudan Nessa Mullen’ın evine gidip onu herhangi bir şey ile suçlayacak kadar aptal değildim. Max Thurston’a yaptıklarını görmüştüm. Eğer Max, Gilly ye yurduysa <span style="font-style:italic;">-ona gerçekten vurmuş olabilir miydi?-</span> nasıl bir şey olduğunu görme şansı olduğu için ona yaptıklarına üzgün değildim. Ama Nessa zor ve sert bir karakterdi. Onunla karşılaşmadan önce, daha çok bilgilenmeliydim. Bir daha hiç görmek istemeyeceğim bir insanla olmasına rağmen, nereden başlamam gerektiğini biliyordum.</p>
<p>Kafeden çıktım, daha sessiz sokakları seçerek ve karşıdan karşıya geçmeden önce hem sağı hem solu kontrol ederek Pollock Lane’e doğru olan kısa yolculuğa çıktım. Hava kararmıştı ve denizden gelen akşamüstü sisi, ciğerleri yakan bir soğukla caddeleri doldurmuştu. Sis, her sesi boğuyor ya da tahrif ediyordu. Bir kere, kimin peşimden yürüdüğüne bakmak için aniden arkama döndüm ve fark ettim ki sesler benim ayak seslerimdi. Hava, sisin için hapsettiği yanan tahta dumanları ile acı tatlıydı. Bugünlerde, eğer Port Sentinel’de yaşıyorsanız ve bir odun sobanız yoksa siz hiçbir şeydiniz. Ve eğer yangın çıkacaksa o bu akşam-di. Soğuktan korunmak için kıyafetimin kollarını ellerime içine alana kadar çektim ve atkımı yüzüme doladım. Eğer Gilly dışarıdaysa... Eğer yardım çağırabilecek durumda değilse... Bunu düşünmemeye çalıştım.</p>
<p>Zarar görmeden Pollock Lane’e ulaştım ve Gilly’nin evi dışında her şey daha önceki ile aynıydı. Tüm ışıklar açık gibiydi ve ince perdelerden dışarıya yansıyorlardı. Bu sefer kapıyı çaldığımda saniyeler içinde kapıya doğru gelen yere sağlam basan ayak sesleri duydum ve Bayan Poynter düşünmeye zamanım olmadan sert bir şekilde çekerek kapıyı açtı.</p>
<p>“Evet?” Bayan Poynter’in bu versiyonu, düzgün saçlarla ve keskin şahin bakışlarla jilet gibi bir görüntüydü. Kendimi titrerken ve bir gece öncesinin zombi Bayan Poynter’ini tercih ederken buldum.</p>
<p>“Sizi tekrar rahatsız ettiğim için özür dilerim. Burada bıraktığım bir şeyi almam gerek.”</p>
<p>Kaşlarını çattı. “Kimsin sen?”</p>
<p>“Adım Jess Tennant Bayan Poynter. Gilly’nin okuldan arkadaşıyım. Dün Gilly’yi aramak için buraya gelmiştim.”</p>
<p>Beni daha önce gördüğüne dair hiçbir anısının olmadığı çok açıktı. Aniden, “Nerede olduğunu biliyor musun?”</p>
<p>“Hayır. Dün buraya gelme nedenim buydu. Benimle kütüphanede buluşacaktı ve hiç gelmedi.”</p>
<p>“Polis de böyle söyledi.” diye mırıldandı Bayan Poynter. Düşündüğünü görebiliyordum. “Ne istiyorum demiştin?”</p>
<p>“Burada bir şey bıraktım. Gilly’nin odasında. Defterim.”</p>
<p>“Ah. Demek şenindi.” Gönülsüzce geri adım attı. “Girip alabilir misin ama çabuk ol.”</p>
<p>O istemeden botlarımı çıkardım ve içeri girdim. Kızının kaybolduğunu göz önünde bulundurarak onun bir arkadaşıyla ya da aileden biriyle veya hatta bir aile irtibat subayı ile birlikte olmasını bekliyordum. Ama oturma odası ıssızdı. Tek kişilik koltuk, uçları kıvrılmış ve etrafa yayılmış açık kitaplarla çevriliydi. Koltuğu papatya yaprakları gibi çevrelemişlerdi. Bayan Poynter’i orada saatlerce oturarak, bir ya da iki satır okuduktan sonra kitabı ellerinden düşürürken hayal ettim. Havada bir koku vardı ve hoş bir koku değildi: çamaşır suyu. Çünkü tabii ki çocuğunuz kaybolduğunda ilk düşündüğünüz şey bu olur: ev işleri.</p>
<p>“Söz veriyorum, gerçekten hızlı olacağım.” Yıldırım hızıyla oturma odasından geçtim. Yukarıya kadar merdivenlerden çıkarak beni takip edip etmeyeceğini merak ettim ama kolları bağlı aşağıda durdu ve sanki sadece gitmem gereken yere gittiğimden emin olmak için yukarı çıkarken beni izledi.</p>
<p>Gillynin odasında detaycılığa gerek yoktu. Bayan Poynter beni kontrol etmek için yukarı çıkabilirdi ya da Dan arama yapmaya gelebilirdi. Nerede olduğumu ve ne yaptığımı bilse beni öldürürdü. Sınırları aştığımı söyleyen içimdeki küçük sesi göz ardı ederek, tepe ışığını açtım. Oda aynen önceki gibi çıplak görünüyordu ama bu sefer yatak düzgünce toplanmıştı ve çöp boştu. Birileri masanın üstündeki kağıtlar ve kitaplar arasında arama yapmıştı. Bayan Poynter mi? Polis mi? Belki de çok geç kalmıştım. Hemen defterimi ve Gilly’ye yazdığım notu buldum ve aramaya başladım, bulabileceğimden emin olmadığım bir şey arıyordum.</p>
<p><span style="font-style:italic;">Bilgisayarımda</span> cevaptrve belki Gilly’de günlüğü okulda kaybolduktan sonra aynı yaklaşımla hareket etmişti. Ama kâğıdı ve kalemi seviyordu. Okul defterinin kenarlarındaki karalamaları hatırladım. Bazı insanlar ellerinde kalemle daha iyi düşünürlerdi ve Gilly’nin onlardan biri olmasını umuyordum.</p>
<p>Gittim ve komodinin yanında durdum, düşünmeye çalışarak. Yastığın altında. Hiçbir şey yoktu ve tabii orada sakladıysa da annesi yatağı toplarken bulurdu. Şilte. Altında çıplak somyadan başka hiçbir şey yoktu. Yerdeki halıyı katlayarak yer döşemelerine baktım ama yerinden oynayan gevşek bir tahta yoktu. Gizli bir yer olmadığını bilsem de komodini kontrol ettim. Benim odamın o dağınıklığı ve karışıklığı içinde arama yapmak saatler sürebilirdi ama Gilly ninki o kadar çıplak ve sadeydi ki tek bakışta bulabilecek hiçbir şey olmadığını görüyordum. Hayal kırıklığıyla yeniden odaya göz attım. Küçük tavşan resmi de bana baktı. Komik olmayı hedeflemişti ama yüzünün neredeyse tamamını kaplayarak görünmesini engelleyen solgun kahverengi noktalar nedeniyle ürpertici olmuştu. Çerçeve duvarda bir gölge gibi iz bırakmıştı, çok uzun süre önce oraya asılmıştı.</p>
<p>Kaşlarımı çatarak, işareti göremiyor olmalıyım diye düşündüm. Resim hafif yamuk bir şekilde asılmıştı. Yanma gittim ve dikkatlice onu duvardan indirdim ve arkasını çevirdim. Fotoğrafı tutmak için zıt köşelerden birbirine tutturulmuş iki telli olan çerçevelerdendi, telin altına sokulmuş ve resmin arkasındaki kartona iyice yapıştırılmış mavi bir defter vardı. Çerçeveden çıkardım ve resmi tekrar duvara astım. Sonra defteri açtım ve hızlıca göz attım. Gilly’nin yazısını, tarihleri ve bildiğim isimleri gördüm. Bingo. Kendi defterimin arasına koydum ve kapıya doğru ilerledim. Bayan Poynter merdivenlerin aşağısında beklemiyordu, bu beni rahatlattı. Aşağıya inmeden, en üst basamakta durdum. Odasının kapısı hafif aralıktı. Nazikçe ve dikkatlice kapıyı açtım, içeriye baktım ve duvarda gördüğüm iz beni meraklandırdı.</p>
<p><span style="font-style:italic;">Merak,</span> gerçekten o anki hâlimi tam olarak anlatan kelimeydi. izin olduğu yerde 30 santime 20 santim duvar kâğıdı yoktu. Birisi güllü desenli eski krem rengi duvar kâğıdını soymuştu, sadece orası, başka yeri ellememişti. Tabii duvar kâğıdı kesinlikle miadını doldurduğundan, nemin kocaman İtalyan haritası şeklinde bir yama gibi durduğu yer gibi başka yerlerden de soyulmaya başlamıştı.</p>
<p>Yukarda gereğinden fazla kalmıştım. İçindeki defter düşmesin diye kendi defterimi sıkı sıkı tutarak sessizce aşağıya indim.</p>
<p>Sesi sert, “ Aldın mı?” diye sordu Bayan Poynter.</p>
<p>“Evet.” Yukarı kaldırdım. “Hemen bulamadım ama.”</p>
<p>“Gillynin odasını topladım.” Dudakları gerildi. “Temiz tutması gerekiyordu ama her zaman öyle olmuyor.”</p>
<p>Her iki girişimde de neredeyse tertemizdi, ilk girişimde orada biri yaşıyormuş hissi vardı. Bu sefer oda ölü gibiydi.</p>
<p><span style="font-style:italic;">Gilly gibi mi?</span> Bu düşünceyi aklımın arka taraflarına ittim. Gilly ölü olamazdı. Gitmişti, evet, ama ölü değildi.</p>
<p>“Sen ve Gilly... Yakın mısınız?” Kelimeler, sanki söylemesi Bayan Poynter’e acı veriyormuş gibi ağzından zorla çıkmıştı.</p>
<p>“Aynı tarih dersini alıyoruz. Birlikte bir proje yapmamız gerekiyordu.”</p>
<p>Bayan &#160;&#160;&#160;&#160;Poynter’in yüzün aydınlandı. “Gil</p>
<p>ly tarihte iyidir. Üniversitede de tarih okuyacak.” “Ah.” dedim. “Harika.” Gillynin tarih dersinde gösterdiği özel bir yeteneği hatırlayamadım ama bu Bayan Poynter’de gördüğüm ilk yakınlıktı bu yüzden buradan devam edecektim.</p>
<p>“Sadece, ona kimin yardım ettiğini bilmiyorum.” dedi Bayan Poynter ve ben ancak bir dakika sonra tarihle ilgili bir şey değil de Gillynin kayboluşundan bahsettiğini anladım. Cevap vermeme gerek kalmadan önce, kapı çaldı ve Bayan Poytner diliyle damağından bir ses çıkardı, kızmıştı.</p>
<p>“Şimdi ne oldu?”</p>
<p>Açmak için büyük adımlarla kapıya gitti ve Dan Hender-son’ın sesini duydum. Dudağımı ısırarak, kıpırdamadan durdum. Bayan Poynter kapıyı açık bıraktı, Dan ve yanındaki iki üniformalı polis memurunu bırakarak kendi başlarına eve girmelerine izin verdi ve tekrar koltuğuna döndü. Görünen o ki kapıyı benim için açık bıraktı, ona minnettar olmalıydım.</p>
<p>Dan içeri girdiğinde yüzü çok ciddiydi. Karşıya baktı ve beni gördü, kısa bir an için şaşkınlık ifadesi geçti yüzünden. “Jess.”</p>
<p>“Merhaba.” dedim ve “Sadece defterimi alıyordum.” diye eklemek zorunda hissettim kendimi.</p>
<p>Dan’in ağzının köşesi yukarı kalktı ve bu bana o kadar çok Will’i hatırlattı ki dudağımı ısırdım, kan tadı geldi.</p>
<p>Tekrar Bayan Poynter’e döndü. “Eğer soruşturmayı biraz ileriye götürebilirsek, bu bize gerçekten çok yardımcı olur Bayan Poynter. Bu aşamada Gilly 24 saattir kayıp. Endişelenmeniz için bir neden varmış gibi düşünmenize sebep olmak istemiyorum ama odasına bakmam gerek sadece nerede olduğuna dair bize bir ipucu verebilecek bir şey var mı diye.”</p>
<p>“Seni evimde istemiyorum.” Sesi alçaktı ama kararlıydı.</p>
<p>Şaşırdım, gözlerimi kırptım ama Dan sanki bu konuşma çok tanıdıkmış gibi bıkkın görünüyordu. Derin bir nefes aldı ve devam etti, “Bu bir rutin Bayan Poynter.”</p>
<p>“Hayır, seni burada istemiyorum.” Elleri kucağında bağlanmıştı ve gözlerini yere dikmişti.</p>
<p>Sesi yumuşak olsa da Dan’in ifadesi korkutucuydu. “Size ve Gilly’ye yardım etmeye çalışıyoruz.”</p>
<p>“Onu bulmak için burada arama yapmanıza gerek yok. Burada değil. Onu dışarda arıyor olmalısınız. Bu sebeple size bilgi verdim, onu arayasınız diye. Ben onun odasına baktım. Orada hiçbir şey yok.”</p>
<p>Nasılsa artık yoktu. Elimdeki defteri daha sıkı tuttum.</p>
<p>“Diğer insanların gözden kaçırabileceği şeyleri görmek için eğitildik.” dedi Dan.</p>
<p>“Orada ne olması gerektiğini ve ne olmadığını biliyorum. Hangi kıyafetleri aldığını nasıl tahmin edebilirsiniz? Hangi çan-tayı?</p>
<p>“O zaman, yanına eşya almış mı?” diye sordu Dan.</p>
<p>“Bazı kıyafetler kayıp. Ve bir sırt çantası.”</p>
<p>“Ne renk?”</p>
<p>“Mavi.”</p>
<p>“Kıyafederin de tanımına ihtiyacım olacak.” dedi Dan ve öfkesini kontrol etmeye çalıştığını görebiliyordum.</p>
<p>“İki kot, bir gri kazak ve iç çamaşırı. Fark ettiklerim bu ka-</p>
<p>Dan’in sesi nazikti, sohbet havasındaydı hatta. “Bunu ne zaman fark ettiniz?”</p>
<p>“Bugün sanırım. Öğle yemeği civarı.”</p>
<p>“Anlıyor musunuz?” dedi Dan dikkatlice, “Bu tür şeyleri polisin bilmesi önemli.” Eğer gitmek için plan yaptıysa, bu onu arama şeklimizde değişiklik yaptırır. Söyledikleriniz, onun sokaktan kaçırılmadığını gösteriyor Bayan Poynter. Ne olduysa onun da bu işin gönüllü bir parçası olduğunu gösteriyor. En iyisi onun sizinle bağlantıya geçmesini beklemek.”</p>
<p>Bayan Poynter’in düşük göz kapakları vardı ve mesafeliydi. “Hepsi bu mu?”</p>
<p>“Hâlâ Gilly’nin odasını aramak istiyorum. “</p>
<p>“Hayır.”</p>
<p>“Eğer beni arama emri çıkarttırmak zorunda bırakırsanız, yaparım. Ama eğer bana izin verirseniz ve memurlarım yukarıya bakarsa çok daha kolay olur. Herhangi bir zarar vermeyeceğimize ya da malınıza dokunmayacağımıza söz veriyorum.”</p>
<p>“Hayır.”</p>
<p>Dan’in sesi soğuktu. ‘Eğer arama emri alırsam, bu tüm evi ve bahçeyi de kapsar ve kılı kırk yararız. Muhtemelen bu akşam geç bir saatte yeniden geleceğiz, bizi eve almanızın çok daha uygunsuz olduğu bir zamanda.”</p>
<p>Bayan Poynter’in yüzü değişmemişti. “Burada bulacağınız hiçbir şey yok.”</p>
<p>“Buna ben karar veririm.” dedi Dan. Üniformalı memurlara döndü. “Siz dışarı çıkın gençler.” Dışarı çıktılar. Dan etrafına baktı. “Senin burada işin bitti mi?”</p>
<p>Başımla evet dedim. “Teşekkürler Bayan Poynter.”</p>
<p>Beni takmadı. Botlarımı aldım ve Dan’in arkamda olduğunun farkında hızla dışarı çıktım. Duygularının bir kısmını serbest bırakarak olabildiğince sert kapıyı kapattı. Botlarımı çabucak giymeye çalışırken tek ayağımın üzerinde durdum, ayaklarım donuyordu. Fazlasıyla karışık bir durumdu çünkü defteri yere bırakmak istemiyordum. Dan yüzünü asmış beni izliyordu. Bitirdiğimde, kafasıyla arabasını işaret etti ve ben yine yolcu koltuğuna oturmak üzere arabaya yürüdüm. Dan diğer tarafa geçti ve bana bakmadan bir süre oturdu. Kendimi müziğe katlanmaya hazırladım. Ve hazırlıklı olmalıydım çünkü bana döndüğünde Dan’in yüzündeki bakış, başımın ne kadar belada olduğunu çok net anlatıyordu.</p>
<p>“Konuş.” dedi. “Şimdi. Ve bu sefer bana her şeyi anlat. Orada ne yapıyordun?”</p>
<p>“Ödev için bu kitabı almam gerekiyordu.” Yukarı kaldırdım. “Bayan Poynter Gilly’nin odasına çıkmama izin verdi.</p>
<p>“Verdi mi?”</p>
<p>“Evet.”Tüm masumiyetimle Dane bakarken gözlerimi kırptım.</p>
<p>“Bir şey buldun mu?”</p>
<p>Sessizce hayır anlamında başımı salladım. Bir yerde ona günlükten bahsedecektim ama kendim bakana kadar değil. Bir veya iki saat soruşturmayı çok geciktirmezdi. Eğer ona defteri şimdi verirsem, bir daha hiç göremezdim.</p>
<p>“Bayan Poynter’in davranışlarından nasıl bir sonuç çıkardın?”</p>
<p>“Herkes, polisin kızını bulmasını istemediğini düşünür.”</p>
<p>“Sen de böyle düşündün.” Düşünceli bir şekilde başparmağıyla çenesini sıvazladı. “Geçen akşam kendinde olmadığını söylemiştin.”</p>
<p>“Evet. Kelimeleri ağzında yuvarlıyordu ve sendeliyordu. Bugün tamamen farklı görünüyordu.”</p>
<p>“Belki bu yüzden evini aramamı istememiştir. Zulasını bulmamdan korktu.”</p>
<p>“Belki.” dedim yavaşça. “Ya da saklayacak başka bir şeyi de olabilir.”</p>
<p>“Ne gibi?”</p>
<p>Ona duvarda gördüğüm izden ve duvar kâğıdının nasıl dikkatli soyulduğundan ve çöpteki kanlı peçetelerden bahsettim.</p>
<p>Dinlerken kaşları biraz daha çatıldı. “Peçetelerde ne kadar kan vardı?”</p>
<p>“Çok fazla değildi. “Yani hepsine bakamadım ama benek benekti.”</p>
<p>“Ve duvar kâğıdının üstündekinin kan olup olmadığına emin değilsin.”</p>
<p>“Hayır, söyledim sana. Odasına girdiği anda gördüm ve ışıklar kapalıydı.”</p>
<p>“Eğer adli tıp ekibini gönderebilseydim bir şeyler bulabilirdik.” Dan arabayı çalıştırdı. “Teşekkürler Jess. Çok yardımcı oldu.”</p>
<p>“Nereye gidiyoruz?” diye sordum paniğe kapılmış bir şekilde.</p>
<p>“Eve gidiyorum.”</p>
<p>“Eve gitmiyordum.”</p>
<p>“Şimdi gidiyorsun. Ben Gilly’yi aramaya devam edeceğim. Dışarıya çıkıp aynı şeyi yapmayı düşünme bile. Eğer seni sokaklarda dolaşırken görürsem, gecenin geri kalanında seni hücreye kilitlerim.”</p>
<p>“Bu yasal mı ki?” Sormadan duramadım.</p>
<p>“Ben dersem olur. Ve annenin de bunun neden yaptığımı söylediğimde beni durduracağını zannetme. Başını belaya sokmandan bıktı ve ben de. Çok meşgulüm, senin güvenliğini sağlamak için harcayacak zamanım yok. “</p>
<p>“Ben sadece sana yardım ettim.” dedim.</p>
<p>“Sen üzerine düşüneni yaptın.” Dan yan yan bana baktı.</p>
<p>“Tartışmaya açık değil Jess.”</p>
<p>Çabalamanın bir anlamı yoktu. Geri dönüş hızlıydı ama yine de sonsuz gibi görünüyordu, öfkeyle bakarak, sessizce oturdum. Tek tesellim, aldığım günlüktü. Şu anda hiçbir koşulda bu günlüğü vermezdim ve bunun için dc kendimi kötü hissetmiyordum.</p>
<p>Sandhayes’in önünde durduğumuzda, “Oraya. Yarın sabahın en erken saatlerine kadar.”</p>
<p>«nr&quot; &#160;&#160;&#160;&#160;&#160;&#160;&#160;&#160;»</p>
<p>lamam.</p>
<p>“Ciddiyim Jess.”</p>
<p>“Biliyorum.” diye anında cevap verdim. “Seni duydum.”</p>
<p>Arabadan çıktım. Ben kapıyı kapatmadan önce Dan bana doğru eğildi. “Çok iyi iş çıkardın.”</p>
<p>“Teşekkür ederim.” dedim kalkanlarımı indirerek.</p>
<p>“Ama artık yeter. Bundan uzak dur. Bana söz ver.”</p>
<p>En az kulübeyi kapatırken kullandığı güç kadar güç kullanarak arabasının kapısını çarptım. Sürmeye başlamadan önce, arabanın ön camından bana sırıttı, içimden bir his, Dan’in hiçbir şeye söz vermediğimi fark ettiğini söylüyordu ve kendine rağmen bunu onayladı.</p>
<p>Ve ben de kendime rağmen memnundum.</p>
<p>Gilly Poynter’in Günlüğü</p>
<p>3 EYLÜL</p>
<p><span style="font-style:italic;">Bu yıl okulu nasıl idare edeceğim hakkında hiçbir fikrim yek. M nin gözü sürekli üstümde, bir hatamı yakalamak içinfirsat kolluyor. Kelimenin tam anlamıyla özgürlüğüm yok. Kimseyle konuşmama izin yok, özellikle bir erkekle. Bu kesinlikle tartışılamaz. Herkesin mutlu olduğunu görüyorum; dışarı çıkıyorlar, arkadaşlarla buluşuyorlar, sarhoş oluyorlar, eğleniyorlar ve ben bunları neden yapamadığımı anlamıyorum.</span></p>
<p><span style="font-style:italic;">Neden ben de normal olamıyorum, anlamıyorum.</span></p>
<p>23 EYLÜL</p>
<p><span style="font-style:italic;">Bugün çok yorgunum. Tarih için yapılacak onca ekstra çalışma çok can sıkıcı. Bay L’ye benimle ilgilendiği için minnet duymalıyım -eğer ihtiyacım olduğunu söylemeseydi, bir bilgisayarım bile olamazdı- ama tüm o okumalar ve ekstra kompozisyonlarla uğra-şamam. Anlamı yok. Ancak sanırım dışarı çıkmak için bahanem olabilir. Ve insanlarla daha kolay iletişim kurabilirim. Ve en büyük haber: Birinden gerçekten çok tatlı bir mesaj aldım ve burada kim olduğunu söylemeyeceğim çünkü henüz daha gerçek olduğuna kendimi inandıramadım. Tekrar tekrar okuyorum. Güzel olduğumu söylüyor. Birinin beni fark ettiğinden hiç haberim yoktu. Yaşadığımdan haberi olan biri olduğunu bile bilmiyordum.</span></p>
<p>3 EKİM</p>
<p><span style="font-style:italic;">Düşün, ya hoşlandığın kişi de... Senden hoşlanıyorsa.</span></p>
<ul style="list-style:none;"><li>
<p>10 EKİM</p></li></ul>
<p><span style="font-style:italic;">Çok mutluyum.</span></p>
<p><span style="font-style:italic;">Keşke bağırabilsem. Burada bağıracağım.</span></p>
<p><span style="font-style:italic;">AAAAAAAAAAAAAAAAAAAAAAAAAAAAAAAAYİAVİA-AA!</span></p>
<p><span style="font-style:italic;">(Aşın heyecanlanıyorum.)</span></p>
<p>15 EKİM</p>
<p><span style="font-style:italic;">Okuldan sonra birkaç dakika Ryi gördüm, tüm yapabildiğimiz buydu. Ah Tanrım. Harikaydı, yalnız kalmak. Hayalini kurmak bile güzel ve ikimiz de bunu sürekli yapıyoruz. Ama gerçekten dokunuyoruz. öpüşüyoruz. Ben daha fazlasını istedim, R de öyle.</span></p>
<p><span style="font-style:italic;">Hayal kırıklığına mı uğradım yoksa heyecanlı mıyım bilmiyorum. Daha önce hiç böyle bir şey hissetmedim. ASLA.</span></p>
<p><span style="font-style:italic;">Kahretsin Tanrım. Kalbim tamamen Rye ait. Bu beni neredeyse korkutuyor. Keşke Rnin de benim hakkımda aynı şeyi hissedip hissetmediğini bilsem.</span></p>
<p>4 KASIM</p>
<p><span style="font-style:italic;">Çok garip bir şey oldu. ÇOK garip. Ve ben kendimi gerçekten tuhaf hissediyorum.</span></p>
<p><span style="font-style:italic;">Ama aynı zamanda harika ve mutlu ve korkmuş. Çok korkmuş.</span></p>
<p><span style="font-style:italic;">Çünkü önceden, her şey normal ve kolaydı, benim aptal hayatım karmaşıklaştırsa ve zor hâle getirse de.</span></p>
<p><span style="font-style:italic;">Bu farklı.</span></p>
<p><span style="font-style:italic;">Bu gerçek.</span></p>
<p><span style="font-style:italic;">Artık oyalanmak yok.</span></p>
<p>(TARİHSİZ)</p>
<p><span style="font-style:italic;">Neden insanlar seni hayal kırıklığına uğratmak zorunda? Her zaman. Tam sen onlara güvenebileceğini düşündüğün zaman... Tanrım, burada oturmuş başımı sallıyorum. Bunun hakkında yazamıyorum bile.</span></p>
<p><span style="font-style:italic;">Sadece, yazamıyorum.</span></p>
<p><span style="font-style:italic;">Ama A............K............canımı acıtıyor.</span></p>
<ul style="list-style:none;"><li>
<p>11 KASIM</p></li></ul>
<p><span style="font-style:italic;">Artık kim olduğumu bile bilmiyorum. Yaptıklarımı yaptığıma gerçekten inanamıyorum ama seviyorum. Sanki bir gece de büyümüş gibi hissediyorum. Ya da -dürüst olayım- yirmi dakika içinde. SEVİŞTİM!!! O kadar yerin içinde, öğretmenler odasının yanındaki tuvalette! En romantik ya da rahat yer değil. Sonunda yerdeydik ve yerin temiz olup olmadığını düşünmemeye çalışıyordum. IYYYY. Demek istediğim şu, daha önce ne zaman böyle bir şey yapabilirdim! Herhangi biriyle! Ne diyebilirim, devam ettik. Yani ettim. İsteyen bendim. Israr ettim. Ve harikaydı (ve garip, dürüst olmak gerekirse, garip çünkü geri çekilip tekrar düşünüce, görüntüler sürekli kafamın içinde.) Ama önemli olan DOĞRU olduğunu hisset-tirmesiydi. Bu yüzden kimseye söyleyememem çok üzücü, yani HlÇ KİMSEYE. Anlamazlar. Yanlış olduğunu söylerler. Bu kadar doğal hissettirirken nasıl yanlış olabilir! Sadece aşk, değil mi! Gerçek aşk. Kim olduğu önemli değil ya da insanların senden yapmanı bekledikleri şeyler değil. Sadece aşk. Ve ben gerçekten kendimle gurur duyuyorum. Benim sayemde oldu.</span></p>
<p><span style="font-style:italic;">Her zaman olmam gereken kişi buymuşum gibi hissediyorum.</span></p>
<p>18 KASIM</p>
<p><span style="font-style:italic;">Daha önce âşık olduğumu düşünmüştüm ama bu tamamen başka bir seviye. Yiyemiyorum. Uyuyamıyorum. Sadece yalnız kalıp birlikte olacağımız zamanları bekliyorum.</span></p>
<p><span style="font-style:italic;">Yeterli değil.</span></p>
<p><span style="font-style:italic;">Doyamıyorum.</span></p>
<p><span style="font-style:italic;">İki ay önceki olduğum insana dönüp bakıyorum ve onun için üzülüyorum. Kendini neyin beklediğ hakkında hiçbir fikri yoktu.</span></p>
<p><span style="font-style:italic;">Hayat yeni başladı!</span></p>
<p>28 KASIM</p>
<p><span style="font-style:italic;">18 yaşıma geldiğimde bu korkunç, çöplük kasabadan ayrılacağım ve başka bir yere gideceğim. Ve küçük bir bahçesi olan küçük bir evim olacak. Ve X de orada olacak. Ve tüm gün, her gün, birbirimizi seveceğiz. Ve kimse umursamayacak. Çift olacağız. Sıradan. Herkes gibi.</span></p>
<p><span style="font-style:italic;">Ve artık hiçbir şey sır olarak kalmak zorunda olmayacak.</span></p>
<p>4 ARALIK</p>
<p><span style="font-style:italic;">Günlüğümü okuyorum ve ağlıyorum. Tanrıya şükür hiç isim kullanmadım. En azından kimse gerçekten neler olduğunu bilmiyor.</span></p>
<p><span style="font-style:italic;">Neden günlüğümü okula götürdüm ki? Çünkü günlükten bahseder bahsetmez X okumak istedi. Kesinlikle paylaşmamalıydım. Bunlar sadece benim için, bana ait düşünceler. Başka kimse için değil. Şimdi her şey ortaya döküldü ve hepsi. Benim suçum.</span></p>
<p><span style="font-style:italic;">Ne salağım.</span></p>
<p><span style="font-style:italic;">Ne aptalım, aptal ahmak.</span></p>
<p>8 ARALIK</p>
<p><span style="font-style:italic;">Bunun bu kadar karmaşık hâle geleceğini hiç düşünmemiştim. Bu kadar sırrım olacağını hiç düşünmemiştim.</span></p>
<p><span style="font-style:italic;">Kimse gerçeği bilmiyor. Benim dışımda her şeyi bilen kimse yok. Ben bunu bu şekilde istedim. Keşke konuşabileceğim biri olsaydı diye düşünmeye başladım. Yaptığım her şeyi dinleyecek ve hatalarımdan dolayı benden nefret etmeyecek biri.</span></p>
<p><span style="font-style:italic;">Güvenebileceğim biri.</span></p>
<p><span style="font-style:italic;">öyle birini tanımıyorum gerçi. Eğer tanısaydım bile, beni anlayacağını sanmıyorum. Nasıl anlayabilir? Yani ben bile bu duruma nasıl geldim anlamıyorum. Bu yola ne zaman girdiğimi bile hatırlamıyorum. Bu hayatı ne zaman seçtiğimi bilmiyorum. Turn bunları durdurabileceğim bir an var mıydı, bilmiyorum.</span></p>
<p><span style="font-style:italic;">Durduramadım ama. Şansımı kaybettim. Şimdi de kapana kısıldım.</span></p>
<p><span style="font-style:italic;">Sırların özelliği bu, duvar gibiler. Olanları saklamaya başladığımda, duvarların beni güvende tuttuğunu düşündüm.</span></p>
<p><span style="font-style:italic;">Sonra kendi hapishanemi inşa ettiğimi fark ettim.</span></p>
<p><span style="font-style:italic;">Ve artık çıkış yolu yoktu.</span></p>
<ul style="list-style:none;"><li>
<p>12 ARALIK</p></li></ul>
<p><span style="font-style:italic;">Partiye gitmemiş olmayı nasıl dilerdim.</span></p>
<p><span style="font-style:italic;">Eğlenceli olacağını düşündüm.</span></p>
<p><span style="font-style:italic;">Kahkaha atmaya çalıştığım için beni affet.</span></p>
<p><span style="font-style:italic;">(Zaten artık bir kahkaham kaldığını düşünmüyorum. İçimde sadece bu korkunç acı var, her şeyi engelliyor. Ağlayamıyorum bile. Kendimi bir çukurun dibindeymiş gibi hissediyorum, uzaktaki ışığa bakıyorum, baktığım gökyüzü ve benden çok uzakta yukarıda, bense bir daha ona asla ulaşamayacağım, asla)</span></p>
<p><span style="font-style:italic;">Sadece birkaç saatliğine olanları unutabileceğimizi düşündüm. Dans edip normal olabileceğimi düşündüm.</span></p>
<p><span style="font-style:italic;">Ama sonra Abigail ve arkadaşları tarafindan köşeye sıkıştırıldım. Onlara her şeyi anlatabilirdim. Kötü bir fikir olduğunu bilmeme rağmen anlatmayı da istedim.</span></p>
<p><span style="font-style:italic;">Sonra yine, işe yaramazdı. Ne yapabilirlerdi? Sorunlarını olduğunu mu söylerlerdi? Bunu zaten biliyorum. Yardıma ihtiyacım olduğunu mu söylerlerdi? Bunu bir süre önce fark ettim.</span></p>
<p><span style="font-style:italic;">Ama eğer yardım istersem, kim bana inanacak?</span></p>
<p><span style="font-style:italic;">Kim benim bu karmaşanın içinde olduğumu düşünebilir?</span></p>
<p><span style="font-style:italic;">Her zaman birinin beni sevmesini istedim. Bunun her şeyi daha iyi yapacağını düşündüm.</span></p>
<p><span style="font-style:italic;">Şimdi anlıyorum ki ne dilediğine dikkat etmelisin.</span></p>
<p>16 ARALIK</p>
<p><span style="font-style:italic;">Korkumu dur duramıyorum. Kendimden nefret ediyorum. X’in benden ne yapmamı ve söylememi istediğini biliyorum, o yüzden yaptım.</span></p>
<p><span style="font-style:italic;">Ben bir korkağım.</span></p>
<p><span style="font-style:italic;">Kendime herhangi bir şeyi değiştirmeyeceğimi söyleyip duruyorum. Ama gerçeği biliyorum. Ya sevdiğim insanlara zarar vereceğim ya da kendim zarar göreceğim. Çok fazla bir seçenek yok. Ama her zaman kendimi seçmemeliyim. Sanki yardım etmiyormuş gibi.</span></p>
<p><span style="font-style:italic;">Daha önce korkuyordum ama şu anda kötü bir şey olacak diye dehşet içindeyim. Ağa takılmış bir sinek gibi hissediyorum. Kavga ettikçe, daha büyük karmaşada buluyorum kendimi.</span></p>
<p><span style="font-style:italic;">Sanırım korkunç bir hata yaptım.</span></p>
<ul style="font-size:x-large;">
<li><a href="main-1.xhtml">10</a></li>
<li><a href="main-2.xhtml">11</a></li>
<li><a href="main-3.xhtml">12</a></li>
<li><a href="main-4.xhtml">13</a></li>
<li><a href="main-5.xhtml">14</a></li>
<li><a href="main-6.xhtml">15</a></li>
<li><a href="main-7.xhtml">16</a></li>
<li><a href="main-8.xhtml">17</a></li>
<li><a href="main-9.xhtml">18</a></li>
<li><a href="main-10.xhtml">19</a></li>
<li><a href="main-11.xhtml">20</a></li>
<li><a href="main-12.xhtml">21</a></li>
<li><a href="main-13.xhtml">22</a></li>
</ul>
<p><sup><a href="#footnote1">1</a></sup><a id="bookmark0"></a></p>
<p> Noel Baba nın geyiklerinden birine verdiği ad.</p>
<p><sup><a href="#footnote2">2</a></sup><a id="bookmark1"></a></p>
<p> Noel Baba nın geyiklerinden birine verdiği ad.</p>
<p><sup><a href="#footnote3">3</a></sup><a id="bookmark2"></a></p>
<p> Noel Baba nın geyiklerinden birine verdiği ad.</p>
<p><sup><a href="#footnote4">4</a></sup><a id="bookmark3"></a></p>
<p> Eski bir Noel geleneğine göre, eğer bir kadın dikilen ökseotunun altında dururken yakalanırsa, bir adam onu öpebilir.</p>
</body>
</html>