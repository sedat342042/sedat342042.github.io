<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h3><a id="bookmark0"></a>13</h3>
<p>İçeri girdiğimde, Sandhayes sessizdi ve sadece Hugo’nun arabası dışarıdaydı. Koridorda, komik ve ihtişamlı Noel ağacının yanında durdum ve ev yapımı odundan yapılmış bir melek süsüyle oynadım. Tahta işlerinde iyi olan tek kişi Hugo’y-du ama o da artık yapmıyordu. Kendimi melek gibi bir nesne yaparken düşünemedim, bir çöpü güzel bir şeye dönüştürmek, hâzineye dönüştürmek. Ve Hugo bunu önemsemiyordu. Keşke böyle bir yeteneğim olsaydı, annem gibi, tüm Leonardlar gibi güzel ve mükemmel şeyler yapabilseydim. Ama elimde olan babamın pratikliğiydi. Ve farklı olsaydım diye dilemenin, iki santim daha uzun olsaydım diye dilemekten bir farkı yoktu.</p>
<p>Mutfaktan, Hugo’nun alışık olmadığımız kahkahasına eşlik eden fısıltılar duyuldu. İlerledim ve Leonardların zamanlarının çoğunu geçirdiği sıcak, her zaman karmaşının olduğu odanın kapısını açtım. Hugo saçları her yere yayılmış bir vaziyette, üzerinde eski bir tişört ve şort pijamasıyla mutfak tezgahının üzerinde oturuyordu. Will, masanın yanındaki bir sandalyeye oturmuş, ayaklarıyla fırından destek alarak sandalyeyi geriye doğru yatırmıştı. İçeriye girdiğimde hâlâ kahkahalarla gülüyordu ve bu beni öldürdü -beni gerçekten öldürdü- gözlerindeki gülüşün solduğunu gördüm. Temkinli ve ihtiyatlı görünüyordu.</p>
<p>“Merhaba.”</p>
<p>“Merhaba.” dedim, göğsüme oturan his, nefes almamı zorlaştırıyordu. Birbirimize ne yapıyoruz? Bu düşünce diğer tüm sesleri ve kalabalığı silerek, beynimi doldurdu. Bunu bir gülüşle kapattım.</p>
<p>“Ah Tanrım, giyiniksin.” Hugo ellerini, biraz daha dağıtarak saçlarının arasından geçirdi. “Eminim saatlerdir ayaktaşındır. Hiç dinlenmez misin?”</p>
<p>“Ben tembel teneke değilim eğer kastettiğin buysa. Saate bakmak için arkamı döndüm. “Saat ikiye on var Hugo.</p>
<p>“Farkındayım.”</p>
<p>“Kaçta kalktın?”</p>
<p>“Will geldiğinde. Belki bir saat önce.’ Esnedi, gerindi ve mutfak küçük bir yer olmasa da Hugo, bedeniyle onu doldurabilirmiş gibiydi. “Duş almam gerek.”</p>
<p>Will elini burnunun önünde sallayarak, “Ben de bunu söyleyecektim.” dedi.</p>
<p>“Ben koku almıyorum.” dedi Hugo büyük bir asaletle: “Ama tam uyanmak için duş almam lazım. Ya da banyo yapmam la-</p>
<p>» zım.</p>
<p>Hugo’nun banyoları efsaneydi, tüm sıcak suyu kullandığı, sırf sevdiği kitabı okuduğu için içeriye girmek isteyenlerin kapı çalışlarını duymazdan geldiği, banyoyu işgal ettiği uzun saatler.</p>
<p>“Bu, günün geri kalanında yapacağın işleri açıklıyor o zaman.” dedim.</p>
<p>“Jessica.” dedi Hugo homurdanarak. Sadece bir kelimeydi ama ürperdim.</p>
<p>“Iyy. Senin için sorun mu? Gerçekten babam gibi davranmana hiç gerek yok.” Su doldurmak için su ısıtıcısına doğru gittim. “Kim çay ister?”</p>
<p>“Ben.” dedi hemen Hugo.</p>
<p>“Ve ben.” Will ayaklarını ocaktan indirdi ve kupasını bana vermek için ayağa kalktı. Verebilmek için masanın üzerinden eğilerek uzattı, umduğum gibi kalkıp yanıma gelmedi. Arkamda bedeninin olması gereken yerde soğuk hava vardı ve hayalet kollarının beni sarması gereken yerde bir ürperti. Böyle olmamalıydı.</p>
<p>Çayı yaparken çok konuşmadım, tatlı tatlı atışmalarını dinledim. Bana ufacık bir ilgi göstermeyen Will’e çaktırmadan baktım. Hareket etmesinde, ifadesinin değişme şeklinde Hugo yu dinleyişinde, konuşmasında ve gülüşünde, hepsinde birbirini tamamlayan bir hoşluk vardı.</p>
<p>Onu çok seviyordum, kalbim sızladı.</p>
<p>Durumu düzelt, diye düşündüm.</p>
<p>Söylemesi, yapmaktan kolay.</p>
<p>“Herkes nerede?” diye sormak için konuşmalarındaki bir duraksamayı bekledim.</p>
<p>Hugo hızlıca herkesi saydı. “Annem ve Torn alışverişte. Babam bahçede çalışıyor. Petra yukarda bir yerlerde. Annen...”</p>
<p>Bunu biliyordum. “Pazarda, çalışıyor...”</p>
<p>“Ve biz de buradayız.” Hugo bitirdi.</p>
<p>Sıradan bir soruymuş gibi, “Bugün için planların var mı Will?” diye sordum.</p>
<p>“Hayır Jess, yok.” dedi. O kadar ciddiydi ki Hugo kupasına bakarak kahkaha attı. “Senin var mı?”</p>
<p>“Bir şeyler düşünürüm.”</p>
<p>Hugo tezgâhtan indi. “Tüm bu hareketlilik gitmem gerektiğini düşündürtüyor.”</p>
<p>“Bunu yapabilirsin adamım. Sana inanıyorum ” Hugo mutfak kapısına giderken Will ona sırıttı. Hugo kapıda durdu, döndü ve her ikimize de uyarı bakışı attı.</p>
<p>“Siz ikiniz oyunu nazik oynayın. Kavga gürültü duymak istemiyorum.”</p>
<p>“Hugo.” dedim kibarca, “Çık dışarı.”</p>
<p>Koridor boyunca güldü. Sesi gelmeyince, Will e döndüm ve bana bakarken yakaladım. Mutfak saatinin sesi, sessizlikte daha yüksek çıkıyordu.</p>
<p>“Merhaba.” dedim sonunda.</p>
<p>“Bu kısmı geçmiştik.”</p>
<p>Elimde sürekli çevirdiğim kupama baktım. “Tamam, hiç yardımcı olma.”</p>
<p>“Benimle konuşmak o kadar zor mu?”</p>
<p>“Göründüğü gibi öyle.”</p>
<p>“Bu iyi değil.”</p>
<p>Tekrar gözlerimi ona doğru kaldırdım ve direkt olarak ona, yüzüne, düşündüğü şeyi görürüm diye bakamıyordum. “Will, korkuyorum.”</p>
<p>Hareketsiz duruyordu. “Neyden?”</p>
<p>“Yanlış şeyi söylemekten? Yeniden?”</p>
<p>“Bence,” dedi çok dikkatlice, “En son olayı yanlış anlayan bendim.”</p>
<p>Omuzlarımı silktim. “Yarısı sen, yarısı ben.”</p>
<p>“Bu gereğinden fazla cömert bir tutum. Bir hayatın olduğu için söylenen bendim. Prensiplerinden vazgeçmeni isteyen bendim.&quot; Gözleri parladı. “Haklısın. Sen benim teselli ödülüm değilsin.&quot;</p>
<p>Alt dudağımın titrediğini hissettim. Gözlerimi kapattım ve iki damla gözyaşı yanaklarımdan aktı. Ayağa kalkınca Will’in sandalyesinin gıcırtısını dudum.</p>
<p>“Ama sen benim her şeyimsin.”</p>
<p>Bana doğru ilerlemeye başladı... Ve kesinlikle tamamen yanlış zamanda arka kapı büyük bir hızla açıldı.</p>
<p>“Çekil yolumdan Jess.” Dayım dirseğiyle arkasından kapıyı kapadı, elleri havada bana çarparak yanımdan geçti. Tamamen çamurla kaplılardı. “Canım, musluğu açabilir misin?”</p>
<p>Söyleneni yaptım ve sessizce Will’e baktım. Akan suyun sesi bir şey söylemem gerekmediği anlamına geliyordu, şanslıydım. Kelimelerim tükenmişti. Jack, tırnaklarını yıkarken alçak sesle söylenerek ellerini köpürtüyordu. İşinin erken bitmeyeceği çok açıktı. Sonrasında ise muhtemelen çay ve sohbet isteyecekti. Jack’i seviyordum ama yalnız bırakılma isteğine dair ipuçlarını asla anlamazdı. Her saniye, Will’le geçireceğim değerli zamandan çalınmış bir saniye demekti.</p>
<p>O da benimle aynı şeyi düşünüyordu. Çayını bıraktı ve kupama vurdu. “Hazır mısın?”</p>
<p>Başımla onayladım ve çayımı bir yudumda bitirdim.</p>
<p>“Sonra görüşürüz Jack.” dedi Will lavaboya akan suyun sesini bastırarak ve belli belirsiz bir onay aldı. Mutfak kapısını açtı ve ben çıktım. Beni takip ederken, “Senin odana mı?” diye sordu, sesi hafif emrivakiydi.</p>
<p>Görünmeye çalıştığı gibi sakin değildi. Bunu, evet demek için hemen döndüğümde, beni duvara yapıştırdığında anladım. Beni öptü, sertçe ve kalbim yerinden fırlayacaktı, göğüs kafesimde si-nekkuşu gibi kanatlarını çırpıyordu. Ciğerlerime hava almayı başardığımda, “Burada değil.” diyebildim, başını sallayarak geri çekildi, Jack mutfak kapısının diğer tarafındaydı ve her an ortaya çıkabilirdi.</p>
<p>“Yukarıda o zaman.”</p>
<p>“Evet.” Hızla yolu gösterdim, bitmeyen merdivenlerden, ayaklarım yere değmediği için süzülerek üst kata çıktım. Birkaç dakika içinde Will ve ben güvenli bir şekilde yalnız kalacaktık...</p>
<p>Yatak odamın kapısını açtım ve Petra yı elinde göz kalemi aynanın önünde buldum. Masam tamamen kozmetik tezgâhı gibi görünüyordu, bir sürü fırça, kullanılmış peçeteler ve top yapılmış pamuk parçaları.</p>
<p>“Oh Petra, demek buradasın.” içimde çığlık atmama rağmen, sesim süper sakindi. Bir ergeni iki sebeple kışkırtmak istemezdim: daha hızlı çıkmasını sağlamazdı ve onu çok seviyordum. Freya’nın odasına taşındığımdan beri, onun yerine büyük kız kardeş rolünü üstlenmiştim ve kendime kuzenim Freya gibi olacağıma dair söz vermiştim.</p>
<p>Evet, Freya çok öfkelenebilirdi ve onu odadan atabilirdi ama ben bunu yapamazdım. Herkes kollarını açarak beni aileye aldı. Benim tarafıma düşen de daha önce olduğum gibi daha iyi bir insan olmaktı. Bu da paylaşmak ve uzlaşmak anlamına geliyordu. Ben tek çocuk olarak büyümüştüm ama hep kardeş özlemi çekmiştim. Yani, büyük bir aile olmanın getirdiği problemlerden memnundum.</p>
<p>Sadece, Will’in arkamda durduğu, tam o anda değil.</p>
<p>O yüzden belki “Burada ne yapıyorsun?” diye sorduğumda sesimde birazcık gerginlik olmuştur.</p>
<p>“Akşam görünüşümü kontrol ediyorum. Darcy bana kuyruklu kalem çekmeyi öğretiyordu.” Petra kafasını sağa sola çevirdi. “Sanırım öğrenemedim.”</p>
<p>“O makyajda bir sonraki adım.” Duygularımı dışa vurmamak için kapı koluyla oynuyordum. “Eninde sonunda yapacak-sın.</p>
<p>“Bence harika.” dedi Will kapıdan. “Güzel görünüyorsun Petra.”</p>
<p>Kıpkırmızı oldu, muhtemelen ayak parmaklarına kadar. “Sol göz birazcık dengesiz gibi.”</p>
<p>“Kimse fark etmez.” Will ona gülümsedi.</p>
<p>“Yeniden deneyeceğim.” Petra görüntüsüne bakmak için eğildi. “Burada olmamın senin için bir sakıncası yok değil mi? Burada, benim odamdan daha kolay oluyor. Aynamı, çöpü ve eşyalarımı koyacağım bir yer yok.”</p>
<p>Gittim ve bir magazinin üzerine yapışkan madde akıtan yan yatmış bir şişe sıvıyı alarak dik koydum. “Sadece dikkat et, tamam mı? Her tarafın makyaj olmasını istemiyorum.”</p>
<p>Petra dudağını ısırdı. “Üzgünüm Jess.”</p>
<p>“Üzülme.” Kollarımı omuzlarına doladım ve sımsıkı sarıldım. “Darcy sana kalemle yapılan nokta hilesini gösterdi mi?”</p>
<p>“Evet. O bir dahi.” dedi Petra saygıyla.</p>
<p>Hafif sinirlenmiştim. Petro’nun Darcy’e kahraman gibi tapması çok fazlaydı. “Youtube’dan öğrendi.”</p>
<p>“Yine de o bir dahi.”</p>
<p>“Kötü bir tanesi belki.” Kapıya doğru ilerledim.</p>
<p>“Burada durabilirsiniz. Beni görmezden gelin.” dedi Petra.</p>
<p>“Size karışmam.”</p>
<p>“Sorun değil.” dedim aceleyle arkamdan kapıyı kapatırken. “Sen işine bak. Sorun yok.”</p>
<p>“Başka bir yere gidebilirim.</p>
<p>“Gerek yok. Gerçekten.” Kapıyı kapattım ve Will’e baktım. “Şimdi ne olacak?” diye fısıldadım. Üst katta başka bir oda daha vardı ama küçük ve kasvetliydi, daha da önemlisi çok soğuktu. Yatağın üstündeki şiltenin çarşafı yoktu ve başka oturacak bir yer de yoktu.</p>
<p>İlham almak için bir yukarı bir aşağı baktı. “Merdivenler?”</p>
<p>“Merdivenler.” diyerek aynı fikirde buluştuk. Onu merdivenlere doğru takip ettim. Neyse ki Viktoryalılar merdivenlerini geniş ve alçak basamaklardan yapmışlardı. Will sırtını duvara dayadı ve bacaklarını uzattı. Beni kucağına oturtmak için kendine çekti, bacaklarımı onun bacaklarına doladım. Sağ eli sol bal-dırımdaydı; sol eli dizimde. Yüz yüzeydik ve sonunda yalnızdık.</p>
<p>“Evet.” dedi.</p>
<p>“Evet.”</p>
<p>“Nerede kalmıştık?”</p>
<p>Boğazımı temizledim. “Eğer doğru hatırlıyorsam senin için önemli olan tek şey benim.”</p>
<p>“Evet oradaydık.” Bana sırıttı. “Senin sıran.”</p>
<p>“Seni seviyorum.” dedim. “Hepsi bu.”</p>
<p>Konuşmadan önce nefesinin düzelmesini beklermişçesine cevap vermek için bir saniye bekledi. Dünyadaki en uzun bir saniyeydi. Sesi boğuktu ve he zamankinden daha alçak sesle, “Sanırım bu yeter.” dedi.Kollarına girdim, ona dokunup öptükçe gerildim ve titredim, onun da aynı şekilde hissettiğini biliyordum.</p>
<p>Ve evet, merdivenler öpüşmek için olabilecek en kötü yerdi ama üstesinden geldik. Yatak odamın kapısının açılma sesi bizi ayırdı. Kucağından kalkıp yanına oturdum, başım dönüyordu, gözlerim gözlerinde ikimizde sallanarak kahkahalarla gülüyorduk.</p>
<p>“Jess?' Petra aşağıya doğru indi ve bin ton makyaj olan yüzündeki kaşları çatılmıştı. “Bu ne?”</p>
<p>Elinde mavi bir defter vardı.</p>
<p>Gilly’nin günlüğü.</p>
<p>Sıcak duygular kayboldu, hızlıca.</p>
<p>“Onu bana ver.” Ayağa kalktım ve deftere uzandım. Küçük kız kardeş olarak aldığı uzun eğitim sonucunda defteri geri çekti. “O senin değil Petra. Bana ver ya da nerede bulduysan oraya koy. Eşyalarımı karıştırmamalıydın. Eğer odamı kullanacaksan, anlaşmamız bu. Eşyalarımı karıştırmayacaksın.”</p>
<p>“Karıştırmıyordum. Temizliyordum. Defterin siyahla kaplanmış kenarını gösterdi. “Sıvı göz kalemi.”</p>
<p>“Petra! Tanrı aşkına, seni uyardım.”</p>
<p>Yüzü buruştu. “Üzgünüm. Dikkatliydim. Fırça yuvarlandı.’’</p>
<p>“Öyle mi? Deftere ulaştım ve elinden çekip aldım. Zararı görmek için şöyle bir içine göz attım. Makyajı silmeyi çalıştığı sayfa çok lekelenmişti ama yine de kelimeler okunabiliyordu “Petra!”</p>
<p>“Bana kızgın mısın?” hıçkırarak ağlıyordu.</p>
<p>“Biraz.” Olmamış gibi davranamadım. Olmuştu. Günlük benim değildi ve daha da önemlisi o bir kanıttı. Gördüğünde Dan’in yüzünü hayal edebiliyordum.</p>
<p>“Bakalım.” Will ayağı kalkmıştı. Omzumun üzerinden günlüğe uzandı.</p>
<p>Sıkıca tuttum. “Hayır, sorun yok.”</p>
<p>“Nedir o?”</p>
<p>“Başka birinin günlüğü.” dedi Petra yardımcı olarak. “Ama bu senin yazın değil Jess. Kime ait olduğunu çözemedim.” Titredi. “Tüylerimi diken diken etti. Bir şeye gerçekten çok üzülmüş görünüyor.”</p>
<p>Will günlüğü bırakmadı ve benden çok daha fazla güçlüydü. Kaçınılmaza teslim oldum ve defteri bıraktım. Hızlıca göz attı. “Bunu kim yazdı? Jess? Bu kime ait?”</p>
<p>“Gilly Poynter’in.” dedim isteksizce.</p>
<p>“Kayıp kız? Bunu nasıl aldın?” Gözlerinde şüpheyle bana baktı. “Bu sende olmalı mı?”</p>
<p>“Teknik olarak hayır.” dedim, “Ama açıklayabilirim.”</p>
<p>Her şey bir tarafa o bir polisin oğluydu ve kanıt gizlemenin ne demek olduğunu benden daha iyi biliyordu. “Jess, sen ne yaptın?” derken kapıldığı dehşetin hiç abartılı bir tarafı yoktu.</p>
<p>“Evinde ihtiyacım olan bir şey unutmuştum. Ve oradayken odasına bir göz attım.”</p>
<p>“Ve bunu öylece aldın?”</p>
<p>“Okumak istedim.” Yüksek sesle söyleyince kulağa kötü geldi. Başka bir şey düşünmeye çalıştım ama aklıma gelmedi. “Buldum. Bir resmin arkasına çok iyi bir şekilde saklanmıştı.”</p>
<p>Kaşlarını çattı. “Babam bunu gözünden kaçırdı mı?”</p>
<p>“Aslında henüz odayı aramadı.” Yüzündeki bakıştan korktum. “Bayan Poynter izin vermedi. Yani ben almasaydım, içinde ne olduğunu öğrenemezdik.”</p>
<p>“Ama babam bunun sende olduğunu bilmiyor.”</p>
<p>“Hayır.” diye itiraf ettim.</p>
<p>“Yani içinde ne olduğunu bilmiyor.”</p>
<p>“Hayır. Ama...”</p>
<p>“Var olduğunu bile bilmiyor.”</p>
<p>“Muhtemelen hayır. Yani büyük ihtimalle.”</p>
<p>“Bunu ne zaman buldun?”</p>
<p>“Dün.” dedim. “Dün akşam üstü.”</p>
<p>“Dün? Ona ne zaman söyleyecektin?”</p>
<p>“Bugün. Ona bugün verecektim.”</p>
<p>Will başını salladı ve bu hoş bir şekilde değildi. “Jess. Tanrım. Benden daha iyi biliyorsun, değil mi? Seni öldürecek ve bence haklı da.”</p>
<p>“Desteğin için teşekkürler.” dedim anında cevap vererek.</p>
<p>“Eğer suçla ilgili aptalca bir şey yaparsan seni desteklemem Jess.”</p>
<p>Petra bir bana bir Will’e bakıyordu. Hâlâ ağlıyordu. “Başın belaya mı girecek Jess?”</p>
<p>“Öyle görünüyor.”</p>
<p>“Başka ne olacağını düşünüyordun?” diye sordu Will.</p>
<p>Gerçek şu ki bunu hiç düşünmemiştim. Sonuçlarını tart-mamıştım. Sadece günlüğü okumak istemiştim ve bir sonraki adımda ne olacağına dair hiç düşünmemiştim.</p>
<p>Ama bunu itiraf etmeyecektim tabii.</p>
<p>“Ona açıklayacaktım.”</p>
<p>“Ah, tabii. Bu genelde çok işe yarar.” Will arkasını döndü ve alçak sesle bir şeyler mırıldanarak merdivenlerden aşağıya inmeye başladı. Hâlâ günlüğü tutuyordu. Birkaç basamak aşağıya doğru koştum.</p>
<p>“Nereye gidiyorsun? Ne yapacaksın?”</p>
<p>“Bunu hemen babama vereceğim. Daha fazla ertelemek yok. Bunu hemen görmeli.”</p>
<p>Boğazımda ufak bir yumak olmuştu, saf korkuyu yuttum. “Ona ne anlatacaksın?”</p>
<p>“Bilmiyorum.” Will bana bakmak için durdu ve gözleri Aralık denizi kadar soğuktu. “Bir şeyler düşüneceğim.”</p>
</body>
</html>