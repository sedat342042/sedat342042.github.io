<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h3><a id="bookmark0"></a>14</h3>
<p>Bir sonraki sabah, Noel pazarına gittim. Oraya gitmeyi planlamamışım ama oraya doğru sürüklendim. Eski kasabada sokaklar bomboştu. Fore Caddesinde genellikle izdiham olurdu ama pazar turistleri çekip almıştı. Orada yaşayanlar için büyük göç başlamıştı. Varlıklı olanlar daha sıcak iklimlere kaçıyordu. Pencerelerden sarkan süslerde ve boş kaldırımlarda sallanan Noel ışıklarında kasvetli bir şey vardı. Neredeyse Noel arifesiydi ama tatil ruhu pek hissedilmiyordu.</p>
<p>Ya da bu sadece benim ruh halimdi. Bir önceki öğleden sonramı ve akşamımı, Sandhayes’de boşluğa bakarak ve Dan Hen-derson’ın bu sefer haklı şekilde, ağzından ateş soluyarak kapımı çalmasını bekledim. Ya da Will’in arka kapıyı omzuyla açarak, toplanmış Leonardlar arasından beni bularak, dışarı çıkarmasını, bana sarılmasını ve aptallık ettiğimi ama beni affettiğini söylemesini. Bunu yüzlerce kez hayal ettim, yüz farklı şekilde ama olmadı. Petra bütün gün dirsekleri dizlerinde, kambur bir şekilde, üzüntü içerisinde hiç konuşmadan yanımda oturdu. Açıkça duygularını gösteremeyen ama beni rahatlatmak isteyen, Fakat bir köpeğin yaptığı şekilde değil, bir kediyi andırıyordu. Akşam yemeğinde yanımda oturdu ve film izlerken yere ayaklarımın ucuna kıvrıldı. (Zaten filmi izlerken ne bir diyalog duydum ne de konuyu takip ettim.)</p>
<p>Ve ona endişelenmemesini, bunun benim hatam olduğunu söyledim. Will’in parlamasından onu suçlamadığıma yemin ettim. Ona kendini kötü hissetmemesi için yalvardım.</p>
<p>Çünkü bu, onun hatası değildi.</p>
<p>Tamamen, her yönüyle benim hatamdı.</p>
<p>Kafamda net bir rota olmadan yürüyordum. Tek bildiğim eve gitmek istemediğimdi. Uyandıktan sonra uzun bir süre yatakta kaldım, günle yüzleşmek istemedim ama sonunda düşüncelerim beni dışarıya sürükledi. Şimdi de kulağımı tırmalayan Noel müziği, beni Noel pazarına sürüklüyordu. Hava yürüyenlere çok yardımcı olmuyordu: yine soğuktu ve alışveriş yapanlar genelde sıcak yemek stantlarının etrafına toplanmışlardı. Elini çenesine dayamış galerinin stantına yaslanmış olan anneme el salladım. O da bana salladı ama oraya gitmedim. Sihirli anne içgüdüsüyle bir şeylerin yanlış olduğunu anlayacağını biliyordum. Bunu onunla ya da herhangi bir kimseyle konuşmak istemiyordum.</p>
<p>“Rudaolf kırmızı burunlu Ren geyiği” neşeli değil de rahatsız edici biri şekilde parktaki buz pateni alanından çıktı. Paten alanı kalabalık değildi, kayan sadece birkaç kişi gördüm. Bariyerin kenarına yaslandım ve düştüklerinde birbirlerini kaldırmaya çalışırken gülme krizine giren bir çifti paten yaparken izledim.</p>
<p>Ryan omzuma elini koyarak, “Beni mi bekliyordun?” diye sordu. “Beklemene gerek yok. Kayma partnerin geldi.”</p>
<p>“Sadece izliyordum. Kollarının arasından kayarak çıktım ve yüzüne baktım. Bu mesafeden onu ikna etmek daha kolaydı. Çok uzundu ve yakışıklıydı, saçları mükemmel şekillendirilmişti ve saf mavi gözleri bana yazı hatırlatıyordu.</p>
<p>“Kaymak istediğini görebiliyorum.” O büyük çekici gülümsemesinden beni mahrum bırakmadı. “Hadi Jess. En kötü ne olabilir?”</p>
<p>“Eğer Yolanda birlikte kaydığımızı duyarsa, ne yapar sence?”</p>
<p><span style="font-style:italic;">&lt;l</span><span style="font-weight:bold;"> T<sup>1</sup> I &#160;&#160;&#160;&#160;&#160;&#160;&#160;&#160;&#160;&gt;»</span></p>
<p>1 akmaz.</p>
<p>“Hmm, bence takar.”</p>
<p>“Neden? Bunda romantik bir <span style="font-style:italic;">şey</span> yok.” Ryan’ın ifadesinde meydan okuma vardı. “Eğer sen olduğunu düşünmüyorsan.”</p>
<p>“Hayır, tabii ki düşünmüyorum.”</p>
<p>“Çünkü biz sadece arkadaşız.”</p>
<p>“Evet.”</p>
<p>“Bir çekim yok.”</p>
<p>Yanaklarımın kızardığını hissettim ve kendime kızarak uzağa baktım ilk önce. Elini omzuma koydu ve yavaşça koluma doğru indirdi.</p>
<p>“Hadi Jess. Neden korkuyorsun? Will mi? O buna çok kızacağı için mi?”</p>
<p>“Dur.” Elimi yukarı kaldırdım. “Hemen. Bunu daha önce yaptık. Şu anda Will ve sen arkadaş olmalısınız.”</p>
<p>“Arkadaş.” Ryan başıyla onayladı. “Haklısın. O yüzden kız arkadaşını çalmaya çalışmamalıyım.”</p>
<p>“Ben çalınacak bir eşya değilim. Umarım söz hakkım vardır.” Kaşlarımı çattım. “Neden her zaman ilkel bir insan gibi davranıyorsun?”</p>
<p>Aşağıya eğildi. “Çünkü eğlenceli. Ve kızlar bunu seviyor.'</p>
<p>“Ama bu kız değil.”</p>
<p>Yüzü benimkine yakın hiç kıpırdamadı. Bir gün seni beni sevmeye ikna edeceğim Jess Tennant.”</p>
<p>“Ben seni zaten seviyorum. Arkadaş olarak.” Gerçekten rahatsız edici derecede çekici bir arkadaş.</p>
<p>Ryan gülümsedi. “Seni gördüğüm ilk anı hatırlıyorum. Sahildeydi.”</p>
<p>“Korkuluklar üzerinde dengede durmada çalışıyordun.”</p>
<p>“Dikkatini çekmeye çalışıyordum.”</p>
<p>“İşe yaradı.”</p>
<p>“Yeteri kadar değil.” Çok sıradan bir şekilde söylemişti. Ama sonra, “Seni Will’le her gördüğümde keşke ilk önce harekete ben geçseydim diye düşünüyorum.”</p>
<p>Aşağıya baktım. “Üzgünüm.”</p>
<p>“Biliyorum.” Sonra, “Will nasıl peki?” diye sordu.</p>
<p>“İyi.” Gülümsedim, gerçi gergin dudaklarım yüzümde garip bir şekilde duruyordu. Ryan’ın geçen Cumartesi bizi en son şarap standının yanındaki bankta otururken gördüğü anı düşünmekten kendimi alamıyordum. Sahne durmadan kafamda yeniden canlanıyordu: tartışma, öpüşme, Will’in Ryan’ı fark edişi ve savunmacı ama kontrollü bir agresiflik göstererek bir kurt gibi davranması, bu arada da Ryan’ın gülümsemesi ve muhtemelen eğerleri ve belkileri düşünmesi.</p>
<p>Ve sonra Max’in bu bakışma yarışına son vermesi.</p>
<p>Birden aklıma geldi. “Neden Max’te senin anahtarların var?”</p>
<p>Konunun değişmesi Ryan’ı dağıttı. “Ha?”</p>
<p>“Max Thurston. Senin araba anahtarın. Cumartesi ondaydı değil mi? Sana geri verirken gördüm.”</p>
<p>“Ah. Evet. Arabayı ödünç aldı.”</p>
<p>“Ne zaman?”</p>
<p>“Hmm...” Bir süre düşündü. “Cuma akşamı. Okuldan son-ra.</p>
<p>“Ne zaman istedi senden?”</p>
<p>“Mesaj attı bana.” Ryan elini cebine attı ve telefonuna baktı. “Dördü on geçe. Ama hemen cevap vermedim. Nerede olduğumu söylemek için ona beşe çeyrek kala mesaj attım.”</p>
<p>“Sana neden istediğini söyledi mi?”</p>
<p>Hatırlamaya çalışırken Paten alanına doğru, uzağa baktı. “Bilmiyorum. Yani Max’in nereye gittiğini, çok fazla benzin harcamadığı ya da onu çöplüğe çevirmediği sürece arabayla ne yaptığını da takip etmiyorum. Ben kullanmıyordum bu yüzden de memnuniyetle verdim.”</p>
<p>Ve bu işte tam Ryan’dı: eli açık ve cömert. Benim yalnız kurt erkek arkadaşımın aksine, Ryan’ın bu kadar kalabalık bir arkadaş grubunun olmasının sebeplerinden biri buydu.</p>
<p>“Yani tüm Cuma akşamı araba onda mıydı?”</p>
<p>“Evet. Onun bana anahtarı Cumartesi sabah verdiğini gördün değil mi şahin göz. Hiç kaçırmazsın değil mi?”</p>
<p>“Kaçırmamaya çalışıyorum.” Bir dakika düşündüm. “Arabayla ilgili garip herhangi bir şey fark ettin mi?”</p>
<p>Ryan omuzlarını silkti. “Hayır aslında. Aldığında pisti. Geri verdiğinde hâlâ pisti. Ona arabayı yıkattırmaya çalıştım ama olmadı.”</p>
<p>“Ne kadar uzağa gittiğini anlayabildin mi?”</p>
<p>Başını salladı. “Ama benzini doldurduğunu biliyorum çünkü geri getirdiğinde depo doluydu ve ona vermeden önce sadece çeyrek depo benzinim vardı.”</p>
<p>“Tamam.” dedim. “Teşekkür ederim.” Max’in Cuma günü arabasının olmasının bir önemi olup olmadığını ya da bunun sadece bir tesadüf olabileceğini düşünerek arakamı döndüm.</p>
<p>Dördü on geçe: Gilly kaybolmadan önce. Sonra onu kütüphanede görmüştüm, nefes nefese, bana bak ama bana bakma havasında. O kadar da kurnazca değildi.</p>
<p>Sanki onu görmem gerekiyormuş gibi.</p>
<p>“Nereye gidiyorsun?” diye sordu Ryan.</p>
<p>“Sadece yürüyeceğim.” “ Ve düşüneceğim.” diye ekledim.</p>
<p>“Yani sana eşlik edecek birini istemiyorsun.” Ellerini kotunun cebine soktu ve iç geçirdi, pes etti. “Tamam.”</p>
<p>“Üzgünüm.” Kenarda tek ayak üstünde durdum. Bir tuhaf hissettim. Onu böyle hayal kırıklığına uğramış görmekten nefret ediyordum. Sanki yapacak daha iyi bir şeyim varmış gibi.</p>
<p>Ve tabii içimde küçük bir parça -günlük konusunda yanlış yaptığımı bilen tarafımdı- yanılmaktan nefret ediyordum, özgür bir birey olduğumu ispat etmek istiyordu, Will’in bana sahip olmadığını.</p>
<p>“Ya da... Kayabiliriz?”</p>
<p>“Ciddi misin?” Yüzü aydınlandı. “Kayacak mısın?”</p>
<p>Başımla onayladım. “Seni uyarıyorum, çok kötüyüm. Sadece bir kere Londra’da kapalı alanda binlerce başka insanla birlikte kaydım. Bu biraz farklı.”</p>
<p>“Endişelenme.” dedi Ryan. “Kolay. En azından, ne yaptığını bilen biriyle kayarsan kolay.”</p>
<p>“Ve sen biliyorsun.”</p>
<p>“Sormana gerek var mı?” Sırıttı. “Her şey dengeyle ilgili.”</p>
<p>“Geleneksel olarak çok iyi olduğum bir şey değildir.”</p>
<p>“Hayır ama ben denge konusunda iyiyimdir.” Övünmüyordu. Muhtemelen doğruydu. Gördüğüm doğuştan en yetenekli atletlerden biriydi, dediği her şeyde iyiydi.</p>
<p>Ona gülümsedim. “Sana inanıyorum.”</p>
<p>“Tamam.” Sanki uçurtmanın kuyruk ipini yakalar gibi ruh hâlimdeki değişimi yakalamıştı. Ryan mutluluk, macera ve eğlence için yaratılmıştı. Elimi tuttu. “Hadi gidelim.”</p>
<p>İyi ki yaptım. Ryan, pisti işleten adamla ilgili şakalar yaptıkça göğsümdeki o kurşun gibi ağırlık kayboldu. Kiraladığımız patenlerin iplerini bağlamada bana yardım edebilmek için adamı yanımızdan gönderdi.</p>
<p>“Çok sıkı, çook sıkı.” diye şikâyet ettim.</p>
<p>“Üzgünüm. Sıkı olmak zorundalar.” ipleri çok fena sıktı. “Bileklerine batıyorlar mı?”</p>
<p>“Evet!”</p>
<p>“iyi.” Beni ayağa kaldırdı ve patenlerin üzerinde sendeleyip dengede duramadığım için bir anlığına beni tuttu. “Rahat ol. Daha buzun üstünde bile değilsin.”</p>
<p>“Unutmuşum.”</p>
<p>“Hatırlayacaksın.”</p>
<p>Adam kapıyı açık tuttu ve Ryan buza adımımızı atar atmaz sabit durmama yardım etti. Kollarını bana doladı ve birkaç metre ileriye doğru, dengeyi tutturmaya çalışarak kaydım.</p>
<p>“Dikkat et Bambi.”</p>
<p>“Nasıl bu kadar kolaymış gibi görünüyor?” Söylendim.</p>
<p>“Beceri. Yetenek.”</p>
<p>Ryan beni bıraktı ve etrafımda küçük bir daire çizdi. Yanımdan geçerken onu yakaladım ve beni pistin ortasına doğru geri geri kayarak götürdü.</p>
<p>“Hadi Jess. Sadece kendine güvenmelisin.”</p>
<p>Sözünü diledim, yaptığıma odaklandım ve birkaç dakika içinde eğlenmeye başladığımı, kendi başıma kayabildiğimi ve aynı Ryan’ın söylediği gibi ihtiyacım olan hareketleri hatırlamaya başladığımı fark ettim. Bağırıyordu tezahürat yapıyordu, sendelediğim zaman yardıma koşuyordu ve ben kendi başıma ayakta durmayı başardığım anda beni bırakıyordu. Daha güvenle kaymaya başladığım anda önüme geçti ve ellerini uzattı.</p>
<p>“Benimle kayar mısın?”</p>
<p>“Zaten bunu yaptığımızı sanıyordum.”</p>
<p>Başını salladı. “Böyle.”</p>
<p>Ve sonra kollarının arasındaydım, dönerek daireler çizerken saçlarım uçuşuyordu. Nefesim kesilmişti ve Ryan dönerek önümde durup, paten bıçakları buzu kestiğinde kahkaha atıyordum. Sarılmak için beni kendine çekti. Ellerimi beline doladım, dik durabilmek için desteğine ihtiyacım vardı, yakından sarıldım. Başını bir an için benim başımın üstüne koydu, ikimiz buzun ortasında hareketsiz durduk.</p>
<p>“Jess.” Sesi yumuşaktı. Göğsünün derinliklerinden gelmişti, titriyordu. Onu görebilmek için, nefesimi kontrol altına almaya çalışarak geriye çekildim. Ona arkadaş olduğumuzu hatırlatacak -başka bir şey değil- esprili bir şeyler söylemek ve onunla sadece arkadaş olduğumuz için kaydığımızı söylemek istedim. Sonra Ryan ileriye baktı ve yeniden adımı söyledi. Bu sefer ses tonunda uyarı vardı. Benden uzaklaştı ve ben arkamı döndüm, neredeyse düşüyordum. Omuzlarımdan yakaladı, beni sabitledi ve sonra sanki dokunduğu anda eli yanmış gibi tekrar bıraktı.</p>
<p>Çünkü Will ağaçların altında durmuş bizi seyrediyordu ve ilk defa içindeki tüm karanlık yüzüne vurmuştu. Mantıklı davranışlarının arkasında saklıyordu ama babasının öfkesi ve daha fazlası vardı onda. Ellerini uzun siyah paltosunun cebine koyup, arkasını dönerek meydana doğru yürümeden önce birbirimize baktık, sanki bakışma dakikalarca sürdü.</p>
<p>Ben şoktan hareket edemiyordum. Buzun kenarına doğru kaydım, Ryan’ın bana uzattığı eli tutmaktan gurur duymuyordum, topallaya topallaya banka yürüdüm. Willie konuşmam gerekiyordu. Eğer patenlerin ipleri bu kadar sıkı olmasıydı çoktan arkasından koşuyor olurdum. Hıçkıra hıçkıra ağlayarak sağ pateni çıkarmaya çalışırken, bir tırnağımı kırdım sonra bir tanesini daha.</p>
<p>“Bırak yardım edeyim.” Ryan da sol paten üstünde çalışmaya başladı.</p>
<p>“Ben yapabilirim.” dedim, ipleri hızla çekerek.</p>
<p>“Belli ki yapamıyorsun.” Sinir bozucu bir rahatlıkla düğümü açtı ve pateni çıkardı.</p>
<p>ipler hâlâ yarım bağlı diğer pateni çıkardım ve ona uzattım.</p>
<p>“Sihrini kullan. Üzgünüm. Will’le konuşmam gerek.”</p>
<p><sup>a</sup>Jess <sup>M</sup></p>
<p>Botlarımı giyiyordum. “Ne?”</p>
<p>“Sadece” -yamuk bir gülümsemeyle- “nasıl gittiğini bana söyle.”</p>
<p>Will’in gittiği yönden koştum. Aşağıdaki kapıdan parkın dışına çıkmıştı, Port Sentinel’in ucundaki ağaçlarla kaplı burna doğru giden sahil yoluna doğru ilerlemişti. Orası kuzenim Freya’nın öldüğü, Will’le benim tartıştığımız, tekrar bir araya geldiğimiz ve neredeyse öleceğimiz yerdi. Oraya gittiğinden emin değildim ama Will’i tanıyordum ya da tanıdığımı sanıyordum. Herkesten uzaklaşmak isterdi. Kontrol altına alana kadar öfkesinin alevini kimsenin görmesini istemezdi. Bir sonraki görüşümde kesin saf buzla karşılaşacaktım, şefkatinden mahrum bırakılacaktım ki bu bağırmaktan ya da kapıları çarpmaktan çok daha hazla yıkıcıydı.</p>
<p>Ağaçların oraya vardığımda nefes nefese kalmıştım ve tepelere çıkan kumlu yola baktım. Onu hiçbir yerde göremedim, sonra yağmur yağmaya başladı, denizden gelen bir fırtına. Ağaçlara ulaşıp onlara dokunarak dengemi sağladığımda, gövdeleri nemden ve yağdan simsiyah olmuştu. Bacaklarım yorgundu, kaslarım kaydıktan, koştuktan ve şimdi de tepeyi tırmandıktan sonra şikâyet ediyorlardı. Duyabildiğim tek şey kendi nefesim ve sert yerde botlarımın çıkardığı seslerdi.</p>
<p>Tepelere umduğumdan daha hızlı çıktım. Belli belirsiz önümde görünen banka oturdum ve burada oturup denizi seyrettiğimiz zamanları hatırladım. Bugün su, bir yeşim taşı kadar sert ve yeşil görünüyordu. Dalgaların uzaktan gelen kıyıya çarpma sesinin tehditkâr bir havası vardı. Paltom yağmuru emmişti ve saçlarım yüzümün etrafında nemli iplik gibi duruyordu.</p>
<p>Banka yumruğumla vurdum, acıdı. Buna kim kalp kırıklığı demişse çok doğru söylemiş. Sanki kalbim milyonlarca küçük parçaya ayrılmış gibiydi. Öfkeyle birlikte, içimde büyüyen hüznün acısını hissedebiliyordum. Will benimle konuşmak için bekleyebilirdi.</p>
<p>Bana güvenebilirdi.</p>
<p>Telefonumu çıkardım ve numarasını çevirdim, telefonun bir kere, iki kere çalışını dinledim ve sonra kapattım. Yani benimle konuşmayacaktı. Mükemmel. Yeniden kasabaya doğru yürümeye başladım, yolun dikleştiği veya ağaçlık yerlerde dengemi zor sağlayarak hızla hareket ediyordum. Tehlikeler arasından geçerken dikkatli ama hızlı bir rota takip edebilmek için ayaklarıma bakmam gerekti. Yolun sonunda bir viraj vardı, o nedenle ona çarpmadan önce beni uyaran hiçbir şey olmadı. Beni tuttuğun da nefesimi tuttum ve beni tutanın Will değil de babası olduğu nu anlamam bir saniye sürdü.</p>
</body>
</html>