<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h3><a id="bookmark0"></a>12</h3>
<p>Eve giden yolum, Will’in evinin önünden geçiyordu.</p>
<p>Tamam, yol rotamı Will’in evinin önünden geçecek şekilde planlamış olabilirim. Onu tüm gün görmemiştim</p>
<p>ve içimdeki ses sürekli, onun çok yakınımda olduğunu söylüyordu. Kollarının arasına girmek ve dokunuşunda kaybolmak istiyordum.</p>
<p>Ya da bilirsiniz, merhaba demek.</p>
<p>Ancak, park ediliş şeklinden dolayı, sürücünün aceleyle yol kenarına bırakmış olduğu izlenimi veren arabayı görecek kadar yakın mesafeye geldiğimde hepsini unuttum. Miadını doldurmuş, yolcu kapısındaki göçükle mavi bir BMW. Babamın arabası.</p>
<p>Olduğum yerde durdum, sonra da kolayca görünmeyeyim diye saklanmak için bir çalılığın arkasına geçtim. Babamın arabasını, Hendersonların küçük ve eski evinin dışında park etmesinin nasıl bir olumsuzlukla ilgisi olabilir diye düşünmeye çalışıyordum.</p>
<p>Ben izlerken ön kapı açıldı ve babam dışarı çıktı. Bir an için başkalarının gördüğü gibi gördüm onu: açık tenli ve kibirli bir şekilde yakışıklı. Döndü ve bir şeyler söyledi sonradan bir figür daha görüş alanıma girdi, siyah saçlı bir kadın. Will’in annesi Karen Henderson’ı tanımak bir saniyemi aldı. Bir kere tanışmıştım ama onu hiç ayakta görmemiştim. Aslında, yatağa bağlı olduğunu düşünüyordum. Tekerlekli sandalye kullanması gerektiğini biliyorum. Bunun bir seçenek olduğunu bilmiyordum. Eğer daha çok ilgilenseydim, hastalığının ne olduğunu öğrenebilirdim diye düşündüm suçluluk duygusuyla. Bazen yürüyebildiğin! bilebilirdim. Ama onunla tanışmıştım ve onu birazcık bile sevmemiştim. İstemeden ona sempati duyabilirim diye ne kadar hasta olduğunu öğrenmek istememiştim. Orada ayakta dururken, tam olarak sağlıklı görünmüyordu. Acı verecek şekilde zayıftı ve teni büyük bir bölümü kapalı kapılar ardında geçirilmiş bir hayat nedeniyle bembeyazdı.</p>
<p>Büyük soru, tabii ki babamla ne yaptığıydı. Birbirlerini tanıdıklarını bile bilmiyordum. Babama baktı ve anlayamadığım bir yorum yaptı. Yüzü asıktı. Babam başını salladı, sonra da onun solgun ince yanaklarından öpmek için eğildi. Bu harekene romantik olan hiçbir şey yok diye düşündüm, küçük yardımlara minnettarlıktı. Nezaketti, başka bir şey değildi.</p>
<p>Karen kapıyı kapattı ve babam güneş gözlüklerini takarken bir süre orada durdu. Sonra da büyük adımlarla, cebinde anahtarlarını arayarak arabaya doğru yürüdü. Ne yapacağıma karar bile veremeden, kapıyı açtı ve bindi. Hızlı olmak zorundaydım.</p>
<p>Koşarak yolu geçip motor çalışırken yolcu kapısını açtım.</p>
<p>“Ne oluyor, Jessica?” Babam çok şaşırmıştı.</p>
<p>Koltuğa oturdum ve kapıyı kapattı, emniyet kemerimi taktım. “Gidelim.” dedim hemen.</p>
<p>“Ne? Sen, neden?”</p>
<p>“Bence şu an neler ve nedenler hakkında konuşmanın zamanı değil.” Dan Henderson’ın evinin önünde oturuyorken değil.”</p>
<p>Muhtemelen Dan’in kendisinden daha uzun, daha güçlü ve daha korkutucu olduğunu hatırlayan babam mesajımı aldı. Büyük bir hızla kalktı, lastikler patinaj çekti.</p>
<p>“Zarif kalkış. Beğendim.”</p>
<p>Bana cevap vermek yerine, çenesini sıktı. Yorgun ve bana orada ne yaptığını açıklamak için söyleyecek bir şey bulamamış gibi şaşkın görünüyordu. Yakından, çenesindeki kirli sakalı ve gözlerinin altındaki torbacıklarla iyi görünmüyordu.</p>
<p>Biraz zaman geçmesini bekledim sonra çok canlı bir şekilde, “Nereye gidelim?” dedim.</p>
<p>“Sen genelde benimle bir yere gitmek istemezsin.”</p>
<p>“Ve sen genellikle hep beni, seninle zaman geçirmeye ikna etmeye isteklisindir.” Güldüm. “Baba-kız zamanı, hatırladın mı?”</p>
<p>“Ne istiyorsun Jessica?”</p>
<p><span style="font-style:italic;">Neyin peşinde olduğunu bulmak istiyorum.</span></p>
<p>“Nasıl olduğunu öğrenmek istiyorum. Haftalardır seninle doğru düzgün konuşamadım. Seni en son Noel pazarında annemle konuşmaya çalışırken gördüm.” Bir an sustum. “Neden annemle konuşuyordun?”</p>
<p>“Boş ver.” Babam arabayı tepeden aşağıya marinaya doğru sürdü. Dan Henderson’ın eviyle kendi arasında açtığı her metrede, ruh hâli daha iyiye doğru gidiyormuş gibi görünüyordu. “Neden gelip daireyi görmüyorsun? Taşındığımdan beri gelip görmedin.”</p>
<p>Genelde konuşmamızı uzatmak için sebepler aramazdım ama bu sefer ilgileniyordum. “Çok isterim.”</p>
<p>Sesimdeki istek, heyecan o kadar sahteydi ki bir an korkudan büzüldüm ama babam anlamamış gibi görünüyordu. Hâlâ kafası biraz karışık olsa da anlamamış görünüyordu.</p>
<p>Yaşadığı daire 6 katlı, kare şeklinde ve Port Sentinel’in küçük marinasına tamamen hâkimdi. Yazın marina, halatları gemi direğine çarparak, dalgaların üstünde süzülen eğlence gemileriyle dolu olurdu ama şu anda kıştı. Gemilerin çoğu karadaydı, tersanelerde bloklar üzerinde yükseltilmiş, güzel havaların gelmesini bekliyorlardı. Sabah ışığında bile marina kasvetli görünüyordu ve dairenin de donuk bir havası vardı.</p>
<p>“Hadi, gel.” dedi motoru kapatarak. “Gel yeri gör, sonra da seni öğle yemeğine çıkaracağım.”</p>
<p>“Bunu yapmana gerek yok. Birden alarm zilleri çaldı. Babamın neyin peşinde olduğunu bulmak başka bir şey, günü onunla geçirmek başka bir şeydi.</p>
<p>“Sorun değil. Zaten evde hiç yiyecek yok. Sanırım süt de bozuldu, yani sana çay bile yapamam.”</p>
<p>“Kendine daha iyi bakmalısın.”</p>
<p>İç çekti. “Yalnız yaşadığın zaman bu zor Jess. Görecek kimse yok. Önemsediğin kimse yok.”</p>
<p><span style="font-style:italic;">Beni rahat bırak.</span> Hoş bir şeyler söylemeye çalıştım. “Bunu düşünmemiştim. Zor olmalı.”</p>
<p>“Bazen.” Babam bana sırıttı, bir zamanlar annemin şaibeli çekiciliğine âşık olmasını biraz daha inanılır bir hâle getirecek kadar yakışıklı görünüyordu. “Eşyalarını al ve gel.”</p>
<p>Koltuğun altına kaymış olan çantamı almam bir saniye sürdü. Oyalanıyordum. Arabadan çıkmadan önce, Karen hakkında ne söyleyeceğime karar vermek istiyordum. Çıktığımda, babam arabaya yaslanmış sıkılmış görünüyordu.</p>
<p>“Sonunda. Çok yavaşsın. Sadece annenin böyle olduğunu</p>
<p>düşünüyordum ama belki de tüm kadınlar böyledir.”</p>
<p>“Evet, doğru baba. Kadınların her şeyi yapması yıllar alır. Buna engel olamıyoruz. Bizi yavaşlatan yumurtalıklarımız.&quot;’</p>
<p>Kahkaha attı. “Lütfen bana feminist olduğunu söyleme.”</p>
<p>“Hayır, feminist olmadım.” <span style="font-style:italic;">Çünkü eğer benimle konuştaydın fark etmiş olabileceğin üzere zaten öyleydim.</span></p>
<p>Onu binaya ve daha sonra da ikinci kata kadar takip ettim. Genlerimin yarısını ondan almama rağmen, onun hakkındaki hemen hemen her şeyden nasıl oluyor da nefret ediyorum diye yine merak ederek.</p>
<p>“İşte, geldik. Evim evim güzel evim. Babam dairesinin kapısını açtı ve ben içeri gireyim diye geri çekildi. Eşikte tereddüt ettim, şöyle bir etrafa baktım. Ön kapı doğrudan açık mutfaklı oturma odasına açılıyordu. Arkasında iki yatak odası vardı. Biri benim için olan küçük oda -gerçi hiç orada kalmadım- ve babamın kullandığı daha büyük oda. Oturma odasının arkasına Port Sentinel’i almış marinaya bakan büyük bir penceresi vardı. Kartpostal gibiydi. Çok fazla eşya yoktu; büyük bir deri koltuk, çekirgeye benzeyen garip modern bir tek kişilik koltuk, bir sehpa ve annemin bir tablo ya da resim koymayı tercih edeceği yerde kaliteli bir televizyon. Birçoğunu eski evimizden hatırladım.</p>
<p>“Ne düşünüyorsun?” Babam beni izliyordu.</p>
<p>“Londra’daki tüm eşyalarımızı burada görmek tuhaf geldi.”</p>
<p>“Hepsi değil.” Koltuğa vurdu. “Sadece boşanmada aldığım eşyalar.”</p>
<p>“Boşanırken bütün iyi eşyaları aldın.” Bizi, annemin İngiliz Kalp Vakfından aldığı yamuk yumuk üçüncü el tek kişilik koltuklar üzerinde otururken terk ederek. O koltukları özlemedim.”</p>
<p>“Bütün iyi eşyaları aldım çünkü paralarını ben ödedim.”</p>
<p>“Annem ödeyemezdi.”</p>
<p>“Kimse ondan böyle bir şey beklemedi. Ama sen de, annen beni dışarı attığında, her şeyi arkamda bırakmamı bekleyemezdin.”</p>
<p>“Bazı erkekler bırakır.” <span style="font-style:italic;">Mesela, çocuklarını önemseyen babalar.</span></p>
<p>“Ben o erkeklerden değilim.” dedi babam, neyse ki ne düşündüğümün farkında olmadan.</p>
<p>“Hayır, değilsin.” diye onu onayladım.</p>
<p>“Peki, ne düşünüyorsun?” dedi yeniden ve bu sefer biraz endişeli, biraz da güvensizdi. Ne düşündüğümün onun için gerçekten önemli olduğunu fark ettim ve kendimi korkunç hissettim.</p>
<p>“Harika. Gerçekten hoş. Çok iyi bir iş çıkarmışsın.”</p>
<p>“Annen de beğendi. Sanırım tek başıma böyle iyi bir iş çıkarmam onu şaşırttı. Sadece kendisinin zevkli olduğunu düşünürdü hep.”</p>
<p>“Annem buraya geldi mi? Annem ne zaman buraya geldi?”</p>
<p>“Birkaç kez buraya geldi Jess.” Babam devasa koltuğuna oturdu, kollarını kafasının arkasında birleştirdi ve bacak bacak üstüne attı. Ne kadar rahatmış gibi davranmaya çalışsa da hâlâ gergin görünüyordu.</p>
<p>“Neden? Seninle vakit geçirdiğini bilmiyordum.” <span style="font-style:italic;">Ve seninle vakit geçirmesini istemiyorum.</span></p>
<p>“Yanlış düşünüyorsun.”</p>
<p>Ben de çekirge koltuğun ucuna oturdum çünkü aksi takdirde istediğim anda ayağa kalkamazdım. Kafamda alarm zilleri çok yüksek sesle çalıyordu, onun bunu duymaması beni şaşırtıyordu. “Neler oluyor baba? Annemle aranızda neler oluyor?”</p>
<p>“Konuşuyoruz.”</p>
<p>“Konuşmak?”</p>
<p>“Gelecek hakkında. Biliyorsun yeniden gelip benimle çalışmasını istiyorum.”</p>
<p>Bu onun için en kötü şey olur. “Galerideki işini bırakmak zorunda kalır.”</p>
<p>“Evet, ona da söylediğim gibi asla satışçı olamaz o.” Babam muzır diyebileceğimiz bir bakışla baktı bana. “Sen ondan çok daha iyisin, değil mi? Sanırım bu özelliğini benden almışsın.”</p>
<p>“Muhtemelen.” dedim, sesim çok zayıf çıkmıştı. “Bunu düşünüyor mu?”</p>
<p>“Benim için çalışmayı mı? Evet. Ve muhtemelen bunu söyle-memeliyim ama daha başka şeylere de gebe olabilir.”</p>
<p>“Başka?” sesim boğuk çıkmıştı. Ses tellerim dehşetten kurumuştu. “Yeniden bir araya gelebileceğinizi mi söylemek istiyor-sun?</p>
<p>“Muhtemel. Sen ne düşünürsün? Tekrar birlikte olmamızı ister misin?”</p>
<p>“Binlerce kez hayır.” dedim, o kadar sarsılmıştım ki onun tarafındaymışım gibi rol yapmayı unutmuştum. “Bu olabilecek en kötü şey olur.”</p>
<p>“Teşekkürler. Nasıl hissettiğini söylediğin için teşekkür ederim.” Babam, parmaklarını gergin bir şekilde dizlerine vurarak, pencereden dışarı baktı.</p>
<p>“Cidden, baba. Sen ve annem birlikte bir felakettiniz.”</p>
<p>“Bu doğru değil Jessica. Sonunda her şey dağıldı ama yeniden bir araya getirebiliriz.”</p>
<p>“Her şey dağıldı çünkü sen yirmi bilmem kaç yaşındaki dişçi</p>
<p>asistanı ile kendi önceliklerini yoluna koyuyordun. Diğerlerinin arasında.” Çenemi elime dayadım. “Sanırım bu şekilde oldu. Doğru hatırladığıma eminim.”</p>
<p>“İkimiz de hatalar yaptık Jess.”</p>
<p>“Oooo.” <span style="font-style:italic;">Ve anneminki ilk olarak seninle evlenmekti.</span></p>
<p>Babam sanki başı ağrıyormuş gibi gözlerini kapayarak burnunun ucunu sıktı. “Her neyse, zaten alternatif olanı duyduğunda fikrini değiştirebilirsin.”</p>
<p>“Alternatif olan?”</p>
<p>“Annen ve eski erkek arkadaşı yeniden bir araya geliyor. Erkek arkadaşının babası. Birazcık karışık bir düzen olur değil mi?”</p>
<p>“Yeniden Dan’le birlikte olmayacak.” dedim duygusuz bir sesle.</p>
<p>“Sen böyle düşünüyorsun.”</p>
<p>“Bak.” Sakin olmaya çalıştım. “Dan asla Kareni bırakmayacak. Bu kadar hastayken bırakmaz.”</p>
<p>“Ah evet. Aynı fikirdeyiz.” Gerçi babamın gözünde güvenmediğim bir parıltı vardı. Benim bilmediğim bir şey biliyordu.</p>
<p>“Karen’la ne yapıyordun? Onu tanıdığını bile bilmiyordum.”</p>
<p>“Çok tanımıyorum. Birkaç kez karşılaştık.”</p>
<p>“Yani sadece sosyal bir ziyaret miydi?” diye homurdandım.</p>
<p>“Dalga geçiyor olmalısın baba. Bir şeyin peşindesin.”</p>
<p>Ellerini kaldırdı. “Gerçekten değilim. Tam tersi. Annene yardım etmek istiyorum. Sadece en iyi yol hangisi karar veremiyorum.”</p>
<p>“Anlamıyorum.” dedim.</p>
<p>“Karen, Molly ve Dan’in yeniden birlikte olmalarını engellememi istedi. Bunu benden daha çok istediğini söyleyebilirim ve</p>
<p>benim için de annenin mutluluğu çok önemli.”</p>
<p>Kaşlarımı çattım. “Ama annem aralarında hiçbir şey olmadığını söylüyor.”</p>
<p>“Ve sen ona inanıyor musun?”</p>
<p>“Tabii ki.” dedim sert bir şekilde. “Çok uzun zaman önce birliktelerdi, o henüz benim yaşımdayken. Eğer gizlice takıldıklarına dair en ufak bir şüphem olsaydı, sana söylerdim. Ama yok.”</p>
<p>Yavaşça kafasını salladı ve bu çok rahatsız ediciydi.</p>
<p>“Her neyse, Karen neden bunu takıyor? Dan ile bir araya gelmemeleri için, annemi sana dönmeye ikna etmeni mi istiyor?” Ne dediğimi tekrar gözden geçirerek devam ettim: “O gittikten sonra bile, birlikte olmamaları için?”</p>
<p>Babamın bacağı sallanıyordu ki bunun onun stresli olduğunun işaretiydi. “Biraz daha fazlası var ama sen olayı anladın.”</p>
<p>“Bundan vazgeçmeli. Öldükten sonra olacakları kontrol edemez. Sen de annemi bırakmalısın.”</p>
<p>“Jessica, eğer bir an için bu kadar acımasız ve çocukça davranmaktan vazgeçip senin için en iyisinin hangisi olduğunu düşünürsen belki doğru tarafı seçersin.” diye cevabı yapıştırdı.</p>
<p>“Ne demek istiyorsun?”</p>
<p>“Dan’in üvey baban olmasını istiyor musun? O zaman Will senin üvey kardeşin olacak. Ayrıtsan da ömür boyu mutlu bir aileyi oynayabileceğinizi düşünebiliyor musun? Ya da daha kötüsü ayrılmazsanız.” Kahkaha atmaya başladı. “İkinizi çifte düğüne giderken düşünemiyorum ama tabii daha garip şeyler de oldu.”</p>
<p>Hızlıca düşünürken, gözlerimi ona diktim. Neler olduğunu bilmek istiyordum. Onun, kendisini anneme tercih ettiğimi düşünmesini istiyordum. Onun bana güvenmesini istiyordum. Ve gerçekten Dan’in üvey babam olmasını istemiyordum. O yüzden derin bir nefes aldım.</p>
<p>“Aman Tanrım. Bu korkunç olur.”</p>
<p>“Kesinlikle.” Babam arkasına yaslandı. Bunun ne kadar kolay olduğunu düşündüğünü görebiliyordum. Konuşarak beni yanına almak, kolay. Annemi geri almak, hemen. Sonsuza kadar mutlu yaşamak, yüzde yüz.</p>
<p>“Beni desteklemeni istiyorum.” Babamın ayağı hâlâ sallanıyordu. “Önemli bir şey öğrendim. Annenin bilmesi gereken bir şey. Ama bunu öğrenmesinin ona yeniden Dan’le olması gerektiğini düşündürmesinden endişeleniyorum. Eğer benim yerime onu seçerse, senin hayal kırıklığına uğrayacağını hissettirmeni istiyorum ona.”</p>
<p>Kahkaha attım. “Aklını kaçırmış olmalısın. Yıllarca ona senden uzak durmasını söyledim.”</p>
<p>“O yüzden şu anda fikrini değiştirmen çok önemli.” Babam acı çekiyor gibi görünüyordu. “Doğru olanı yapmaya çalışıyorum Jessica. Annene yardım etmek istiyorum.”</p>
<p>“Anlamıyorum.” dedim dümdüz bir sesle. “Annemi etkileyecek ne öğrenmiş olabilirsin?”</p>
<p>“Şu anda seninle paylaşabileceğim hiçbir şey yok.” Babam parmaklarıyla dudaklarının üzerine vurdu. Belki de hiçbir şey söylememeliyim.”</p>
<p>Normalde, babamın annemin işlerine burnunu sokmaması ve dışarda kalmasının iyi bir fikir olduğunu düşünürdüm. Ama babamın endişelenmesi beni endişelendirdi. Kendisinin esas endişesi annemle Dan’in uzun yıllar önce kaybettikleri aşkı yeniden bulmaları olsa bile.</p>
<p>“Sanırım doğru olanı yapmalısın.” dedim. “Hayatındabir kez? Acı içinde görünüyordu. “Jessica, bu durumda kötü adam ben değilim. Buna inanmanın senin için zor olduğunu biliyorum.”</p>
<p>“Sadece biraz.”</p>
<p>“Evet, doğru.” Babam iç çekti. “Dan’i sevmiyorum. Ve ona güvenmiyorum. Ve herkes için en iyi olanı yapmak istiyorum.”</p>
<p>“O zaman, sanırım şu söz doğru.” dedim zayıf bir ses tonuyla. “Her şeyin gerçekten bir ilki var.”</p>
</body>
</html>