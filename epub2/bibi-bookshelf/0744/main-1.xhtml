<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h3><a id="bookmark0"></a>10</h3>
<p>O kadar yorgundum ki evdeki iki kediden daha şişman olanı, derin uykudaki Aristo’yu rahatsız ederek yatağa uzandığımda botlarımı bile çıkarmadım. Yukarı baktı ve rahatsız olduğunu gösteren küçük, sessiz bir miyav sesi çıkardı. Kucağıma aldım ve tüylerinin tatlı sıcak kokusunu içime çektim. Başını ayağıma sürttü ve alçak sesli tembel bir mırıltı geldi geniş göğsünden, sonra yavaş yavaş tekrar uykuya daldı, mırıltı horlamaya döndü. Yanma uzandım ve hayatında neler olduğunu anlamaya çalışarak Gillynin defterini tekrar tekrar okudum. İyi bir şey gibi görünmüyordu. Günlüğü benim için değil de, kendi için yazmış olması kötüydü, bazen o kadar belirsiz yazmıştı ki ne demek istediğini anlamak için uğraşıyordum. Ve arada sırada yazmıştı, büyük bir şey olduğunda, duygularını dışarı vurmak için. Yani elimde bir sürü duygu vardı ve yeteri kadar gerçek yoktu. M, R ve X ile kimleri kastettiğini anlamak için çok uğraştım. En kötü cebir problemi gibiydi. Eğer X, M’den daha çok ortalıkta görünüyorsa o zaman R kime eşit? M kesinlikle annesiydi. R ile başlayan hatırlayabildiğim tüm erkek isimlerini okuldan ya da Port Sentinel civarındaki çocuklarla eşleştirmeye çalışarak yazarken saatler harcadım. Ryan kaçınılmaz olarak listedeydi ama onun işin içinde olmadığını biliyordum; isminin geçtiğini duysa dehşete düşerdi. Gilly onun tipi değildi. Bundan çok daha delikanlı bir çocuktu.</p>
<p>Aslında, her açıdan çok dürüst bir çocuk diye düşündüm ve onu bunun için seviyordum. Will’in ondan uzak durmam konusundaki ani öfke patlamaları ile hâlâ mücadele ediyordum. Onun bu kadar çok sahiplenici olmasından hoşlanmıyordum. Bana çok fazla babasını hatırlatıyordu.</p>
<p>Günlükte yazılanları yine okudum, X’in kimliği kafamı karıştırıyordu, bana ipucu verebilecek başka bir şey aradım. Bu, çamurlu olan bir nehirde altın aramak gibiydi. Sonuna kadar okudum, başa geri döndüm, yeniden hızlıca taradım.</p>
<p><span style="font-style:italic;">Şimdi çıkış yok...</span></p>
<p><span style="font-style:italic;">X beni bunun için cezalandıracak...</span></p>
<p><span style="font-style:italic;">Her zaman birinin beni sevmesini istedim...</span></p>
<p><span style="font-style:italic;">Artık oyalanmak yok...</span></p>
<p>İki kere âşık olmuştu ve biri, onu hayal kırıklığına uğratmıştı. İlk sevdiği kişi? Gizemli R? Ya da başka biri daha? Abigail ve arkadaşlarının bulabildiği isimlerden başka bir X tahmin edememiştim.</p>
<p><span style="font-style:italic;">Kendimden nefret ediyorum. X’in benden ne yapmamı ve ne söylememi istediğini biliyorum, bu yüzden yaptım.</span></p>
<p>Durdum. Belli bir şeyden bahsediyordu. O gün olan bir şeyden söz ediyordu. 16 Aralık. Aristo’yu huzursuzca yeniden yerleşmesi için bırakarak, yataktan kalktım. Masamdaki takvimi görebilmek için bir dosyayı kaldırdım. Salıydı. Max ile çalışmaması için partner değiştirdiğim gündü. Çünkü X bundan hoşlanmazdı. Ya X bizim tarih sınıfımızdaysa?</p>
<p>Sandalyeme oturdum, sağa sola sallanarak en arka sıradan öne doğru, sınıftaki erkekleri düşündüm. Max değil. O kadar tembel ki, sürekli neredeyse yatay hâlde, muhtemel görünmedi. Aslında hiçbiri olası görülmedi. Solgun kirpikleriyle, yuvarlak omuzlarıyla etrafında kızlar olduğunda sessizliğe gömülen Paul Nolan. Lorna adında bir kıza delice âşık olan Zayn Khan’ın baş-ka birini fark etmesi muhtemel değildi. Rich ve Ben ve Charlie, hiçbiri bırak şiddet göstermeyi tehditkâr olacak çocuklar değildi.</p>
<p>Şiddet gösteren tek bir kişi tanıyordum. Gilly’den özür dileyen, affetmesi için yalvaran.</p>
<p>Bay Lowell ne demişti? Gilly bir erkekle çalışamaz. Çünkü X bunu istemedi.</p>
<p>Gilly, <span style="font-style:italic;">Sanki hep bu insan olmalıymışım gibi hissediyorum,</span> yazmıştı. <span style="font-style:italic;">Bu farklı.</span></p>
<p><span style="font-style:italic;">Sadece aşk... Kim olduğu önemli değil.</span></p>
<p>Oturdum ve aşkı, reddedilmeyi ve tutulmayan sözleri düşündüm ve önem verdiğin biri seninle ilişkiyi bitirdiğinde, ne yapılabileceğini, ne kadar umutsuz olunacağını...</p>
<p>Ve Nessa Mullen’ı düşündüm. Nerede yaşadığını bilmiyordum. Ben bilmiyordum ama kimin bileceğini biliyordum. Telefonumu çıkardım.</p>
<p>Darcy meraklanmıştı. “Neden bilmek istiyorsun?”</p>
<p>“Çünkü o Gilly’nin en iyi arkadaşı ve nerede olduğuna dair bir şeyler bilebileceğini düşündüm.”</p>
<p>“Gilly’nin Londra’ya kaçtığını duydum.”</p>
<p>“Bunu sana kim söyledi?”</p>
<p>“Hatırlamıyorum. Yani, herkes bu konu hakkında konuşuyor.” Sesi bir anlığına azaldı ve yeniden yüksek sesle konuşmaya başladığında, “Tamamen imkânsız, çünkü nasıl kaçmış olabilir ki ve kaçırılmış olabilir hatta sadece kimin onun gerçekten önemsediğini görmek için saklanmış olabilir.”</p>
<p>“İnsanlar böyle mi söylüyor?”</p>
<p>“Bu ve başka birkaç şey daha.” Beni sessizlikle baş başa bırakarak yeniden sustu sonra bir burun çekişi. “Yine de Nessa ile neden konuşmak istediğini anlam...“ Hapşırdı.</p>
<p>“Darcy, ne yapıyorsun?”</p>
<p>“Kaşlarımı alıyorum.” Burnunu çekti. “Affedersin. Bu beni her zaman hapşırtıyor. Ve ağlatıyor.” Yine burun çekme. Kaşların kardeş olduğunu söylerler, ikiz kardeş değil, bunu hiç duydun mu?”</p>
<p>“Tabii ki hayır.”</p>
<p>“Bu benzer olmaları gerektiğini ama aynı olmamaları gerektiği anlamına geliyor.”</p>
<p>“Darcy.”</p>
<p>“Kesinlikle iyi anlaşamıyorlar. Konuşmuyorlar bile.”</p>
<p>“Hâlâ kaşlarından mı bahsediyorsun?”</p>
<p>“Gilly ve Nessa.” Bunu sanki zaten çok açıkmış gibi söyledi. “Çok uzun zamandır konuşmuyorlar. Ne zamandan beri bilmiyorum.”</p>
<p>“Hatırlamaya çalış.”</p>
<p>“Kasım?” Sesi yine boğuklaştı. “Neden bu kadar acıyor?”</p>
<p>“Çünkü derinden tüyünü yoluyorsun.”</p>
<p>“Evet kesinlikle. Şimdi daha iyi görünüyor.”</p>
<p>“İyi. Kasım olduğuna emin misin?”</p>
<p>“Bekle...”</p>
<p>“Cımbızı bırak Darcy ve bana yardım et.”</p>
<p>“Sana yardım ediyorum.” Kendini savunmaya geçti. “O zamana denk geliyordu çünkü bir Salı öğle yemeğinden önce boş bir saatim vardı ve ne zaman gitsem okul kütüphanesinde birliktelerdi.”</p>
<p>“Sen niye kütüphaneydin?”</p>
<p>“Birazcık şekerleme yapmaya çalışıyordum ama tabii o iki geveze yüzünden yapamıyordum. Sonra sadece Nessa’yı görmeye başladım, tek başına, boş ve garip bir sessizlik.” Darcy iç geçirdi.</p>
<p>“Yine de uyuyamadım.”</p>
<p>“Dur gözlerimden yaşlar akıyor.”</p>
<p>“Bir daha yardımımı istediğinde bunu hatırlayacağım.”</p>
<p>“Biliyorsun buna minnettarım.”</p>
<p>“Biliyorum.”</p>
<p>“Peki, Nessa’nın adresini biliyor musun?”</p>
<p>“Evet. Tam detaylı değil. Bayview Drive’da yaşıyor.”</p>
<p>Islık çaldım. “Şık ve lüks.”</p>
<p>“Numarasını hatırlamıyorum ama evin kapı direklerinde ananaslar var.” Omzunu silktiğini hissettim. “Neden ananas diye sorma bana.”</p>
<p>“Sormayacağım.” diye söz verdim.</p>
<p>“Jess, başını belaya sokma.”</p>
<p>“Sanki yapabilirmişim gibi.”</p>
<p>Darcy öfkeyle burnundan soludu. “Senin yaptığın tek şey bu. Gerçi, sanırım bir şey olmaz. Eğer berbat saç kesimi bulaşıcı değilse, o kadar tehlikeli biri değildir.”</p>
<p>“Her ihtimale karşı ben mesafemi koruyacağım.”</p>
<p>Bir sonraki gün Nessaya bakmaya gittim. Darcy ananaslı ev demişti ve oradaydı, Bayview Drive’ın ortasında. Yolda sıra sıra George dönemine ait evler vardı, uzun ve beyaz, denizi görüyorlardı. Eski mülkleri yok ederek, hep birlikte tutkuyla yenilemeleri çok çarpıcıydı. Tutucu bir bölgeydi bu yüzden konsey, kapılar dışında evlerin nasıl görünmesi gerektiği ve nasıl tutulması gerektiği ile ilgili katı kurallar koymuş olmalıydı. Nessanınki o kadar kötü değildi; direkler yuvarlak kolonlardı ve en azından ananaslar gelenekseldi. Yandaki evin granit üstünde gümüş tek boynuzları olan kapı direkleri vardı. Zarif kal Port Sentinel.</p>
<p>Basamaklardan yukarı hızla çıktım ve büyük, pirinçten yapılma aslan kafası tokmağıyla kapıyı çaldım, sesin evin içinde yankılandığını duydum. Birinin gelmesini beklerken denize baktım. Körfez beyaz atlarla doluydu, rüzgâr koyu gri suyun yüzeyini sürüklüyordu. Bulutlar alçaktı ve henüz yağmamış olan yağmur nedeniyle dolulardı. Keşke bir şemsiye getirmeyi akıl etseydim.</p>
<p>“Merhaba.” Nessa arkamda kapı girişinde duruyordu, üzerinde büyük bir kazak, dar kot ve son moda spor ayakkabılar vardı. Saçını geriye attı ve altındaki kesim görüldü, o kadar kısaydı ki kafa derisini görebiliyordum. Okul dışında kulaklarını kıkırdağına kadar küpeyle doldururdu, bir de burun direğinde bir halka vardı.</p>
<p>“Gilly hakkında.” dedim. “İçeri girebilir miyim?”</p>
<p>Sanki desteğe ihtiyacı varmış gibi kapının kenarına tutundu.</p>
<p>“Ona yardım etmeye çalışıyorum.” dedim kısaca. “Sanırım seninle iletişime geçmedi.”</p>
<p>“Hayır.”</p>
<p>Rüzgâr aniden sertleşti ve hızla esti, ben de dengemi kaybederek bir adım öne attım. “Bak benimle konuşmak zorunda değilsin. Ben polis değilim. Ama polis onu arıyor. Durumu çok ciddiye alıyorlar. Tuttuğu günlüğü buldum ve...”</p>
<p>“Günlüğünü mü buldun?” Nessa nın sesi sertti.</p>
<p>“Evet. Ve okudum.” Dürüst olmak gerekirse on kelimeden birini anladım.”</p>
<p>Nessa parmaklarıyla kapının kenarına vurdu. “Tamam. Gir içeri. Ama uzun kalamazsın.”</p>
<p>Beni ön kapının yanındaki odaya götürdü, antikalarla dolu, gösterişli perdeleri ve oryantal bir halısı olan resmi bir misafir odası. İşlemeli ipek kumaşlarla kaplı koltuklarda kot pantolonlarıyla oturan ikimizden başka hiçbir şey, burayla daha uyumsuz olamazdı. Panjurlar kapalıydı, o nedenle loş bir ışık vardı.</p>
<p>Beni etrafa bakarken görünce, “Buraya kimse gelmez.” dedi Nessa. “Burayı sadece partiler için kullanırlar. Yeterince alçak sesle konuşursan, senin burada olduğunu bile anlamazlar.”</p>
<p>“Annenler mi?”</p>
<p>“Evet.” Söylediklerinin biraz kulağa kaba geldiğini fark etmiş görünüyordu. “Onlarla tanışmanı istemediğimden değil. Sadece çok fazla heyecanlanıyorlar. ‘Oh Nessa kendine bir arkadaş edinmiş. Hadi, seni akşam yemeğine çıkaralım. Neden bu gece kalmıyorsun?” Gözlerini kaydırdı. Ben tek başıma olmayı ve kendimin arkadaşlığını seviyorum”</p>
<p>“Ve Gilly ninkini.”</p>
<p>“Evet.” Avuçlarını dizlerinin arasında sıkıştırdı. “Düşündüğün şey değil.”</p>
<p>“Ne değil?”</p>
<p>“Arkadaşlığımızı bitirmemizin nedeni.”</p>
<p>“Arkadaşlığınızı bitirme sebebinizin ne olduğunu düşündüğümü düşünüyorsun?” diye dikkatlice sordum.</p>
<p>“İnsanların okulda Gilly hakkında söylediklerinden dolayı.”</p>
<p>“Biri onun günlüğünü okuduktan sonra?”</p>
<p>Nessa kafasıyla onayladı. “İnsanlar ona bir sürü ad taktı. Ben hiçbirinin doğru olmadığını biliyordum.”</p>
<p>Nessa nın evinden atılabilirim diye düşündüm ve kendimi sorudan önce hazırladım. “Onunla birlikte olan sen miydin? Okulda?”</p>
<p>“Ben mi?” Gözleri fal taşı gibi açıldı, sonra kısıldı. “Oldukça cüretkâr bir tahminde bulunuyorsun. Aslında iki. Benim kızlarla ilgilendiğim ve Gilly’ye ilgi duyduğum.”</p>
<p>“Yanılıyor olabilirim.” dedim.</p>
<p>“Giyinme tarzımdan dolayı insanlar benim lezbiyen olduğumu düşünüyor.” Gözlerini bana dikti ve bakışlarıyla meydan okuyordu.</p>
<p>“Yanılıyor olabilirsin. Belki de yanılmıyorsun. Ne fark eder?”</p>
<p>Meydan okuma yüzüne yansımıştı. “Annemler lezbiyen olduğumdan emin. Durmadan benim onlara açılmamı sağlamaya çalışıyorlar.”</p>
<p>“Neden açılmıyorsun?”</p>
<p>“Çünkü kimseye bir açıklama yapmadan, istediğim kişiyle sevişebilmeliyim, yasal ve güvenli olduğu sürece. Bahse girerim annen ve babanla kiminle seviştiğin hakkında konuşmuyorsun-dur.”</p>
<p>“Kesinlikle hayır.”</p>
<p>Nessa arkasına yaslandı. “Bu konuyla ilgili sadece arkadaşlarına övünürler. Ne kadar olgun karşıladıklarını ve LGBT’ye ne kadar yardımda bulunduklarını ve bu önemli kampanyaya nasıl destek verdiklerini anlatırlar.”</p>
<p>“Kulağa gerçekten sinir bozucu geliyor.”</p>
<p>“Değil mi?” Bir an için neredeyse gülümsedi sonra yeniden o acı çekiyormuş görünümüne döndü.</p>
<p>“Her neyse, onları böyle arada bırakmayı seviyorum. Herkesi bu durumda bırakmayı seviyorum.”</p>
<p>“Neyi sevdiğini bildiğin sürece... Önemli olan bu.”</p>
<p>Yerinde kıpırdadı. “Henüz kararımı vermedim.”</p>
<p>“Adil. Hakkın bu senin.” dedim. “O zaman sen değildin, kimdi o?”</p>
<p>“Bilmiyorum.” Nessa’nın omuzları düştü. “Bana hiç söylemedi. Ben de bunun bir hata olduğunu ve Gillynin de onu unutmak istediğini varsaydım.”</p>
<p>“Günlüğünden edindiğim izlenim o değil.”</p>
<p>“Okuyabilir miyim?”</p>
<p>Tereddüt ettim. “Bunun iyi bir fikir olduğunu sanmıyorum.”</p>
<p>“Neden?”</p>
<p>“Seni üzebilir.” Dedim, Gillynin hayal kırıklığına uğratılmaktan bahsettiği girişi düşünerek. Ona zarar veren Nessa mıydı? “Gilly ile senin aranda ne oldu? Siz çok iyi arkadaştınız.”</p>
<p>“O benimle ilişkiyi kesti.” Nessa üzgün görünüyordu. “Benden bir şey gizliyordu. Bana neler olduğunu ya da okulda kiminle birlikte olduğunu söylemiyordu. Her şeyi sır olarak saklıyordu. Çok zorladığımı bilsem de, onu yalnız bırakamazdım.” Gözleri doldu. “Sadece benimle konuşmasını istedim.”</p>
<p>“Ne oldu?”</p>
<p>“Benimle konuşmayı kesti ve sonra tartıştık, tersi değil. Neyi</p>
<p>yanlış yaptığımı anlamak için çok kafa patlattım ve hâlâ bilmiyorum. Yani kavga etmedik. Hiç kavga etmezdik. Ama benden kaçmaya çalıştığını düşünmeye başladım.”</p>
<p>“Neden?”</p>
<p>Aynı gün içinde iki kere beni gördü ve arkasını dönerek başka tarafa yürüdü. O zaman hâlâ telefonu vardı birkaç defa cevap alabilmek için ona mesaj attım. Hayal kırıklığına uğramıştım. Sadece cevap vermesi için onu kışkırtacak kötü şeyler söylemeye başlamıştım. Katlanamadığını şey sessizlikti.</p>
<p>“Cevap verdi mi?”</p>
<p>“Hayır. Geldi ve beni buldu. Ona mesaj göndermeyi kesmemi istedi. Telefonundan kurtulacağını, o nedenle de boşa vakit harcamış olacağımı söyledi. Artık arkadaş olamayacağımızı ve bunun nedenini açıklayamayacağını söyledi.”</p>
<p>“Olamayacağınızı mı? Olmayacağınızı mı?”</p>
<p>“Olamayacağımızı dediğine eminim.” Nessa şaşırmış görünüyordu. “Bunu hiç düşünmemiştim.”</p>
<p>“Kızgın mı görünüyordu? Üzgün? Ya da endişeli veya kork-muş?</p>
<p>“Hepsi.” Nessa başını salladı. “Ben gerçekten hiç iyi idare edemedim. Ona, beni nasıl hayal kırıklığına uğrattığına dair bağırmaya başladım ve o sadece bana baktı ve ‘Üzgünüm’ dedi ve uzaklaştı. Ve bu onunla son konuşmamızdı.”</p>
<p>“Seninle yeniden konuşmaya çalıştı mı?”</p>
<p>“Hayır. Bir kuralmış gibi, gittiğim her yerden kaçtı. Birlikte gittiğimiz yerlere gitmekten vazgeçmedim ama o gitmedi. Onu okulda gördüm ama hiç konuşmadık.”</p>
<p>“Sanki seninle özellikle kavga etmiş gibi görünüyor. Seni uzaklaştırmış.”</p>
<p>“Evet, öyle görünüyor. Bir daha onunla arkadaş olmayacağımı söyledim.” Nessa, alçak sesle konuşuyordu. “Eğer bana güvenmezse onunla bir daha arkadaş olamayacağımızı söyledim. Bana aylardır yalan söylediği için ona güvenmediğimi söyledim.“</p>
<p>“Neden seninle konuşmuyordu?”</p>
<p>“Çünkü korkuyordu. Ve ben onun korkmasına izin verdim. Mücadele ettiğini bildiğim hâlde, tek başına çözmesi için onu yalnız bıraktım.”</p>
<p>“Ama eğer seninle konuşmuyorsa...”</p>
<p>“ Darılmamalıydım.”</p>
<p>“Ne zaman başladı?”</p>
<p>Sanki Nessa bunu söylemeyi bekliyordu. “Max Thurston ı görmeye başladığından beri.” Üst dudağı iğreniyormuşçasına kıvrıldı. “Max sahip olmak istedi. Beni ve Gilly’ye yakın olduğum gerçeğini sevmedi.”</p>
<p>“Yani ikiniz hiç iyi anlaşamadınız.”</p>
<p>“Hiç.” Kaşlarını çattı. “Gilly için yeteri kadar iyi değildi. Max’e böyle düşündüğümü söyledim. Başka biri olduğunu öğrenene kadar Gilly’ye bir pislik gibi davrandı Max ve birden Gilly hayatının aşkı oldu. Üzgünüm ama tek kelimesine bile inanmadım.”</p>
<p>“Gilly, Max’ten hoşlanıyor muydu?”</p>
<p>“E-Evet.” diye kabul etti. “Max onun ilk erkek arkadaşıydı. Annesi okul varken hiç kimseyle görüşmesine izin vermiyordu. Onu başka biriyle kıyaslama şansı yoktu. Ve Max de bir gün Gilly’nin gözlerini açacağını ve Bay Doğru olmadığını fark edeceğini biliyordu, o yüzden de onu kontrol edebilmek için elinden gelen her şeyi yaptı.</p>
<p>Onu etrafta dolaşıp Gilly’yi kendisiyle konuşmaya zorlarken düşündüm. “Biri bana Max’in, Gillynin gözünü morarttığını söyledi.” Nessa başıyla onayladı. “Ben de öyle tahmin ediyorum. Mor bir gözü vardı ama bu konu hakkında benimle konuşmak istemedi.”</p>
<p>“Sence ondan korkuyor muydu?”</p>
<p>Anında cevap verdi. “Bundan eminim. Max Gilly’ye takıntılıydı. Ve Gilly ondan uzak durmak istiyordu.”</p>
<p>Birden aklıma bir şey geldi. “Gillynin kendini kestiği gece Max partide miydi?”</p>
<p>“Tam arkanda duruyordu.” dedi Nessa net bir şekilde. “Gilly’ye yardım etmek için onun yanından geçtim.”</p>
<p>“Sana kendini neden kestiğini söyledi mi?”</p>
<p>“Her şeyin çok fazla olduğunu söyledi.” Nessa nın yüzü ağlayacakmış gibi buruştu. “O andan itibaren farklı olacağını düşündüm. Beni affedeceğini düşündüm. Benimle konuşmadı ve bana bakmadı.”</p>
<p>“Dün pazarda neden Max’e vurdun?”</p>
<p>“Çünkü Gillynin nerede olduğunu biliyor.”</p>
<p>“Emin misin?”</p>
<p>Gözlerinde tam bir inanç vardı. “Onun gitmesine o mu sebep oldu yoksa sadece yardım mı etti bilmiyorum ama inan bana, o biliyor. Eğer Gillynin nerde olduğunu öğrenmek istiyorsan bunu Max Thurston’a söylet.”</p>
</body>
</html>