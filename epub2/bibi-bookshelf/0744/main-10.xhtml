<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h3><a id="bookmark0"></a>19</h3>
<p>O akşam daha sonra, yine içimde kötü bir şeyler olaca-ğma dair bir hisle Port Sentinel karakoluna gittim. Orası Dan’in bölgesiydi. Ona orada meydan okursan başına geleceklerden sen sorumluydun.</p>
<p>Ben bu tür tehlikeleri anlayabilecek kadar tecrübe yaşamıştım.</p>
<p>Gilly’nin babası ile konuştuktan sonra, saatlerce ne yapmam gerektiğini düşündüm. Kararımı verdiğime göre, içinde Dan’le konuşmak var diye bundan geri adım atmayacaktım.</p>
<p>“Müfettiş Henderson’la görüşebilir miyim lütfen?”</p>
<p>Danışmadaki kadın acıyan gözlerle baktı. “Birazcık meşgul tatlım. Ben detayları alabilirim.”</p>
<p>“Gilly Poynter hakkında.”</p>
<p>Kaşlarını kaldırdı ama kâğıt da çıkardı. “Adın ne tatlım? Burada olduğunu ona söyleyeceğim.” iri yarı, konforuna düşkün yaşlı bir bayandı ve ben orada danışma masasının diğer tarafında sabırsızlıktan içim içime sığmazken, onun kalkıp klavyeye şifreyi girerek masanın arkasındaki kapıyı açması bayağı bir zaman aldı. Kapı karakolun arkasına açılıyordu ve Dan’in hızla aynı kapıyı açıp eliyle beni çağırması çok uzun sürmedi. Tezgâhın altından eğilerek geçtim ve polis departmanın şahane olduğunu düşündüğüm arka tarafına yürüdüm. Daha önce Dan’le ofisinde konuşmuştum ama bu sefer beni koridorda tuttu hemen kapının orada, sanki koridordan yürüyerek kaybedecek bir dakikası bile yokmuş gibi. Yorgun ve kızgın görünüyordu. Kollarını sıvamıştı ve kravatı aşağıya inmişti.</p>
<p>“Ne istiyorsun?”</p>
<p>İyi başlangıç. “Seninle Gilly hakkında konuşmak.” Beni dışarı atar diye düşünüyordum ama hâlâ dinliyordu. Devam ettim, “Bay Poynter’le konuşuyordum ve ne olmuş olabileceği hakkında bir fikrim var.”</p>
<p>Dan elini kaldırdı. “Gerçek, sağlam bir kanıtın olmadığı sürece, bunu duymak istemiyorum. Saçma bir teoriyi dinleyeme-yecek kadar meşgulüm.”</p>
<p>“Bu saçma bir teori değil.” dedim. “Gerçeğe dayalı. Tamamen.”</p>
<p>“Ben birazcık teorilerin ilerisindeyim Jess. Bütün gün bir şüpheliyi sorguladım ve şu anda onu çocuk kaçırmadan suçlamak üzereyim.”</p>
<p>“Gilly’nin annesi mi?”</p>
<p>Dan kaşlarını çattı. “Kesinlikle hayır. Max Thurston.”</p>
<p>“Onu mu suçluyorsun? Yaptığını söyledi mi?”</p>
<p>“Hayır. Bize hiçbir şey anlatmıyor. Ailesi bir avukat tuttu ve o da ona karşı kullanabiliriz diye onun tek kelime söylemesine izin vermiyor.” Dan ellerini ceplerine soktu ve duvara yaslandı. “Sadece Gilly’yi nerede bulabileceğimi söylemesini istiyorum. Konuşması onun lehine. Şu anda başı belada ve bundan kurtulmak için bize yardım edebileceği kadar yardım etmeli.”</p>
<p>“Neden onun yaptığını düşünüyorsun?”</p>
<p>Dan bana deliymişim gibi baktı. “Bunu çok iyi biliyorsun. Onun eski erkek arkadaşıydı. Arabayı ödünç aldı. Bize tek söyleyebildiği, o akşam bir süre araba sürdüğü, kafasında belirli bir güzergah olmadan. Bu bir mazeret değil ya da seni kütüphanede görmesi veya ne düşündüyse. Telefon kayıtları elimizde. Cuma günü dördü altı geçe, 14 Pollock Laneden sabit hattan bir telefon almış. 53 saniye sürmüş. Hemen arkasından Ryan’a arabasını ödünç alabilir miyim diye mesaj göndermiş. Ryan dördü kırk üç geçeye kadar cevap vermemiş. Ve arabasını Max’e ödünç verdiğini biliyorsun. Adli tıp incelemesi için arabayı aldık ve eğer içinde Gilly Poynter’e ait bir kirpik bile varsa bunu bulacağız.”</p>
<p>“Ama çocuk kaçırma... Ya gönüllü gittiyse? Ya Gilly onu ara-dıysa ve ondan yardım etmesini istediyse...”</p>
<p>“O zaman Gilly, karakola gelip bunu bana anlatsa iyi olur.”</p>
<p>Planını anladım. Eğer Gilly hayattaysa Max’i tutuklamak, onu saklandığı yerden çıkarmaya yetebilirdi. Eğer değilse, Max başlanacak en iyi noktaydı. Onu bulana kadar, diri veya ölü, ona ne olduğundan emin olamazlardı. Dan de, elinde tüm polis kaynakları olmasına rağmen, benim gibi karanlıkta el yordamıyla ilerliyordu ve içimden bir ses onun yanıldığını söylüyordu.</p>
<p>Dan dikleşti. “Geri dönsem iyi olur. Beni bekliyorlar.”</p>
<p>“Lütfen bana sadece beş dakika ver.” diye yalvardım. “Onları bekletecek kadar uzun değil. Yardımcı bile olabilir.”</p>
<p>İç çekti. “Beş dakika. Bir saniye daha fazla değil.”</p>
<p>“Tamam. Güzel.” Düşüncelerimi topladım. “Şimdi. Bugün Bay Poynter ile konuşuyordum ve bana Gilly’nin annesinin ona zarar verebileceğini söyledi.”</p>
<p>“Bunu bana da söyledi.”</p>
<p>“Ve?”</p>
<p>Dan omuzlarını silkti. “Kötü eski koca. Bir çocuk kaybolduğunda eşlerini suçlamaları onlar için sıra dışı değil.”</p>
<p>“Yani bunu ciddiye almadığını mı söylüyorsun?”</p>
<p>“Bunu söylemedim.” Dan ateş saçan gözlerle bana baktı. “Ben her şeyi ciddiye alırım. Araştırdım ve beni endişelendirecek bir şey bulamadım.”</p>
<p>“Gilly’nin telefonunu aldı. Arkadaşlarıyla, babasıyla ilişkisini kesti, annesi onu bir tutsak olarak tutuyordu. Günlüğü okudun. Gilly herkes gibi normal olmak istiyordu ve “M” onun hiçbir şey yapmasına izin vermiyordu. “</p>
<p>“Bu kasabadaki ergenlerle ilgilenmek zorunda olan bir polis olarak konuşuyorum, keşke daha çok ebeveyn onun gibi olsa.”</p>
<p>Öfkemi kontrol etmeye çalıştım. “Ama görmüyor musun? Gilly’yi kontrol ediyordu. Eğer Gilly’nin, Port Sentinel’den ayrılmayı planladığını öğrenseydi öfkeden deliye dönerdi. Ona zarar verebilirdi. Cuma akşamı kendinde olmadığını söyledim.”</p>
<p>Dan’in kaşları çatıldı. “Söyledin. Nasıl bir ilişki var? Gilly’ye zarar verdikten sonra uyuşturucu ya da alkolle kafayı mu buldu?”</p>
<p>Hayır anlamında kafamı salladım. “Mutfakta, dibinde bir çeşit toz olan bir kupa buldum ve kelimeler ağzında yuvarlanıyordu, yarı uyanıktı. İkisinin bağlantılı olduğunu düşündüm. Ama ya uyuşturucu verilmiş olan kişi Gilly ise. Ya Bayan Poynter rol yaptıysa?”</p>
<p>Dan iç çekti. “Evi ararken kupadaki tortu çoktan gitmişti, bu yüzden de ne olduğunu asla bilemeyeceğiz. Ve Bayan Poynter in kanını test edecek pozisyonda değildik o nedenle uyuşturucu ya da ilaç almış olduğunu teyit edemem. Bunun peşini bırakman gerekecek.”</p>
<p>“Ben yukarıda Gilly’nin odasına bakarken geldi. Sandalyesinde bilinçsiz hâlde oturuyordu ama ne yaptığımı görmek için merdivenlerden yukarıya çıkabildi ve merdivenler dik. Ben düştüm ki ben tamamen ayıktım.”</p>
<p>“Öyle olduğunu umuyorum.” dedi Dan hemen. “Ama sen o evde yaşamıyorsun. Bayan Poynter, o evde yaşıyor ve merdivenlere alışkın. İnsanların sadece kas hafızasıyla neler yaptığına şaşırırsın.”</p>
<p>“Tamam.” dedim. “Ama peki ya Gilly’nin çöpündeki mendiller ve duvardaki kan ne?”</p>
<p>Elini kaldırdı. “Seni orada durduracağım. Poynter’lerin çöpünü aldık ve araştırdık. Duvar kâğıdının iplerini aldık ve test ettik. Kan değildi. Kahveydi.”</p>
<p>“Kahveyi nasıl kanla karıştırabilirim?”</p>
<p>“Yatak odasının karanlık olduğunu söylemiştim. Kan karanlıkta siyah görünür.”</p>
<p>Bu düşünce içimi ürpertti. “Peki ya çöpteki mendiller?”</p>
<p>“Kan Gilly’nindi. Çok yoktu.” Dan sol gözünü elinin arkasıyla ovuşturdu ve esnedi. “Hâlâ biraz daha ayrıntılı analiz edilmesini bekliyoruz ama yeterince masum görünüyor. Eğer bıçak-lansaydı ya da başka şekilde zarar görseydi, evde, eşyalarda veya duvarlarda veya yerde kan bulurduk değil mi?”</p>
<p>“Ama Bayan Poynter temizlemişti. Defterimi almak için geri döndüğümde tüm ev çamaşır suyu kokuyordu.”</p>
<p>“Çamaşır suyu yeterli değil. Sıvanın içindeki çatlaklara ve yerdeki boşluklara baktık. Evde kan olduğu düşünülse bile, çok küçük bir alana yayılmış olmalı.”</p>
<p>Rotayı değiştirdim. “Bu hiçbir şey olmadığı anlamına gelmez. Eğer uyuşturucu verilen Gilly ise pasifleşmiştir, her zamanki gibi hareket edemezdi. Annesinin de ona zarar vermesine gerek kalmamıştır. Kaybolmadan önce, yatağında yatıyordu. Bilincini kaybetmiş olabilir.”</p>
<p>“Ya da eski erkek arkadaşının bir araba ödünç alıp, onu babasına götürmesi için gelmesini bekliyordu.” Tabii babasına gitmedi bu yüzden Max’in açıklama yapması gerekiyor.” Dan yaslanmış olduğu duvardan uzaklaştı. “Sen de tam ona açıklama yaptıracağım yerde geldin.”</p>
<p>“Ama...”</p>
<p>“Seni dinledim Jess, bulduklarımızı sana anlattım. Tüm bunlar Gillynin annesini devre dışı bırakıyor. En sevilesi insanlardan olmadığını biliyorum ama bu onu bir şüpheli yapmaz.”</p>
<p>“Gilly korkmuştu. Günlüğünde ne dediğini hatırlamıyor musun? <span style="font-style:italic;">Önceden korkuyordum ama şimdi kötü bir şey olacak diye dehşet içindeyim.</span> Tuzağa düşürüldü. Evinin yakınlarında bir yere gitmeme izin vermedi. Orada kendini güvende hissetmiyordu.”</p>
<p>Dan iç geçirdi. “Jess, bir ergen kaybolduğunda bunun sebebi, yüzde doksan dokuz ailelerinden kaçmalarıdır. Onların nedenlerini dinlediğinde, ebeveynlerinin insan kılığındaki canavarlar olduğunu düşünürsün. Ve hemen hemen her zaman da anne ve babaları anlattıkları gibi değillerdir. Çocuklarını aptalca ve anlık şeyler yapmaktan korumak ve onları yönlendirmek için ellerinden gelenin en iyisini yapıyorlardır.</p>
<p>“Ben sadece...”</p>
<p>“Seni dinledim ve sana Bayan Poynter’i yapabileceğimiz en iyi şekilde soruşturduğumuzu söyledim. Max Thurston’dan şüphelenmek için mükemmel sebeplerimiz var.” Dan, uzanarak arkamdaki danışma alanına açılan kapıyı açtı. Tartışmaya bık çalışmadan kapıdan çıktım.</p>
<p>öncelikle, söyleyecek hiçbir şeyim kalmamıştı. Onu ikna edebilmek için elimden gelenin en iyisini yaptım. Gidip Bayan Poynter’la yüzleşebilirdim ama bunu yapmaktan çekindim. Geçmişte bu şekilde davranmak benim için iyi sonuçlar vermemişti.</p>
<p>Nereye gideceğimi bilmeden karakolun merdivenlerinden indim. Hemen dışarda bir bank vardı, ellerimi ısıtmak için ceplerime sokarak banka oturdum. Karanlık ve soğuktu ve şehir terk edilmiş gibiydi. Gece için yapılan hava tahmini korkunçtu; fırtına, deniz kabarması, sağanak yağış. Neyse ki henüz yağmaya başlamamıştı ama rüzgâr ağaçların tepesine ulaşmış onları sallıyordu ve saçlarım yüzüme doğru havalanmıştı. Arkamda bir yerde Max, gittikçe artan bir şekilde öfkelenen Dan ile yüz yüzeydi. Eğer Dan haklıysa, daha fazlasını hak ediyordu. Ama Ryan’a anahtarı neden öyle ulu orta verdiğini anlamamıştım veya Ryan’ın asla şüphelenmeyeceğini bildiği hâlde neden arabayı temizletmediğini ve eğer Gilly’nin nerede olduğunu biliyorsa neden Gilly kaybolduğundan beri kasabada yolunu kaybetmiş bir ruh gibi dolaştığını.</p>
<p>Tabii ona zarar vermediyse.</p>
<p>Bunu hayal etmeye çalıştım ama yapamadım. Fakat Max’in suçu, Nessa’nın üstüne atmaya çalıştığını hatırladım. Gilly’nin kendini kestiği sıradaki yüz ifadesini hatırladım; Max’in tanı arkamda durduğunu; onun sesinin nasıl bardağı kırması için Gilly’yi harekete geçirdiğini. Sınıfın dışında, Gilly ile konuşmak için beklediğini ve ne kadar üzgün olduğunu hatırladım. Bay Lowell’la konuşmak için hızla geri döndüğünde, Gilly’nin o anki bakışlarını hatırladım: umutsuzluk. Benim aksime, Bay Lowell’la konuşurken eğlcnemez, umutsuz hissedersiniz.</p>
<p>Ve yüzümdeki gülümseme dondu.</p>
<p>Aman, Tanrım.</p>
<p>Olanlar bir film şeridi gibi gözümün önünden geçti.</p>
<p><span style="font-style:italic;">Bir kızla çalışmayı tercih ediyor... inan bana, bu konuda kesin kararlı.</span></p>
<p><span style="font-style:italic;">X’in ne yapmamı ve ne söylememi istediğini biliyordum, ben de yaptım.</span></p>
<p><span style="font-style:italic;">Ben bir korkağım.</span></p>
<p><span style="font-style:italic;">Gilly nin tarih dersi iyidir. Üniversitede de tarih okuyacak.</span></p>
<p><span style="font-style:italic;">Tarihin tüm bu ekstra işleri tam bir baş ağrısı. Bay Lowell ilgilendiği için minnettar olmalıyım, eğer ihtiyacım olduğunu söylemeseydi bir bilgisayarım bile olmazdı. Ama tüm bu okumalarla ve ekstra kompozisyonlarla başa çıkamam.</span></p>
<p><span style="font-style:italic;">Her zaman birinin beni sevmesini istedim. Bunun her şeyi </span><span style="font-weight:bold;font-style:italic;">daha </span><span style="font-style:italic;">iyiyapacağnı düşündüm.</span></p>
<p><span style="font-style:italic;">Şimdi ne dilediğine dikkat etmen gerektiğini anlıyorum.</span></p>
<p>Kalktım ve tekrar karakola koştum, aceleden danışma masasına çarptım. Kadın şaşkınlıkla baktı ve sonra kaşlarını çattı. Sanırım Dan benim hakkımda ne söylediyse övgü dolu değildi.</p>
<p>“Lütfen, gerçekten yeniden Müfettiş Henderson’la konuşmam gerek.”</p>
<p>“Meşgul.”</p>
<p>“Ama çok önemli. Devasa önemli. Gerçekten onu görmem gerek.”</p>
<p>“Üzgünüm tatlım, onu rahatsız etmene izin veremem.”</p>
<p>Dudağımı ısırdım, sonra eğilerek danışma masasının altın-<span style="font-style:italic;">dan geçtim ve</span> kapıya doğru gittim. Şifre ekranından şifreyi girdim. Az önceki gelişimde danışma masasındaki kadın girerken ezberlemiştim.</p>
<p>“Nereye gidiyorsun? Ona dokunamazsın.” Danışma görevlisi beni durdurabilmek için çok yavaştı. Kapıyı yüzüne kapattım, Dan’in, hemen karşımda duran ofisine doğru ilerlemek için koridordan geçtim. Daha önce Dan ile konuştuğunu gördüğüm dedektiflerden biri, odadan elinde dosyayla çıktı.</p>
<p>“Merhaba.” dedim. “Müfettiş Henderson’ı gördünüz mü?” “Ne? Sen de kimsin? Burada ne yapıyorsun?</p>
<p>“Onu görmem gerek.” Danışma görevlisinin öfkeyle bize doğru geldiğini arkamı dönünce gördüm ve dedektife döndüm. “Lütfen. Onu hemen görmem gerek.”</p>
<p>“Benimle gel lütfen. Buraya giremezsiniz.” Danışma görevlisi kolumdan tuttu.</p>
<p>“Lütfen.” Gözlerimi dedektifin yüzünden çekmedim. “Gilly ye ne olduğunu biliyorum. Onu kimin aldığını biliyorum.”</p>
<p><span style="font-style:italic;">Dedektif karar vermiş</span> gibi görünüyordu. “Bekle Becky.”</p>
<p><span style="font-style:italic;">Koridordan</span> yürüdü ve bir kapıyı çaldı. Bir sessizlik oldu ve kapı <span style="font-style:italic;">açıldı.</span></p>
<p>“Bayım, burada sizinle konuşmak isteyen biri var.”</p>
<p>Dan koridora baktı ve şaşkın yüzü bir saniye içinde şiddetli bir öfkeye dönüştü. “Sana anlattığımı sanıyordum- “</p>
<p>Kolumu danışma görevlisinden kurtarak, “Max değildi.</p>
<p>“Bay Lowelldi. Tarih öğretmenimiz, X. Gilly onunla yatıyordu.</p>
<p>Dan uzun adımlarla bana doğru yürüdü, çenesini öfkeyle sıkıyordu. “Jess, bu bir oyun değil. Bu ortaya attığın çok ciddi bir iddia.”</p>
<p>“Biliyorum. Ama doğru.” Danışma görevlisinin tuttuğu yer acıyordu ve orayı ovdum. “Gilly’yi kontrol ediyordu. Max’in ismini çektiğinde onunla çalışmayı reddetmesini istedi. Gilly o kadar ilgilenmemesine rağmen ona ekstra tarih dersleri veriyordu. Annesi bu konuda harika olduğunu düşünüyordu çünkü Bay Lowell ona öyle söylemişti, bu yüzden de ekstra derse gitmesine izin veriyordu. Bilgisayarı olmasının nedeni oydu. Seviştikleri yer, orası tam öğretmenler odasının yanı.”</p>
<p>Dan başını sallıyordu. “Saçmalama Jess.”</p>
<p>“Bunu kimseye söyleyemedi. Büyük bir sırdı. Normal bir çift değillerdi, insanlar anlamazdı demişti.” Kozumu oynadım. “Dün Bay Lowell, araştırma ekibinde vardı. Benim yanımda duruyordu. Arama köpeklerinden biri havladı ve üzerine atladı. Bunun cebindeki yemek yüzünden olduğunu söyledi ama ya köpek Gilly’nin kokusunu aldığını söylemek istediyse?”</p>
<p>Dan bir anlığına gözlerini kapadı. Yüzündeki öfke geçmişti, yerini yorgunluğa bırakmıştı. “Tamam. Kayıtlara geçsin diye söylüyorum, senin aklını kaçırdığını düşünüyorum. Ama Bay Lowell’la konuşmaya hazırım. İlk önce gidip evde mi değil mi bakacağım. Eğer evdeyse ve bana senin söylediğin her şeyin açıklamasını yapabilirse, o zaman ne onun hakkında ne de Gilly’nin kaybolma olayından sorumlu olabilecek başka birinin hakkında tek kelime daha duymak istemiyorum.”</p>
<p>“Tamam.” dedim biraz rahatlamıştım.</p>
<p>“Peki ya Max Thurston?” diye sordu dedektif.</p>
<p>Dan saatine baktı. “Onu suçlamadan veya gitmesine izin vermeden önce birkaç saatimiz daha var. Biraz geç bırakmanın bir sakıncası yok. Biraz daha bekletmek, onu konuşmaya ikna edebilir.”</p>
<p>Dedektif başıyla onayladı.</p>
<p>“Ben de seninle gelebilir miyim?” diye sordum.</p>
<p>“Hiç şansın yok.” dedi Dan. “Eve gidiyorsun ve orada kalacaksın. Eğer bir köpek olsaydın, sahibine sana çip takmasını önerirdim.”</p>
<p>Yüzümü buruşturdum. “Yol üzerinde Bay Lowell’ın evine uğrayabiliriz.”</p>
<p>“Bu bir eğlence gezisi değil Jess.”</p>
<p>“Biliyorum. Bak, lütfen sadece Bay Lowell’ın evine seninle gelmeme izin ver.”</p>
<p>“Peki, ne diyeyim? Benimle iş tecrübesi mi edindiğini söyleyeyim? Hiç sanmıyorum.”</p>
<p>“Arabada bekleyebilirim.”</p>
<p>“O zaman gelmenin amacı ne?”</p>
<p>“Bilmiyorum.” dedim ümitsizce. “Belki işe yarar bir şeyleri fark edebilirim. Lütfen.”</p>
<p>Dan iç çekti. “Bekle, Lowell’m nerede yaşadığını öğreneyim. Önce onunla ilgileneceğim, sonra seninle.”</p>
<p>“Tamam.” Dedektif geldiği odaya geri dönüp Bay Lowell'ı bilgisayarda araştırırken, ben de parmaklarımı çapraz yaparak şansı çağırıyordum. Kimsenin size parmaklarınızı çapraz yapmanın işe yaramadığını söylemesine izin vermeyin çünkü Bav Lowell’m tam olarak karakolla Sandhayes arasında ve ikisine de eşit uzaklıkta bir yerde oturduğu ortaya çıktı.</p>
<p>Parlayan gözlerle Dane baktım. “Yani gelebilirim.”</p>
<p>“Ve arabada beklersin.”</p>
<p>“Peki.”</p>
<p>“Vc bu son. Bu küçük maceraya daha fazla dâhil olmayacaksın. Bitti.</p>
<p>&quot;Tamam?</p>
<p>“Karışmaya çalışmayacağına söz ver?</p>
<p>“Söz veriyorum.” dedim parmaklarım hâlâ çapraz olduğu için kelimelerle tarif edemeyeceğim kadar memnundum. <span style="font-style:italic;">Yoluna çıkmayacağıma söz veriyorum, belki.</span></p>
<p>Çünkü Gilly güvende ve iyi olana kadar başka sözler vermeyecektim.</p>
</body>
</html>