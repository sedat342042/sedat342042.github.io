<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>3-1.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x3-1.html" xml:lang="en-US">
    <div class="Basic-Text-Frame">
      <p class="x1" id="toc_marker-2" xml:lang="tr-TR">Tarih Dersleri - II: Tarih Yazıcılığı* (Yunan ve Roma Geleneği)</p>

      <p class="Normal para-style-override-3"></p>

      <p class="Normal para-style-override-3"><span class="char-style-override-9">Yunan tarih yazıcılığı dediğimiz zaman, yani Herodot (MÖ 5. asır), Thukydides ve diğerlerinde mitosun, efsanenin tarihyazımından çekilmesi söz konusudur. Bilindiği gibi epope tarzı en iyi ifadesini Homeros’ta (MÖ 850’ye doğru) ve ondan sonra Hesiodos’ta (MÖ VIII. yüzyıl­da) bulmuştur. Hesiodos efsanenin dışında kendini de anlatan biri aynı zamanda (Gerçi Hesiodos’un üslûb-bilgi olarak Homeros’un çok gerisinde olduğu malûm). Mitosun düşüşü bil­hassa Thukydides’te (MÖ 4. asır) açığa çıkacak. Meselâ,</span> <span class="char-style-override-10">İlyada</span><span class="char-style-override-9">’da çok uzun pasajlar hâlinde anlatı­lan Troya Savaşı’nda tanrılarla insanların ilişkileri; tanrıların tıpkı insanlar gibi işin içine entrikalara karışması görülür. Athena Pallas, Paris’e kızdığı için Akhaiaların tarafını tutuyor, buna karşılık Afrodit, Paris’ten güzellik elmasını aldığı için Troyalıları tutuyor. Zeus bu tanrıların taraf tutup entrika gütmesine kızıyor; “Karışmayın işe, sizin yüzünüzden savaş uzuyor,” diyor. “Peki o zaman biz karışmayalım işe de,” diyor babasına Athena, “Akhaialılara akıl verelim,” diyor. Verdiği akıl malûm, tahta atın Troya’ya sokulması. Böyle bir mitosa dayalı epope, meselâ Thukydides’te deği­şir: Thukydides; “Bu savaşın uzun sürmesinin nedeni o zamanki gemiler iyi değildi”, “yeterin­ce taşıma yapılamıyor, asker, mühimmat gelemiyordu,” diyor. Sonra “bu Akhaialılar yağmacıydı, etrafı yağmalamakla vakit geçirdiler onun için iş uzadı,” diyor. Yani bir anda efsaneyi siliyor. Gerçek neden arıyor. Peleponneslileri anlatırken bü­tün o şehirlerin aralarındaki iktisadî çekişmeler, âdetler üzerinde durur; objektif, soğukkanlı bir tarihyazımı başlamıştı. Ondan evvel Herodot’ta gerçekçi bir yaklaşım başlar -ki tam bir tarihçi sayılmamakla birlikte, tarihin babası vasfını bizce hak eder; çünkü dünyada başkaları da olduğunu, onların bir tarz-ı hayatı, dini olduğunu, tanrıları olduğunu, geçmişleri olduğunu görüyor, saygı du­yuyor. Çünkü görmüş ki, sırf Yunan’ın değil başkalarının da pekâlâ manidar ve zengin söylemli tanrıları var-</span> <span class="char-style-override-10">İlyada</span><span class="char-style-override-9">’daki gibi tanrılar doğrudan idare etmiyorlar, ama âdeta bir ilâhî düzenin ku­ruluşu var. Henüz efsane motiflerinden kurtulma­mış, ama gerçekçi bir muhakeme var. Bu bakım­dan Yunan nesri, klasik devirde soğukkanlı bakışın, inceliğin bir tarihidir ve bizim bugün anladığımız anlamda bir bölgecilik falan da göze çarpmaz. Bunlar henüz saf insanlardır; medeni­yetin çocukluk dönemidir, daha çıplak gerçeği görmeyi severler, gerçeği (somut olan) hakikat diye (soyut) çarpıtmazlar. Çıplak gerçeği gör­mek; bu çok önemli bir şey. Hakikatin künhüne inmekten çok, çıplak gerçeği görüp onu tasnif et­mek; Yunan düşüncesinin herhalde en önemli katkısı da budur. Yoksa Yunanlılar gerçek an­lamda derin zamanlara, gerilere gidip tarih yap­mıyorlar; bunu göreceğiz.</span></p>

      <p class="Normal para-style-override-3"><span class="char-style-override-9">Roma’da bu durum değişecek. Nasıl değişe­cek? Şunun üzerinde durmak gerekiyor: Romalı­lar Yunancayı ve Yunanistan’ı severler “Graecia capta ferum victorem cepti” “Mağlûb Yunanistan yabanî galibini yendi;</span> <span class="char-style-override-10">cum artibus</span> <span class="char-style-override-9">[...] sanatıy­la,” diyor. “Roma her şeye rağmen köylü kaldı” bu sözü yazan Latin’dir. Kuşkusuz Yunanistan da sü­ratle Roma’yla benzeşti ve değişti, göreceğiz. Yu­nan tarihçiliğinin tersine Roma tarihçiliğinde bel­li bir ölçüde mitos vardır. Titus Livius bundan vazgeçmez; çünkü kaleme aldığı Roma’nın tarihi, zaten “ab urbe condita” yani “şehrin kuruluşundan itiba­ren” unvanıyla başlar ve efsanelerle iç içe gider. Bu çok enteresan bir şey, yani bir tarihî zaman vardır; bir efsanevî zaman; tarihi yazarken, efsaneden kurtulamamışlar, bu önemli bir nokta. Fa­kat Roma tarihçiliğinde Yunan’da olmayan bir şey vardır; doğrudan doğruya tarihe ve millete misyon yükleme niteliği vardır. Yani bu saplantı 19. asırda başlamış değil. Roma’da aslında</span> <span class="char-style-override-10">historia</span> <span class="char-style-override-9">sözü var, fakat pek kullanılmaz. Titus Livius’un 142 kitablık eserinin adı</span> <span class="char-style-override-10">Ab urbe condita Libri.</span> <span class="char-style-override-9">Şehrin, yani Roma’nın kuruluşunun kitabları (yeni başlangıçtan itibaren Roma Tarihi). Yazar tarih demiyor. Roma tarihçiliğinde bu yaygın bir başlık; 4. asır tarihçisi Eutropius</span> <span class="char-style-override-10">Breviarium Ab Urbe Condita</span> <span class="char-style-override-9">başlığı ile Milâdî 364’e kadar Roma tarihini derlemiş. Umumî Roma tarihi ese­ri de</span> <span class="char-style-override-10">Breviarium Rerum Gestarum populi Romani</span> <span class="char-style-override-9">başlıklı... Bir yerde de</span> <span class="char-style-override-10">Res gestae populi Roma</span><span class="char-style-override-9">’ni deniyor. “Res”, “şeyler” demek; “gesta” ise “tutum, davranış, güdüş, tarz”. “Jest” sözü (geste) ora­dan geliyor. “Res gestae”, “şanlı şeyler, yapılan iş­ler”, ef’âl ve ikbal hepsini içeren bir şey. Hacıbayram’ın yanındaki Augustus mabedine baktığımızda onun duvarında “Testamentum Ankyranum” de­nen çok önemli bir vesika vardır; “testament” ora­da vasiyet değil, “discorsir”; Atatürk’ün nutku gibi bir anlamda kullanılır, yani Augustus’un kendi nutku... Başlangıcı; “Res gestae divi, Augusti” yani “ilâhî Augustus’un şanlı işleri, ef’âli” diye. Titus Livius eserine Roma’nın kuruluşundan bugüne tarih (kitablar) ama bir efsane ile Aeneis ve arkadaşlarını Troya’dan şehre ulaşmasıyla başlar. Aksini de yapamaz. Roma mağlûb olsa dahi güçlü, onurlu, şanlı kahramanlar tarafından kurulmuştur ve “Res gestae” kavramıyla eser gider. Ortaçağ sonunda</span> <span class="char-style-override-10">Gesta Romanorum</span> <span class="char-style-override-9">diye anekdot ve hikâyelerden oluşan popüler bir kitab vardır (ama o galiba di­kiş-nakış okuluna enstitü adını vermek gibi bir şey) buradaki Res gestae’nin üslûbu ve üslûbun amacı açık... Tabii Cicero gibi “historia magistra vitae est-tarih hayatın öğretmeni” söylemi var. Aşağıda göreceğiz; tarihî portreleri çizerken Ro­malıları Yunanlı benzerleriyle paralel olarak an­latan Plutarkhos’ta da bu var. Tarihte muhtelif za­man ve yerlerde olaylar da, insanlar da benzer olabilir, bu illâ tekerrür demek değil; ama geç­mişten hâl ve gelecek için ipucu yakalayınız gibi bir deyiş söz konusu. Söylediği şu: “Nasıl bir hayat yaşadılar ve nasıl âdetler yaşadılar, nasıl âdetler güttüler! Nasıl adamlar, hangi amaçlarla, hangi zanaatlarla bu işi yaptılar?” Esere baktığımızda tamamıyla bunu görürüz. Meselâ konsül Manlius yerinizde durun dediği hâlde oğulları savaşta, emrine muhalif olarak kendi birliklerine hücum emri vermişler. O atakla savaşı kazanmalarına rağmen, emre itaatsizlik yüzünden, o muzaffer çocukları, oğullarını idam ettiriyor; idamı da gö­revi gereği seyrediyor (Titus Livius,</span> <span class="char-style-override-10">Res gestae</span><span class="char-style-override-9">, VIII, s. 34). Yine meselâ Romalılar Falisklere hücum et­tikleri zaman başlarında komutan olarak Camillus vardı. Falisklerin öğretmeni olan köle, şehrin suru dışında çocukları eğitirken onları getirip komutana teslim ediyor ve: “Bunları rehin al, o za­man şehri sana verirler,” diyor. Cevaben “ignavus essem si contra pueris bellum gererem-çocuklar­la savaşırsam en alçak adamım,” diyor. Çocukları da, hain köle öğretmeni de geri yolluyor. Yani Li­vius bu yarı menkıbevî tarihle Roma Cumhuriyeti’nin müesseselerini, kendisi aslında Augustus Octavianus devrinin adamı olduğu hâlde (MÖ 59-MS 17) eski toplumun ve cumhuriyetin müesseselerini yüceltir. Bu ilginçtir ve Yunan tarihçiliğine göre daha siyasî ve ideolojik bir tarihtir. Roma edebiyatı Rönesans’a da bu ruhu vermiştir. Bu hem ileridir hem de ilkel bir tarihçiliktir bir bakıma. Daha doğrusu güzel üslûbu kadar bir yö­nüyle de sakat bir tarihçilik. Vakıa, Titus Livius ve diğerleri eski arşiv ve vesikaları Yunanlılar­dan, daha ehil olarak kullandılar. Bilindiği gibi Rönesans’ın başlangıcı da bu gibi Roma metinlerinin incelenmesiyledir. Francesco Petrarca (1304-74) 14. asır İtalyan şairi ve filologu, bü­yük hümanist sayılır ve Roma metinlerini incelemiştir ve bu tarz bir tarihçiliği ve edibane tarzı benimsemiştir. Yine aynı tarz tarihçiliği Fransız İhtilâli ve Aydınlanma benimsemiştir ve oradan bugüne gelmektedir. Çok ilginçtir, Yuna­nistan’ın izleyicisi olduğunu iddia eden Batı, Yu­nandan çok Roma tarzı bir historiografiyi benimsemiştir.</span></p>

      <p class="Normal para-style-override-3"><span class="char-style-override-9">Roma tarihçiliğinde bir patriotizm, ama bir Roma bencilliği kendini öne koyma üslûbu, haki­katen bir</span> <span class="char-style-override-10">Res gestae</span> <span class="char-style-override-9">havası vardır ve bu anlamda hakikaten Roma tarihçiliği büyüktür. Meselâ Vergilius’un</span> <span class="char-style-override-10">Aeneis</span><span class="char-style-override-9">’i</span> <span class="char-style-override-10">İlyada</span> <span class="char-style-override-9">ve</span> <span class="char-style-override-10">Odysseia</span><span class="char-style-override-9">’nın Ro­ma versiyonudur; fakat katiyen kaba taklid değil­dir; çünkü içinde Homeros’un</span> <span class="char-style-override-10">İlyada</span><span class="char-style-override-9">’sından pa­sajlar da tam tercüme hâlinde yer alır. Demek ki bu intihal değildir, bu zikirde bir şan vardır, say­gı vardır. İddiasına göre Roma Patricileri Troya’dan gelenlerin soyudur; yani Latin için Yunan­lılar çok önemlidir. Ama kendileri Yunanlıya karşı olan bir soydandır. Yunanlılar sanatların, edebiyatın, felsefenin babasıdırlar ve bir Romalı iyi Yunanca bilir. Vergilius bunu şöyle söyler: “Yunanlılar edebiyatı, ama Romalılar askerliği ve savaşı severler,” bununla da övünür; yani âdeta “sen ey Romalı, milletlerin imparatorluğunu yöne­teceksin. Hatırla bunu. Ezdiklerine, sana mahkûm olanlara esirgeyici davranmalısın ve küstahları ezmelisin,” der. Nitekim Yunanlının “barbar” deyimini Yunanlı anlamında kullanmadığı hâlde, tahkirane “barbarus superbus-küstah barbar” gibi kullanan Romalıdır. Roma’nın misyonu bu. Edebiyatta var olan bu bakış tarihçilikte de söz konusudur.</span></p>

      <p class="Normal para-style-override-3"><span class="char-style-override-9">Hoş, Roma mülkünün Yunanlısı ve Yunanca konuşanı da Romalıya benzemekte gecikmedi ve o kazanda eridi. Yunanlılık imparatorluğun doğusunda âdeta</span> <span class="char-style-override-10">koïne</span> <span class="char-style-override-9">dediğimiz orta Yunancaya münhasır kaldı. Roma kendi dünya görüşünü Yu­nanlılığa içirdi ve Yunanlılar klasik düşünce ve geleneklerinden taviz verdiler. 3. asırda tüm Roma tarihini Yunanca olarak kaleme alan Nicealı (İznik) Dio Cassius’ta bunu görmek müm­kün. Çoğu zaman kendi klasik filozof ve tarihçi­lerini bile doğru dürüst tanımayan bir Yunanlı muhitte, filozof Plotinus (204-269) ne kadar klasik Yunanlı babalara sadık bir Yunanlı filo­zof olarak kalabilmişse (!) bu yeni Romalı-Yunanlıların da Thukydides geleneğine sadakatleri o kadardır. Dio Cassius’tan başka bir Suriye­li Herodian aynı şekilde bu yeniçağın çizgileri ile yazdı. Milâdî 180-238 yılları arasını, Herodi­an Roma annalleri biçiminde, ama renkli çizgiler ve ahlâkî nesir olarak kaleme aldı. Roma halkının Şark’taki olaylarını; Milâdî 36-378 arası itibariyle kaleme alan geç antik devir tarihçisi, Antakyalı subay Ammianus Marcellinus’tan öğreniyoruz. 31 kitablık</span> <span class="char-style-override-10">Libri Rerum Gestarum</span> <span class="char-style-override-9">adlı eseri Roma İmparatorluğu şarkının geç antik devri üzerine en canlı kaynaktır. Renkli ve zengin üslûbu ve bilgisi, her şeye rağmen Hellenistik ve pre-Hellenistik devir tarihçiliğinden fark­lıdır. Roma geleneğine sadık ve Latince yazan Eutropius’un 364’e kadarki olayları nakleden</span> <span class="char-style-override-10">Breviarium ab Urbe Condita</span> <span class="char-style-override-9">ve</span> <span class="char-style-override-10">Breviarium Rerum Gestarum Populi Romani</span> <span class="char-style-override-9">adlı eserlerinin geç antik dönemin Yunan-Roma geleneğini oluşturduğunu belirtmiştik. Bunlar büyük tarihçi­lerin nefis parçaları olarak klasikler arasında yer almaktan çok, dönem hakkında zengin bilgi akta­ran</span> <span class="char-style-override-10">narratio</span><span class="char-style-override-9">’lar (inşâ) olarak saygı ve rağbet görüyorlar.</span></p>

      <p class="Normal para-style-override-3"><span class="char-style-override-9">Roma tarihçiliğinin çok enteresan başka bir safhası daha vardır. Yunanlılar bunu çok iyi ba­şaramamışlardır. Romalılar bir</span> <span class="char-style-override-10">estetika</span><span class="char-style-override-9">’dan, ideal estetikten, ideal çizimden çok, realist çizimi ter­cih eden insanlardır. Herhangi bir Yunan heykeline baktığınız zaman orada bir güzellik, ideal bir güzelliğin sentezi söz konusudur. Myron,</span> <span class="char-style-override-10">Diskophol</span><span class="char-style-override-9">’u yapar, o ideal bir erkek atlet vücududur ve­ya Praxiteles,</span> <span class="char-style-override-10">Knidos Afroditi</span><span class="char-style-override-9">’ni yapar, o ideal bir kadın vücududur. Bütün ölçüleri birbirine uyar; belki dünyada öyle kadın vücudu yok. Roma’da bu yoktur; Romalılar realist insanlardır, fotoğraf gibi portre yaparlar: Konsüllerin portrelerine bakın, yüzündeki çıbanı, karga burnu, kalın burnu, bazen patlak gözleri, vücutta nisbetsizlik varsa onu görürsünüz. Romalı bu realizmini tarihî port­releri tasvir ederken de yansıtır. Nitekim Plutarkhos (MS 46, 120 veya 125) –ki aslında bili­yorsunuz Boeotialı Yunanlı-Romalı bir adamdır–</span> <span class="char-style-override-10">De vitae</span> <span class="char-style-override-9">(</span><span class="char-style-override-10">Portreler/Hayatlar</span><span class="char-style-override-9">) adlı kitabında 46 âdet klasik dünya büyüğünü ikişer ikişer anlatır. Olayları oldukça realist bir şekilde, zaman zaman ironik bir üslûbla çizer, büyük İskender ile Caesar’ı, Cicero ile Demostenes’i karşılaştırır. Roma tarihçiliğinin en büyük özelliği budur. Yani insana en çok eğildiğini iddia eden klasik devirde portreleri böyle Yunan ve Roma dünyasından pa­ralellerle çizmek ve ortaya koymak.</span><span class="char-style-override-11">1</span> <span class="char-style-override-9">Başka ör­nek; Cornelius Tacitius (MS 56-117)</span> <span class="char-style-override-10">Germania</span><span class="char-style-override-9">’yı</span><span class="char-style-override-11">2</span> <span class="char-style-override-9">anlattığı zaman Germenlerin yaşayış biçimini tarafsız ve can alıcı yönleriyle nakleder ve bu ırkı tarih sahnesine çıkarır. Roma tarihinin en önemli özelliği budur: Birtakım kavimleri ta­rih sahnesine çıkarmak. Britanya var, Galya var, Germania var. Biz bu kavimlerin hiçbirini tanıyamazdık. Tanıyacak hiçbir malzeme de yok. Vaktaki Romalılar şan ve şerefle bu bölgeleri ele geçirmişlerdir, onların tuttukları kayıtlarla tarihe girmektedirler. Ondan evveli mevcut değildir; ondan evveli Prehistoria’nın işidir. Bugün kazı yapıyorlar, mezar, mağara buluyorlar, ama yazılı malzeme otantik halkla değil, Romalılarla başlı­yor... Romalılar bu geri kalmış kavimleri tarih sahnesine çıkarmışlardır. İngiltere, Fransa, Gal­ya, Germania tarihlerini biz ondan sonra biliyo­ruz. Keşke Türkler, yazıdan (Göktürk) önceki devirlerinde Romalılar gibi tasviri canlı, dili berrak komşulara sahib olsalardı. Nedenini aşağıda açıklayacağız.</span></p>

      <p class="Normal para-style-override-3"><span class="char-style-override-9">Netice itibariyle bu Roma eserlerini, Tacitus gibilerini ve MÖ 1. ve 2. asır tarihlerini incelediğimizde bunlar için bir fikir ve sonrası için de bir hareket noktası ediniriz. Roma annalleri (yıllık) sayesinde. Batı Avrupa tarih konusu oluyor. Türkler için böyle bir şey var mı? Çok es­ki tarihimizi Çin kaynaklarından arayacaksınız, Sanskrit kaynaklarından, eski Pehlevî kaynaklarından. Bunların çoğu ise incelenmemiş dönem­lerdir ve ilmî mevzulardır. Filolojik bakımdan bu dallar çok problemlidir. Çin tarihinde Shang dev­ri kaplumbağa yazıtlarını inceleyeceksiniz, yani Sinolojide bir devrim yapıp Türkler için bir şey çıkartacaksınız. Bunlar kuşkusuz Roma tarihi malzemesi kadar incelenmiş malzemeler değiller; onun için Türklerin tarihi çok karanlıktır. Mev­cudiyetleri malûmdur, ama tarih karanlıktır ve zordur derlemesi; tarihyazımı işi çok zordur. Kuru Latince bilerek Batı Avrupa için meselâ MÖ 2. asrın tarihine inebilirsin, ama bizde bir-iki filolojik dalla hattâ MS 5. asra dahi kolay gi­demezsin. Çünkü bu asırlar için hem Çince hem Bizans hem İran hem de Hind kaynaklarını bileceksin ve keçiboynuzu gibi bir bilgi paketi elde edecek­sin. Üstelik Bizans’ın bu dönemi iyi bilinmez; Persler ve Sasanî devri tetkikleri Roma tarihçiliği kadar iyi değildir.</span></p>

      <p class="Normal para-style-override-3"><span class="char-style-override-9">Roma tarihçiliğinin yazısız kavimleri işte böyle tarihe çıkarma misyonu oldu. Belirttiğimiz gibi Tacitus’un</span> <span class="char-style-override-10">Germania</span><span class="char-style-override-9">’sı buna şahane bir ör­nektir.</span></p>

      <p class="Normal para-style-override-3"><span class="char-style-override-9">Sual: Tarihçilikte Roma anlayışı ile Yunan anlayışı birbirine ters. Öyle mi anlayalım?</span></p>

      <p class="Normal para-style-override-3"><span class="char-style-override-9">“Romalılar daha mütekâmil” diyorlar, ama bu şu demek: Romalı, tarihi bilinçle yazıyor; Romalı bilinci ile yazıyor, biz neyiz? İşimiz, misyonumuz nedir? gibi. Yunan tarihçiliğinde bu yok. Daha saf adamlar, temiz insanlar. Bu yüzden Eski Yunanistan kültür olarak çok sevilecek bir alan, bunu İslâm historiografisi bakımından bilmek lâzım; çünkü sonra Müslümanların da böyle oldu­ğunu göreceksiniz, İslâm dönemi tarihçilerinde de tarihe böyle insanlığın macerası diye bakma eğilimi olmuştur.</span></p>

      <p class="Normal para-style-override-3"><span class="char-style-override-9">Sual: Bu coğrafî şartların bir tesiri mi?</span></p>

      <p class="Normal para-style-override-3"><span class="char-style-override-9">Hayır. Romalılar bir imparatorluk, bu çok önemli. Kavga ederek genişlemiş bir imparatorluk. Roma’nın mitosu kavga ve genişleme üzerine kurulu. Mitolojik kökenleri bile “Troyalıyız” diye başlıyor. Vatan kurmak, etraftakileri yut­mak, o karışımdan Roma vatandaşlığını, cumhu­riyetini çıkarmak olayı, Roma Cumhuriyeti’nin tarihini yazmanın ana dürtüsüdür. Meselâ Hannibal ilerliyor, onu takdir ediyor; fakat aynı zaman­da onu bir vahşi, gaddar olarak görüyor. Ona kar­şı Roma’nın direnişini anlatıyor. Bu militarist bir toplumun tarihidir. Askerî tarihtir ve burada bir Romalılık söz konusudur; başka milletleri idare edecek bir misyon: Dünyaya bir düzen getirmek. Bunun da farkında; bunu biz demiyoruz, o diyor. Bu tarafıyla etkilemiştir insanları. Bu çok önem­li. Bütün böyle üniversal eğilimi olan misyon yüklenenler bu tutumu benimser. İhtilâl Fransa’sı bunu benimsiyor. Meselâ Napolyon devrini düşü­nün. “l’empire stili’ dediğimiz, tamamen eski Ro­ma günlük modasının taklidi. Yaşamda bile bu yerleşiyor. İmparatoriçe Josephine gibi yıkanmaya başladı Fransızlar; Josephine günde birkaç ke­re yıkanırdı. Napolyon yıkanırdı. Bu dahi Roma hayatının taklidiydi. Yani yıkanma diye, hamam diye bir şey çıkardılar, giyimleri de öyle. Roma kanunları taklid edildi. Meselâ, 1804 tarihli</span> <span class="char-style-override-10">Code Napoléon</span><span class="char-style-override-9">’da, Fransız medeni kanununda baba çocuğu tanımadıkça babalık davası açılamaz. Tıpkı eski Roma kanunu gibi, Patrici oğlunu, çocuğunu tanımadıkça bir şey icab etmez. Ama bu şüphesiz o günün şartlarına uymuyordu. Çünkü eski Romalı ile 19. yüzyılın Fransızı aynı adam değildi. Fransız cemiyetine, eski şövalye Ro­ma’nın kural ve kanunlarını getiremezsin. Ama Fransız İhtilâli ve sonraki ihtilâllerde Roma Cumhuriyeti’nin hukuk ve müesseseleri evvel ve ahiriyle çok etkilidir.</span></p>

      <p class="Normal para-style-override-3"><span class="char-style-override-9">Herodot gezdiği yerlerdeki kavimleri merakla inceler ve geniş bakışı ile efsaneleri de nakleder. Kavmin kültürünü gözün ötesinde kulak ürünle­riyle de nakleder, oysa Tacitus’u ele alalım:</span></p>

      <p class="Normal para-style-override-3"><span class="char-style-override-9">Tacitus</span> <span class="char-style-override-10">Germania</span><span class="char-style-override-9">’nın XVI. kitabında “nullas Germanorum populis urbes habitari satis notum est, ne pati quidem inter se iunctas sedes” yani, “Germen kabilelerin şehirlerde oturmadığı ve bir müttehit iskân yerinde de yaşamadıkları malûm,” diye baş­lıyor. Devamla evlerini, yaşayış biçimlerini ele alıyor ve “bizdeki gibi köylerde oturamazlar,” di­yor. Bu mukayese ile vahşileri küçümsüyor de­meyelim: Daha önce XIII. kitabda Germen çocuğunun eğitiminden takdirkâr bir üslûbla bahsetmektedir. Tacitus, Germenlerin bir çocuğu nasıl kabilenin bir savaşçı üyesi hâline getirdiğini anlatıyor: “Bir adamın silâh taşıması âdettir, fakat önce cemaatin önünde bunun için gerekli meziyete sahib olduğunun ispat edilmesi gerekir, bu yüzden genç bir adam cemaat topluluğunun önüne çıkar, cemaatin başlarından biri, yahut babası tarafından kalkan ve kılıç kuşandırılır (</span><span class="char-style-override-10">Germania</span><span class="char-style-override-9">, XIII), bu onun cemaat önünde şerefli bir üye olmasını sağlayan bir törendir. Bu tören olmadan evvel ne bir ailenin ne de cemaatin sa­yılan bir üyesidir.” Bu gibi âdetler üzerinde çok duruyor ve mukayeseler yapıyor, “çocukluktan beri Germenler kendi başlarına hür ve çetin bir hayat sürerler,” diyor ve bu gerçek, bir Romalının eğitiminden farklı bir eğitimdir. Romalı, kontrol altında kurumlaşmış bir grubun üyesi, bir sınıfın ferdi olarak eğitilir. Bunun üzerinde duruyor, mukayeseler yapıyor. Niye yapıyor bunu? Çünkü ar­tık Tacitus’un zamanında Germenler problem olmaya başlamıştır. Âdeta yüz sene sonraki</span> <span class="char-style-override-10">kavimler göçü</span><span class="char-style-override-9">nü görmüş gibi. Tacitus ve Ro­malılar gidip hepsini inceliyorlar; Lombardları, Frankları, Süevleri, Germenleri...</span></p>

      <p class="Normal para-style-override-3"><span class="char-style-override-9">Demek ki Roma tarihçiliğinde bizim bugün­kü anlayışımızla bakacak olursanız bir tür etrafı inceleme, mukayese etme ve pratik bir yaklaşım söz konusu. Hâlbuki bu daha evvel söz konusu de­ğildir. Herodot hiçbir zaman insanları pragmatik bir yaklaşımla incelemiyor. Ksenophon,</span> <span class="char-style-override-10">Anabasis</span><span class="char-style-override-9">’inde [Yunanlı tarihçi bu eserinde Genç Keyhüsrev’in İkinci Ardeşir’e karşı yaptığı savaşı ve bizzat kendisinin kumanda ettiği onbinlerin çekilmesini hikâye eder (MÖ 401-400)] geçtiği yer­lerdeki insanları o gözle görmüyor. Orada saf bir toplum gözlemciliği söz konusudur ki, bu âdeta bizim Evliya Çelebi’yi andırır. Klasik Yunan’ın tarih yazıcılığıyla Roma tarihçiliğinin farkını en iyi Roma çağının Yunanlısı ve ömrünü iki cemiyette geçiren Polybios’un şahsında tanımak mümkündür (MÖ 200-118). MÖ 168 yılında çok iyi yetiştiği ve seçkin bir aileye mensub olduğu Megalopolis’ten (Arkadia) Roma’ya getirtildi, burada da Latin kültür çevresi içinde iyi yetişti. Scipio Aemilianus gibi bir devlet adamı ve komutanın maiyetinde onunla İspanya ve Afrika’da seferlere katıldı. Bütün bunlar onun</span> <span class="char-style-override-10">İstoriai</span> <span class="char-style-override-9">(Tarihler) diye bilinen eserindeki gözlem ve metod sağlamlığında payı olan gelişmelerdir. Polybios, Roma devri Yunan tarihyazımının Thukydides’i diye bilinir. Vakıa, eserin Yunancası klasik dil değil. Büyük İskender sonrası çağda kullanılan Koïne (orta Yunanca) denilen lehçesidir, 40 kitablık eserinde Romalı tarihçilerin aksine efsanevî devirden de­ğil Hannibal’ın İspanya seferi ile Hydan Savaşı arasındaki 53 yıl yer alır. Bu realist ve soğukkanlı tasvirlere rağmen, Polybios bir yerde Eski Yunan’ın kullanmayacağı bir kavramı kullanıyor; ona göre bütün tarihçiler tarihyazımıyla siyasî faaliyet için eğitimi amaçlar. Bu kullandığı</span> <span class="char-style-override-10">pragmatike historia</span> <span class="char-style-override-9">kavramıyla aslında her tarihçi­nin uzak-yakın buluşacağı bir durumu ana amaç hâline getirir. İşte Roma’nın tarihyazımına getir­diği ve bütün kavimleri ve bütün çağları kucakla­yan eğilim budur. İlerde İslâm tarihçiliğinin bun­dan yer yer nasıl uzak kaldığını göreceğiz. Eski Yunan ve Orta Zaman İslâm’ının tarihyazımındaki bu ortak saflığına avdet, bir yerde asrımız tarihçisinin hesaba alması gereken bir keyfiyettir.</span></p>

      <p class="Normal para-style-override-3"></p>
    </div>
  </div>
</body>
</html>
