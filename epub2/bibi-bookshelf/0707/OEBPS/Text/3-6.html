<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>3-6.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x3-6.html" xml:lang="en-US">
    <div class="Basic-Text-Frame">
      <p class="x1" id="toc_marker-7" xml:lang="tr-TR">16. Yüzyıl Alman Seyahatnamelerinde Türkiye*</p>

      <p class="Normal para-style-override-3"></p>

      <p class="x2" id="toc_marker-7-1" xml:lang="tr-TR">Hans Dernschwam’ın Günlüğü</p>

      <p class="Normal para-style-override-3"></p>

      <p class="Normal para-style-override-3"><span class="char-style-override-9">Ele alacağımız ilk seyahatname Hans Dernschwam’ın günlüğüdür. Dernschwam 1553’te Avusturya’nın ünlü elçisi Ogier von Busbecq’in maiyetinde İstanbul’a hareket etti. Bu sı­rada İran seferinde olan Kanunî Sü­leyman’la anlaşma yapmak isteyen el­çi Ogier von Busbecq maiyetiyle İstanbul-Kastamonu üzerinden yola çıktı. O dönemde Avusturyalılar Macaristan sorununu çözmek ve Erdel prensinin Osmanlı himayesinde sık sık Slovakya ve Avusturya Burgenland’ına yaptığı akınları önlemek için, ancak elçiler yollayıp yüksek haraç ödeyerek mütareke yapabiliyordu. Bu 8-12 yıllık kısa anlaşmalar­la savaş bir süre kesiliyordu. Bu anlaşmalar tamamıyla Osmanlı devletinin inisiyatifine kalmıştır.</span><span class="char-style-override-11">1</span> <span class="char-style-override-9">1559’da geçici barışı sağlayan bir ahidname el­de eden ve ismi ahidnamede zikredi­len elçi von Busbecq, 1555’te yaptığı yolculuktan başarısız olarak dönmüş­tür. Bu yolculuğun tek dikkat çekici yönü, elçilik grubunda Dernschwam’ın da bulunması ve gezi notlarını bize günlük olarak bırakmasıdır. Heyet Anadolu’ya alışılmış olan Gebze-İzmit-İznik yoluyla değil, Kastamo­nu Pursak-Ankara-Çorum-Elvan Çe­lebi ve Amasya tarikiyle geçti.</span></p>

      <p class="Normal para-style-override-3"><span class="char-style-override-9">Dernschwam bu vesileyle Anado­lu’nun bize bir manzarasını; köylerin ve küçük şehirlerin yapısının ilginç tasvirlerini verebilmektedir. Dern­schwam bu günlüğünü yurduna dön­dükten sonra,</span> <span class="char-style-override-10">Hans Dernschwam’s</span> <span class="char-style-override-10">Tagebuch, Einer Reise, und Konstantinopel und Kleinasen 1553-1555</span> <span class="char-style-override-9">baş­lığı adı altında yayımladı. Gerçekten aydın ve bilgili bir kişi olan Dern­schwam, kendine özgü birtakım tabir­ler yanında devrinde moda olan La­tince, Yunanca söz ve deyimleri bol­ca kullanarak üslûbunu biçimlendir­miştir.</span></p>

      <p class="Normal para-style-override-3"><span class="char-style-override-9">Seyyahın doğum ve gençlik yılları iyi bilinmiyor.</span><span class="char-style-override-11">2</span> <span class="char-style-override-9">1494’te doğmuş ola­cak. Bir Bohemya Almanı olduğu açıktır. 1507’de Viyana Üniversitesi’nde bulunmuş.</span><span class="char-style-override-11">3</span> <span class="char-style-override-9">Asıl önemlisi 1512-1515 yıllarında Macaristan’da prenslik sarayında ünlü hümanist Hieronymus Balbi’nin hizmetine girmiş­tir. 1530’larda Macaristan ve Transilvanya’da arkeolojik merkezleri gezip kitabeleri kopya etmiş ve yayımlamış­tır. Gerçekten seyyahın klasik filolo­ji bilgisi sağlamdır ve Anadolu gezisinde de arkeolojik yönden değerli olacak kitabe kopyaları almıştır. An­cak ileride de göreceğimiz gibi, seyyah antik çağ Anadolu siteleri hakkında önemli yanlışlar yapıyor ki, Ankara şehri hakkında yazdıklarında bunu görmek mümkündür. Babinger’in Dernschwam’ın Macaristan’daki fa­aliyeti hakkında bize söyledikleri önemlidir. Macaristan bu dönemde tarihinin en şaşaalı dönemini yaşıyor­du ve Orta Avrupa’da İtalyan Röne­sans kültürünün en etkili temsilcisiy­di.</span></p>

      <p class="Normal para-style-override-3"><span class="char-style-override-9">Macar Kralı Matyos Corvinus’un Viyana’yı fethedip (1485) orayı mer­kez yapmasından ve tekrar kaybetmesinden sonra, Budin ve Viyana ilişki­leri bütün Tuna boyunu kapsayan bir canlılığa ulaşmıştı. Hattâ aralarında ilmî ve edebî ilişkilerin bile sıklaştığına, ortak çalışmalar yapıldığına bir delil olarak “Literaria Danubia” adlı cemiyeti söyleyebiliriz. Dernschwam’ın da bu çevrede yetişmesi ve yakla­şan Türk etkilerine karşı aynı ortak kaygı ve ilgiyi duyması bir rastlantı değildir. Hümanist kültürünün yanı başında madencilik ve ticaret dalın­da da seçkin bir uzman olmalıdır. Ba­binger’in verdiği bilgiye göre, 1525’te ünlü banker, işadamı Anton Fugger’in yanına girdi. Transilvanya madenlerinde çalıştı. 1553’te bu becerikli adam Busbecq’in maiyetinde, söylediğimiz gibi İstanbul’a hareket etti.</span><span class="char-style-override-11">4</span> <span class="char-style-override-9">Bütün yetişme tarzı, bilgisi ve beceri­leriyle tam bir yeniçağ Avrupalısı olan Dernschwam’ın, Türkiye gezisinde de başka seyyahlardan daha farklı ger­çekleri tesbit ve not edeceği muhak­kaktır. O yüzden eseri ilginç bir kay­nak olmuştur.</span></p>

      <p class="Normal para-style-override-3"></p>

      <p class="x2" id="toc_marker-7-2" xml:lang="tr-TR">16. Yüzyılda Ankara</p>

      <p class="Normal para-style-override-3"></p>

      <p class="Normal para-style-override-3"><span class="char-style-override-9">Dernschwam elçilik heyetiyle bir­likte geçtiği Ankara şehri hakkında önemli şeyler bildirmekte, gerek şeh­rin mekân organizasyonu, gerek bi­naları hakkında yazmaktadır. Bun­dan başka bölgenin ünlü bir faaliyet dalı olan sof dokumacılığının tekni­ği ve bu üretimin şehir ve köylerdeki yaygınlığı hakkında fikir edinmemize yarayan gözlemleri vardır. Dernschwam, Ankara’nın binalarını şöyle anlatır: “Sokaklar dar olup, evler kerpiçtir ve damsızdır. Sadece toprak­la örtülmüştür. Şehrin dışında mezar­lar ve mermer mezar kitabeleri var. Bu civardaki yapı temellerinden gö­rülüyor ki, şehir bir zamanlar daha büyüktü.”</span><span class="char-style-override-11">5</span> <span class="char-style-override-9">Şehirdeki Iulianus sütunundan, Augustus mabedinden bahsediyor. Bugün Çankırı Caddesi kenarında bulunan Roma hamamlarını bir saray sanıyor ve Palatio diye söz ediyor.</span></p>

      <p class="Normal para-style-override-3"><span class="char-style-override-9">Dernschwam, Ankara’ya yarım mil uzaklıktaki Meryem Ana Kilisesi ve manastırından da söz ediyor. “Bu eski bir Rum kilisesidir. Dört beş yarı ca­hil Ermeni keşişi oturur. Hepsi top­tan kötü bir kulübede yaşarlar. Bir de piskoposları var, cahil bir köy papazından beter,”</span><span class="char-style-override-11">6</span> <span class="char-style-override-9">diyor. Dernschwam, Gregoryen Ermeni manastırını Rum Ortodoks kilisesiyle özdeşleştirmiş ol­sa gerek. Ancak bizce önemli olan, Doğu Kilisesi mensublarını küçümse­yişidir. 16. yüzyıl Avrupa’sında Pro­testan veya Katolik, Cizvit veya Kalvinist olsun, ruhban sınıfı da cemiye­tin yeni entelektüel hayatına ayak uydurmuştu. Doğu din adamlarının bil­gi seviyesinin bu şekilde eleştirilmesinde gerçek payı vardır. (Nitekim 10. asırda Bizans’a gelen Piskopos Liutprand de Cremona bütün Kato­lik taassubuna rağmen, ruhban hak­kında 16. yüzyılın seyyahlarına benzeyen eleştirilerde bulunmamıştır.) Eserinin bir başka yerinde: “Türkler tarih bilmezler, ibadetleri Arabcadır. Rahiblerini anlamazlar, tıpkı bizim­kilerin papazların Latincesini anlamadığı gibi,”</span><span class="char-style-override-11">7</span> <span class="char-style-override-9">der. Bu, yazarın reformist kiliseye mensubiyetinden ileri gelir.</span></p>

      <p class="Normal para-style-override-3"></p>

      <p class="x2" id="toc_marker-7-3" xml:lang="tr-TR">Sof İmalâtı</p>

      <p class="Normal para-style-override-3"></p>

      <p class="Normal para-style-override-3"><span class="char-style-override-9">Dernschwam’ın sof imalâtı ve tek­niği hakkındaki gözlemleri kitabında önemli yer tutmaktadır. Ahalinin sofçuluk ve keçe imaliyle geçindiğini söy­ler. Ankara’da sırf sof yıkamakla ge­çinenler ayrı bir lonca teşkil etmek­tedirler. (Bunlara sof perdahçısı, sof yunucusu denirdi.) Seyyah bir sof imalâthanesini anlatıyor: “Burada iki kazan, iki de pres vardır. Bundan baş­ka bir küçük pres daha bulunmakta­dır. Islanmış sofu yedi kişi bir cende­rede ezmektedir. Bu tıpkı Viyana’daki şarabcıların aletine benziyor. Alet­ler çok ibtidaîdir. Bunlardan daha kötüsü olamaz,”</span><span class="char-style-override-11">8</span> <span class="char-style-override-9">demektedir. Manifaktüre geçen ve gelişen Avrupa teknolojisini yakından tanıyan yazarın bu küçümsemesi ilginçtir. Dernschwam’ın her alanda mevcut tekno­lojiyi küçümsediğini görüyoruz.</span></p>

      <p class="Normal para-style-override-3"><span class="char-style-override-9">Sofçuluk ve bunun için gerekli fa­aliyetlerin bölgede nasıl yaygın olduğunu notlarında sık sık görmekteyiz.</span></p>

      <p class="Normal para-style-override-3"><span class="char-style-override-9">Nitekim uğradığı bir köy olan Kutilin’de (muhtemelen Kurtini) kadın­lar ücret karşılığı şehirdeki sof imalâtçıları için tiftik yünü eğirmektedir­ler. Onun misafir kaldığı evin sahibesi de bu yünlerden eğirip mavi renge bo­yamaktadır.</span><span class="char-style-override-11">9</span> <span class="char-style-override-9">Nitekim Ankara civa­rında geçtiği birtakım köylerde de ahalinin hayvancılıkla uğraştığını ve şehre satmak için tiftik ipliği eğirdiklerini; bundan sof (</span><span class="char-style-override-10">Zamlot</span> <span class="char-style-override-9">diyor) ya­pıldığını söyler.</span><span class="char-style-override-11">1</span> <span class="char-style-override-9">Seyyah, kadınların yün eğirmek için kullandıkları aleti (3 parmak uzunluğunda, 1 parmak kalınlığında) gayet kötü bir alet diye tarif eder. Şüphesiz ki geniş miktarda yün eğiren tezgâhlar o devirde Avrupa’da bile ancak Bohemya’ya kadar yayılmıştı. Avusturya bile manifaktüre 17. asır sonunda geçecektir. Önemli olan nokta, Batı manifaktürünün iz­lediği yolun, yani köylerdeki ucuz emekten yararlanmanın başlangıç hâliyle Anadolu’daki üretim merkezlerinin civarında da görülmesidir.</span><span class="char-style-override-11">11</span> <span class="char-style-override-9">Dernschwam gezisi esnasında bir yandan satmak için yün eğiren köylü kadınlarından söz ederken, bir yan­dan da daha uzak köylerden ahalinin az parası olduğunu ve parayı tanımadıklarını söylüyor.</span><span class="char-style-override-11">12</span></p>

      <p class="FOTO" xml:lang="tr-TR"><img alt="1.tif" class="image" height="240" src="../Images/1_fmt.png" width="318" /></p>

      <p class="FOTO" xml:lang="tr-TR"><span class="Normal char-style-override-13" xml:lang="en-US">Schweigger’in seyahatnamesinden: İstanbul’un ünlü tarihî sütunları.</span></p>

      <p class="Normal para-style-override-3"></p>

      <p class="x2" id="toc_marker-7-4" xml:lang="tr-TR">Anadolu’da Köy Hayatı</p>

      <p class="ARA-BASLIK" xml:lang="en-GB"></p>

      <p class="Normal para-style-override-3"><span class="char-style-override-9">Dernschwam köy hayatını şöyle anlatmaktadır: “Köylülerin evleri ahır gibidir. Bodrum, sofa, oda, cam­lı pencere yoktur. Kilit, anahtar, ta­bak, kandil, bardak, yatak örtüsü, masa, sıra yok. Onun için yerde otu­rur ve uyurlar.”</span><span class="char-style-override-11">13</span> <span class="char-style-override-9">“Size oturmak için eski bir halı ikram eden kendisini efendi sanır. Masa örtüsü ve peçe­te yoktur.”</span><span class="char-style-override-11">14</span> <span class="char-style-override-9">Genellikle pencere ca­mı ve birkaç odalı ev, Kuzeybatı Av­rupa şehirlerinde bile geç ortaçağda yaygınlaştı. 15. yüzyıl Tuna bölgesi köylü evlerinin de Dernschwam’ın anlattığı bu evlerden pek farkı yoktu. Tarımda modernleşen teknoloji­nin, ulaşımda ise at ve arabanın kul­lanıldığı, düzgün yollara sahib, üretimde de lonca sistemini terk etmiş ve geniş pazar için ucuz üretime geçen ülkelerin, yani 16. yüzyıldaki Kuzey­batı Avrupa’nın hayat tarzı ve tüke­tim normlarına göre 16. yüzyıl Anadolu’su çok farklı bir yerde olmalıydı.</span></p>

      <p class="Normal para-style-override-3"></p>

      <p class="x2" id="toc_marker-7-5" xml:lang="tr-TR">Köylünün Yetersiz Beslenmesi</p>

      <p class="ARA-BASLIK" xml:lang="en-GB"></p>

      <p class="Normal para-style-override-3"><span class="char-style-override-9">Dernschwam Anadolu’da kırsal nüfusun beslenme konusu üzerinde de duruyor. “Kır ahalisi nadiren et yer, bunun için bir koyun veya ke­çinin hastalanması ve kesilmesi lâzımdır. Umumiyetle zorba (çorba) dedik­leri bizim</span> <span class="char-style-override-10">suppe</span><span class="char-style-override-9">ye benzeyen bir ye­mekleri vardır, ekşi ve tuzludur. Bu­nun için herkes kuşağında bir kaşık taşır.”</span><span class="char-style-override-11">15</span> <span class="char-style-override-9">(Seyyah burada tarhanayı kastetmektedir.) Bundan başka ek­meğin her yerde çok ucuz, fakat kötü kalitede olduğunu söylemektedir.</span><span class="char-style-override-11">16</span> <span class="char-style-override-9">Genellikle bu hüküm diğer bazı seyyahlarda da görülür. Meselâ, 18. yüz­yılda da durumun aynı olduğunu D’Ohsonn’dan öğreniyoruz. Ekme­ğin yerine patatesin ikame edilmedi­ği bir yerde bu durum normaldir. Batı Avrupa ülkelerinde patates ekimi ve tüketimi yeni çağların önemli yeniliklerinden biridir.</span></p>

      <p class="Normal para-style-override-3"><span class="char-style-override-9">Bizce Dernschwam’ın en ilginç göz­lemleri tarımsal teknoloji alanında­dır. Gerçi seyyah bize çok bilinmedik şeyler söylemiyor, ancak onun gördükleri karşısındaki tutumu ilginçtir. Seyyah geçtiği köylerde gördüğü alet­lerden düveni anlatıyor. “Bunlar ha­sadı sapından bizde olduğu gibi ayı­ramazlar. İki tahtayı bir araya getire­rek altına keskin çakmaktaşları çakmışlardır. Bunu iki öküze bağlayarak üstünde etrafı dönerler ve ürünü ezerek keserler.” Dernschwam düveni tanımamakta ve hayretle anlatmakta­dır. Bir resmini de çizmiştir. Seyyah karasabana da küçümser bir edayla bakıyor. “Sabanları (</span><span class="char-style-override-10">Pflug</span><span class="char-style-override-9">) çok kö­tü. İki öküzle çekiliyor,”</span><span class="char-style-override-11">17</span> <span class="char-style-override-9">demektedir. Bunun da bir resmini çizmiş­tir. Bütün bunlar tarımda teknolo­jik devrimini yapan bir sistemin ada­mı için gerçekten de şaşılacak ve küçümsenecek aletlerdir. Gördüğü kadarıyla hayvancılığı da küçümse­mektedir. “Türkler hayvanları kuru otla besler, bu bizde işe yaramaz şey­dir. Başka yemi katır ve develere veriyorlar,”</span><span class="char-style-override-11">18</span> <span class="char-style-override-9">diyor. Tabiatıyla bu dönemde Avrupa’nın kuzey kesiminde büyükbaş hayvancılık artık daha ge­lişmiş usullerle yapılmaktaydı. Tarım teknolojisi ve hayvancılık Tuna boyu ülkelerinde henüz geri bir aşamadaydı. Örneğin, Avusturya’da ve Hırva­tistan’da 18. asır ortalarına kadar ahırlar son derecede ibtidaî ve mera­lar verimsizdi.</span><span class="char-style-override-11">19</span> <span class="char-style-override-9">Keza demircilik ve tarımsal teknoloji inkılâbı da ancak 17. yüzyıl sonlarından itibaren başlamıştı.</span><span class="char-style-override-11">20</span></p>

      <p class="Normal para-style-override-3"></p>

      <p class="x2" id="toc_marker-7-6" xml:lang="tr-TR">Salomon Schweigger’in İstanbul İzlenimleri</p>

      <p class="Normal para-style-override-3"></p>

      <p class="Normal para-style-override-3"><span class="char-style-override-9">Dernschwam’ın seyahatnamesindeki bu ilginç noktaları özetledikten sonra ikinci seyyahımız Salomon Schweigger’in Türkiye seyahatnamesine bakabiliriz. Schweigger İstanbul dışında, Suriye, Kudüs ve Mısır’a da geçmiştir. Ama eserinin önemli bir bölümü İstanbul’da gördükleri hak­kındadır ve ilginç mülâhazaları vardır.</span><span class="char-style-override-11">21</span></p>

      <p class="Normal para-style-override-3"><span class="char-style-override-9">Bu eserin orijinal baskısı, 1961’de Avusturya Devlet Arşivi uzmanlarından Rudolf Neck tarafından bir ön­sözle, tıpkıbasım hâlinde yayımlan­mıştır.</span><span class="char-style-override-11">22</span> <span class="char-style-override-9">Salomon Schweigger 1551’de Haigerloch’ta doğdu. Schwebenli bir Protestan papazıdır. 1576’da Graz’a geldi ve Protestan asilzade Joachim von Sinzendorff’un hizmetine girdi. İmparator Rudolf II, Sinzendorff’u 1571’de İstanbul’a sefir tayin edince, Schweigger onun maiyetinde Türkiye’ye hareket etti. Gran (Esztergon)-Belgrad-Niş-Filibe ve Edirne yo­luyla İstanbul’a geldiler. Yol boyu gördüklerini kaydetti. İstanbul’dan uzun boylu söz eder. Eserin ikinci kıs­mı İstanbul anılarına ayrılmıştır. Re­simlerle süslediği bu seyahatnamesi, 1608 yılında Nürnberg’de</span> <span class="char-style-override-10">Eine newe Reyssbesscreibung auss Theutschland nach Contantinopel und Jerusalem</span> <span class="char-style-override-9">başlığı altında neşredildi. Schweig­ger’in de kendine has bir</span> <span class="char-style-override-10">ortographie</span><span class="char-style-override-9">’si vardır ve “Neuhoch Deutsch” denilen yeni zaman yüksek Almancasında yazar. Ancak Dernschwam derecesinde bilgin bir kişi olmayan Schwe­igger’in gerek Latince ve Yunanca de­yimlerde, gerekse coğrafya ve tarih bilgisinde önemli hataları vardır. Bazı menkıbelerin ve rivayetlerin etkisi al­tında kaldığını da ekleyelim. Schwe­igger’in bu özellikleri, onun Dern­schwam ve Gerlach ayarında bir eser meydana getirmesini önlemiştir. Biz, bu yazının ekinde, Schweigger’in İstanbul hakkında yazdıklarının bir kıs­mını çevirerek veriyoruz.</span></p>

      <p class="Normal para-style-override-3"></p>

      <p class="x2" id="toc_marker-7-7" xml:lang="tr-TR">“Çok Karılı Evliliğe Pek Az Rastladım”</p>

      <p class="Normal para-style-override-3"></p>

      <p class="Normal para-style-override-3"><span class="char-style-override-9">Schweigger’in İstanbul’da bulun­duğu sıralar, hareketli bir dönemdi. İstanbul’da İspanya, Venedik ve Fransız sefaret heyetlerinin yanı sıra, 1578’den itibaren yepyeni stratejiyle işe girişen İngiliz sefaret heyetleri de faaliyete geçmişti. Avusturya ise normal daimi delegasyonundan baş­ka, yıllık vergileri vermek, kısa süre­li mütarekeler yapmak için fevkalâde elçilik heyetleri de gönderiyordu. Schweigger bu karışık atmosferden çok, gördüklerini nakletmekle yetin­miştir. Schweigger’de gördüğü şeylere karşı eleştirel bir bakış olup, zaman zaman kendi çevresi ile karşılaştırma­lar yapmaktadır. Bu bakımdan onun İstanbul’da gördüklerini ve yargılarını ele almakta fayda vardır. Bu ara­da ilginç bir gözlemi de epey uzun boylu durduğu aile hayatı üstüne: “Bunlarda aile hayatı bizden pek farklı değildir. Çok karılı evliliğe pek az rastladım.”</span></p>

      <p class="Normal para-style-override-3"></p>

      <p class="x2" id="toc_marker-7-8" xml:lang="tr-TR">İstanbul’da Konutlar</p>

      <p class="Normal para-style-override-3"></p>

      <p class="Normal para-style-override-3"><span class="char-style-override-9">Schweigger bu çevirdiğimiz bölüm­de şehrin özel ve kamusal binaları üzerinde çok durmaktadır. Seyahat­namenin ilginç bir bölümünü teşkil eden bu tasvir ve görüşler bize 16. yüzyılın Batı Avrupa’sı ile bir karşılaş­tırma yapma olanağını veriyor. Seyyahımız şehrin evlerinin yapımında kullanılan malzemeden yapı tekniğine ve evlerdeki yaşam tarzına kadar her şeyi eleştiriyor. Konforlu ve geniş kâgir yapılar 16. yüzyıl Avrupa’sında canlı bir ticaret ve manifaktür sayesinde gelişen burjuva sınıfının hayat tarzının ifadesi olmuştu. Sermaye hareketlerinin hızlanması, toplumda ye­ni sınıfların statü sahibi olma çabası, gösterişçi harcamaları artırmış, tü­müyle tüketim normlarını değiştirmişti. Bu, inşaatta da yeni teknikleri ve yeni malzemeyi yaratmıştır. Nite­kim Schweigger’in “bizde 200-300 guldene olacak bir ev burada birkaç katına mal oluyor,” demesi bundan­dır. Şehirlerarası ulaşım araçlarında bir değişme olmamıştı ve aynı durum şehir içi ulaşımda da söz konusuydu. İnşaatlar bu nedenle pahalıya çıkı­yordu ve daha ucuz malzeme kullan­mak gerekiyordu. Schweigger’in bu eleştirileri daha başka seyyahlar tarafından da yinelenmiştir. Özellikle 19. yüzyılda İstanbul’a gelen Moltke, Türklerin özel konutlarını çok tenkid eder.</span><span class="char-style-override-11">23</span> <span class="char-style-override-9">Gerçekte özel konutlar Batı Avrupa’da 14. yüzyılda, Tuna boyu ülkelerinde de 16. yüzyıl ortalarına kadar farklı değildi. Ancak bu devir­lerde tarımsal zenginleşme, ticaret ve sermaye birikiminin hızlanmasıyla değişen tüketim normları önce bu alanlarda görülmüştür.</span></p>

      <p class="Normal para-style-override-3"></p>

      <p class="FOTO" xml:lang="tr-TR"><img alt="2.tif" class="image" height="289" src="../Images/2_fmt.png" width="318" /></p>

      <p class="FOTO" xml:lang="tr-TR"><span class="Normal char-style-override-13" xml:lang="en-US">Schweigger’in seyahatnamesinden: Hıristiyan tutsakların evleri. Galata’nın dışında, Tarabya’nın karşısında [?]<br />
      Tophane adı verilen bölgede, düzensiz ve art arda yığılmış yüz kadar evde, savaş tutsağı Hıristiyanlar oturmaktaydılar.</span></p>

      <p class="Normal para-style-override-3"></p>

      <p class="Normal para-style-override-3"><span class="char-style-override-9">Bu devirde Türk şehirlerinde bu tür sade konut binalarının yaygın olması, yangın ve zelzeleden korunmak ve zenginliği göstermemek içindir.</span></p>

      <p class="Normal para-style-override-3"><span class="char-style-override-9">Büyük servetlerin görülmediği bir yerde ahalinin yangınlarda kül olacak bir evi mütevazı şekilde inşa ettirmesi normaldir. Bundan başka statü sağ­lamak için gösterişçi tüketim yapmanın akıllıca bir iş olmadığı; servet sa­hibi olduğunu göstermenin hiçbir ya­rarı bulunmadığı, tersine külfetler yüklediği açıktır. Bu dinî kanaatkârlıkla ilgili değildir. Gerçekte her dinin tüketimi kısıtlayan görüşleri vardır. Bu sermaye hareketinin yoğunluğu, servetlerin dağılımı ve güvencesiyle il­gili bir sorundur.</span></p>

      <p class="Normal para-style-override-3"><span class="char-style-override-9">Nitekim İstanbul, Bizans devrinde de tüm olarak ahşap binalardan olu­şuyordu. Bu nedenle bugüne kadar bir-iki saray kalıntısı ve mabedden baş­ka bina kalmamıştır. Ayrıca Nika İs­yanı gibi ayaklanmalarda çıkan yan­gınların çabucak yayılması bunu gösteriyor.</span><span class="char-style-override-11">24</span></p>

      <p class="Normal para-style-override-3"></p>

      <p class="x2" id="toc_marker-7-9" xml:lang="tr-TR">Kamu Binaları</p>

      <p class="Normal para-style-override-3"></p>

      <p class="Normal para-style-override-3"><span class="char-style-override-9">Schweigger, özel konutların bu durumuna karşılık, İstanbul’un kamu­sal binalarının güzellik ve görkemine değinmektedir. Ona göre bu binalar­daki şaşaa ancak riyakârlara ve sahte dindarlık taslayanlara özgüdür; gerçek müminler bu işte gevşek ve ihmalkârdır ve paralarını faydalı işlere yatırırlar. Schweigger böylece kamu­sal gelirlerin bir merkezde toplanıp kamu binalarına bolca harcandığı toplumsal mekanizmaya bir yeniçağ Avrupalısının anlayışıyla bakar. Bu gibi gösterişçi binalara para yatırmayı ihmal eden hakikî müminler(!) yeni zamanların tüccar toplumlarıdır. Şe­hir idareleri parayı güzel bir kilise için harcayacağına, yeni bir liman yapmaya veya karayolunun onarımına ya­hut diğer yatırımlara ayırmayı tercih etmektedir. Yeni çağların parayı pa­ra çekmek için harcayan müminleri, kendi kişisel konforunu sağlamak konusunda cömerttirler, bu anlayışı Schweigger’de görüyoruz.</span></p>

      <p class="Normal para-style-override-3"></p>

      <p class="x2" id="toc_marker-7-10" xml:lang="tr-TR">Hem Ev Hem İşyeri</p>

      <p class="Normal para-style-override-3"></p>

      <p class="Normal para-style-override-3"><span class="char-style-override-9">Seyyahın ilgisini çeken bir diğer ko­nu, çocuk okullarının bu işe ayrılan bir binada değil de, mekteb hocasının evinde olmasıdır. Esasen bu durum Türk şehirlerinde sırf okul için değil, vakıf kurumların dışında resmî dai­reler için de söz konusudur. Mahke­me, kadı’nın evindeydi. Hattâ çeşit­li yüksek memurlar belli bir binada değil, kendi evinde çalışırdı. Henüz birtakım ilişkilerin yeterince anonimleşmediği ve yüz yüze ilişkiler olarak devam ettiği, kamu kurumlarının merkantilist bir toplumdaki düzeye ulaşmadığı bir ülkedeki gelenek ve kurumlar, merkantilist Avrupalı için kuşkusuz ilginç görünümde olacaktı.</span></p>

      <p class="Normal para-style-override-3"><span class="char-style-override-9">Bedesten’den hayranlıkla bahseden Schweigger, burada da farkında ol­madan ilginç bir karşılaştırma yapı­yor. Burada satılan ve işlenen şeylere hayran kalıyor ve elişçiliğinin çok ince olduğundan, kumaşların Avrupa’daki gibi düz renklerde olmayıp çeşitli renk ve desenlerden oluştuğundan, deri ve diğer eşyanın da böyle ol­duğundan söz ediyor. Manifaktür ti­pi üretim, Avrupa ürünlerinde bu tür ince işçiliği yok etmişti. Daha ucuz, düşük kaliteli ve her türlü elişçiliğini asgarîye indiren bir üretimle, lonca üretiminin farkı burada ortaya çıkar. Bir Batı Avrupa kentinde çarşı, bu de­virde pahalı olmayan fakat bol ma­lın bulunduğu yerdir. Onun için Bedesten’in seyyaha bir prenslik kadar zengin görünmesi mübalâğa değildir. Bedesten gerçekten lüks mallara yö­nelik ticaretin görülebileceği yerdi. Nitekim orta çağlarda kumaş boya­ma zanaatının çok gelişmesi, el dokuması kumaşların eskimemesinden ileri gelen bir gereksinimi karşılamak içindi.</span></p>

      <p class="Normal para-style-override-3"><span class="char-style-override-9">Hanlardan ve yol üstü konaklama tesislerinden de söz eden Schweigger, bize yeni bir bilgi vermiyor, bu konu­lar sadece onun kendisi için ilginçtir. Uzun mesafe ticaretinin at ve araba teknolojisine ve dolayısıyla lüks emtiadan daha zarurî ve çeşitli ucuz mamulâta çevrildiği, yolların düzeldiği ve yol üstü konaklama tesislerinin gelişip her türlü hizmet arzının arttığı merkantilist Avrupa’da böyle beda­va vakıf-hanlar ve kervansaraylar görülmezdi.</span></p>

      <p class="Normal para-style-override-3"></p>

      <p class="FOTO" xml:lang="tr-TR"><img alt="3.tif" class="image" height="497" src="../Images/3_fmt.png" width="375" /></p>

      <p class="FOTO" xml:lang="tr-TR"><span class="Normal char-style-override-14" style="font-size:1.33em;" xml:lang="en-US">Schweigger’in seyahatnamesinden: Üstte, bir hamamın iç görünüşü; altta,<br />
      Aleksios Komnenos’un mezarı.</span></p>

      <p class="Normal para-style-override-3"></p>
    </div>
  </div>
</body>
</html>
