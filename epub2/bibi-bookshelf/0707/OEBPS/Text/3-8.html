<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>3-8.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x3-8.html" xml:lang="en-US">
    <div class="Basic-Text-Frame">
      <p class="x1" id="toc_marker-9" xml:lang="tr-TR">Avrupalı Seyahatnamelerinde Türkiye ve Türkler*</p>

      <p class="Normal para-style-override-3"></p>

      <p class="Normal para-style-override-3"><span class="char-style-override-9">Şark ülkeleri üzerine yazılan Batılı seyahatnameler, bir tarih ver­mek gerekirse Haçlı Seferleri sonrasına rastlar ve kuşkusuz mahiyetçe antik dönemin ve ortaçağların seyahatnamelerine göre çok farklıdır­lar. Fakat yeniçağ Avrupalılarının seyahatnameleri, dünya seyahatname literatürü içinde kalabalık bir miktara ulaşmış olup, tarihçilik için vazgeçilmez kaynaklardandır. Tarihçiliğin babası Herodot aslında bir seyyahtır. Ortaçağların Arab İbn-i Fadlan ve İbn-i Batuta gibi seyyahlarının seyahatnameleri geniş bilgi verir. Ama asıl Mesudî ve İdrisî gibi Arab coğrafyacıların eserleri nitelik yönünden günden güne yapılan araştırmalarla şaşırtıcı derecede ilginç bilgiler elde edilen kaynaklardır. Ortaçağlar ve yeniçağların Batı Avrupalı seyahatnamelerinin Şark üzerine bilgi verdikleri kadar, asıl ilginci Batılı insanın dünya görüşünü ve mantalitesini yansıtan kaynakları olmalarıdır.</span></p>

      <p class="Normal para-style-override-3"><span class="char-style-override-9">Demek ki bu kaynaklar özellikle 13. yüzyıldan beri, Doğu insanı­nın içinde bulunduğu ve bize, kendisinin yazılı olarak tasvir etmesi için bir neden olmayan günlük yaşam ve âdetlerin, yabancılar tarafın­dan tasvirini verir. Bu özellik, Batı ülkeleri hakkındaki Doğulu seyahatnameler için de geçerli bir özelliktir. Nitekim 17. yüzyılın ünlü Os­manlı seyyahı Evliya Çelebi’nin</span> <span class="char-style-override-9">Orta Avrupa hakkındaki gözlemleri ve 18. yüzyıl Osmanlı elçilerinin Fransa, Almanya, Avusturya ülkeleri hakkındaki sefaretnameleri, şimdi Batı tarihçiliği için önem arz eden kaynaklar hâline gelmiştir. Kuşkusuz bu sonuncular içtimaî ve kültü­rel tarih kaynağı olarak belki Avrupa tarihçiliğine yeni bilgi getirmez, ama o cemiyetin görünümünün yabancı bir mantalite tarafından de­ğerlendirilmiş olması ilginçtir. Bunlarla biz aslında 18. yüzyıl insanı­nın dünya görüşünün esaslarını ve dış dünyaya bakışındaki boyutu ve değişmeleri de öğrenmekteyiz. Bunun gibi Batı Avrupalı seyahatnamelerde de 15.-17. ve 18.-19. yüzyıl dönemlerinde Şark için ya­zılanlar bize hem bazı alanlarda değerli maddî bilgiler vermekte, fakat asıl ve ikinci bir boyut olarak Oksident (Batı) adamının bu dönem zarfında geçirdiği dünya görüşü (</span><span class="char-style-override-10">Weltanschauung</span><span class="char-style-override-9">) ve mantalite değişikli­ğini yansıtmaktadır. Şu halde Şark üzerine Avrupalı seyahatnameler bu anlamda Batılının dünya görüşünün tarihinin anlaşılması için da­hi birinci derecede önemli kaynaklardır. Avrupa insanının dünya görü­şü ve mensubu olduğu kültürel çevrenin (</span><span class="char-style-override-10">Kulturkreis</span><span class="char-style-override-9">) anlaşılması bakımından bu belgeler bizim için önemlidir; çünkü örneklerinden göreceğimiz üzere Batı adamının Şark’a bakışı ve mantalitesi 15.-16. yüzyıl­da farklıdır. 17.-18. yüzyılda ise değişen bir zihniyet ve Avrupa-merkezcilik göze çarpmaktadır. 19. yüzyılda ise artık daha farklı bir Avrupa egzotizmi göze çarpmaktadır. Bu yüzyılın seyahatname kala­balığı ise binlerle ifade edilir ve sistematik bir yönden tasnife tabi tutularak değerlendirilmesi de o açıdan güçtür. Özellikle Osmanlı İmparatorluğu’nun Şark ve Garb eyaletlerinin ayrı dinler ve ayrı etnik unsur­ları barındırdığını düşünürsek, bu işlemin müstakil bir ilmî çalışma sahası olarak ele alınması kaçınılmazdır. Oysa bu alana, henüz el atıl­maktadır.</span></p>

      <p class="Normal para-style-override-3"><span class="char-style-override-9">15. ve 16. yüzyılda Anadolu’dan geçen Avrupalı seyyahların notlarına baktığımızda; bu bir yüzyıllık süre içinde Avrupa insanının tavrında ve bakışında bir değişiklik geçirdiğini görürüz. 15. yüzyılda Anadolu ve Bizans başkenti Konstantinopolis’ten geçen Bertrandon de la Broquire’ın</span> <span class="char-style-override-9">gözlemleri sadece bir Batı Avrupalının Doğu’daki göz­lemleridir.</span><span class="char-style-override-11">1</span> <span class="char-style-override-9">İspanyol Clavijo ve hattâ Alman Schiltberger de öyledir. Böl­ge hakkında kendi gözlemlerine dayanan bilgiler aktarırlar. Toplumla­rı gözleyişlerindeki değer yargıları bir ölçüde Batı Hıristiyan âleminin gözlemidir. Ama henüz bu toplumların kültürel dokusunu kendi kül­türel dünyalarına göre yargılamaları söz konusu değildir. 16. yüzyıl­da durum biraz değişir. Bu dönemin Batı Avrupalısı artık yeni bir dün­ya görüşünün Protestan inanışın ve Protestan bir hayat tarzının men­subudur. Hattâ dini Protestan olmasa bile, tarz-ı hayatı, düşünüşü, ka­mu hayatının düzenlenişine ilişkin prensipleri bu kalıplar içindedir. Şark artık sadece Müslüman dünya olarak görülmez. Şarklıların hayatı ve kültürü yargılanmaya başlanır. Çoğunlukla Şark’ın Hıristiyanları da bu Batılı Hıristiyanların dilinden kurtulamaz. Batı Avrupa artık dünyaya kendine özgü değer yargılarıyla bakmaya başlamıştır. Bu 16. yüzyılda henüz safdil ve bazen sevimli kalıplarla ortaya konan, ama daha sonraki yüzyıllarda ise yeni kavramlarla ve sistematik bir yöntem ve üslûbla yerini değiştirecek bir tarzdır.</span></p>

      <p class="Normal para-style-override-3"><span class="char-style-override-9">Bugün için Türkiye’yi anlatan ve matbaanın icadıyla ortaya çıkan seyahatnamelerden ilki Schiltberger’inkidir. Hans Schiltberger 1396 Niğbolu Savaşı’nda Türklere esir düşmüştür. Esareti uzun sürmüş ve seyahatnamenin ilk baskısı 1476’da Augsburg’da çıkmıştır. Eserinde Tatar lehçesinde bir</span> <span class="char-style-override-10">pater noster</span> <span class="char-style-override-9">duası bile yer alır. Schiltberger’in seyahatnamesi bir gözlemler bütünüdür. Dile merakı ve sayısız örnekler bunu gösterir. 16. yüzyılın ortalarında 1553-55’te ünlü Busbecq ile elçilik heyetinde gelen Hans Dernschwam ise bir iş adamıdır.</span><span class="char-style-override-11">2</span> <span class="char-style-override-9">Anadolu’nun ye­meklerini tarif eder. Patlıcan dolmasının nasıl yapıldığını, beğenmedi­ği yoğurdu, Anadolu köylülerinin içtiği tarhana çorbasını anlatır. Zira­at için kullanılan karasabandan söz eder, resmini çizer. Ankara civarın­da sof üretimi, tiftik yünü eğiren kadınlar hakkında bilgi verir.</span><span class="char-style-override-11">3</span> <span class="char-style-override-9">Bura­da belki artık Avrupa’ya göre geri kalan bir teknolojiye antropolojik ba­kış ve hattâ ayrı bir kültür çevresini eleştiri vardır. Bir yüzyıl içerisinde Avrupa’da dış dünyayı küçümseyen, bir Rönesans adamı tipi ortaya çıkmıştır artık. Bazı yerlerdeki antik kalıntılardan da söz eder. Dernschwam’ın seyahatnamesi sadece 16. yüzyıl için bilgi veren bir kaynak de­ğil, Avrupalının Doğu’ya bakışı için de başvurulacak bir metindir. Dernschwam’dan kırk sene sonra Osmanlı ülkesine gelen Salomon Schweigger ise bu Reformasyon devri Avrupalı mantalitesinin ve Türk’e ba­kışın daha tipik bir temsilcisidir. Schweigger, Schwebenli bir Protestan papazıdır ve elçi Joachim von Sintzendorff’un maiyetinde misyon papazı olarak 1578’de Türkiye’ye gelmiştir.</span><span class="char-style-override-11">4</span> <span class="char-style-override-9">Kendisinin tarih ve coğrafya bilgisi, zanaatlar hakkındaki bilgi birikimi Dernschwam’a göre eksiktir ve eğitim düzeyi de düşüktür. Ama bu özellikteki bir ortalama insanın, her sahifede açığa vurduğu Müslüman dini düşmanlığını belirleyen sloganlar dışında, çevreye bakışı da ilginçtir ve bu görüşler bizim Röne­sans Avrupalısını tanımamızı ve onların sadece Doğu’ya değil, dünyaya bakışlarını anlamamıza da yardım eder. Kültür çevresi, ayrılığın en önemli unsurdur. Çünkü örneğin Schweigger’in Müslümanların dini hakkındaki yobazca tenkitleri, 17. yüzyıl ortasında ülkemize gelen Jean Thévenot’da görülmez.</span><span class="char-style-override-11">5</span> <span class="char-style-override-9">O, din hakkında daha meraklı gözlemci ve bir aktarıcıdır. Ama o da mezarlıklar ve Türklerin âdetleri, özellikle cin­sel yaşamları üzerinde fantezi ve safdillikten kurtulamaz. Kültürel çev­re farkı, insanları soğukkanlı hükümler vermekten alıkoymaktadır.</span></p>

      <p class="Normal para-style-override-3"><span class="char-style-override-9">Örneklerimize Schweigger ile devam edelim. Schweigger’in Türk yaşamına dair görüşlerine İstanbul evlerini tasvir edişiyle başlayalım. Schweigger Türk evlerinin, basit malzemeden ve kötü olarak inşa edildiğini söyler. Hattâ, “paşaların evleri bile bizdeki dilenci kulübeleri gibi görü­nür,” der. Çünkü kaybedecek bir şeyi olmadan harbde canını verecektir. Buna karşılık cami, medrese, fakirlere aş dağıtılan imaretlerin muhte­şem mimarisini övmekle birlikte; “bütün ikiyüzlü dinsizler gibi Tanrı’yı böyle aldatacaklarını sanıyorlar,” der. Burada bir dinsel fanatikten çok, bir Protestan adamın mantalitesinden, bir diğer deyişle yeniçağ adamından söz etmek gerekir. Asıl olan kilisenin değil, antrepo ve ticarethane binalarının, manastırın değil yaşanan evlerin ihtişamlı ve güzel olması­dır. Türklerin siyasal rejimi hakkında değişmez kanaatini de belirtir. Ayasofya Camii yanında Sultan II. Selim Türbesi’nde onun sandukası yanında beş küçük çocuğu da gömülüdür. Tahta geçen kardeşleri III. Murad tarafından hemen ilk anda katledilmişlerdi. “Vahşet veya trajedi”</span> <span class="char-style-override-9">gibi deyimler kullanıldığını sanmayınız. Yeni zaman Avrupalısının Şark monarşisi hakkındaki görüşünü bir slogan hâlinde tekrarlar: “Gök­te nasıl bir güneş varsa, Türklerin de dünyada sadece bir hükümdara tahammü­lü vardır.” Bu seyahatnamede kaba bir fanatizm yanında bir yeniçağ Avrupalısının sosyo-ekonomik ve siyasal görüşü ağırlık kazanır ve Şark’ın yaşamı ve siyasal düzeni üzerinde 14. ve 15. yüzyıllarda he­nüz pek rastlamadığımız bazı değişmez görüşlerin, klasifikasyonu görülür. Sonraki dönemlerde de Şark toplumu için her milletten ve her sınıftan Batı Avrupalının görüşleri buna yakındır ve Voltaire’den Montesquie’ye kadar Aydınlanma devri düşünürleri de Osmanlı siyasî rejimi için daha farklı düşünmezler.</span></p>

      <p class="Normal para-style-override-3"><span class="char-style-override-9">Schweigger’in Osmanlı idare düzenini köleliğe dayandıran ve hi­yerarşide herkesin birbirinden korkması ve bu nedenle de hayat tehlikesi altında her emri kusursuz olarak yerine getirmeye dayanan tasvi­ri,</span><span class="char-style-override-11">6</span> <span class="char-style-override-9">kuşkusuz daha âkil ve bilgili bir gözlemcininki ile ters düşer. Busbecq, Osmanlı yönetimini kan asaletine değil, becerikliliğe ve kendini yetiştirmeye dayanan bir sistem olarak över. Birincinin kaba gözlemi yaygın taraftar toplamış, ikincininki ise ancak günümüzün soğukkanlı araştırmalarına malzeme olabilmiştir. Buna karşılık Schweigger Türk kadınının durumu ile ilgili olarak çağdaşı ve sonraki yüzyıllardaki bir­çok seyyahın görüşünü paylaşır; “Cicero Romalıların dünyayı, onları da karılarının idare ettiğini söylemiştir. Aynı şekilde bütün dünyayı dehşete düşü­ren Türkler de karılarından korkarlar. Kadınlar hepsi bütün gün her yerde gezi­nir, akşama da kocalarına ancak yemek hazırlarlarsa adama ne mutlu,” der.</span><span class="char-style-override-11">7</span> <span class="char-style-override-9">Bu mizahî anlatımın aksine bir gözlem genellikle Türkiye seyahatnamelerinde yer almaz. 17., 18. ve 19. yüzyıllarda hemen hiçbir sey­yah, Türk kadınını kafes ardında kapalı olarak tasvir etmez. Üstelik se­yahatnamelerde yer alan çizim ve gravürlere göre, 19. yüzyıla kadar çarşafın da kullanılmadığı anlaşılmaktadır. Schweigger, buna karşılık, Türklerin imarethanelerini, fakirlere ve yolculara aş dağıtılmasını uzun uzadıya hayranlıkla anlatır. Gene okullardaki eğitimi ve çocuklara dinî metinlerin ezberletilmesini beğenir ve Türklerin Kur’an’ı ezberletmesi gibi bizim kitabımızı da çocuklara ezberletmeliyiz teklifini geti­rir. Üstelik Türk okullarında çocukların, Almanya’daki gibi çok dövülmediğini, şefkatli davranıldığını,</span><span class="char-style-override-11">8</span> <span class="char-style-override-9">onların da saygılı bir gençlik olarak davrandıklarını ve öyle yetiştirildiklerini söyler. Türk hamamlarına hayrandır ve Türklerin hamamda Avrupa’nın aksine edeble örtünüp, Avrupalıların bu barbarlardan(!) utanma ve edeb öğrenmeleri gerektiğini söyler.</span><span class="char-style-override-11">9</span> <span class="char-style-override-9">Kuşkusuz bütün Avrupalı seyyahlar gibi o da, Osmanlı ordusunun tasvirine uzun pasajlar ayırır. 18. yüzyılın Luigi Ferdinando Marsigli’si bu konuda artık kabaca değil, ilmî gözleme dayanan bir eser dahi vermiştir.</span><span class="char-style-override-11">10</span> <span class="char-style-override-9">19. yüzyılda ve hattâ geç 18. yüzyılda ise as­kerî düzen artık normal Avrupalının ilgisini çekmemektedir.</span></p>

      <p class="Normal para-style-override-3"><span class="char-style-override-9">17. yüzyılın Avrupalısı, II. Viyana Kuşatması öncesi ve sonra­sındaki uzun harb yıllarında, Türkleri anti propaganda risâle ve el ilanlarından tanır; Türk kan içici, insanları esir eden bir yaratıktır.</span><span class="char-style-override-11">11</span> <span class="char-style-override-9">Harb­ler boyu kilise ve devletin yaptığı bu propagandanın halk tabakasında­ki etkisi bizim sandığımız kadar da derin değildir. Nitekim bir başka yazımızda ele aldığımız</span><span class="char-style-override-11">12</span> <span class="char-style-override-9">17. yüzyıl ortalarına ait; milletleri özellik­leriyle tasvir eden Steiermark bölgesinden bir halk resmi; Türk’ü, “Türk yahut Grek” diye türbanlı kaftanlı bir tip olarak gösterir. Onun dini şey­tanîdir, kendisi kurnazdır. “Kan gibi giyinir,” haindir, ama çok akıllı ve müşfiktir. Ülkesi çok güzeldir. Tasvir edilen tip, bir kan içici barbar olmaktan çok, korkulacak zekâda rafine bir düşman ve kötü adamdır. Türk yahut Grek, Avrupalı halk adamının daha Balkan halklarını da bir­birinden ayırt edemeyeceğini ve Batı Avrupa okumuşunun tersine</span> <span class="char-style-override-10">Hellenophil</span><span class="char-style-override-9">’likten (Yunan sever) çok uzak olduğunu gösterir. Bu alegorik, mukayeseli milletler tablosunun makbul tipi İspanyol’dur. Ama bu tabloda Hıristiyan olan Macar, İsveçli, Polonez ve Rus gibi millet tipleri “Türk veya Grek” denen tipten çok daha olumsuz, kaba ve cahil yaratıklar olarak tasvir edilirler. Önyargılar ilginçtir ve okumuş sınıfların Şark hakkındaki önyargıları da aslında başka bir sosyal düşünsel kompartı­manda oluşan bir zihniyet ve duygular dünyasına dayanır. Unutmayalım ki matbaa, kitabı ticarîleştirdi. Basma kitab yazan, el yazması kitab yazarına bir Evliya Çelebi, bir Rubrucus veya Schiltberger’e göre piyasa­nın esiridir. 17-18. yüzyıl ve hele 19. yüzyıl seyahatname yazarı, bir yerde bu önyargılı okuyucunun peşin hükümlerine esirdir. Ya din ya harem ya devlet düzeni konusunda bu okuyucunun hoşuna gide­cek bir şeyler uydurur, abartmalarda bulunur. J. Thévenot’nun yaptığını 19. yüzyılın birçok seyahatname yazarında da görürüz.</span></p>

      <p class="Normal para-style-override-3"><span class="char-style-override-9">18. yüzyıl Aydınlanma’sı, Batı Avrupalıya dünyanın bütün di­ğer bölümlerine durgun medeniyetler ve bu insanlara da gelişmeyen toplum adamı olarak bakma bilincini getirmiştir. Osmanlı Türkiye’si, Fransa’nın aydın çevrelerinde bu kuralın ve durumun bir istisnası ola­rak telâkki edilmiyordu. Aydınlanma çağının modası olan, bu</span> <span class="char-style-override-10">toplum­sal değişme</span> <span class="char-style-override-9">veya</span> <span class="char-style-override-10">durgunluk</span> <span class="char-style-override-9">sorunları felsefî ve sosyolojik plânda Avrupa-merkezci (</span><span class="char-style-override-10">Eurocentrique</span><span class="char-style-override-9">) bir görüşle ele alınır. Geri kalan toplumla­rın sempati veya küçümsemeyle değerlendirilmesi bu görüşün ardındadır. 1747’de Mousnier, Fransız Akademisi adına şöyle bir tesbit yapar.</span><span class="char-style-override-11">13</span> <span class="char-style-override-9">“L’Académie des Sciences de Paris constate que L’Europe c’est ce qui a changé et ce qui change par le progrès de nos connaissances. Pour L’Académie toutes les autres parties du monde sont dan l’immobilité.” Yani; “Akademinin de­ğişmiş ve değişmekte olan Avrupa’yı Avrupalının bilgisindeki ilerlemenin bir eseri ve dünyanın diğer bölümlerini de atalet içinde” gördü­ğü söyleniyordu. Bunun gibi bir gözlem de 17. yüzyılın ünlü seyya­hı Chardin tarafından “l’Asie c’est l’immobilisme. L’Europe est au contraire changement perpétuel”, Asya durgunluk, Avrupa ise devamlı değişiklik­tir, diye tamamlanır.</span><span class="char-style-override-11">14</span> <span class="char-style-override-9">Unutmayalım ki, seyahatname literatürü Doğu-bilim (Orientalistik) araştırmalarının henüz emekleme hâlinde olduğu ve amatörler elinden çıkan bazı tetkikat ve tercümelerin dahi henüz herkesçe pek tanınmadığı, 18. yüzyıl Aydınlanma’sı boyunca, tarih felsefesi veya sosyoloji veya antropolojik düşünce için temel kay­naklardan olmuştur. Bu durum yüzyılın sonunda ve Orientalistik tedkiklerinin gelişmeye başladığı 19. yüzyılda bir nebze değişebilecektir. 18. yüzyıl Aydınlanma’sı, Voltaire’in ortaya attığı bir terimle</span> <span class="char-style-override-10">tarih fel­sefesi</span> <span class="char-style-override-9">yapıyordu.</span> <span class="char-style-override-10">XIV. Louis Asrı</span> <span class="char-style-override-9">adlı eserinde, dünya tarihini safhalara ayırmış, Fransa’ya ve Avrupa’ya zaman ve mekân içinde en yüksek yeri vermiştir. Bu yanlış disiplin, yani tarih felsefesi, Batılı adam nezdinde Doğu’ya ve bütün dünyaya artık hep yeni bir biçilmiş bakış geti­recektir.</span></p>

      <p class="Normal para-style-override-3"><span class="char-style-override-9">19. yüzyılın seyyahı Olivier gibileri, Doğu’yu ve Türkiye’yi, merkezdeki medeniyete ulaşamayan ve ulaşamayacak bir ülke olarak de­ğerlendirir. Bu ülkeler yanlış kültür kalıpları içindedir. D’Amicis gibile­ri onu egzotik ve böyle kalması gereken pitoresk ülkeler olarak tasvir ederler. Sokaklar, sokak köpekleri, hamallar, kahvehaneler, kayıkçılar çağdaş medeniyetten etkilenmemelidir. Burada, 19. yüzyılın Doğulu aydınlanmacı okumuşları ile Batı zihniyeti bir çekişmeye, çatışma ve yabancılaşmaya girmiştir bile. Değişen Doğu dünyası, artık Avrupalı seyyahın bilgisi ve gözlem gücünü aşmaktadır.</span></p>

      <p class="Normal para-style-override-3"></p>
    </div>
  </div>
</body>
</html>
