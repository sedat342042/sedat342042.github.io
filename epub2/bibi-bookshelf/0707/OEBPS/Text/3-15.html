<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>3-15.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x3-15.html" xml:lang="en-US">
    <div class="Basic-Text-Frame">
      <p class="x1" id="toc_marker-16" xml:lang="tr-TR">18.-19. Yüzyıllarda Galata*</p>

      <p class="Normal para-style-override-3"></p>

      <p class="Normal para-style-override-3"><span class="char-style-override-9">Pera, tarihte, Batı Akdeniz bölgesinin, yani İtalyan şehir cumhuriyetlerinin Bizans’taki ticarî bir kolonisi olarak doğmuştur. Bu mefhumu bugünkü gibi değerlendiremeyiz kanısındayım. Akdeniz’in uzun ticaret tarihinde Asur ticaret kolonileri (karum) Fenike kolonileri vardır. Sonraki Yunan kolonileri ise bir yerleşme ve hâkimiyeti doğurmuştur. Ortaçağlardaki Pera ise, Bizans’ın denizaşırı ticaretini yönlendiren bir ticarî yerleşme ve antrepodur. Bir ölçekte Han­sa birliğinin uzak Bergen’deki (Norveç) veya Novgorod’daki konturları gibidir. Bu kontur özelliğini ise Osmanlı devrinde devam et­tirdiğini söylemek hayli güçtür; Galata, Osmanlı devrinde sadece dış dünyaya açılan bir ticarî, kültürel kapı ve diplomatik merkezdir. Bu özelliğiyle daha çok 17- 18. yüzyıl Moskova’sındaki Sloboda denen yerleşme ile mukayese edilebilir. 19. yüzyılda sanayi ve tica­retin geliştiği bir ortamda, Galata daha yoğun ve önemli bir finans, ticaret, diplomasi ve kültürel faaliyet semti oldu ve değişim Pera’yı yahut Galata’yı hem görünüm hem mahiyet yönünden farklı kıldı. Son asır Osmanlı edebiyatı ve siyasetinde sözü edilen Pera da budur. İstanbul’un bu semti temelde iki cihan imparatorluğunun uzun ta­rihleri boyunca Batı Akdeniz ekonomisinin Doğu’da yoğunlaştığı bir bölgedir.</span></p>

      <p class="Normal para-style-override-3"><span class="char-style-override-9">Pera ve İstanbul arasındaki ilişkilerde, her iki imparatorlukta da benzerlik vardır. Gerek Bizans ahalisi, gerekse İstanbul’un Müs­lüman halkı bu bölgeye her zaman</span> <span class="char-style-override-10">ksenophobie</span> <span class="char-style-override-9">ile bakmıştır. Hattâ Pera’da yaşayan halk da ecnebileri benimsememiştir. Bu tip ilişki­lerin 19. yüzyılda değişmeye başladığı gözlemlenmektedir. Çokça tekrarlanan bir yanlışa da işaret etmelidir. Yakın zamana, yani 19. yüzyıla kadar, ne burada yaşayan nüfusun çoğunluğu ecnebiydi ne de İtalyan tipi bir Batı Akdeniz mimarisi vardı. Yani geçmiş yüzyıl­larda bu bölgenin mimarisi bir farklılık göstermezdi. Örneğin R. Mantran’ın belirttiği üzere, özellikle fetihten sonra şehrin Osmanlı nüfusu artmış, fakat aynı yazarın iddiası hilâfına Galata’nın bina ve mimarîsinin Batı Akdeniz tipi olmadığı, son araştırmalar, özel­likle Johannes Cramer’in araştırmalarıyla daha da iyi anlaşılmıştır.</span><span class="char-style-override-11">1</span></p>

      <p class="Normal para-style-override-3"><span class="char-style-override-9">Bizans’tan beri dış dünyadan gelenlere karşı bir soğukluk mev­cut olmalıdır. Bilinen olay; yerli halkın 1180’de buradaki Venedik kolonisini bir ayaklanma ile tedib ve mallarını tahrib ettiği, Venedik’in bu sebeble 1204’de haçlı seferini İstanbul’a yönelttiği ve şehrin Latinlerce zabt edildiğidir. Pera’da gerek Bizans, gerekse Os­manlı devrinde Katolik yabancıların açık hava dinî törenleri (</span><span class="char-style-override-10">procession</span><span class="char-style-override-9">) gibi uygulamaları hoş karşılanmamıştır. Bunu Müslümanlardan çok yerli gayrimüslimlerin istemediği biliniyor. Gene uzun bir zaman ecnebilerin perakende ticaret yapmaları hoş karşılanmamış, hattâ yabancı misyonların kendi iaşe ve ibateleri için kurdukları fı­rın ve saire gibi yerler de şikâyet edilerek kapatılmış, asayiş ve ah­lâkı bozdukları gerekçesiyle yerli halk zaman zaman ecnebi kiracı­ları, kira evlerinden tahliye ettirmek için şikâyette bulunmuşlardır. Galata halkı ve ecnebiler arasındaki bu soğukluk, liman ve yerleşme faaliyetlerinin arttığı 19. yüzyılda bile sorunlar yaratacak düzeydeydi.</span></p>

      <p class="Normal para-style-override-3"><span class="char-style-override-9">Galata bölgesinin klasikteki sınırlarını çizmek, daha doğrusu ele aldığımız mekânı belirlemek gerekirse; bugünkü Perşembepa­zarı ve Tophane arası ve nihayet kuzeyde isminden de anlaşılacağı üzere Büyükhendek caddesi sınırlardır. 16. yüzyıldan itibaren yabancı misyonlar ve elçilik sarayları bugünkü Beyoğlu’na doğru ge­nişlemeye başlamışlardır. Kırım’ın imparatorluğa katılmasından sonra Kefe’den Cenova aileleri, Karaimler, gene Kefe’nin bazı Rum ve Ermeni nüfusu da Galata’ya nakletmiştir. 1477 yılı itibariyle İnalcık’ın Galata için verdiği nüfus; Müslümanların 535 hane, Rum-Ortodoksların 592 hane, Latinlerin ve diğer ecnebilerin 332 hane, Ermenilerin 62 hane olarak bu bölgede yaşadığıdır.</span><span class="char-style-override-11">2</span> <span class="char-style-override-9">Bu kompozisyonun günümüze kadar, İstanbul’un diğer semtlerine göre hızlı bir de­ğişim geçirdiği açıktır. Örneğin bir müddet sonra İspanya’dan gelen Müslümanların Perşembepazarı mıntıkasına yoğun olarak yerleş­meleri, burada Dominikenlerden alınan eski bir kilisenin camiye çevrilmesi (Arab Camii) gibi olaylar görülmektedir. Yine Tophane mıntıkası da 18. yüzyıl sonunda ve daha öncesi Müslüman nüfu­sun yoğun olarak yaşadığı bir mahalleydi. Musevîler ise Galata’ya daha çok 19. yüzyılda yerleşmiş ve İstanbul’un diğer semtlerinden taşınmışlardır. İtalyan Musevîleri ise İstanbul’un bu semtine İtalya’dan gelen iş gücü ile birlikte yerleşmişti. Kuşkusuz bugünkü Ayaspaşa, Gümüşsuyu gibi yeniçeri garnizonlarının yerleştiği böl­geyi 16. yüzyılda şehirden saymak mümkün değildir. Bu dönem­den kalma isimler hâlen bazı sokaklarda görülmektedir (Bağodaları Sokak veya Çiftevav Sokağı gibi).</span></p>

      <p class="Normal para-style-override-3"><span class="char-style-override-9">Müslüman mahallelerinde ayrı bir ritüelin sürdüğünü birkaç vaka ile de anlayabiliyoruz. Nitekim 17 Mart 1711 tarihli Fransa elçisi Marguis Desalleurs’ün bir raporu, Arab Camii (raporda</span> <span class="char-style-override-10">ancient eglise St. Paul</span><span class="char-style-override-9">) mıntıkasından “</span><span class="char-style-override-10">quartier musulman</span><span class="char-style-override-9">” diye söz eder ve buradaki bir davayı nakleder. Buna göre; bu mahallede bazı Fransalı tüccar ev kiralamış ve peşin ödeme yapmış, fakat mahal­leli burada Hıristiyan oturamaz diyerek Galata mahkemesinden bir karar çıkarttırmış ve elçi duruma müdahale etmiştir.</span><span class="char-style-override-11">3</span> <span class="char-style-override-9">Yine kraliçe Elizabeth devrinde İstanbul’a gönderilen İngiliz elçisi Edward Barton, Tophane’de bir konak kiralamış, fakat gürültülü ve skandal dolu hayatı dolayısıyla mahalledeki Müslüman komşuların verdiği şikâyet dilekçesi üzerine burayı tahliye etmek zorunda kalmıştı.</span><span class="char-style-override-11">4</span></p>

      <p class="Normal para-style-override-3"><span class="char-style-override-9">Semtin mimarî görünümüne gelince: Beylie’nin</span> <span class="char-style-override-10">l’Habitation Byzantin</span> <span class="char-style-override-9">adlı eserinde sivil mimarîyi Bizans’a kadar götürmesi ve Mantran’ın Galata’yı daha Cenova kolonisi döneminde yoğun iskân edilmiş yüksek binalarla bezeli bir kent olarak tasviri, mevcut gra­vürlerin verdiği görünümle pek uyuşmamaktadır. Bundan başka Cramer, Müller-Wiener gibi tetkikçiler; Galata’nın bugünkü en es­ki hanlarının, yani sivil mimarî eserlerinin 18. yüzyıla kadar inebildiğini, Avrupa neo-klâsisizmine uyan oryantal biçimli binala­rın da bilindiği üzere 19. yüzyıla ait olduğunu göstermişlerdir. Ör­neğin, Bakır Sokak’taki Saksı Han, yine Perşembepazarı Sokak’taki Serpuş Han 1148/1736 tarihli eserlerdir. Eski Banka Sokak’taki San Pietro-Paolo Miyibebi vakfından olan ünlü St. Piyerhan’ı ise 18. yüzyıl sonundan gelmiş ve 19. yüzyılda tadilatla bugünkü görünümünü kazanmıştır. Hattâ 15. yüzyıla kadar inen Voyvoda Caddesi ve Galatakulesi Sokağı köşesindeki ünlü Cenova Podesta Sarayı, (Palazzo Communale) bugünkü görünümünü yine 18 ve 19. yüzyıllardaki tadilatlarla almıştır.</span><span class="char-style-override-11">5</span></p>

      <p class="Normal para-style-override-3"><span class="char-style-override-9">Galata’nın bugünkü yoğun yerleşimli görünümü, oryantal-oksidental üslûblu binalar, temelde 19. yüzyılın eseridir. 19. yüz­yılda apartman tipi yerleşim ve yoğun iş merkezinin oluşumu, yani mimarî topografyanın değişimi dolayısıyla, Galata modern beledi­yecilik hizmetine de erkenden geçmiş; sokaklara dair nizamname ile bina düzeni, kanalizasyon ve giderek tanzifat-tenvirat hizmetlerine ilişkin düzen, hattâ Tepebaşı’ndaki ilk park bu bölgede geliş­miştir. Kurulan “Altıncı Daire-i Belediyye” liman aktiviteleri ve seyyar nüfusun yoğunlaştığı bu bölgede, ahlâk zabıtası görevini yüklenmiş, frengi hastanesi kurulmuş, eğlence yerlerine ruhsat verilmiştir. Devrin vakanüvisi Ahmed Lütfi Efendi, bu semt ve belediyesinin faaliyetleri için, “Hamdolsun devair-i saire ahalisinde o kadar ma’lûmat olmadığından, daireleri dâhilinde alenen fuhuşhaneler, kumar mahalleri gibi menhiyyatın i’tiyadıyle Altıncı Daire­den örnek almadılar” gibi bir üslupla bu gelişmeleri nakletmektedir.</span><span class="char-style-override-11">6</span> <span class="char-style-override-9">Kuşkusuz Galata, 18. ve özellikle 19. yüzyılda İstanbul’un asayiş yönünden en sorunlu bölgesiydi. 1264 Cemaziyülevvel’de (16 Ni­san 1848) Galata Çadırcı Hanı önünde İngiliz tebaasından Kefalonyalı ve Maltalı gemiciler arasında günlerce süren kanlı bir çatışma zabıtayı meşgul etmişti. Bu tip olaylar sıkça görülürdü.</span><span class="char-style-override-11">7</span> <span class="char-style-override-9">18 Cemaziyülahır 1268/9 Nisan 1852’de ise, çıkan bir irade ile semtte ser­seri takımı ile esnaf birbirine karıştığından; dükkân ve evlerin numaralandırıldığı, yani semtin bir nüfus sayımının da bu vesile ile yapıldığı anlaşılıyor. Aynı tarihte Beyoğlu ve Galata zabtiye işlerinin Zabtiye Nezareti’ne ilhak olunduğunu ve bu hizmetin merkezîleştiğini görüyoruz.</span><span class="char-style-override-11">8</span></p>

      <p class="Normal para-style-override-3"><span class="char-style-override-9">Galata’da mukîm diplomat ve misyon görevlilerinin yaşamı, iaşe ve ibate sorunları özellikle 18. yüzyıl ve sonrasında ilginç­tir. Osmanlı İmparatorluğu da bu dönemde 1699 Karlofça Antlaşması’ndan beri Westphalia Antlaşması’nın diplomatik temsil konusunda getirdiği sistemle bütünleşmekteydi. 1099 Şevval’i evâilinde (Ağustos 1688) Fransa elçisi Girardin, kendisi ve beş nefer tercü­manı için İstanbul kurbündeki iskelelerden haraç ve rüsumdan muaf yılda bir defalık yiyecek ve şarab mübayaası için izin alıyor. Bun­lar zaten uygulanagelen şeylerdir. Fakat 1103 Rebiyülahır evâilin­de aynı elçiliğin kendi ihtiyacı için Fransızların Galata’da açtıkları peksimet fırınını ahali ve esnaf; ticaretimize kesat getirecek ge­rekçesiyle kapattırmak istiyor. Rüsumdan muaf yiyecek ve hamr mübayaası, bazı hâlde yerel yöneticilerin engellemesiyle karşılaşı­yordu. Örneğin Kapıdağı subaşısının bir defa “cebren ve kahren Fransa sefaretinden aldığı hamr resminin iadesi” bu cümleden bir olaydır.</span><span class="char-style-override-11">9</span> <span class="char-style-override-9">Bazı halde misyonların izinsiz inşaatla olay çıkarttıkları görülüyordu. Meselâ, Fransız rahiblerin iki oda inşasına mimarbaşı müdahale etmek zorunda kalmıştı. İnşaat izinleri bazen pek uzun sürüyordu. Aralık 1768’de Avusturya elçisi “Pater Trinite” Kilisesi rahiblerinin yanan lojmanını tamir için bir hayli izin bekledi, an­cak 1769’da kış geçtikten sonra bu izni alabildi.</span><span class="char-style-override-11">10</span> <span class="char-style-override-9">Yine yabancıların dinî törenleri, özellikle açık havadaki</span> <span class="char-style-override-10">procession</span> <span class="char-style-override-9">gibi törenlerini ne yerli Müslüman ne de gayrimüslim halk istiyordu. Bu garip(!) törenlere müdahale edilmemesi için 1702 (1099) Cemaziyülevvel’inde, Galata kadısına ve ileri gelenlere bir emirname çıkartılmıştı.</span><span class="char-style-override-11">11</span></p>

      <p class="Normal para-style-override-3"><span class="char-style-override-9">Osmanlı Pera’sında 16-17. yüzyıl boyu var olan İtalyan şehirlerinin, İtalyan ticareti ve İtalyan dinî misyonlarının temsil üs­tünlüğü, yerini 17. yüzyılda Fransa’ya terk etmeye başladı. Daha önce 16. yüzyılda ve 17. yüzyıl başlarında Pera’da diplomatik himaye ve temsil üstünlüğü için Avusturya ve Fransa arasında bir rekabet vardı. Hattâ o tarihlerde mevcut olan San-Françesko Kilisesi’nde (sonra bu Yeni Cami’ye çevrildi) şeref yerini elde etmek için, 1587 yılında Fransa Elçisi Jacques Savary de Lancosmes ve Avus­turya elçisi Dr. Pesssen arasında sokaklara kadar taşan ve ahaliyi güldüren bir protokol kavgası bile patlamıştı.</span><span class="char-style-override-11">12</span></p>

      <p class="Normal para-style-override-3"><span class="char-style-override-9">Pera’nın ünlü uzmanı Alphonse Belin ve Ayvansarayî’den ya­pılan bir karşılaştırma ile, Pera’da ünlü kiliselerin San Giovanni del Ospedale, Santa Anna, Santa Maria Mistericordia, San Giorgio, San Pietro et Paulo gibi kiliseler olduğu anlaşılıyor. Avusturya Beata Maria, Fransa ise Santa Anna</span> <span class="char-style-override-9">Kilisesi’nin patronuydu. Birisi 1660’da yandı; diğeri 1697’de kapatıldı. Pera’nın etkin Katolik mis­yonları da Fransiskenler ve Dominikenler olmuşlardı.</span><span class="char-style-override-11">13</span> <span class="char-style-override-9">İtalya ve İtalyanlar Pera’nın ticaret, kültür ve din hayatında Fransa gelene kadar rakibsizdi. Hattâ 15-17. yüzyıllarda İtalyan diplomatlar Avrupa’nın diğer ülkelerini de Pera’daki ve imparatorluktaki durum hakkında ücret karşılığı bilgilendiren gruplardı. Ceneviz ve Venedik elçilerinin sarayları Pera’nın en güzel saraylarıydı.</span><span class="char-style-override-11">14</span> <span class="char-style-override-9">Özellikle bu­gün Tomtomkaptan Sokağı’ndaki Palazzo Venezia, diğer elçiliklerin hasedini celb etmiştir. Öyle ki, Campo Formio Antlaşması’ndan sonra Fransa, 1815 Viyana Kongresi’nden hemen sonra da Avusturya el­çileri bu binaya yerleşmekte gecikmemişlerdir.</span></p>

      <p class="Normal para-style-override-3"><span class="char-style-override-9">Osmanlı döneminde Pera’da önemli ölçüde Cenovalı tüccar ha­nedanı vardı. Perone, Fornetti, Negri, Doria, Draperis, Navani, Samsoni, Olivieri, Brutti (aslında Draçlı Arnavutlar) Grillo, Cavalorso, Salvago, 19. yüzyılın ünlü dragoman ailesi Testalar, Dhé</span> <span class="char-style-override-9">gibi aileler, şehrin İtalyan kökenli zengin tüccar hanedanlarıydı. Mihail Sturdza bu gibi 39 ailenin isim ve tarihini vermektedir.</span><span class="char-style-override-11">15</span> <span class="char-style-override-9">Kuşku­suz, Galata’nın İtalyanlarını sadece bu eski tüccar aristokrasisi ile sınırlayamayız. Özellikle 19. yüzyılda Galata ve Beyoğlu semtleri önemli ölçüde bir İtalyan işçi ve işsiz sınıfın göç ettiği yer oldu. Özel­likle inşaat sektörünün bu işgücüne ihtiyacı vardı ve kâgir Galata ve Beyoğlu, İtalyan mimar, kalfa ve işçilerinin eseridir denebilir. İtalya’nın her yerinden gelen, mahallî lehçeleri ile şehirdeki dilleri karıştıran bu zümrenin İstanbul’da Edmondo de Amicis’in deyişiyle</span> <span class="char-style-override-10">suigeneris</span> <span class="char-style-override-9">bir İtalyanca yarattığı da söylenebilir. Gelenlerin hep­sinin şansının yaver gitmediği de anlaşılıyor. Bazıları buradan Amerika’ya göç etmiştir. Hattâ hükümet bu gibi çaresizleri ucuz yoldan gönderme imkânları da yaratmıştır. Belirli bir iane ve ucuza anlaş­ma yapılan kumpanyaların vapurlarıyla Amerika’ya gönderilmişlerdir.</span><span class="char-style-override-11">16</span> <span class="char-style-override-9">İtalyanlar göç ve zaman içinde diğer gayrimüslimlerle karışarak azalmışlardır. 19. asırda İtalya’dan Musevî İtalyan göçü de vardı. Hattâ Galata’da Küçükhendek ve Lüleci Sokak’ta İtalyan sinagogları da bulunuyordu.</span></p>

      <p class="Normal para-style-override-3"><span class="char-style-override-9">İtalya, 19. yüzyıl başında Sardinya, Sicilyateyn, Toskana el­çilikleri ile temsil edilirken; gurre-i Rebiyülevvel 1264/6 Şubat 1848’de Toskana, İtalya’nın birleşmesi sırasında da Sicilyateyn elçilik­leri lağvedildi. İtalyan okulları ve kiliseleri 20. yüzyıl başında da küçümsenmeyecek sayıdaydı. Tevhid-i Tedrisat Kanunu çıktığında, Fransız okullarının sayısı 30 kadar, İtalyan okullarının sayısı ise 9 idi.</span><span class="char-style-override-11">17</span></p>

      <p class="Normal para-style-override-3"><span class="char-style-override-9">Bugün Beyoğlu mimarî doku olarak, 19. yüzyılın en iyi korun­duğu, fakat nüfus kompozisyonundaki değişmenin en hızlı olduğu İstanbul semtlerindendir. Konunun araştırılması İstanbul ve Osmanlı İmparatorluğu tarihinin ötesinde bir öneme sahibdir.</span></p>

      <p class="Normal para-style-override-3"><span class="char-style-override-9">Galata ve Beyoğlu Avrupa mıydı? Onu, Osmanlı insanı öyle gör-müştü. Lamartine onu bir Fransız taşrası, Hammer ise sakinlerinin boş unvanları kadar uzun caddesiyle anlamsız bir semt olarak tav­sif eder. Ama 18. yüzyıl Galata’sı herhâlde Osmanlı İmparatorluğu tarihinin çok değiştirdiği bir yapıya sahibdi.</span></p>

      <p class="Normal para-style-override-3"></p>

      <p class="Normal para-style-override-3"></p>
    </div>
  </div>
</body>
</html>
