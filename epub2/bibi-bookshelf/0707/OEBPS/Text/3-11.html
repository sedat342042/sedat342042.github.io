<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>3-11.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x3-11.html" xml:lang="en-US">
    <div class="Basic-Text-Frame">
      <p class="x1" id="toc_marker-12" xml:lang="tr-TR">Osmanlı Seçkinleri*</p>

      <p class="Normal para-style-override-3"></p>

      <p class="Normal para-style-override-3"><span class="char-style-override-9">Osmanlı seçkinleri ve Osmanlı kültürü, aslında 19. yüzyıl Osmanlı reform asrının bir ürünüdür ki, siyasal Osmanlıcılığın temelini oluşturduğu bir kültürel olgudur. Genellikle 19. yüzyıl Osmanlıcılığının imparatorluğu ayakta tutmak isteyen beyhude bir akım olduğu tekrarlanagelir. Bu, çağdaş tarihçinin bir yorumudur ve araba devrildikten sonra yol gös­teren bir tutumu andırır. Gerçekte 19. yüzyıl reformatörü için Osmanlılık ve Osmanlı va­tanı bilinci, zamanın koşulları içinde tek tutarlı ve kurtarıcı yoldur. Tanzimat reformatörü bu ideolojiyi kültürel palanda temellendirmek için gayret göstermiştir. Bununla birlikte Osmanlıcılık, dönemin kaçınılmaz olarak yükselen akımı ulusçuluk karşısında dumura uğramıştır. Tanzimat yönetimi de, bilinçli olarak Müslüman unsurun (ki bu büyük ölçüde Türk­çe konuşan Müslüman unsur demekti) devlet işlerinde yetiştirilmesi, Batı dillerini ve modern bilimi öğrenmesi alanında bazı adımlar attı. Böylece; bir yandan Osman­lılık bilinci ile her din ve dilden bir seçkin tabakanın yetiştirildiği, öbür yandan gelecekteki Türk ulusçuluğunun temellerinin de bu bürokrasi tarafından atıldığı görülüyordu. 19. yüz­yıl bu kültürel ve ideolojik kutuplaşmanın asrıdır ve ulusçuluk kadar kozmopolit Osmanlı­lığın da etnik dinî gruplar arasında etki gösterdiğini söylemek gerekir. Böylece bu gruplar arasında temeli Türk diline ve Avrupa kültürüne açılmaya dayanan bir eğitim ve kozmopo­lit bir Osmanlı seçkinler grubunun doğup geliştiği görülmektedir. 19. yüzyıl tarihçiliğinin anlaşılması ve betimlemesi zor konularından biri, bu ikili gelişmedir.</span></p>

      <p class="Normal para-style-override-3"><span class="char-style-override-9">19. yüzyıl Osmanlı aydını tipi, Osmanlıca eğitimi yanında Batı dillerinden birini de bilir. Bu kültürel yapının oluşumunu kuşkusuz 18. yüzyıla kadar izlemek mümkündür. Aslında 18. yüzyılın kozmopolit Osmanlı okumuşu 19. yüzyıl Osmanlı aydınının öncüsüdür.</span></p>

      <p class="Normal para-style-override-3"><span class="char-style-override-9">Kısaca Lale Devri dediğimiz dönem, aslında dönemini ifade edemeyen bir adlandırmadır. Bu devre, belki Osmanlı barok çağı demek daha doğru olacaktır. Boyutları ve özü iyice anlaşılıp betimlenebilmiş bir dönem değildir. 18. yüzyıl Balkanlar ve bugünkü Türki­ye’nin Avrupa ticaretine, kültürüne ve politikasına açıldığı bir çağdı. Türk asıllı okumuş ta­baka da imparatorluğun diğer din ve etnik gruplarına mensub okumuşlar gibi Batı kültürü­ne ve dillerine açılmıştı. Örneğin, Fenerli Rum aristokrasisinden, Padua’da yetişen Mavrokordato kardeşler, Neo-Aristotelien bir düşünceye sahibdiler. İstanbul’da bulunan geleceğin Eflak Beyi Dimitri Cantimir bunlarla yakın ilişkideydi (İşin ilginci Nikolo Mavrokordato, Cantimir’i aynı görevde izleyeceğini aklına bile getirmiyordu.) Grubun batı ve doğu dillerinde, Türk ve Batı musikîsinde bilgisi ve çalışması vardı. Kendilerine Nefiyoğlu adında, Batı dillerini ve Latinceyi de bilen bir Osmanlı beyzadesinin katıldığını biliyoruz. Bu grubun dışında dönemin tarihçilerinden Hezarfen Hüseyin Efendi, Doğu dilleri dışında Latince ve Yunancayı da bitirdi. Kendisi Yunan, Roma ve Bizans’ı içeren bir dünya tarihi kaleme almakla meşguldü. İstanbul’a gelen L. F. Marsigli ve A. Galland gibi kitab düşkünlerini hayran bırakan bir bilgisi ve kitab koleksiyonu vardı. Dönemin ilginç tiplerinden biri de; eski Galata kadısı, Yanyalı Hoca denen Esad Efendi’ydi. İşi gücü bırakmış, İbrahim Müteferrika matbaasında musahhih olmuştu. Yunanca ve Latince biliyordu. 18. yüzyılın sadrazamlarından Ragıb Paşa şiire ve şaire Fitnat Hanım’a düşkünlüğü yanında, Batı bilimine de düşkündü. Garb dillerinde Voltaire’den yaptırdığı tercümeler yanında, Newton’u da okuyup bir şerh yazmıştı. Çizgi devam ediyor. 19. yüzyıl başında medreseden yetişti­ği ve ulema ailesinden geldiği halde, medreselilerden nefret eden Şanizade Ataullah Efendi bu geleneğin ürünü olan bir kişilikti. Şanizade bizdeki aydın geleneğinin başını çeker. Bir aydındı; çünkü bilinçli olarak yaşadığı kültürel çevreyi değiştirmek istiyordu. Evindeki toplantılara Beşiktaş Cemiyyet-i İlmiyyesi adı verilirdi ki, bir nüve akademi veya salon kurumuydu. Dönemin ulemasından kazasker payeli Kethüdazade Arif Efendi, med­rese bilgisinin sonsuzluğu yanında Batı bilimine de meraklı biriydi ve Batı müziğini de seve­rek dinlerdi. Bugün messa dinlemek için İstanbul’da St. Antoine Kilisesi’ni dolduranların öncüsü sayılmalıdır. Protestan kilisesindeki messaların abonesiymiş. Kethüdazede Arif Efendi bilinçli olarak Osmanlı okumuş sınıfının eleştirisini, yapısal zaafını ele alan biridir. Ona göre okumuşlarımız nazım yazıp nazım söyleyip nazımla düşünmekten, nesir gibi zor ve zengin bir anlatıma geçmelidir. Nitekim 18. yüzyılda sathi bir sanayi olarak kuru­lan matbaa; 19. yüzyılda Osmanlı Türk’ünün ve diğer Osmanlı milletlerinin hayatına girdi. Bu hüküm sadece Türkler için değil, Ermeni, Rum ve Musevî cemaatler için de söz konusudur. Osmanlı insanı için nesir, Molière’in</span> <span class="char-style-override-10">Mösyö Jourdaine</span><span class="char-style-override-9">’i gibi günlük dilin ötesinde bir anlam ve anlatım strüktürü ile eşleşmiştir. Düşüncenin geliştiği bir edebi tür olmuştur.</span></p>

      <p class="Normal para-style-override-3"><span class="char-style-override-9">19. yüzyılın belirgin bir özelliği iki dilli Osmanlı aydınıdır. Sözünü ettiğimiz ikinci dil yabancı dil olan Fransızca değildir. Değişik etnik gruptan olan aydınların Türkçeyi de mükemmel biçimde öğrenmiş olmalarıdır. Tanzimat aydınının bu tipine örnekler çoktur. En çarpıcısı ceddinden gelen Rumcayı da Türkçe kadar iyi bilen Ahmed Vefik Paşa’dır (dedesi ilk Müslüman Divan-ı Hümayun tercümanı Bulgarzade Yahya Efendi’ydi). Kuşkusuz Arnavutluk’un Fraşeri Hanedanı’ndan gelen Şemseddin Sami, ilmî Türk ve Arnavut tetkiklerine başlayan iki dilli ve iki ideolojili bir münevverdi. 19. yüzyılda Rumeli eyaletlerindeki memurların birçoğu Türkçe dışında bir-iki Balkan dilini çok iyi bilirlerdi.</span><span class="char-style-override-11">1</span> <span class="char-style-override-9">Aslında Tanzimat, Türk dilinin eğitiminin yaygınlaştığı bir dönemdir. Mekteb-i Sultani, Tıbbiye, Mülkiyye gibi kurumlar Türk dilini iyi öğrenen kozmopolit Osmanlı bürokrasisinin yetiştiği kurumlardı. Esasen Mekteb-i Tıbbiye’ye her dinî gruptan ne kadar öğrenci alınacağı, gayrimüslim cemaatler arasındaki münakaşadan dolayı; Bâbıâli tarafından belirli kontenjanlarla tesbit edilmişti. Bâbıâli (Meclis-i Vâlâ) sıhhatli bir nüfus sayımı yapılana kadar, gayrimüslimlere üçte bir kontenjan ayırmış, bunu çeşitli gruplara taksim etmiş ve münakaşa üzerine sonra Bulgarlar için de bir grup tesbit etmişti. Üçte bir oranı yaygınlık kazanan bir uygulama olmalı ki, Meclisi-i Mebusan açıldığı zaman orada da azanın üçte birinin gay­rimüslim olduğu görülmüştür.</span><span class="char-style-override-11">2</span></p>

      <p class="Normal para-style-override-3"><span class="char-style-override-9">II. Mahmud devrinden beri Yunan ayaklanması nedeniyle Fenerli Rum aristokrasi gözden düşmüş ve Bâbıâli’nin kadrolarına diğer gayrimüslim unsurlar ve Türkler girme­ye başlamıştır. Ermeni Divan-ı</span> <span class="char-style-override-9">Hümayun tercümanları içinde Sahhak Abro Efendi Osman</span><span class="char-style-override-9">lıcasının zenginliği ve yaptığı telif ve tercümelerde iktisat ilmine ait Türkçe karşılık buldu­ğu yeni kelimeleriyle tanınır.</span><span class="char-style-override-11">3</span> <span class="char-style-override-9">Nihayet, 19. yüzyılın son çeyreğinde eğitim reformu geçiren Musevîler de bu dönemden itibaren Bâbıâli bürokrasinin önemli mevkilerinde görülmeye başladılar. Bu bürokratların içinde Moiz Fresko gibi örneğin İbranice harflerle (</span><span class="char-style-override-10">Üstad</span> <span class="char-style-override-9">adlı) Türk dilinde gazete çıkaranlar, Missalidis gibi Yunanca harflerle Türkçe mecmua çıkaran ve roman yazanlar (</span><span class="char-style-override-10">Temaşa-i Dünya</span><span class="char-style-override-9">, R. Anhegger tarafından Latin harfleriyle çıkarıldı), Er­meni harfleriyle romanlar, şiirler kaleme alanlar vardır.</span><span class="char-style-override-11">4</span> <span class="char-style-override-9">Nihayet Baronyan Agob gibi hem Ermenice hem Türkçe gazete çıkaranlara da rastlanır (</span><span class="char-style-override-10">Tadron</span> <span class="char-style-override-9">veya</span> <span class="char-style-override-10">Tiyatro</span> <span class="char-style-override-9">gazetesi) 19. yüzyılın bu kültürel plüralizmi, Şemseddin Sami gibi hem Arnavut hem Türk ulusçuluğunda ayrı bir yeri olan, daha doğrusu bir Osmanlı imparatorluk ulusçusu tipindeki aydınların da ortaya çıkmasına neden olmuştur.</span></p>

      <p class="Normal para-style-override-3"><span class="char-style-override-9">Osmanlı seçkini, bu gelişmeler sonunda bürokraside kozmopolit bir kadro oluştur­duğu gibi, bilim ve sanat hayatında da özellikle matbuatta bu yapıyı sonuna kadar koru­muştur. İki dilli Osmanlı seçkinlerine hayatın her alanında rastlamak mümkündü. 1854’te Topkapı civarında doğan fakir bir Ermeni genci, aldığı bursla Mekteb-i Sultani’de okumuştu. Geleceğin Ermeni patriği Ohannes Arşaruni’dir bu kişi.</span><span class="char-style-override-11">5</span> <span class="char-style-override-9">Mekteb-i Sultani, Tıbbiye gibi eğitim kurumlarının kadrolarında, Bulgar, Rum, Ermeni, Arnavut, Maruni gençlerine her zaman rastlanıyordu. Özellikle Hamidiye devrinde Arab vilayetlerindeki gençlere verilen bu eğitim imkânıyla, Arablar arasında da Osmanlı patriyotizminin yayılması amaçlanmıştır. Bu gibi girişimlerin ulusçuluğun sonuçlarını önleyemediği açıktır. Ama kültürel plânda bir Osmanlılığın yerleşmesini sağlamıştır. Nitekim imparatorluk dağıldıktan sonra da Bulgaristan’da Romanya da, Arab ülkelerinde Osmanlı eğitiminden geçmiş, Türkçe bilen bir bü­rokrasi bıraktı, imparatorluk hayatını Osmanlıcılık, İslâmcılık ve ulusçuluk gibi akımların çatışmasıyla kapadı. Bizzat Osmanlı elidi bu kavganın içinde yer aldı. İmparatorluğun dağılmasını önlemek isteyen muhalefetin üyeleri daha çok Türk unsur arasından çıkmış­tır. Kozmopolit bürokrasi ya resmî muhalefetin ve iktidarın taraftarı olmuştur ya da ulus­çu akımlara mensub olmuştur. Ama bu arada Osmanlı patriyotizmi için mensub olduğu et­nik ve dinî grubun ayrımcı isteklerine karşı çıkanlar da vardır. Londra sefiri Kostaki Muzurus Paşa bu tip Osmanlı patriyotlarındandı. Atina elçiliği sırasında, Yunan ulusçularının nefretini kazanmış ve sakatlanmasına neden olan bir suikasta maruz kalmıştı.</span><span class="char-style-override-11">6</span> <span class="char-style-override-9">Genel­likle Osmanlı elidi ulusçu eğilimleri olsa bile ilk anda federasyondan öte bir program düşünememektedir. 1860’larda “Bulgar gizli ihtilâl komitesi” Avusturya-Macaristan modeli üzerinde federatif bir model öngören ilk anayasa teklifini getirmişti. O kadar ki tamamıyla ya­bancı ülkeden gelen Siyonistlerin bile federatif, hattâ sadece idarî muhtariyetten ötede bir program öngöremeyen genç liderleri Osmanlı eğitiminden geçmeyi ve Osmanlı sistemiyle bütünleşmeyi yöntem olarak benimsemişlerdir. Polonyalı David Bengurion’un ve bazı yandaşlarının Osmanlı hukuk mektebinde talebe olması bu havayı açıklar.</span></p>

      <p class="Normal para-style-override-3"><span class="char-style-override-9">Kuşkusuz Osmanlıcılık, sağlam tarih şuuruna dayanan bir ulusçuluk değildi: O pragmatik ve belli bir coğrafyadaki geleneklere dayanan bir yurtseverlik ideolojisiydi. Osman­lılığa mensub bu kozmopolit elidin ortak bir Osmanlı tarihi şuuruna mensub olduğunu gös­teren ciddî etüdlere ve böyle bir şuura dayanan bir tarih yorumunu bulmak güçtür. Emperyal milliyetçiliğin sadece bizde değil, Avusturya-Macaristan’da bile en zayıf tarafı buydu. İdarî, siyasî, iktisadî yönden Osmanlı birliğinin devamını zaruri gören Butrus el Bustani, Tahtavi, Kavvakebi gibi Arab aydınlarının tarih yorumları tamamen anti-Türk ve ırka da­yanan bir Arab ulusçuluğuydu.</span></p>

      <p class="Normal para-style-override-3"><span class="char-style-override-9">Osmanlılık bir müddet için basit halk tabakasına da sirayet etmiştir. Fevzi’nin</span> <span class="char-style-override-10">Tuh-fetü’l-Uşşak</span><span class="char-style-override-9">’ına benzeyen manzum lûgatlerin sayısı kalabalıktır. Bunlar nazım biçimde Türklere Ermenice ve Rumca; Rumlara Türkçe öğretmeyi amaçlar. Elit zümrenin Batı kültüründen edindiği “asar-ı atika” düşkünlüğü, Batı sanatına yakınlık da ortak bir faaliyet yaratmıştır. Bu alanda Osmanlı seçkini dinî ve etnik farka bakmaksızın aynı amaç için çalışmıştır denebilir. Sisam Beyi (Kife?) Bâbıâli’yi adalardaki eserleri toplayıp İstanbul’da müze açmaya teşvik ediyordu.</span><span class="char-style-override-11">7</span> <span class="char-style-override-9">Girit mutasarrıfı Kostaki Adossides Paşa ile Konya Valisi Abdurrahman Paşa antika eser toplamakta âdeta başı çekiyorlardı.</span><span class="char-style-override-11">8</span> <span class="char-style-override-9">Sava Paşa, Rum Ortodoks olmasına rağmen önemini halen koruyan İslâm hukuku üzerinde nazarî bir eser yazmıştır. Serkis Karakoç, Aristarşi Bey antlaşma ve hukuk metinlerini kodifiye et­mekte büyük çaba göstermişlerdir. Ulusların birbirini yediği Makedonya’ya bile bazı hâlde sarsılmaz ittifaklar da kurulmuştur. Makedonya ihtilâlcilerinden İvan Mihajlov 1934’te Türkiye’ye sığınmış ve dört yıl Türkiye’de yaşamıştı.</span></p>

      <p class="Normal para-style-override-3"><span class="char-style-override-9">II. Meşrutiyet devrimi Osmanlı vatanseverliğinin adını koyarak tarih sahnesine çık­tı. Ama kaçınılmaz olaylar imparatorluğu parçaladı ve ulusçulukların döneminde Osmanlı seçkinleri sahneden çekildiler. Bu ortamda Türk ulusçuluğunu “en geciken ulusçuluktur” gibi değerlendirmek, henüz siyasal edebiyat ve hattâ siyasal örgütlenme tarihimiz yete­rince aydınlanmadığından pek hazırcı bir hüküm olur. Ancak son devir Türk aydınının Os­manlı yurtseverliğini ister istemez sürüklemek zorunda olduğu da bir gerçektir.</span></p>

      <p class="Normal para-style-override-3"></p>
    </div>
  </div>
</body>
</html>
