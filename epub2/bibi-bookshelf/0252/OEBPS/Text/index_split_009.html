<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>John Steinbeck - Gazap Üzümleri.doc</title>
    <link href="../../page_styles.css" rel="stylesheet" type="text/css"/>
    <link href="../../stylesheet.css" rel="stylesheet" type="text/css"/>
</head>
  <body class="calibre3">
  <h1 class="calibre8"><b class="calibre2">DOKUZUNCU BÖLÜM</b></h1>

  <p class="calibre7">Küçük evlerde ortakçılar, eşyalarını birer birer elden geçirdiler: Babalarının eşyalarını, büyükbabalarının eşyalarını... Hepsini topladılar, batı yolculuğuna çıkıyorlardı. Erkekler birer canavar kesilmişlerdi; çünkü, geçmişleri yıkılmıştı. Kadınlar ise, geçmişin gelecek günlerde içlerinde yaşayıp, haykıracağını biliyorlardı. Erkekler samanlıkların ve çardakların içlerine daldılar.</p>

  <p class="calibre7">Şu pulluk., şu tırmık... Hatırında mı? Savaşta hardal ekmiştik?.. Adamın biri, <span class="calibre5">"Guayule" dediği şu kauçuk bitkisini bize ektirmek istemişti? Zengin olursunuz, diyordu. Çıkar şu takımları... Satıp birkaç dolar alırız. Şu pulluğa on sekiz dolar vermiştim, yol parasını da ben ödedimdi... Markası Sears Roebuk'tur. </span></p>

  <p class="calibre7"><span class="calibre5">Koşum takımları, el arabaları, tohum makineleri, küçük çapa demetleri... Çıkar hepsini. Yığ şuraya. Koy arabaya. Götür şehre. Kaça satabilirsen sat. Atları da, arabayı da sat. Artık hiçbirinin yararı yok.</span></p>

  <p class="calibre7">Elli sent yepyeni bir pulluk için nedir ki? Bu tohum makinesini otuz sekiz dolara almıştım. İki dolar çok az. Geriye götüremem ya... Peki, al bakalım. <span class="calibre5">Onunla birlikte bir ah da alıyorsun. Kuyu tulumbasını, koşum takımlarını da al. </span><span class="calibre5">Dizginleri, göğüslükleri, hamutları, kayışları da al. Şu camdan yapılmış küçük boncukları da almayı unutma. Altında kırmızı gül resimleri var. Doru atlara karşılık şunu al. Rahvan yürüdüğü zaman nasıl da ayaklarını kaldırırdı?..</span></p>

  <p class="calibre7">Eşyalar bahçede yığılı...</p>

  <p class="calibre7">Kara sapana kim para verir artık?.. Haydi, yalnız demirinin fiyatına elli sent vereyim. Diskler, traktörler... Şimdi bunlar kullanılıyor.</p>

  <p class="calibre7">Eh... Peki, ne yapalım, hepsini al da bana beş dolar ver. Sen yalnız hurda satın almıyorsun, hurdalaşmış yaşantıları da satın alıyorsun. Bundan başka., göreceksin ya., onlarla birlikte ah da satın alıyorsun. O aldığın sapanı çocuklarının üzerinde süreceksin; sen, seni kurtarabilecek kolları ve canları da satın alıyorsun. Beş dolar isterim, dörde vermem... Geriye götüremem ya... Peki, al bakalım dörde... Ama bak, sana söylüyorum; bu aldığın sapanı çocuklarının üzerinde süreceksin. Ve sen, bunu anlamıyorsun. Anlayamazsın, göremezsin bunu. <span class="calibre5">Al bakalım dörde. Eh, peki., atlarla arabaya ne vereceksin?.. Şu doru atlara bak, birbirlerine ne de uymuşlar. Renkleri birbirlerine uygun, koşuşları da birbirlerine uygun... Koşumları gepgergin.. bacakları, baldırları gepgergin.. </span><span class="calibre5">birbirlerine saat gibi uymuşlar. Sabahları üzerlerine ışık vurur, doru ışık...</span></p>

  <p class="calibre7">Ahırın parmaklığında kişneyerek bizi ararlar, sesimizi işitmek için kulaklarını diker, oynatıp dururlar; hele o güzel siyah perçemleri!.. Bir kızım var, bayılır atın yelelerini, perçemlerini örmeye, küçük kurdeleler bağlamaya... Çok sever bu işi. Artık bitti... Sana bu kızın sağdaki ata ait komik bir hikâyesini anlatayım. Gülersin... İlerideki sekiz, yakında olanı on yaşında; ama birlikte koşuldukları zaman sanki ikiz tay gibidirler. Görüyor musun dişleri?.. Tertemiz. <span class="calibre5">Solukları iyi. Ayakları güzel ve temiz... Kaç?.. On dolar mı? İkisi için mi?.. </span><span class="calibre5">Ya araba!.. Aman Allahım, ne diyorsun!.. Onları vurup öldürür, köpeklere yediririm daha iyi... Peki, peki, al bakalım!.. Çabuk, çabuk bayım. Perçemleri ören, ata kurdele bağlamak için kendi kurdelesini çıkaran, başını kaldırıp yanaklarını atın yumuşak burnuna süren küçük bir kız satın alıyorsun. Yılların emeğini, güneş altındaki çalışmasını satın alıyorsun; anlatılmayacak bir keder satın alıyorsun... Ama, dikkat et bayım... Bu eşya yığını ve doru atlar sana bir kâr daha sağlayacak, çok güzel bir kâr: Günün birinde senin evinde gelişecek, büyüyecek, çiçek açacak bir ah demeti... Seni koruyabilirdik, ama sen bizi baltaladın; bir süre sonra sen de baltalanacaksın, o zaman seni kurtaracak kimse bulunmayacak bizlerden.</span></p>

  <p class="calibre7">Ortakçılar yaya döndüler, elleri ceplerinde, şapkaları kulaklarına geçmiş. <span class="calibre5">Kimileri içki satın aldı; alkolün etkisini artırmak, duygularını uyuşturmak için çabuk çabuk içtiler. Ama gülmediler, dans etmediler. Şarkı da söylemediler; gitarlarını da ellerine almadılar. Elleri ceplerinde, başları eğik, ayakkabılarıyle kırmızı tozları havalandırarak çiftliklerine döndüler. </span></p>

  <p class="calibre7"><span class="calibre5">Belki yeniden işe başlarız; yeni, zengin topraklarda, Kaliforniya'da?.. Orada meyve yetişiyormuş, yeniden başlarız!..</span></p>

  <p class="calibre7">Ama nasıl başlarsın?.. Yalnız bir çocuk başlayabilir. Sana bana gelince., biz geçmişte kaldık. Bir öfke, binlerce düş; bütün bunlar biziz... Bu toprak, bu kızıl toprak biziz; sel yılları, toz yılları, kuraklık yılları, hepsi de bizleriz. Biz yeniden başlayamayız. Eskiciye dertlerimizi, ahlarımızı sattık., hepsini satın aldı, ama daha içimizde duruyor; toprak sahipleri bizi kovdukları zaman, bu kovulan insanlar bizdik. Traktör evi yıkmadı, bizi yıktı... <span class="calibre5">Yaşadığımız süre yıkık kalacağız. Ne Kaliforniya'ya, ne de başka bir yere... Her birimiz acılarımızla birlikte yürüyen, acılardan oluşmuş bir geçit töreninin başında giden davuluz... Ve bir gün bu ıstırap ordusu aynı yönde yürüyecek. Hep birlikte yürüyecek ve bu yürüyüşten korkunç bir terör doğacak.</span></p>

  <p class="calibre7">Ortakçılar kırmızı tozlarda ayaklarını sürüye sürüye çiftliklerine döndüler.</p>

  <p class="calibre7"><span class="calibre5">Satılabilecek her şey satıldığı halde, sobalar ve karyolalar, sandalyeler ve masalar, küçük dolaplar, leğenler ve kovalar; daha şurada burada mal yığınları duruyor. Ve kadınlar oturuyor aralarında, eşyaları evirip çeviriyor, önlerine arkalarına bakıyorlar. Resimler, dörtköşe aynalar ve işte bir vazo.</span></p>

  <p class="calibre7">Evet... Ne götüreceğiz, ne götürmeyeceğiz, biliyorsun. Kırda yaşayacağız... <span class="calibre5">Yemek pişirmek, bulaşık yıkamak için bir iki tencere; şiltelerle yorganlar, bir lamba, kovalar ve çuval parçası. Bunu çadır olarak kullanırsın... Gaz tenekesi. </span><span class="calibre5">Bunun ne olduğunu biliyor musun? Soba. Ya giyecek eşya?.. Bütün giyeceklerini al. Ya silâh?.. Silâhsız, çırılçıplak gidilir mi hiç? Pabuçlarımız, elbiselerimiz ve yiyeceğimiz kalmasa, umudumuz bile kalmasa, silâhımız olur ya. </span><span class="calibre5">Büyükbaba buraya gel</span><span class="calibre5">diği zaman... Bilmem bunu size anlattım mı?.. Yanında sadece biraz tuz ve silâh varmış. Başka hiçbir şey yokmuş. Görüyorsunuz ya, işe yarıyor, yani... Bir de su şişesi... Bu kadarı yeter. Römork tepeleme doldu; çocuklar da römorkta oturabilir, büyükana da şiltenin üzerine çıkar. Avadanlıklar, bir kürek, bir testere, mengene ve kıskaç. Bir de balta... Bu balta kırk yıllıktır. Bak ne kadar eskimiş. Ya ipler, elbette... Ötekiler? Bırak kalsın; ya da, yak gitsin.</span></p>

  <p class="calibre7">Ve çocuklar geldiler.</p>

  <p class="calibre7">Eğer Mary, bebeğini, o pis eski püskü bebeğini alırsa, ben de «Kızılderili» <span class="calibre5">okumu alırım! Alırım ya!.. Ve şu yuvarlak sopa -benim kadar boyu var-. Belki lâzım olur bana. Bu sopayı taa ne zamandan beri saklıyorum... Bir ay mı, bir yıl mı oluyor. Yok, ben sopamı alırım. Şu Kaliforniya ne biçim yer acaba?..</span></p>

  <p class="calibre7">Kadınlar talihsiz eşyanın arasında oturuyorlar; eşyayı evirip çeviriyorlar; gözleri geçmişe dalıyor, yerlerine bırakıyorlar yeniden. Bu kitap, babamındı. <span class="calibre5">Çok severdi: Hacıların Yürüyüşü... Boyuna okuyup dururdu. Üzerinde adı yazılı. </span><span class="calibre5">Ve piposu., hâlâ zifir kokuyor. Ve şu resim., bir melek resmi. İlk üçü dünyaya gelmeden önce hep ona bakmıştım... Ama yok, yararını görmedim. Şu köpek heykelini alsak mı dersin? Sadie Halası, St. Louis fuarından almıştı. Görmüyor musun? Üzerinde yazısı da var. Hayır, sanmam. Bak, ağabeyimin ölmeden bir gün önce yazdığı mektup. İşte bir eski moda şapka. Tüyleri., hiç lüzumu yok. Hayır, hayır, yerimiz yok.</span></p>

  <p class="calibre7">Hayatlarımız bizden ayrılınca nasıl yaşayabiliriz?.. Geçmişimiz olmadan kendimizi nasıl tanıyacağız?.. Hayır, hayır. Bırak kalsın. Yak gitsin.</p>

  <p class="calibre7">Oturdular, baktılar ve eşyaları anılarının içine gömdüler. Kapımızın dışındaki toprakları bilmezsek ne yaparız? Geceleyin yatağından kalkıp da anlasan ki., anlasan ki, söğüt ağacı yerinde değil!.. Söğüt ağacı olmadan yaşayabilir misin? <span class="calibre5">Yaa, hayır, yaşayamazsın! Söğüt demek, sen demeksin. Şu döşeğin üzerindeki acılar., o korkunç acılar., işte o acılar sensin.</span></p>

  <p class="calibre7">Ve çocuklar., eğer Sam, «Kızılderili» oku ile uzun, yuvar<span class="calibre5">lak sopasını alırsa, ben de iki şey alırım: Şu yumuşak yastığı bir. O yastık benimdir...</span></p>

  <p class="calibre7">Birdenbire sinirlendiler. Oturduğun yerden hemen kalk. Beklenemez... <span class="calibre5">Bekleyemeyiz. Ve eşyaları bahçede yığdılar, ateşe verdiler. Onlar yanarken durup baktılar, sonra çılgın gibi arabaları yüklediler, çekip gittiler; tozun içinde kayboldular. Yüklü kamyonlar gittikten sonra toz, havada uzun bir sure asılı kaldı.</span></p>

  <p class="calibre7"><span class="calibre5"><br class="calibre6"/></span></p>
</body>
</html>