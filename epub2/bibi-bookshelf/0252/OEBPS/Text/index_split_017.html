<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>John Steinbeck - Gazap Üzümleri.doc</title>
    <link href="../../page_styles.css" rel="stylesheet" type="text/css"/>
    <link href="../../stylesheet.css" rel="stylesheet" type="text/css"/>
</head>
  <body class="calibre3">
  <h1 class="calibre8"><b class="calibre2">ON YEDİNCİ BÖLÜM</b></h1>

  <p class="calibre7">Göçen halkın otomobilleri ara yollardan, yurdu boydan boya kesen büyük karayoluna çıkıyor ve batıya giden göçmen yoluna giriyor. Gündüzleri böcekler gibi batıya doğru kaçışıyorlar; geceleri de böcekler gibi sığınacak bir yere ve suya üşüşüyorlar. Yalnız ve şaşkın oldukları için; bir keder, bir acı ve bir yenilgi yurdundan geldikleri için; ve hepsi de yeni, bilmedikleri bir yurda gittikleri için, birbirlerine sokuluyorlar; birbirleriyle konuşuyorlar; yaşamlarını, yiyeceklerini ve yeni diyarda umdukları şeyleri paylaşıyorlar. Bu olay belki şöyle oluyordu: Bir aile bir su başında konaklıyor, başka bir aile de orada su ve arkadaş bulunduğu için, konaklıyor ve bir üçüncü de, iki aile o yeri seçtiği ve oradan memnun kaldığı için onlar da konaklıyor. Güneş battığı zaman, orada yirmi aile ve yirmi otomobil toplanmıştır artık.</p>

  <p class="calibre7">Akşamleyin, garip bir olay: Yirmi aile tek aile oluyor; çocuklar, hepsinin çocukları. Yurdunu kaybedişler, tek kaybediş, batıdaki parlak günler bir tek rüya oluyor. Hasta bir çocuk yirmi ailenin, yüz kişinin yüreğini sızlatabiliyor. <span class="calibre5">Şuradaki bir çadırda yapılan doğum, yüz kişiyi bütün gece bekletebiliyor, meraklandırabiliyor ve sabahleyin yüz kişiyi doğum sevincine boğuyor. Bir gece önce kederli ve şaşkın olan bir aile, yeni doğan çocuğa bir armağan bulmak için eşyalarını karıştırıyor. Yirmi kişi akşamleyin ateşlerin çevresinde oturduğu zaman, bir kişi oluyor. Kamp birlikleri, akşam birlikleri ve gece birlikleri oluyorlar. Bir battaniyenin içinden bir gitar çıkarılıyor ve akort ediliyor., şarkılar, herkesin bildiği türküler, geceleri söyleniyor. Erkekler türküleri sözleriyle söylüyor, kadınlar melodileri mırıldanıyorlar.</span></p>

  <p class="calibre7">Her gece bir dünya, bütün ayrıntılarıyle yaratılıyor... Dost<span class="calibre5">luklar kuruluyor, düşmanlıklar yerleşiyor. Palavracılarıyle, korkaklarıyle, sessiz adamlarıyle alçakgönüllüleriyle, terbiyeli adamlarıyle, tam bir dünya... </span><span class="calibre5">Her gece her sabah bu dünya bir sirk gibi dağılıyor.</span></p>

  <p class="calibre7">Aileler dünyalar yoğurmak ve kurmak konusunda çekingendiler önce, ama yavaş <span class="calibre5">yavaş dünyalar kurmak tekniği onların tekniği oldu. Sonra liderler çıktı ortaya. </span><span class="calibre5">Kanunlar yapıldı, töreler kondu. Ve bu dünyalar batıya doğru yürüdükçe daha yetkinleşti ve daha oturdu; çünkü onları kuranlar, kurmakta daha ustalaştılar.</span></p>

  <p class="calibre7">Aileler ne gibi haklara baş eğmek gerektiğini öğrendiler: Çadırda rahatsız edilmemek hakkı; geçmişi kalplerin derinliklerine saklamak hakkı; konuşmak ve dinlemek hakkı; yardım istememek ya da yardım kabul etmek, yardım etmek ya da etmemek hakkı; oğlun kıza kur yapması ve kıza kur yapılmak hakkı; açın beslenmek hakkı; gebenin ve hastanın öteki hakların üstüne çıkmak hakkı.</p>

  <p class="calibre7">Ve aileler, kendilerine kimse bir şey söylemediği halde, hangi hakların kötü olduğunu ve yok edilmek gerektiğini öğrenmişlerdir: Aile gizliliğine burnunu sokmak hakkı, kamp uyuduğu sırada gürültü etmek hakkı, ırza geçmek ve zor kullanmak hakkı, zina ve hırsızlık etmek ve adam öldürmek hakkı. Bu haklar eziliyor, çünkü bu gibi haklar var olursa, bu küçük dünyalar bir gece bile yaşayamazlar.</p>

  <p class="calibre7">Ve bu dünyalar batıya doğru ilerledikçe, ailelere kimse bir şey söylemediği halde, kurallar kanun oldu. Kampın civarını pisletmek yasaktır; içilen suyu pisletmek yasaktır; aç bir adamın yanında, aç adamı çağırmadan, güzel, iyi bir yemek yemek yasaktır.</p>

  <p class="calibre7">Ve kanunlarla birlikte cezalar da ortaya çıktı... Bu cezalar sadece iki tane... <span class="calibre5">Ya birdenbire korkunç bir dövüş ya da kovma. Cezaların en kötüsü kovulma. Çünkü, kanunlara baş eğmeyenin adı ve adiyle birlikte suratı herkesçe bilinir, onun bir daha, nerede kurulursa kurulsun, dünyaların hiçbirinde yeri olmaz.</span></p>

  <p class="calibre7">Bu dünyalarda sosyal kurallar değişmez, kesindir. Bir adama selâm verildiği zaman, o adamın da, "Merhaba" demesi gerekir. Bir erkek bir kızla yattığı zaman erkek, çocukları seven ve onları koruyan biri ise, kızı alabilir. Ama erkek, bir gece bir kızla, ertesi gece başka bir kızla arkadaşlık edemez çünkü bu durum, bu dünyaların varlığını tehlikeye sokar.</p>

  <p class="calibre7">Aileler batıya doğru ilerliyorlar ve dünyalar kurmak tekniği de o kadar gelişiyor ki, halk kendisini kendi dünyalarının sınırları içinde tehlikeden uzak görmeye başlıyor; bu dünyanın biçimi o kadar kesinlikle çizilmiştir ki, bir aile, kurallara uyarken bunlara uymanın en güvenli bir yol olduğunu artık bilmektedir.</p>

  <p class="calibre7">Dünyalarda önderleri, yaşlıları olan hükümetler meydana çıkmıştır. Akıllı bir adam her kampta kendi aklına ihtiyaç olduğunu anlamıştır; zaten budala olan bir adamı bu dünya değiştirmemiştir. Bu kamp gecelerinde bir çeşit güven, bir çeşit sigorta ortaya çıkmıştır: Yiyeceği olan, aç olana veriyor, böylece kendini açlığa karşı sigortalamış oluyor. Ve bir çocuk öldüğü zaman, çadır kapısının önünde bir yığın para toplanıyor, ömründe bir şey görmedi, bari törenle gömülsün diye. İhtiyarlar basbayağı bir çukura gömülebilir, ama çocuklar gömülemez.</p>

  <p class="calibre7">Bir dünyanın kurulması için belirli fiziksel koşullar gerektir: Su, bir nehir kıyısı, bir dere, bir kaynak, sahipsiz bir musluk da olur. Çadır kurmak için oldukça düz bir yer, ateş yakmak için çalılık ya da fundalık gerektir. <span class="calibre5">Yakınlarda bir çöplük olursa daha iyi olur. Çünkü orada öteberi bulunabilir: Soba kapakları, ateşi korumak için eğrilmiş bir teneke ve içinde yemek pişirilip yenilecek kaplar.</span></p>

  <p class="calibre7">Ve bu dünyalar akşamleyin kurulmaktadır. Asfalttan gelen halk bu dünyaları, çadırlarıyle, kalpleri ve kafalarıyle kurmaktadırlar.</p>

  <p class="calibre7">Sabahleyin çadırlar bozuluyor, çadır bezleri duruluyor, çadır direkleri otomobil basamaklarına bağlanıyor, yataklar otomobillerdeki yerlerine konuyor, tencere ve tabaklar da yerlerine giriyor. Aileler batıya doğru ilerledikçe her akşamüstü <span class="calibre5">bir ev kurup sabah ışıkla birlikte bozma tekniği belirli, değişmez oluyor. </span><span class="calibre5">Durulmuş çadır aynı yere konuyor, tabaklar, tencereler de aynı sandıkta, aynı yerlere yerleştirilmiştir. Otomobiller batıya doğru ilerledikçe ailenin her üyesi kendi görevinin başına geçiyor. Bundan ötürü, ihtiyar ve genç, herkesin otomobilde bir yeri var; yorgun, sıcak akşamlarda arabalar kamp yerlerine çekildiği zaman herkesin bir görevi var, herkes görevini söylemeden yapar: Çocuklar, odun toplarlar, su taşırlar; erkekler, çadırları kurarlar, yatakları getirirler; kadınlar, akşam yemeğini hazırlarlar ve aileye yemek yerken, hizmet ederler. Ve bütün bunlar, emirsiz yapılır. Eskiden, geceleyin evlerden ve gündüzün çiftliklerden oluşan aile sınırları şimdi değişmiştir. Uzun süren yakıcı ışık altında batıya doğru yavaş yavaş ilerleyen otomobillerinde ses çıkarmadan otururlar, ama geceleyin buldukları herhangi bir grupla kaynaşıverirler.</span></p>

  <p class="calibre7">Böylece sosyal yaşamlarını da değiştirmişlerdir... Zaten evrende bu değiştirmeyi yapmak gücü yalnız insanda vardır. Artık onlar bir çiftçi değiller, birer göçmendirler. Ve düşünceler, düşler, uzun uzun susup düşünmeler şimdi artık tarlalar için değil, yollar, uzaklık ve batı içindir. Eskiden kafası dönümlerle sınırlandırılmış olan adam, şimdi dar, kilometrelerce uzun asfalt yol şeridi üzerinde yaşamaktadır. Derdi ve düşüncesi, artık yağmur, rüzgâr, toz ve ürünün kaldırılması değildir. Şimdi gözler, lastikleri kollamakta, kulaklar motorun tıkırtısını dinlemekte, kafalar yağı, benzini, yolla hava arasında boyuna aşınmakta olan lastiği düşünmektedir. Artık felâket, kırılan bir dişlidir.</p>

  <p class="calibre7">Özlenen şey, akşamleyin bir su ve ateş üzerinde bir yemek bulmaktır ve gerekli olan, dayanacak yapı, dayanacak güç, dayanacak yürektir. İstemler, önlerindeki batıdadır. Ve bir zamanlar kuraklık ya da sel korkusuyle titreyen yürekler, şimdi batıya doğru gidişi durduracak herhangi bir şeyin önlerine çıkmasından korkmaktadır.</p>

  <p class="calibre7">Kamplar artık belirleşmiştir: Kampların arasında bir günlük mesafe vardı.</p>

  <p class="calibre7">Ve yolda bazı aileler paniğe uğramışlardı. Gece gündüz <span class="calibre5">otomobil sürüyorlar, otomobilde uyuyorlar ve yoldan, hareketten kaçarcasına otomobillerini batıya sürüyorlardı. Bu, o kadar hırslı bir istekti ki, gözlerini batıya dikmişler, yolların üzerinde patırdayan motorlarını zorluyor, durmadan batıya doğru otomobillerini sürüyorlardı.</span></p>

  <p class="calibre7">Ama, ailelerin çoğu değişmiş, yeni yaşama çabucak girmişlerdi. Ve güneş batmaya başladığı zaman...</p>

  <p class="calibre7">Şimdi konaklayacak bir yer aramalı.</p>

  <p class="calibre7">Haa.. bakın, ileride çadırlar görünüyor.</p>

  <p class="calibre7">Araba yoldan ayrıldı ve durdu. Ötekiler oraya önceden geldikleri için, bunlara karşı belirli bir naziklik göstermek zorundadırlar. Ve adam, ailenin başkanı, arabadan başını uzatıyor:</p>

  <p class="calibre7">Arabayı buraya çekip, geceleyebilir miyim?</p>

  <p class="calibre7">Tabiî, memnun oluruz, siz hangi devlettensiniz?</p>

  <p class="calibre7">Arkansas'tan geliyoruz.</p>

  <p class="calibre7">Burada da Arkansaslılar var. Dördüncü çadırda.</p>

  <p class="calibre7">Gerçek mi?</p>

  <p class="calibre7">En önemli şey: Su nasıl?</p>

  <p class="calibre7">Eh, pek o kadar güzel değil ama, bol.</p>

  <p class="calibre7">Peki, teşekkür ederiz.</p>

  <p class="calibre7">Bana teşekkür etmeyin.</p>

  <p class="calibre7">Ama terbiye bunu gerektiriyor. Araba son çadıra doğru sürüklendi ve durdu. Sonra arabadan yorgun insanlar tutuna tutuna indiler, katılaşmış vücutlarını gerdiler. <span class="calibre5">Sonra yeni çadır birdenbire fışkırdı sanki. Çocuklar su almaya gittiler, büyük çocuklar çalı ya da funda kestiler. Ateşler yanmaya başladı. Akşam yemeği kaynıyor, ya da kızarıyor. Önceden gelmiş olanlar, yanaşıyorlar, herkes nereden geldiğini söylüyor, ahbaplar ve bazen de akrabalar bulunuyor.</span></p>

  <p class="calibre7">Oklahoma ha? Hangi yanından?</p>

  <p class="calibre7">Cherokee'den.</p>

  <p class="calibre7">Aaa, orada bizim akrabalar var. Allenleri tanır mısınız? Cherokee'de bir sürü Allenler var. Willisieleri tanır mısın?</p>

  <p class="calibre7">Tabiî, nasıl tanımam.</p>

  <p class="calibre7">Ve artık, yeni bir birlik kurulmuştur. Akşamın alaca karan<span class="calibre5">lığı bastırmıştır, ama karanlık büsbütün basmadan yeni aile kampın malı olmuştur. Her aileye söylenmiştir. Yabancı değiller; iyi insanlar.</span></p>

  <p class="calibre7">Ben, Allenleri çok eskiden beri tanırım. Simon Allen, ihtiyar Simon, ilk karısıyle başı belâdaydı. Kadın kızılderili meleziydi. Çok güzeldi... Siyah bir tay kadar güzel.</p>

  <p class="calibre7">Evet, Simon'un oğlu, Rudolphlardan bir kızla evlendiydi, değil mi? Ben de öyle biliyorum. Enid'de oturmak üzere gitmişlerdi, iyi yaptılar., doğrusu iyi yaptılar.</p>

  <p class="calibre7">Allenlerin içinde tek aklı başında o çıktı. Şimdi garajı var.</p>

  <p class="calibre7">Su taşındıktan, odun kesildikten sonra çocuklar utana utana, çekine çekine çadırlar arasında geziniyorlar. Arkadaşlık etmek istediklerini davranışlarıyle belli ediyorlar. Bir çocuk, öteki çocuğun yanında duruyor, bir taşı inceliyor, taşı alıyor, evirip çeviriyor, üzerine tükürüyor. Sonra temizliyor, karşısındakini istetinceye kadar taşı inceliyor. Nedir o?</p>

  <p class="calibre7">Sanki gelişigüzel: Bir şey değil. Taş.</p>

  <p class="calibre7">Peki öyleyse, ne diye öyle bakıp duruyorsun?</p>

  <p class="calibre7">İçinde altın var gibi geldi bana da.</p>

  <p class="calibre7">Nereden anladın? Altın, altın renginde değildir ki, taşta kara durur.</p>

  <p class="calibre7">Tabiî. Herkes bilir bunu.</p>

  <p class="calibre7">O yalancı altındır. Sen de altın sandın.</p>

  <p class="calibre7">Hiç de öyle değil, babam benim altın çıkarmıştır. Bana altının nasıl olduğunu anlatmıştı.</p>

  <p class="calibre7">Kocaman bir altın çıkarsan ne yaparsın?</p>

  <p class="calibre7">Hey!.. Koskocaman, kimsenin görmediği kadar koskocaman bir şeker alırım.</p>

  <p class="calibre7">Yemin etmiyeyim ama, hani ben de aynı şeyi yaparım.</p>

  <p class="calibre7">Ben de. Haydi suyun başına gidelim.</p>

  <p class="calibre7">Ve genç kızlar da birbirlerini buluyorlar, utana utana çevrelerinde ne kadar sevildiklerini, ne planlar kurduklarını koltukları kabara kabara anlatıyorlar. <span class="calibre5">Kadınlar, ateşlerin yanında, ailenin midesine bir an önce yemek yetiştirmek için çalışıyor... Paralı olanlarda; domuz, patates, soğan, bazlama, ya </span><span class="calibre5">da mısır ekmeği ve üzerine yemek suyu, but, ya da pirzola, bir teneke kutusu acı ve koyu kaynamış çay. Parası az olanlarda; yağda kızarmış çörek<sup class="calibre10">[</sup></span><a href="../Text/index_split_031.html#n12" id="n12d"><sup class="calibre10">12</sup></a><span class="calibre5"><sup class="calibre10">]</sup>, kızarmış, buruşmuş ve koyulaşmış, üzerlerine yağ dökülmüş çörekler.</span></p>

  <p class="calibre7">Zengin, ya da para şımarığı olan aileler; bezelye konservesi, şeftali konservesi, kâğıda sarılı ekmek, fırından alınmış kekler yiyorlar. Ama bunları çadırlarında gizli gizli yiyorlar. Çünkü bu gibi güzel şeyleri herkesin içinde yemek, doğru olmazdı. Sonra da, kızarmış çöreklerini yiyen çocuklar, ısınan bezelyelerin kokularını alıyorlar, üzülüyorlardı.</p>

  <p class="calibre7">Akşam yemeği bittikten sonra tabaklar yıkanır ve kurulanırken karanlık basmıştır; erkekler oturmuşlar, konuşuyorlar.</p>

  <p class="calibre7">Arkalarında bıraktıkları yurtlarını anlatıyorlar. Bunun sonu nereye varacak? <span class="calibre5">diyorlar. Yurdumuz mahvoldu!..</span></p>

  <p class="calibre7">Belki eski durumunu yine bulacak ama, biz orada olmayacağız.</p>

  <p class="calibre7">Belki, diye düşündüler, bir günah işledik de, bilmiyoruz.</p>

  <p class="calibre7">Hükümet memuru olacak herif, bana dedi ki: "Hükümet sizi yerinizden bile bile attı." Hükümet memuru dediğim herif: "Eğer bütün toprağınızı sürseydiniz hükümet, sizi atamazdı." dedi. Hepsini sürmek kısmet oldu mu ya! Sonra yeni patron da toprağın hepsini sürmüyor ki. Dört mil uzunluğunda bir yol açıyor, durmadan yürüyor, her yanını dolaşmıyor bile.</p>

  <p class="calibre7">Ve tatlı tatlı yurtlarını anlatıyorlar. Yel değirmenlerinin altında küçük bir mahzen vardı. Orada karpuzları, tereyağ yapılacak süt saklardık. Gün ortası, en sıcak bir zamanda içine girsen yine de serindi, istediğin kadar serin. Bir karpuz kesip yesen dişlerin donar, o kadar soğuk tutar. Depodan su damlardı.</p>

  <p class="calibre7">Gördükleri felâketleri anlatıyorlar: Charley isminde bir kardeşim vardı. Saçları mısır püskülü gibi sapsarı. Kocaman delikanlı olmuştu. İyi de akordeon çalardı. <span class="calibre5">Bir gün topraktan tırmık geçiriyordu, geçtiği çizgilerin doğru olup olmadığına ba</span><span class="calibre5">kıyordu. Birdenbire bir çıngıraklı yılan önüne çıkıverdi, hayvanlar ürktü, tırmık Charley'nin üstünden geçti, tırmıkların uçları midesine, bağırsaklarına girdi. Yüzünü de alıp götürdü. Sonra... Ah Allahım!..</span></p>

  <p class="calibre7">Geleceği anlatıyorlar, acaba nasıl yer orası?</p>

  <p class="calibre7">Evet, resimleri pek güzel ama... Bir resimde gördüm, sıcak ve güzel bir memleket, bol bol ceviz ağaçları, yemiş ağaçları. Ve arkasında ensesine yapışmış <span class="calibre5">gibi, yüksek, üstü karlı dağlar. Görülecek şey doğrusu.</span></p>

  <p class="calibre7">İş bulursak ne iyi olacak. Kışın soğuk da olmuyormuş. Çocuklar okula giderken soğuktan donmayacaklar. Çocukların okulsuz kalmamasına çalışacağım. Ben iyice okuyabilirim, ama okumaya alışmış bir adamla birlikte bulunmayı hiç sevmem.</p>

  <p class="calibre7">Ve belki de bir adam gitarını çadırının önüne çıkarmıştır. Çalmak için bir sandığın üzerine oturuyor, kapılarında duranlar, yavaş yavaş ona doğru yaklaşıyor gibi, herkesi çekiyor. Birçok kimseler gitar çalabilir. Ama belki bu adam hepsinden iyi çalıyordur? İşte bir şey çalmaya başladı. Melodi adım adım teller üzerinde koşarken, derin basolar vurup durmakta. İri, sert parmaklar perdeler üzerinde koşmakta. <span class="calibre5">Adam gitar çaldıkça halk da yavaş yavaş çevresine toplanıyor. Çevresinde kapalı, sık bir daire meydana geliyor. Sonra adam şarkı söylemeye başlıyor: «Ten cent Cotton and Forty cent Meat» (On sent pamuk ve kırk sent et)... Ve halk da onunla birlikte hafif hafif söylüyor. Sonra, «Why Do you cut your hair, Girls?» </span><span class="calibre5">(Kızlar, niçin saçlarınızı kesersiniz?) şarkısını söylüyor ve çevresindekiler de onunla birlikte söylüyor. Şarkı söyleyen adam, «I'm Leaving old Texas!» </span><span class="calibre5">(Texas, sana elveda!) yı kederli kederli söyledi. Bu şarkı, İspanyollar gelmeden önce söylenen korkunç bir şarkıydı. Yalnız o zaman, sözler kızıl</span><span class="calibre5">derililerin sözleriydi.</span></p>

  <p class="calibre7">Ve artık grup bir tek şey, tek bir birlik halinde birbirine kaynamıştır. <span class="calibre5">Karanlıkta halk kendi içine kapanmıştır. Akılları başka zamanlarda. Kederleri bir dinlenme, bir düş gibi... Şarkı söyleyen adam «Mac Alester Bleues» ü ve sonra ihtiyarları da memnun etmek için, «Jesus Calls me to his side» (Mesih</span> <span class="calibre5">beni yanına çağırıyor) u söyledi. Şarkıdan çocukların uykuları geldi... </span><span class="calibre5">Çadırlarına uyumaya gittiler, şarkılar düşlerine girdi. </span><span class="calibre5">Az sonra gitarlı adam ayağa kalktı, gerindi: İyi geceler millet, dedi.</span></p>

  <p class="calibre7">Ve onlar da ona: Sana da, diye mırıldandılar.</p>

  <p class="calibre7">Herkes içinden: "Keşke ben de gitar çalsaydım!" dedi. Gitar çalmak iyi bir şey. <span class="calibre5">Sonra herkes yatağına gitti ve kamp sessiz kaldı. Baykuşlar tepelerinde dolaşıyor, köpekler uzaklarda uluyor, kamptaki sansarlar yiyecek aramaya geliyorlar... Paytak paytak, kabara kabara yürüyen, hiçbir şeyden korkmayan sansarlardı bunlar.</span></p>

  <p class="calibre7">Gece geçti ve tanyerinin ilk çizgisiyle birlikte kadınlar çadırlardan çıktılar, ateşleri yaktılar, ateşlerin üzerine kahve koyup, kaynattılar. Sonra erkekler dışarı çıktı ve gün ışırken aralarında alçak sesle konuştular.</p>

  <p class="calibre7">Colorado nehrini geçerken orada çöl vardır diyorlar. Çölde dikkatli olmak gerekir. Sonra çölün ortasında kalırsınız. Ne olur ne olmaz, yanınıza çok su alın.</p>

  <p class="calibre7">Ben çölü gece geçeceğim.</p>

  <p class="calibre7">Ben de. Ama, adamın canına okunur.</p>

  <p class="calibre7">Aileler çabuk çabuk yediler, tabaklar yıkandı, silindi. Çadırlar bozuldu. Herkes çabucak gitmek istiyor. Ve güneş doğduğu zaman kamp yeri bomboş; arkalarında sadece bir süprüntü bırakmışlar. Kamp, başka bir gece kurulacak, başka bir dünya için hazır.</p>

  <p class="calibre7">Öte yandan, göçmen halkın arabaları yolda böcekler gibi sürünüp gidiyor, önlerinde dar, uzun asfalt şerit...</p>

  <p class="calibre7"><br class="calibre6"/></p>
</body>
</html>