<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>John Steinbeck - Gazap Üzümleri.doc</title>
    <link href="../../page_styles.css" rel="stylesheet" type="text/css"/>
    <link href="../../stylesheet.css" rel="stylesheet" type="text/css"/>
</head>
  <body class="calibre3">
  <h1 class="calibre8"><b class="calibre2">ON BEŞİNCİ BÖLÜM</b></h1>

  <p class="calibre7">66 yolu boyunca köfteciler, hamburger satanlar... Al and Susy's Place... Carl's Lunch... Joe and Minnie... Wills Eats... Derme çatma kulübeler. Önde iki benzin pompası, bir tel kapı, uzun bir tezgâh, sandalyeler ve ayak dayanacak demir. <span class="calibre5">Kapıya yakın üç otomatik piyango makinesi, üç yoldan gelecek nikel hazinesi görünüyor camından. Onun yanında otomatik bir pikap, plakları çörekler gibi birbirlerinin üzerlerine dizilmiş, dönen tablaya düşmeye ve dans havaları çalmaya hazır. «Ti-pi-tipi-tin», «Thanks for the Memory», Bing Crosby, Benny Goodman. Tezgâhın bir ucunda kapalı bir dolap: Öksürük şekerleri, Sleepless (uykusuz), No-Doze (uyuklama yok) denilen kafeinli sülfatlar, şekerlemeler, sigaralar, jiletler, aspirinler, Bromo-Seltzerler, Alka-Seltzerler. </span><span class="calibre5">Duvarlarda ilânlar, mayolu kızlar, kocaman göğüslü, dar kalçalı ve balmumu yüzlü sarışınlar, beyaz mayo giymişler, ellerinde birer Coca-Cola, gülümsüyorlar. </span><span class="calibre5">"Bakın Coca-Cola size ne getirdi!" demekteler. Uzun tezgâh, ve tuzlar, biberler, küçük hardal kavanozları ve kâğıt peşkirler. Tezgâhın gerisinde bira çeken makine, arkasında otomatik kahve ocağı parlıyor ve buhar çıkarıyor, yanındaki cam boru, kahvenin seviyesini gösteriyor. Telden kafesler içinde pastalar, dörderlik piramitler halinde portakallar. Resimlerde olduğu gibi üst üste dizilmiş kuru pastalar, mısırlar...</span></p>

  <p class="calibre7">Kartonlarda, parlayan mikalarıyle göze çarpan yazılar: Annemin Yaptığı Pastalar. <span class="calibre5">Veresiye Düşmanlık Yaratır, Biz Dost Olalım. Kadınlar, Sigara İçebilirsiniz. </span><span class="calibre5">Fakat İzmaritlerinizi Koyduğunuz Yere Dikkat Edin!.. Burada Yiyeceğinizi Yiyin ve Karınızı Sevin. IITYWBAD? <sup class="calibre10">[</sup></span><sup class="calibre10"><a href="../Text/index_split_031.html#n9" id="n9d">9</a>]</sup><span class="calibre5">.</span></p>

  <p class="calibre7"><span class="calibre5">Bir uçta tencereler, tavalar, patatesler, rosto, biftek, kesilmeye hazır kızarmış gri domuz eti.</span><br class="calibre6"/></p>

  <p class="calibre7">Tezgâhın arkasında orta yaşına yaklaşan Minnie, ya Susy; ya da Mae vardır. Saçlar ondüleli, terleyen yüzde ruj ve pudra. Yumuşak, alçak bir sesle siparişleri alıyor ve bu siparişleri ahçıya bir tavus kuşu gibi cıyak cıyak bağırarak ulaştırıyor. Döndüre döndüre tezgâhı siliyor, büyük parlak otomatik kahve ocağını parlatıyor. Ahçı, ya Joe, ya Cari, ya Al'dır. Beyaz bir gömleğin ve önlüğün içinde sıcaktan bunalmıştır. Beyaz alnında, ahçı külahının altında, boncuk boncuk ter taneleri. Somurtkandır, az konuşur, her yeni gelene şöyle bir göz atar. Izgaraları siler, köfteleri tokatlar. Mae'nin siparişlerini kibarca tekrar eder, kapları sıyırır, bezle siler. Küskün ve sessizdir.</p>

  <p class="calibre7">Mae, kafadan kontaktır; gülümser, çabuk kızar, hep istim üstündedir. Yoldan geçenlere baktığı zaman güler... Kamyon şoförleri içeri girinceye kadar güler. <span class="calibre5">Onlar, yol lokantalarının temel direkleri. Kamyonlar nerede durursa müşteriler orada demektir. Kamyon şoförlerini aldatamazsınız. Müşteriyi onlar getirir. </span><span class="calibre5">Bilirler: Onlara bayat bir kahve ikram ettin mi, bir daha koydunsa bul. Onlara iyi davrandın mı, yeniden gelirler. Mae, kamyon şoförlerine elinden geldiği kadar gülümsemeye çalışır. Kendisine biraz çeki düzen verir, saçının arkasını da düzeltir ve böylece göğsü, yukarı kalkan kollarıyle birlikte kalkar. Gününü iyi geçirir ve günün bu saatleri, büyük şeyler, büyük işler, büyük şakalar demektir.</span></p>

  <p class="calibre7">Al, hiç konuşmaz. O, kafadan kontak değildir. Bazen bir şakaya gülümsese bile, hiçbir zaman gülmez. Bazen, Mae'nin sesindeki canlılığa başını kaldırıp bakar, sonra bir bıçakla kapları sıyırır, tabağın çevresinde yağdan yollar açar. <span class="calibre5">Cızırdayan bir köfteyi bıçağıyle bastırır. Kesilmiş çörekleri<sup class="calibre10">[</sup></span><sup class="calibre10"><a href="../Text/index_split_031.html#n10" id="n10d">10</a>]</sup><span class="calibre5"> kızartmak ve ısıtmak üzere tabağa dizer. Tabaktan soğanları toplar, etin üzerine yığar, bıçağıyle bastırır. Çöreğin yarısını etin üstüne kor, öteki yarısını erimiş </span><span class="calibre5">tereğayı ve ince bir turşu katiyle kapatır. Çöreği </span><span class="calibre5">etin üzerine tutarak, bıçağı ince et tabakasının altına sürer, çevirir, çöreğin tereyağlanmış öteki yarısını üzerine koyar, köfteyi küçük bir tabağa atar. </span><span class="calibre5">Sandviçin yanına bir dereotu konservesinin dörtte biriyle iki zeytin tanesi koyar. Tabağı bir manivela gibi tezgâha sürer. Kaplarını ince malasıyle kazır ve et tenceresine somurtarak bakar.</span></p>

  <p class="calibre7">66'da vınlayıp geçen otomobiller. Plakalar: Mass., Tenn., R.I., N.Y., Vt, Ohio... Batıya gidiyorlar. Güzel otomobiller. Altmış beş mille giden spor otomobilleri.</p>

  <p class="calibre7">Bak, bir lüks otomobil geçiyor. Tekerlekler üzerinde giden bir tabut sanki.</p>

  <p class="calibre7">Ama, hey Yarabbi, nasıl oluyor da seyahate çıkıyorlar!..</p>

  <p class="calibre7">La Salle'i gördün mü? Benim arabam olmalı bu. Ben aptal değilim. Elbette La Salle'i beğenirim.</p>

  <p class="calibre7">Zengin olsan Cadillac almaz mısın? Hem biraz daha büyük, hem de daha hızlı.</p>

  <p class="calibre7">Ben olsam, kendime bir Zephyr alırım. Sen lükse ne bakıyorsun. Sana esaslı bir araba ve hız gerek. Ben, Zephyr isterim.</p>

  <p class="calibre7">Evet bayım, güleceksiniz ama, ben olsam, Buick-Puick alırım. O bana yeter.</p>

  <p class="calibre7">Ama o da Zephyr'in fiyatındadır, hem Zephyr kadar oynak değildir.</p>

  <p class="calibre7">Bana ne, ben Henry Ford'un hiçbir şeyini bir daha kullanmam. Ford hoşuma gitmiyor. Şimdiye kadar da zaten hoşlanmadım. Fabrikasında çalışan bir kardeşim vardı. Gidip de onu bir dinleseydin.</p>

  <p class="calibre7">Sen ne dersen de, Zephyr oynak arabadır.</p>

  <p class="calibre7">Şosede büyük arabalar. Sıcaktan al al olmuş baygın bayanlar; çevrelerinde binlerce teçhizat bulunan küçük çekirdekler: Kremler; yağlanmaya yarayan özel yağlar; saçların, gözlerin, dudakların, tırnakların, kaşların, kirpiklerin, göz kapaklarının renklerini değiştirmek için şişe şişe siyah, pembe, kırmızı, beyaz, yeşil, gümüşî boya maddeleri. Bağırsakları işletmek için yağlar, tohumlar ve haplar. Cinsel ilişkilerini garantilemek, kusursuz ve ürünsüz kılmak için torba içinde şi<span class="calibre5">şeler, şırıngalar, haplar, tozlar, sular, merhemler... Ve elbiseler de ayrı. Ivır zıvır, bir sürü şeyler!..</span></p>

  <p class="calibre7">Gözlerin çevresinde yorgunluk çizgileri; ağızdan aşağı doğru inen hoşnutsuzluk çizgileri; göğüsler küçük salıncaklara kendilerini bırakmışlar; karınlar ve kalçalar lastik kalıplara dayanmışlar. Ve ağızlar soluyor; gözler dalgın, güneşten, rüzgârdan ve topraktan hoşlanmıyorlar; yemeyi ve yorulmayı sevmiyorlar; onları seyrek olarak güzelleştiren, durmadan ihtiyarlatan zamana diş biliyorlar.</p>

  <p class="calibre7">Yanlarında, açık elbiseler giymiş, panama şapkalı, şişman göbekli erkekler var. <span class="calibre5">Gözleri korku ve kuşku içinde; tertemiz, </span><span class="calibre5">pespembe erkeklerin tedirgin gözleri. </span><span class="calibre5">Korkuyorlar, çünkü formüller sökmüyor; güven özlüyorlar ve aynı zamanda bunun dünya yüzünden yok olduğunu seziyorlar. Yakalarında, derneklerinin ve kulüplerinin işareti. Onlar ancak kulüplere ve derneklere giderler ve bir sürü kendileri gibi kuşkulu adamların zoruyle, ticaretin asil bir şey olduğuna ve öyle herkesin dediği gibi bir çeşit kutsallaştırılmış hırsızlık olmadığına, yaptıkları bir sürü budalalıklara karşın, kendilerinin zeki olduklarına; ticaretin değişmez kurallarına karşın şefkatli ve merhametli olduklarına; monoton yorucu işlere karşın zengin bir yaşam sürdüklerine; ve artık korkmayacakları bir zamanın yaklaşmakta olduğuna birbirlerini inandırırlar.</span></p>

  <p class="calibre7">Ve bu iki kişi, onlar da Kaliforniya'ya gitmekte. Bu erkek, kaygılı gözleriyle ve bu kadın, güneşin derisini nasıl kurutacağını düşüne düşüne, Beverly-Wilshire Hotel'in balkonunda oturup, gelip geçenlerin kendilerine özlemli bakışlarını ve dağları -dağlar, düşünün bir kez ve kocaman ağaçları- seyretmeye gidiyor. <span class="calibre5">Pasifik Okyanusunu seyretmeye gidiyorlar ve beş yüz bin dolara bahse girerim ki, (sizden bir şey istemiyorum) denize bakıp bakıp, "Sandığımız kadar büyük değilmiş!" diyecekler. Ve kadın, kıyıdaki dolgun genç vücutlara bakarak, imrenecektir. Aslında Kaliforniya'ya evlerine dönmek için gidiyorlar. Evlerine dönüp, "Falan falan bizim Trocadero' da masa komşumuzdu. Vücudu güzel değil, ama iyi giyiniyor" demek için gidiyorlar. Ve erkek de: "Orada esaslı tüccarlarla konuştum. 'Beyaz Saray'daki şu heriften kurtulmadıkça bize rahat yüzü yok' </span><span class="calibre5">diyorlar."<sup class="calibre10">[</sup></span><sup class="calibre10"><a href="../Text/index_split_031.html#n11" id="n11d" class="calibre5">11</a>]</sup><span class="calibre5"> diyecektir. Ve: "Bilen bir adamdan öğrendim; (......) artistte frengi varmış. Biliyor musun, </span><span class="calibre5">Warner stüdyosunda çalışıyordu. Adam, stüdyoya kızı kendisinin koydurttuğunu söyledi. Evet, kızın böylece, isteği olmuş" diyecektir. Ama kuşkulu gözler hiçbir zaman rahat değildir. Sarkık dudaklı ağız hiçbir zaman mutlu değildir. </span><span class="calibre5">Kocaman otomobil altmış mille gidiyor.</span></p>

  <p class="calibre7">Soğuk bir şey içmek istiyorum. </p>

  <p class="calibre7">Peki, bak ileride bir şey var. İnmek ister misin?</p>

  <p class="calibre7">Acaba temiz midir?</p>

  <p class="calibre7">Bu kuş uçmaz, kervan geçmez memlekette her şey ne kadar temizse, o da o kadar temizdir.</p>

  <p class="calibre7">Eh, belki bir şişe soda içersem fena olmaz.</p>

  <p class="calibre7">Kocaman otomobil gıcırdadı ve durdu. Şişman, kuşkulu adam, karısını elinden tutarak dışarı çıkardı.</p>

  <p class="calibre7">Mae, onlar içeri girerken bakıyor; sonra işine devam ediyor. Al, tabaklarından başını kaldırıyor, sonra yeniden önüne eğiyor. Mae, biliyor. Beş sentlik bir soda içecekler ve soğuk olmadığı için kınayacaklar. Kadın altı tane kâğıt peçete kullanacak ve yere atacak. Erkek kızacak, suçu Mae'ye yüklemeye çalışacak. Kadın kokmuş bir et kokusu almış gibi, çevreyi koklayacak, dışarı çıkacaklar ve artık her önlerine gelene batıdaki insanların mendebur, pis kimseler olduklarını anlatacaklar. Al ile yalnız kaldıkları zaman Mae, onlar için bir söz kullanacak: Onlara, "bok soyları!" diyecek.</p>

  <p class="calibre7">Kamyon şoförleri... İş onlarda.</p>

  <p class="calibre7">Bak, büyük bir nakliye kamyonu geliyor. Ah, bir dursa. Şu "boy soyları" na boş<span class="calibre5">ver. Albuquerque'teki otelde çalıştığım zaman, onların çaldıklarını gördüm... </span><span class="calibre5">Her zaman bunu yaparlar. Otomobilleri ne kadar büyük olursa o kadar çok çalarlar... Havluları, gümüşleri, sabun kaplarını kaldırırlar. Bir türlü bu işe aklım ermez.</span></p>

  <p class="calibre7">Al, suratını asarak sorar: Şu kocaman otomobilleri nereden <span class="calibre5">buluyorlar dersin? Acaba onlarla birlikte mi doğuyorlar? Senin hiçbir zaman bir şeyin olmuyor.</span></p>

  <p class="calibre7">Nakliye kamyonu, bir şoför ve biraz dinlenme, inip de bir fincan çey içsek nasıl olur?.. Bu külüstür yeri bilirim.</p>

  <p class="calibre7">Tarifeye göre ne durumdayız?</p>

  <p class="calibre7">İlerideyiz.</p>

  <p class="calibre7">Peki, bağla arabayı. Buradaki karı adamın iştahını açar. Kahvesi de iyidir.</p>

  <p class="calibre7">Kamyon bağlandı. Hâki külotlu, botlu, kısa ceketli ve parlak güneşlikli asker kasketli iki adam; tel kapı., pat.</p>

  <p class="calibre7">Nasılsın Mae?</p>

  <p class="calibre7">Ha, sen misin Sıçan Suratlı Big Bill!.. Seferden ne zaman döndün?</p>

  <p class="calibre7">Bir hafta önce.</p>

  <p class="calibre7">Öteki pikaba bir nikel atıyor; plağın kaymasına ve tablanın kalkışına bakıyor. <span class="calibre5">Bing Crosby'nin sesi... Altın gibi ses. Thanks for the memory, of sunburn at the Shore... You might have been a headache, but you never were a bore (Kıyıda güneş </span><span class="calibre5">altında yandığımız günlerin anısını özlemle anıyordum. . Bir baş belâsı olabilirdin, ama hiçbir zaman başıma dert olmadın). Ve kamyon şoförü de Mae'nin kulağına şarkıyı «bir baş belâsı olabilirdin, ama hiçbir zaman orospu olmadın» </span><span class="calibre5">şeklinde söylüyor...</span></p>

  <p class="calibre7">Mae gülüyor. Bill, arkadaşın kim; ilk defa görüyorum. Sefere yeni mi çıkıyor?</p>

  <p class="calibre7">Öteki, piyano makinesine bir nikel atıyor, dört marka kazanıyor ve onları da yeniden içine atıyor. Tezgâha yaklaşıyor.</p>

  <p class="calibre7">Eee, ne istiyorsun bakalım?</p>

  <p class="calibre7">Ver bakalım bir fincan kahve. Hiç pasta var mı?</p>

  <p class="calibre7">Kreması, muzludan mı, ananaslıdan mı, çikolatadan mı istiyorsun? Elmalısı da var.</p>

  <p class="calibre7">Elmalı olsun. Dur bak... Şu kocaman pasta neli?</p>

  <p class="calibre7">Mae alıp çıkarır, koklar. Muzlu.</p>

  <p class="calibre7">Bir parça kes. Büyük olsun.</p>

  <p class="calibre7">Piyango makinesindeki adam söylüyor: İki olsun.</p>

  <p class="calibre7">Peki, iki olsun. İki tane. Tartalım bakalım seninkileri. Yeni gacolar yok mu, Bill?</p>

  <p class="calibre7">Tartılacak bir şey de bende var.</p>

  <p class="calibre7">Heyy, bir bayanın karşısında bulunuyorsunuz? Terbiyenizi takının!..</p>

  <p class="calibre7">Yok canım, bu fena bir şey değil ya!.. Küçük bir çocuk bir sabah okula geç gelir. Öğretmen sorar: "Niye geç kaldın?" Çocuk der ki: "Danayı götürmüştüm çektirmeye." Öğretmen: "Baban bu işi yapamaz mıydı?" der. Çocuk da: "Tabiî yapardı ama, ne de olsa bir boğa kadar iyi yapamazdı." der.</p>

  <p class="calibre7">Mae keskin bir kahkaha attı. Keskin, kaba bir gülüştür bu. Masasının üzerinde dikkatle soğan doğrayan Al, başını kaldırır, güler ve yeniden başını indirir. <span class="calibre5">Kamyon şoförleri; iş bunlarda. Her biri Mae'ye çeyrek dolar verecektir. On beş </span><span class="calibre5">sent kahve ile pasta için, on sent de Mae için ve sonra da kıza sulanmazlar.</span></p>

  <p class="calibre7">Sandalyelerde, birlikte oturuyorlar. Porselen kahve fincanlarından kaşıklar çıkmış. Gün geçiyor. Ve Al, kaplarını siliyor, söze karışmadan dinliyor. Bing Crosby'nin sesi kesiliyor. Pikabın dönen tablası duruyor, plak yerine giriyor. <span class="calibre5">Kırmızı ışık sönüyor. Mekanizmayı işleten nikel, Bing Crosby'ye de şarkı söyletmiş ve bir orkestra çaldırmıştır. Şimdi bu nikel, kontak noktalarından kârın toplandığı kutuya düşmüştür. Bu nikel, birçok paralardan ayrı olarak, bir iş görmüş, bir tepki yaratmıştır.</span></p>

  <p class="calibre7">Kahve ocağının supabından buhar fışkırıyor. Buz dolabının kompresörü bir süre yavaş sesle çık çık etti, sonra durdu. Köşedeki vantilatör ileri geri dönüyor, odaya ılık bir rüzgâr savuruyor. Şosede, 66'da, otomobiller vınlayıp geçiyor.</p>

  <p class="calibre7">Az önce bir Massachusetts arabası durdu, diyor Mae.</p>

  <p class="calibre7">Big Bill fincanı üstünden kavradı, kaşık işaret parmağı ile baş parmağının arasından fırlamıştı. Kahve ile birlikte, kahveyi soğutmak için, bir miktar da hava çekti içine.</p>

  <p class="calibre7">— 66'da olup da görmelisin. Her yandan yüzlerce araba gelip geçiyor. Hepsi de batıya gidiyor. Hiç bu kadar çok otomobil görmedim. Tabiî yollarda iyi paçozlar da var.</p>

  <p class="calibre7">— Bu sabah o parçalanan otomobil nasıldı? dedi arkadaşı. Kocaman bir araba. <span class="calibre5">Büyük bir Cadillac. Özel bir araba, bir de nefis parça. Krem renginde, lüks bir otomobil. Kamyona çarpmış. Radyatör, şoförün olduğu yere kadar bükülmüştü. </span><span class="calibre5">Doksan mil yapıyordu, galiba. Direksiyon herifin içine öyle bir girmiş </span><span class="calibre5">ki, herif çengele asılmış koyun gibi kalmıştı. Otomobillerin şahı. Kral bir mal. </span><span class="calibre5">Şimdi ucuza alırsın onu. Herif içinde yalnızdı.</span></p>

  <p class="calibre7">Al, işinden başını kaldırdı:</p>

  <p class="calibre7">— Kamyona bir şey olmamış mı?</p>

  <p class="calibre7">— Bırak Allahını seversen! Kamyon denecek yeri yoktu arabanın. Hani şu çanak çömlek, soba, döşek ve tavuk dolu şeylerden biri. Batıya giden arabalar cinsinden. Anlattığım herif de bizimle birlikte doksan mil gidiyordu... Bizi geçmek için iki tekerleğin üzerinde sağa kırdı. Onlardan bir araba geldiğini görünce yeniden kırdı ve kamyona tosladı. Sarhoş gibi otomobil kullanıyordu. <span class="calibre5">Manzarayı bir görmeliydin, her yan yataklarla, tavuklarla, çocuklarla doldu. </span><span class="calibre5">Çocuklardan biri öldü. Ben böyle curcuna görmedim. Biz de arabayı durdurduk. </span><span class="calibre5">Kamyonu kullanan ihtiyar durmuş, ölü çocuğuna bakıyordu; bir söz bile söylemeden, dili tutulmuş gibi. Aman Allahım, yollar batıya giden ailelerle dolu. Bu kadar kalabalık hiç görmedim. Gün günden beter oluyor. Nereden geliyorlar, ulan bunlar, merak ediyorum?..</span></p>

  <p class="calibre7">Mae:</p>

  <p class="calibre7">— Ben de nereye gittiklerini merak ediyorum, dedi. Ara sıra buraya da benzin almaya gelirler, ama başka bir şey satın almazlar. Herkes, aman dikkat etmeli bir şey çalarlar, diyor. Bereket açıkta bir şeyimiz yok. Ama şimdiye kadar bizden bir şey çalmadılar doğrusu.</p>

  <p class="calibre7">Big Bill pastasını çiğneyerek tel kapının arkasındaki yola baktı:</p>

  <p class="calibre7">— Öteberilerini toplasan iyi edersin. Galiba şimdi onlardan biri geliyor.</p>

  <p class="calibre7">Bir 1926 modeli Nash, soluya soluya yolun kenarına çekti. Otomobilin arkasındaki oturacak yer tavana kadar torba<span class="calibre5">larla, tavalarla ve tencerelerle dolmuştu ve tâ tepesinde de, tavana yapışmış </span><span class="calibre5">iki çocuk oturuyordu. Arabanın üstünde bir çarşaf ve katlanmış bir çadır bezi. </span><span class="calibre5">Otomobilin basamaklarına çadır direkleri bağlanmış. Otomobil benzin pompasının yanına geldi. Siyah saçlı, sert yüzlü bir adam otomobilden çıktı. İki çocuk, yüklerin üzerinden aşağıya kayıyorlar, ve yere iniyorlar.</span></p>

  <p class="calibre7">Mae tezgâhın arkasından dolaştı, kapıya gelip durdu. Adamın üzerinde gri yün pantolon ve mavi bir gömlek vardı. Gömleğinin arkası ve koltuk altları terden koyu mavi bir renk almış. Çocukların üzerlerinde tulumdan başka bir şey yok. <span class="calibre5">Paramparça, yamalar içinde tulumlar bunlar. Saçları sarı ve başlarının her yanında aynı biçimde kesilmiş. Çünkü saçları sadece kırpılmış. Yüzleri tozdan dalga dalga. Doğruca su hortumunun altındaki çamura gidiyorlar, ayaklarını çamura daldırıyorlar.</span></p>

  <p class="calibre7">Adam sordu:</p>

  <p class="calibre7">— Biraz su alabilir miyiz, bayan? </p>

  <p class="calibre7">Mae'nin yüzünde sıkıntılı bir bakış:</p>

  <p class="calibre7">— Tabiî alabilirsiniz. </p>

  <p class="calibre7">Başını döndürerek yavaşça:</p>

  <p class="calibre7">— Hortumdan gözümü ayırmamalıyım, dedi.</p>

  <p class="calibre7">Adam radyatör kapağını yavaşça açıp hortumu içine daldırırken Mae, adamı seyrediyor.</p>

  <p class="calibre7">Otomobilde oturan mısır püskülü saçlı bir kadın:</p>

  <p class="calibre7">— Bak bakalım, burada var mı? dedi.</p>

  <p class="calibre7">Adam hortumu çıkardı ve radyatörün kapağını yeniden kapattı. Küçük çocuklar hortumu adamın elinden aldılar, ağızlarına dayadılar. Ve kana kana içtiler. Adam koyu renk, lekeli şapkasını çıkardı ve tel kapının önünde garip bir utançla durdu:</p>

  <p class="calibre7">— Bize bir somun ekmek vermek imkânını bulabilir misiniz, bayan?</p>

  <p class="calibre7">Mae:</p>

  <p class="calibre7">— Burası ekmekçi dükkânı değil, dedi. Bizde ekmek var ama, sandviç için.</p>

  <p class="calibre7">Adamın sıkılganlığı hâlâ geçmemişti:</p>

  <p class="calibre7">— Biliyorum bayan. Bize ekmek lâzım, bir lokma yok. </p>

  <p class="calibre7">— Size ekmek satarsak, biz ekmeksiz kalırız. </p>

  <p class="calibre7">Mae'nin sesi alçalıyordu. </p>

  <p class="calibre7">Adam: </p>

  <p class="calibre7">— Açız, dedi.</p>

  <p class="calibre7">— Neden sandviç almıyorsunuz? İyi sandviçlerimiz, köftelerimiz var.</p>

  <p class="calibre7"><span class="calibre5">—</span> Biz de sandviçlere bayılırız elbette, bayan. Ama, işimize gelmez. On sentle hepimizin karnı doymalı. </p>

  <p class="calibre7">Heyecanlanmıştı:</p>

  <p class="calibre7">— Çok paramız yok ki. </p>

  <p class="calibre7">Mae:</p>

  <p class="calibre7">— On sentle bir ekmek alamazsınız, dedi. Bizde on beş sentlik ekmekler var.</p>

  <p class="calibre7">Arkadan, Al fırladı:</p>

  <p class="calibre7">— Allah Allah, Mae, ver şunlara bir ekmek!..</p>

  <p class="calibre7">— Ekmek kamyonu gelmeden veremeyiz. Ekmek kalmaz sonra.</p>

  <p class="calibre7">Al:</p>

  <p class="calibre7">— Bırak kalmasın, ne çıkar? dedi.</p>

  <p class="calibre7">Ve asık süratiyle karıştırmakta olduğu patates salatasına baktı.</p>

  <p class="calibre7">Mae, yuvarlak omuzlarını salladı, kamyon şoförlerine, "Ne yapayım?" der gibi baktı.</p>

  <p class="calibre7">Mae tel kapıyı açtı, adam içeri girdi. Onunla birlikte içeri bir ter kokusu da girdi. Çocuklar, adamın hemen arkasından geliyorlardı; çocuklar içeri girer girmez hemen şeker kutularına yaklaştılar ve baktılar... Gözlerinde ne hırs, ne umut, ne de özlem vardı; sadece, böyle şeylerin dünyada var oluşuna şaşıyorlardı. Çocuklar aynı boydaydılar. Yüzleri de birbirlerine benziyordu. Bir tanesi tozlu topuğunu öteki ayağının parmaklarıyle kazıdı. Biri, ötekinin kulağına tatlı bir şey fısıldadı. Her ikisi de kollarını öyle gerdiler ki, ceplerinde sıkılmış duran yumrukları mavi kumaşın altından göründü.</p>

  <p class="calibre7">Mae, bir sürgü çekti, yağlı kâğıda sarılmış uzun bir ekmek somunu çıkardı.</p>

  <p class="calibre7">16</p>

  <p class="calibre7">— Bu, on beş sentlik ekmek.</p>

  <p class="calibre7">Adam şapkasını arkaya attı. Değişmeyen sıkılganlığıyla sordu:</p>

  <p class="calibre7">— Acaba... Acaba bize, on sentlik bir parça kesmek iznini bulamaz mısınız? dedi.</p>

  <p class="calibre7">Al, aksi aksi:</p>

  <p class="calibre7">— Mae, bırak Allahını seversen! dedi. Ver ekmeği gitsin!</p>

  <p class="calibre7">Adam, Al'e döndü:</p>

  <p class="calibre7">— Hayır, biz ekmekten on sentlik almak istiyoruz. Kaliforniya'ya varabilmek için paramız ancak kılı kılına yetiyor, bayım.</p>

  <p class="calibre7">Mae, sözünden vazgeçerek:</p>

  <p class="calibre7">— On sent verin alın, dedi.</p>

  <p class="calibre7">— Ama, bayan bu, sizin hakkınızı çalmak olur.</p>

  <p class="calibre7">— Aldırma... Mademki Al öyle istiyor, öyle olsun. </p>

  <p class="calibre7">Yağlı kâğıda sarılmış ekmeği tezgâhın önüne sürdü. Adam <span class="calibre5">arka cebinden uzun deri bir kese çıkardı, bağını çözdü, ağzını açtı. İçi bir sürü gümüşler ve yağlı, kâğıt paralarla doluydu.</span></p>

  <p class="calibre7">— Kesenin bu kadar sıkı bağlanmış olması belki tuhafınıza gider, diye özür diledi. Daha bin mil yolumuz var, bu paranın yetip yetmeyeceğini bilmiyoruz.</p>

  <p class="calibre7">İşaret parmağını kesenin dibine daldırdı, bir on sentlik buldu. Parmaklarının arasına sıkıştırdı. Çıkardığı parayı tezgâha bıraktı, elinde bir sent daha vardı. Bu senti yeniden keseye atacağı sırada gözü, şeker kavanozlarının önünde donmuş gibi duran çocuklarına ilişti. Yavaş yavaş çocuklara yaklaştı. Kavanozun içindeki renkli uzun nane şekerlerini gösterdi:</p>

  <p class="calibre7">— Bunlar, bir sentlik şekerler mi, bayan? </p>

  <p class="calibre7">Mae, kavanozların olduğu yere geldi ve baktı:</p>

  <p class="calibre7">— Hangileri?</p>

  <p class="calibre7">— Şu, renkliler?..</p>

  <p class="calibre7">Küçük çocuklar yüzlerini Mae'ye kaldırdılar; birdenbire solukları durdu; ağızları yarı yarıya açıktı. Yarı çıplak vücutları gepgergin.</p>

  <p class="calibre7">— Haa.. onlar mı? Hayır., onların çifti bir sent.</p>

  <p class="calibre7">— Peki, o halde iki tane verir misiniz, bayan?</p>

  <p class="calibre7">Bakır parayı özenle tezgâha koydu. Çocuklar, tuttukları soluklarını yavaş <span class="calibre5">yavaş bıraktılar. Mae, uzun şekerleri çıkardı. </span></p>

  <p class="calibre7"><span class="calibre5">Adam:</span></p>

  <p class="calibre7">— Alın, dedi.</p>

  <p class="calibre7">Çocuklar, korka korka ellerini uzattılar; her biri birer tane aldı; ellerini yanlarına sarkıttılar ve şekerlere bakmadılar bile. Yalnız birbirlerine bakıyorlardı ve ağızlarının kenarlarında heyecandan sert gülümsemeler vardı.</p>

  <p class="calibre7">— Teşekkür ederim, bayan.</p>

  <p class="calibre7">Adam ekmeği aldı, kapıdan dışarı çıktı; küçük çocukları da adamın arkasından dimdik yürüdüler, kırmızı çizgili uzun şekerleri sıkı sıkıya bacaklarına yapıştırmışlardı. Sincaplar gibi ön koltuğa, oradan da eşyanın üzerine sıçradılar ve yine sincaplar gibi yuvalarına girerek, gözden kayboldular.</p>

  <p class="calibre7">Adam, otomobile girdi ve otomobili çalıştırdı. Nuh peygamberden kalma Nash, gürleyen motoru ve arkasındaki mavi benzin dumanıyle şoseye çıktı, batıya doğru yoluna devam etti.</p>

  <p class="calibre7">Kamyon şoförleriyle Mae ve Al, lokantanın içinde arkalarından bakakaldılar.</p>

  <p class="calibre7">Big Bill, arkasına döndü:</p>

  <p class="calibre7">— Onlar çifti bir sentlik şekerlerden değildi. </p>

  <p class="calibre7">Mae, öfkeyle:</p>

  <p class="calibre7">— Sana ne? dedi. </p>

  <p class="calibre7">Bill:</p>

  <p class="calibre7">— Onların tanesi beş sent, dedi. </p>

  <p class="calibre7">Öteki:</p>

  <p class="calibre7">— Artık kalkmalı, dedi. Geç kalıyoruz.</p>

  <p class="calibre7">Ellerini ceplerine attılar. Bill tezgâha bir yirmi beş sentlik fırlattı ve öteki de ona bakarak yeniden ellerini cebine attı, bir yirmi beş sentlik çıkardı. <span class="calibre5">Döndüler ve kapıya doğru yürüdüler.</span></p>

  <p class="calibre7">Bill:</p>

  <p class="calibre7">— Hoşça kal, dedi. </p>

  <p class="calibre7">Mae, seslendi:</p>

  <p class="calibre7">— Hey! Bir dakika. Üstünü alın.</p>

  <p class="calibre7">Bill:</p>

  <p class="calibre7">— Allah belânı versin, dedi ve tel kapı pat diye kapandı.</p>

  <p class="calibre7">Mae, şoförlerin büyük kamyona girdiklerini, motörü birinci vitese gürül gürül taktıklarını gördü ve vınlayan vites dişlilerinin yüksek vitese geçtiğini işitti.</p>

  <p class="calibre7">— Al... dedi yavaşça.</p>

  <p class="calibre7"><span class="calibre5">Al, vurarak incelttiği ve yağlı kâğıtların arasına koyduğu köftelerden başını kaldırdı:</span></p>

  <p class="calibre7">— Ne istiyorsun?</p>

  <p class="calibre7">— Bak...</p>

  <p class="calibre7">Fincanın yanındaki paraları gösterdi:</p>

  <p class="calibre7">— İki yarım dolar.</p>

  <p class="calibre7">Al, yaklaştı ve baktı, sonra yeniden işinin başına döndü. </p>

  <p class="calibre7">Mae, büyük bir saygıyle:</p>

  <p class="calibre7">— Bir şoförlere bak, dedi. Bir de şu bok soylarına!..</p>

  <p class="calibre7">Sinekler tele çarpıyor ve sersem sersem uzaklaşıp gidiyorlar. Kompresör bir süre tak tak etti, sonra durdu. 66'da arabalar vınlayıp geçiyorlar: Kamyonlar, güzel ince hatlı arabalar ve hurdalar. Bütün bu arabalar korkunç bir hızla vınlayıp geçiyorlar. <span class="calibre5">Mae, tabakları aşağı indirdi, pasta artıklarını kazıyarak bir kaba attı. Nemli bezini buldu, tezgâhı döndüre döndüre sildi, gözleri yolda, hayatın vınlayarak geçtiği yoldaydı.</span></p>

  <p class="calibre7">Al, ellerini önlüğüne sildi. Kapların üstünde duvara iğnelediği kâğıda baktı. <span class="calibre5">Kâğıtta alt alta üç işaret çizgisi vardı. Al, en uzununu saydı. Tezgâhı geçti, kasa makinesine yaklaştı, «No sale» (Satış bitti) levhası çınlayarak göründü ve bir avuç para meydana çıktı.</span></p>

  <p class="calibre7">Mae:</p>

  <p class="calibre7">— Ne yapıyorsun? diye sordu. </p>

  <p class="calibre7">Al:</p>

  <p class="calibre7">— Üç numaralıdan para almak zamanı geldi, dedi.</p>

  <p class="calibre7">Üçüncü piyango makinesine yaklaştı, elindeki paraları attı, tekerleklerin beşinci dönüşünde borular yukarı kalktı ve makinenin önündeki kabın içine bütün paralar döküldü. Al, bir avuç parayı aldı, yeniden tezgâha döndü. Parayı kasa makinesinin çekmecesine attı ve kapattı. Sonra yerine döndü, işaretleri sildi.</p>

  <p class="calibre7">— Üç numaralı, ötekilerden çok iş yapıyor, dedi. Yerlerini değiştirsek fena olmaz.</p>

  <p class="calibre7">Bir tencerenin kapağını kaldırdı, yavaş yavaş kaynayan eti karıştırdı.</p>

  <p class="calibre7">Mae:</p>

  <p class="calibre7">— Kaliforniya'da ne yapacaklarını merak ediyorum, dedi.</p>

  <p class="calibre7">— Kimlerin?</p>

  <p class="calibre7">— Demin içeri girenlerin.</p>

  <p class="calibre7">— Allah bilir.</p>

  <p class="calibre7">— İş bulabilecekler mi dersin?</p>

  <p class="calibre7">— Ben nereden bileyim.</p>

  <p class="calibre7">Mae, yolun doğu yanına baktı:</p>

  <p class="calibre7">— İşte bir nakliye kamyonu geliyor, hem de iki tane. Dururlar mı dersin? Belki dururlar.</p>

  <p class="calibre7">Koskoca kamyon bütün ağırlığıyle yoldan doğru geldi ve durdu. Bu sırada, Mae de bezini almış, tezgâhı boylu boyunca siliyordu. Parlayan kahve ocağının kolunu bir iki kere oynattı, ocağın altındaki gazın musluğunu çevirdi. Al, bir avuç turp çıkardı, doğramaya başladı. Kapı açıldığı zaman Mae'nin yüzü güldü, iki üniformalı kamyon şoförü içeri girdi:</p>

  <p class="calibre7">— Merhaba abla!.. </p>

  <p class="calibre7">Mae:</p>

  <p class="calibre7">— Ben erkeklerin ablası olmam, dedi. </p>

  <p class="calibre7">Güldüler ve Mae de güldü.</p>

  <p class="calibre7">— Ne istiyorsunuz bakalım, delikanlılar?</p>

  <p class="calibre7">— Bir fincan çay. Pastalardan ne var?</p>

  <p class="calibre7">— Kreması muzlu, ananaslı, çikolatalı pastalar var... Elmalı da var.</p>

  <p class="calibre7">— Bana elmalısından. Dur, bak... Şu kocaman pasta neli? Mae, pastayı çıkardı ve kokladı:</p>

  <p class="calibre7">— Kreması ananaslı, dedi.</p>

  <p class="calibre7">— Peki, büyük bir parça kes öyleyse. </p>

  <p class="calibre7">Arabalar 66'da son süratle vınlayıp geçiyor.</p>

  <p class="calibre7"><br class="calibre6"/></p>
</body>
</html>