<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Aşağıdaki Yangın</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1>(23)</h1>

  <p>Peki, ya sonra?</p>

  <p>İşin doğrusu, son günlerde iyice unutkan oldum. Gerçi bu, o kadar da önemli değil çünkü yazdıklarımın ancak hepimiz ölüp gittikten, unutulduktan sonra yayınlanabileceğini biliyorum. Zaten günlükler çok az şey anlatıyor. Geçen gün tuttuğum günlüklerin sayfalarını şöyle bir karıştırdım. Oradan buradan birkaç şey not ettim, o kadar. Bir daha okumayacağım hiçbirini. Mektupları da öyle. Mektuplar dedim de... Daha geçenlerde bir mektup aldım, Dışişleri Bakanlığına gönderilmiş. Kimden dersiniz? Teğmen... artık Bay desem daha iyi olacak... Bay Oldmeadow”dan. Bir torunu varmış, acaba torunu için bir şeyler yapabilir miymişim, falan filan. Uzun zaman önce emekli olmuş, kendisine verilen arazide yaptırdığı çiftliğe yerleşmiş, çiftliğin sınırlarını iyice büyütmüş. Dediğine göre, arazisi Cornwall'dan bile büyükmüş! Bunu duyunca, bir de garip garip konuşan o sırık gibi oğlanı görünce Avustralya'daki o günleri hatırlar gibi oldum. Aklımda en çok kuşlar kalmış. Kuş sürüleri... Yeşil kuşlar, sarı başlı beyaz kuşlar... Gerçekten yaşandı mı hepsi? O yolculuk? Birkaç gün önce Başbakan'ın kendisi bana şöyle dedi, "Talbot, şu yolculuktan başka şey düşünmez oldun."</p>

  <p>Oldmeadow”un mektubunu okuyunca eski dostlarımla, Prettiman'lerle ilgili bir şeyler de öğrendim. İç bölgelere doğru ilerlerken Oldmeadow'un arazisinden geçmişler. Oldmeadow mektubunda onları çok güzel betimlemiş. Bayan Prettiman binici pantolonunu giymiş, güçlü kuvvetli bir atın üzerinde; hemen arkasında Bay Prettiman ata yan oturmuş... Tam da kendisinin öngördüğü gibi... Bir grup göçmen ile <i>hükümetin adamları</i> da onları izliyor.</p>

  <p>Oldmeadow diyor ki... Ne diyordu yahu? Haa. Onları yola devam etmemeleri için ikna etmeye çalışmış, bunun delilik olduğunu söylemiş. Tabii onu dinlemeyip yollarına devam etmişler. Dediğine göre, o günden sonra onlardan ne bir haber alınmış ne de onları bir daha gören olmuş. Umarım istedikleri yere varmışlardır. Yıllarca önce bir mektup daha gelmişti, şeyden... Neydi adamın adı? Ha, yaşlı Brocklebank'ten. Açtığı dükkânda işler iyiymiş. Zenobia (büyük "kızı"!) gemiden indikten birkaç ay sonra ölmüş. Dediğine göre bana da bir mesaj yollamış. "Edmund'a söyleyin, köprünün altından geçiyorum" falan gibi bir şeydi galiba. Lanet olsun, o zamanlar Sydney yakınlarında köprü möprü yoktu ki! Üstelik bizim gemimiz de buharlı gemi değil eski püskü bir donanma gemisiydi!</p>

  <p>Ama tamam, şimdi hatırlamaya başladım. Bayan Chumley iskelede görünmüştü, arkasında Bayan Oates vardı. Bayan Chumley'in arabaya binmesine yardım ettim. Nasıl becerdi bilmiyorum ama arkamı döndüğümde Bayan Oates arkadaki koltuğa yerleşmişti bile, koltuğun kolçaklarına sıkı sıkı yapışmış havalara bakıyordu.</p>

  <p><i>“</i>Rahat mısınız Bayan Oates? Bayan Chumley, siz?"</p>

  <p>“Çok rahatım. Bir ricam olacak."</p>

  <p>“Ricanız emirdir efendim."</p>

  <p>“Kıyıdan uzaklaşabilir miyiz? Biliyorsunuz, denize alerjim var”</p>

  <p>"Memnuniyetle. Hemen uzaklaşıyoruz."</p>

  <p>Yola çıktık. Araba sürme becerimin yolculuğumuzu özellikle keyifli kıldığım söyleyemeyeceğim. Küçük ve huysuz atımız belki yalnızca cenazelere alışıktı, keyif için yapılan gezintilere değil. Onu tırısa kaldırayım dedim ama üç yolcunun yükünü taşımakta zorlanmış olacak ki kısa süre sonra pes etti. Bence de üç kişi fazlaydı böyle bir yolculuk için, tabii benim böyle düşünmemin nedeni başkaydı. Ama ille de üç kişi yolculuk yapılacaksa, itiraf etmeliyim, üçüncü kişi olarak Bayan Oates'tan iyisini bulamazdık. Ona bir kez rahat olup olmadığım sordum, Bayan Chumley de bembeyaz bir ağaç gövdesine işaret ederek şaşkınlığını onunla paylaştı. Bundan sonra da onunla ilgilenmedik. Kısacası, Bayan Oates'un varlığıyla yokluğu birdi!</p>

  <p>"Beni güzel manzaralı bir yere götürürseniz çok sevinirim, Bay Talbot. Bir önerim var."</p>

  <p>"Tabii, nereye isterseniz gideriz."</p>

  <p>"Şöyle ormanı, ağaçları, tarlaları yukarıdan görebileceğimiz bir yere gitsek, ya da deniz manzaralı bir yere..."</p>

  <p>"Doğru düzgün tek bir yolumuz var, o da Paramatta'ya gidiyor. Buralarda en manzaralı yer gemilerle dolu liman işte. Ama şu koşullar alfanda sizin limanı seyretmek istemediğinizi biliyorum. Başka nereye gidebiliriz? Gördüğünüz gibi buradaki binalar şehirlerdeki binalara pek benzemiyor. Ama... bu yol üzerinde, henüz inşa halinde olan yeni kilisemiz var. Bina tamamlanmadığı için ayinler açık havada yapılıyor. Sizi oraya götürebilirim."</p>

  <p>Bayan Chumley, yüzünün küçük bir bölümüne, yani hasır şapkası ile kurdelesinin örtmediği yerlere konmaya yeltenen sinekleri yelpazesiyle hızlı hızlı kovaladı.</p>

  <p>"Din konusunda temelim sağlamdır," dedi. "Bir din adamının kızı olunca din eğitiminize ne kadar özen gösteriliyor anlatamam size."</p>

  <p>"Bir özlem mi var sesinizde? <i>Alcyone</i>'da ne bir vaiz ne de bir rahip vardı anlaşılan. Bu, sizin gibi genç bir bayan için zor olsa gerek."</p>

  <p>"Evet, öyleydi herhalde. Ah, şu kuşların güzelliğine bakın!"</p>

  <p>"Şu tarafa gitmeliyiz. Orada yerliler var. Görünüşleri biraz... uygunsuz; özellikle de kadınların."</p>

  <p>"Helen'in gezintiye çıkmamıza izin vermesi çok iyi oldu."</p>

  <p>"Leydi Somerset'in bana güvenip, sizi bana emanet etmesi onur verici. Bu sorumluluğu taşımak bana büyük gurur veriyor.”</p>

  <p>“Beni gözünüzde fazla büyütüyorsunuz!"</p>

  <p>“Hayır, büyütmüyorum, ayrıca... neden büyütmeyecekmişim?"</p>

  <p>“Çünkü... çünkü sizi düş kırıklığına uğratmak... en son istediğim şey. Güzel ifade edebildim mi? Ben...</p>

  <p>"Harika ifade ettiniz! Öyle güzel ifade ettiniz ki dikkatimi toplayamı... Ah Bayan Chumley!"</p>

  <p>"Janet, rahat mısın? Biraz benim yerime geçmek ister misin?"</p>

  <p>Hemen kendimi topladım.</p>

  <p>"Yanıma gelmek ister miydiniz Bayan Oates?"</p>

  <p>Ama Bayan Oates'un, yerini değiştirmektense olduğu yerde, o arkaya bakan koltukta hiç kıpırdamadan öylece oturmayı yeğlediği belliydi.</p>

  <p>"işte size ağaçlar ve tarlalar Bayan Chumley!"</p>

  <p>"Bay Talbot... Şu adamlar! Onlar..."</p>

  <p>"Evet, onlar hükümetin adamları."</p>

  <p>"Ama onlar buralarda serbestçe dolaşıyor!"</p>

  <p>"Korkmayın, bize zarar vermezler. Ayrıca böyle büyük bir yerde hareketlerini nasıl kısıtlayabiliriz ki? Burası okyanusun ortasında kocaman bir ada."</p>

  <p>"Peki, bize zarar vermeyeceklerinden emin misiniz?"</p>

  <p>"Bundan emin olmasam sizi buralara getirmezdim. Yalnızca saldırgan olanların serbestçe dolaşmasına izin verilmiyor. Eğer gerçekten çok saldırgan bir tutum sergilerlerse, küçük bir adaya gönderiliyor, güzelce dövülüp yola getiriliyorlar. Ben de okulda dayak yemiştim bir kere. Sonra da beni döven müdüre teşekkür etmiştim. Yapım böyle herhalde. Ülkemiz ilkelerinden asla taviz vermez, bizim de bununla övünmemiz gerek. Bu adamlar bu topraklarda yaşayıp gidiyor işte. Hayatları tehlikede değil. Biliyor musunuz, birkaç gün önce Kral'ın doğum günü için verilen bir yemekte tahliye olmuş eski bir mahkûmla, yani hükümet adamıyla yan ayan oturdum. Adam sonradan büyük başarı kazanmış, zengin olmuş. Yabacılar bizi köleci olmakla suçluyor. Bunun neresi kölecilik Allah aşkına? Kürek çekmek yok, zindanlarda çürümek yok, işkence yok! Buna ancak insanları topluma kazandırma çabası diyebiliriz. Aman, sol tarafa bakmayın. Çalıların arasında yerliler var."</p>

  <p>Bayan Oates bir çığlık attı. Bayan Chumley omzunun üzerinden daha önce hiç duymadığım bir ses tonuyla konuştu.</p>

  <p>"Lütfen kendini topla Janet! Bay Talbot bu yaratıkların bize bir şey yapmayacağım söylüyor. Ama bütün bu garip şeyler beni şaşkına çevirdi doğrusu. Ağaçlar, bitkiler, hava... Aa, kelebeğe bakın. Bakın, işte orada! Bir de şu sinekler olmasa."</p>

  <p>"Onlarla yaşamayı öğreniyor insan zamanla, zaten başka seçeneğiniz de yok ne yazık ki."</p>

  <p>"Bence insan şehirde yaşamalı. İnsanlar akıllarını başlarına toplasa da şu doğa merakı bir sona erse."</p>

  <p>"Hindistan'da da doğayla iç içeydiniz, değil mi Bayan Chumley?"</p>

  <p>"Kalküta bir şehir tabii. Ama oraya gitmeden önce Madras'ta birkaç gün kalmıştık. Sulak yerleri çok sevmediğim için pek keyif almadım. Liman tahsildarı hiçbir yere gitmemize izin vermedi, nereye gitmeye kalksak olmaz dedi."</p>

  <p>"Yerliler yüzünden mi?"</p>

  <p>"Tabii ki hayır! Onlar çok zararsız. Puta tapanların ibadet yerlerine yaklaşmamızı istemiyordu da ondan. Aslında kendisi de öyle dindar birine benzemiyordu. Siz hiç Hindu tapınağı gördünüz mü Bay Talbot?"</p>

  <p>"Görmedim ama bu konuda bir şeyler okumuştum."</p>

  <p>"Başka bir dinin, batıl inancın desem daha doğru olur herhalde, ibadet yerini ziyaret etmemizin ne sakıncası var, anlamıyorum. Biliyorsunuz Salisbury'de resmi kiliseye bağlı olmayanların, hatta Quaker'ların bile toplantı yerleri var!"</p>

  <p>Artık dayanamıyordum.</p>

  <p>"Çok tatlısınız!"</p>

  <p>"Bence değilim ama böyle söylemeniz hoşuma gitti. Yine de böyle konuşmasanız daha iyi olur galiba. Doğrusu beni hep böyle görmeniz çok... Atımız duracak gibi."</p>

  <p>"Bu tam bir işkence Bayan Chumley..</p>

  <p>"Helen liman tahsildarının tavsiyesine uymamız gerektiğini söyledi. Gerçi adam tavsiyeden çok emir verir gibiydi. Tabii, biliyorsunuz, yaşlı beyefendilerden hiç çekinmesi yoktur Helen'in!"</p>

  <p>"Ya Teğmen Benêt gibi genç ve yakışıklı beyefendilerden?"</p>

  <p>Bayan Chumley soruma bir kahkahayla yanıt verdi.</p>

  <p>"Ha, Bay Benêt! Helen'e karşı inanılmaz bir zaafı vardı... Bütün geminin dilindeydi bu."</p>

  <p>"Peki, siz Bayan Chumley? Siz?"</p>

  <p>"Ben onunla Fransızca konuşuyordum bol bol. Fransızca pratik yapmak hoşuma gidiyor. Siz Fransızca biliyor musunuz?"</p>

  <p>"Bay Benêt'nin bildiği kadar değil."</p>

  <p>"İyi ki sizin geminize geçti, çünkü iyice umudunu kaybetmiş, mutsuz biri olup çıkmıştı son zamanlarda. Helen'le bir kez <i>tête-à-tête*</i> konuşmak için yalvarıp durmaya başlamıştı. Aslında bunları anlatmam hiç doğru değil."</p>

  <p>"Lütfen devam edin!"</p>

  <p>"Janet sen bu anlattıklarımı dinleme. Sör Henry büyük sorun çıkartıyordu. Bu yüzden Bay Benêt'yle Helen konuşurlarken ben kapının dışında, rüzgâr tarafında nöbet tutacaktım, çünkü içeri girmek isteyen herkes doğal olarak o taraftan gelecekti. Bay Benêt heyecan içinde kamaraya girdi. Helen'in önünde diz çöküp onun elini tuttu, yazdığı şiirleri okumaya başladı. Sonra birden gemi sallandı, adam Helen'in üzerine kapaklandı. Tam o anda, şansa bakın ki, Sör Henry rüzgâr altı tarafından gelip kamaraya daldı. Tam bir farstı anlayacağınız!"</p>

  <p>"Sonra ne oldu?"</p>

  <p>"Öfkesinden mosmor kesildi, Sör Henry, yani. Bana da çok kızmıştı. Neden kızdığını anlayabiliyor musunuz?"</p>

  <p>"Ee, biraz. Ama ben size asla kızamam."</p>

  <p>"Bay Benêt bile bana kızgındı bir süre ama kızgınlığı uzun sürmedi. Soyadından ne kadar utandığım Leydi Helen'e söylemekle tehdit ettim onu. İşte bu yüzden gemiden..."</p>

  <p>"Anlamadım."</p>

  <p>"Biraz karışık gerçekten de. Bay Benét'nin babası Fransız Devrimi'ni başlatanlardanmış. Sonra, giyotine gitmemek için bütün malım mülkünü bırakıp kaçmak zorunda kalmış. Soyadını değiştirmiş, herhalde espri olsun diye de tam bir Fransız soyadı olan Benét'yi seçmiş."</p>

  <p>"Demek... bu yüzden benimle kavga etti... Demek bu yüzden Bay Prettiman... Bayan Prettiman bana..."</p>

  <p>"Bay Benêt savaş biter bitmez soyadını değiştireceğini söylüyordu."</p>

  <p>Damdan düşer gibi sordum:</p>

  <p>"Bayan Chumley... siz kaç yaşındasınız?"</p>

  <p>Bayan Oates'tan yine bir çığlık geldi. Bayan Chumley biraz heyecanlı görünüyordu. Bu durumda heyecanlı olması da gayet doğaldı.</p>

  <p>"Ben... on yedi yaşındayım. Ama yakında on sekizime basacağım. Benim çok mu..."</p>

  <p>"Çok mu ne?"</p>

  <p>"Çok mu küçük olduğumu düşünüyorsunuz?"</p>

  <p>"Hayır, hayır. Zaman..</p>

  <p>"Hadi ama! Kaçmasın keyfiniz!"</p>

  <p>"Ben... "</p>

  <p>"Üzülmeyin canım! Eminim Bay Benêt yaralarını sarar. Sör Henry'de bana kızgın değil artık. Keyiflenmek için bu kadarı yetmez mi?"</p>

  <p>"Yeter tabii. Yeter de artar bile!"</p>

  <p>Böyle mi demiştim? O bana bunları mı söylemişti? Gerçekten burada anlattığım kadar heyecanlı, masum ya da cahil miydi? Bu parça pürçük anılar... Onun o gencecik hali,</p>

  <p>inanılmaz güzelliği... Benim toyluğum... Şapşal, sınk gibi bir oğlan... Öğrenecek çok şeyi olan ama kaybedecek hiçbir şeyi olmayan... Belki de hayatımın ilerleyen safhalarında hissettiklerim yansıyor bu satırlara, anıların kırıntılarına bakıp onları şimdi böyle yorumluyorum, kim bilir. Bu yazdıklarıma benzer bir şeyler konuştuk işte. Herhalde yazdıklarıma yakındı o anda hissettiklerimiz.</p>

  <p>"Bence Bay Talbot, bu olayı tamamen unutmalıyız. Bize Eski Ahit'i çalıştıran Bay Jesperson'ın dediği gibi yapmalıyız. O bize şöyle derdi: 'Genç bayanlar, 20 ile 25. ayetler arasında kalan bölümü derinlemesine öğrenmeniz gerekmiyor, 7. Bab'ı ise atlayın gitsin!'"</p>

  <p>"Bu yaklaşım bazen işe yarıyor."</p>

  <p>"Biliyorsunuz, Hindistan'ın adı geçmiyor Incil'de. Bundan eminim çünkü kuzenimin <i>Kitab-ı Mukaddes</i>'ini alıp dizine baktım. HİLAFET'ten HİTABET'e atlıyor doğruca."</p>

  <p>"Üzücü tabii."</p>

  <p>"Üzülmenizi falan istemiyorum."</p>

  <p>"Sevgili Bayan Chumley, şu anda keyfimiz yerinde. Bakın hava güneşli, her yerde çiçekler... Yarın bulutlar, çıkarsa çıksın, bu kimin umurunda?"</p>

  <p>"Erkeklerin bronzlaşması sorun değil tabii. Bizim gibi böyle sarıp sarmalanmak zorunda kalmıyorlar. Ama bir genç kız... Görüyorsunuz şu eldivenimi. Ne zaman güneşe çıksam şemsiyemi açmak zorundayım. Hindistan'daki kara derili yerliler... bazen çok zarif görünüyor. Bir İngiliz bayan gördüklerinde ise şaşkınlıktan donup kalıyorlar. Bizim bronzlaşmamız gerekiyor, yani, diyorlar ki... eğer bronzlaşırsak onlar üzerindeki olumlu etkilerimiz azalırmış. Kuzenimin dediğine göre bu yüzyılın sonunda Hindistan Yarımadası'nda yaşayanların hepsi Hıristiyan olacakmış."</p>

  <p>"İngiliz kızlarının bembeyaz tenleri sayesinde ha?"</p>

  <p>"Benimle dalga geçiyorsunuz."</p>

  <p>"Asla!"</p>

  <p>"Janet sen bizi dinleme. Bay Talbot, Leydi Somerset'in zarfına iliştirdiğim notu... almış mıydınız?"</p>

  <p>"Evet, aldım."</p>

  <p>"Ah, zarf kapanıp yollandıktan sonra onu yazmamış olmak ya da geri alabilmek için neler vermezdim. Yani, böyle açıkça size... Notumu çok... çok şey bulmadınız ya?"</p>

  <p>"Ah Bayan Chumley, bana <i>yazdığınız</i> o not olmasa aklımı çoktan yitirmiştim. O küçük mektup benim için öyle değerli ki yazdıklarınızı kelimesi kelimesine hatırlıyorum; hatta şimdi size ezberden okuyabilirim."</p>

  <p>"Aman sakın okumayın. Peki, seçtiğim sözcükler sizce çok mu..."</p>

  <p>"Evet, onlar benim için çok kutsal."</p>

  <p>"Janet, artık ellerini kulaklarından çekebilirsin. Janet!"</p>

  <p>Dönüp arkama baktım. Bayan Oates bonesini yukan itmiş, iki eliyle kulaklarım sıkı sıkı kapatmışta. Yola bakıyordu ama gözleri fal taşı gibiydi. Bir yerli arabamızın peşine takılmışta. Adam çırılçıplakta, elinde de garip görünüştü bir mızrak tutuyordu. Ona avazım çıktığı kadar bağırmaya başladım. Sonunda yerli arabanın arkasından koşmayı bırakıp çalıların arasına daldı, gözden kayboldu. Bunu ona bağırdığım için yaptığını sanmıyorum. Herhalde bize duyduğu merakı gidermişti; artık onun ilgisini çekmez olmuştuk. Yerliler bize duydukları ilgiyi kısa bir süre sonra kaybediyordu.</p>

  <p>"Bu acayip yaratık adına özür diliyorum sizden. Bayan Oates, onu yakalayıp buraya getireceğim, ona ne isterseniz yapabilirsiniz."</p>

  <p>Bayan Oates'un bu sözlerim üzerine bir çığlık atmasına şaşmamak gerek. Bayan Chumley'i elinden tutup arabadan indirdim, tepenin yamacına, deniz manzarasını görebileceğimiz bir yere doğru götürdüm. Sonra dönüp yüzüne baktım.</p>

  <p>"Bayan Chumley, size daha önce de söylediğim gibi, ikimiz de Neptün'ün oyunlarından fazlasıyla nasibimizi aldık, hem de Ulysses'in almadığı kadar. Bu yüzden herkesçe kabul gören davranış kuralları bizim için geçerli olamaz. Size yazdığım sayısız mektupta..."</p>

  <p>"Ah, bilseniz onlar benim için ne kadar değerli."</p>

  <p>İkimiz de soluk soluğaydık, aklımız başımızda değil gibiydi. Ağzımızdan sözcükler dökülüyor ama bunları sanki biz değil de bir başkası söylüyordu.</p>

  <p>"Bayan Chumley... Marion! Seni ilk gördüğüm anda kaderime yazılı olduğunu anlamıştım. Sana karşı öyle derin hisler besliyorum ki... Eğer bana hiç duymak istemediğim şeyi, gönlünün başkasında olduğunu söylersen bir kenara . çekilip kırık kalbimi onarmaya çalışarak geçiririm yıllarımı. Ama eğer yüreğinde başka birisi yoksa ve eğer bu söylediklerimle nezaket sınırlarını aşmadığımı düşünüyorsan... Yani kısacası eğer bana karşı arkadaşlıktan öte..."</p>

  <p>Bayan Chumley gülümseyen dudakları, parıldayan gözleriyle bana baktı.</p>

  <p>"Hiçbir genç kız Bay Talbot, bana söylediğiniz bu sözlerden daha güzelini işitmemiş, bundan daha mutlu olmamıştır, inanın."</p>

  <p>"Ah Allahım, bunu bütün dünyaya ilan etmek istiyorum!"</p>

  <p>"Size söz veriyorum Bay Talbot, gemimiz limanı terk etmeden önce gemideki herkes aramızda neler olup bittiğini anlamış olacak... Ne oldu? Neyiniz var?"</p>

  <p>Deniz çekilmişti. Zavallı eski gemimizin kapkara ıskarmozları görünmeye başlamıştı. Enkaz ileride, bizden bir iki mil uzaktaydı ama hava o kadar açıktı ki görüntü çok netti. Neler hissettiğimi Bayan Chumley<sup>”</sup>e anlatmamın ne kadar olanaksız olduğunu düşündüm; bunu çok iyi hatırlıyorum. Yolculukta yaşananlar bir bir gözümün önünden geçerken biz orada öylece tek bir söz bile söylemeden durduk. Bir duygu seli bütün bedenimi etkisi altına almış, sonunda gözlerime de ulaşmıştı; bitip tükenmek bilmeyen baş belası sinekleri kovalar gibi yaparak gözyaşlarımı sildim. Ona anlatamazdım, o hiçbir şey bilmiyordu, ne gemidekileri, ne yolculuk sırasında yaşanan o duyguları, ne o korkuyu, dehşeti, ne o bağlılığı, sıkıntıyı, ölüm karşısındaki çaresizliği. Ama şimdi bütün bunlar uzaktaki şu tahta direklere tutunup su yüzüne çıkmışta sanki.</p>

  <p>"Bayan Chumley, Teğmen Deverel'e ne oldu?"</p>

  <p>"Gemiden ayrılıp bir mihracenin hizmetine girdi. Onu albay yaptılar, gerçi onlar 'albay' demiyorlar galiba. Bay Deverel türban takıyor, fillere biniyor."</p>

  <p>Derken...</p>

  <p>"Bay Talbot! Şu flamaya bakın!"</p>

  <p>Dönüp sağ tarafa baktım. İskeleye yanaşmış <i>Alcyone</i> ile aramızda bir milden az bir mesafe vardı.</p>

  <p>"Ne yazık ki çağrı yapıyorlar. Hareket flaması bu."</p>

  <p>Dönüp birbirimize baktık.</p>

  <p>İtirafları, veda sözcüklerini, verilen sözleri atlıyorum. Buna benzer şeyleri uzun uzun anlatan en az bir milyon aşk romanı vardır herhalde. Bunların arasına bir tane de ben eklemek istemem doğrusu. Neyse, sonunda onu, yani onları gemiye götürdüm mecburen. Zavallı hayvanı daha önce hiç kırbaçlanmadığı kadar kırbaçlamış olmalıyım çünkü bizi yamaçtan aşağı yuvarlamasın diye hayli çaba harcamak zorunda kaldım. Ama en azından gittiğimizden çok daha hızlı dönmüştük iskeleye. Bayan Oates hemen arabadan aşağı atlayıp arkasından biri kovalıyormuşçasına gemiye koştu. Elinden tutup Bayan Chumley'i aşağı indirdim. Gemidekiler yola çıkmak üzere hazırlık yapıyordu; hiç kuşkum kalmamıştı. Gemi limandan ayrılıyordu. Güvertede hazırlık yapanlar bir taraftan da merakla bizi izliyordu. Buna da hiç kuşku yoktu. Hatta tayfa başının "Önünüze bakın sersemler," diye emir verdiğini bile duydum ama bütün bunlardan bize neydi? Bayan Chumley gülümseyerek bana döndü.</p>

  <p>"Size söz veriyorum. Eğer gerekirse, sizi sonsuza kadar bekleyeceğim."</p>

  <p>"Ben de sonsuza kadar sizi seveceğim. İşte size elimi uzatıyorum."</p>

  <p>Elimi ona doğru uzattım. Gülerek uzattığım eli tuttu.</p>

  <p>"Sevgili Bay Talbot, bir kez daha ayağımı yerden kesmeyi başardınız!"</p>

  <p>Işıldayan yüzü yüzüme yaklaştı. Şapkamı çıkardım; uygunsuz olup olmadığım bir an bile düşünmeden, dikkatle bizi izleyen gemicilerin bakışlarına hiç aldırmadan kollarımı bedenine doladım. Öpüştük. Sarhoş olduğum birkaç durumu saymazsak, hayatım boyunca başkalarının önünde böyle rahat, umursamaz davrandığımı hatırlamıyorum. Böyle büyük bir heyecan içindeyken bile gemideki herkesin aramızda olup bitenleri açıkça anladığının farkındaydım. Bayan Chumley daha önce söylediği gibi, yapılması gerekeni yapmış, herkesin ilişkimizden haberdar olmasını sağlamıştı.</p>

  <p>Sonra gemi limandan ayrıldı. Yüreğimi de alıp götürdü.</p>

  <p>Sevgili okurlarım -okurlarım diyorum çünkü birden fazla torunum olacağını biliyorum- artık bu masalın sonuna geldiklerini, birbiri ardına gelen terfilerden sonra nihayet evlendiğimi düşünebilirler. Ama hayır! Masal daha yeni başlıyor!</p>

  <p>Ertesi gün Daniels, <i>Alcyone</i>'un getirdiği çantanın hayli ağır olduğunu söyleyip masasının üzerine yığılmış mektuplarımı almamı rica etti. Bayan Chumley gittiği için öyle üzülüyor, bir taraftan da beni sevdiğini öğrendiğim için öyle büyük bir mutlulük duyuyordum ki Daniels'ın söyledikleri bir kulağımdan girip ötekinden çıktı. Zaten İngiltere'den gelen mektuplar beni pek ilgilendirmiyordu artık. Üstelik ne zaman İngiltere'den yollanmış bir mektup alsam, mektupta kötü haberlerle karşılaşıyordum. Bu yüzden ancak <i>Alcyone</i> limandan ayrıldıktan iki gün sonra mektuplarımı almaya gittim. Önce annemin mektubunu okudum. Yazdıklarından alışılmadık derecede keyifli olduğu anlaşılıyordu. Ortada hiçbir neden yokken niçin bu kadar keyifliydi acaba? Neden vaftiz babamdan "o sevgili, altın kalpli adam" diye söz ediyordu? Şimdiye kadar vaftiz babamdan böyle söz eden çıkmamıştı doğrusu, ne yakın çevresinden ne de bir başkasından! Sonra babamdan gelen mektubu okumaya başladım. Vaftiz babamın vasiyeti açılmış. Vaftiz babam bana hiçbir şey bırakmamış ama ipoteklerimizi kaldırmış. Babam şöyle diyordu: Varlıklı olduğumuz söylenemez, hatta zengin bile sayılmayız ama artık rahatız hiç değilse. "İyi koşullarda" yaşayabiliriz!</p>

  <p>Dahası da var sevgili okurlarım. Bu noktada sizden merakınızı biraz daha bastırıp dikkatinizi şu meşhur Bay Harrison'a yöneltmenizi rica ediyorum. Milletvekili seçildiğinde Bay Harrison'ın bundan hiç haberi olmamış. Adam bu hoş haberi ancak, Paris'teki bir genelevde, oradaki bir gezginin okuması için kendisine verdiği bir İngiliz gazetesinden öğrenmiş. Şimdi gelelim bana: Meğer vaftiz babamın yaşadığı o küçük şehrin ileri gelenleri Chilten Hundreds'ın ve ben, Edmund FitzHenry Talbot'un milletvekili seçilmesini uygun görmüş! Hadi bakalım Goldsmith, gücün yetiyorsa alt et beni! Hadi Bayan Austen, çıkın karşıma da göreyim! Bu eşsiz deneyim üzerine hangi şaşkınlık ifadesini kullanabilirim ki? O andaki sevincimi ve şaşkınlığımı ifade etmek için ne desem yetersiz kalacak. Bu inanılmaz haberi tekrar tekrar okudum, sonra annemin mektubuna bir daha göz gezdirdim. Şimdi her şey yerli yerine oturmuştu; annemin niçin bu kadar keyifli ve müşfik olduğunu anlamıştım. İlk yaptığım şey bir mektup yazıp bu ilginç gelişmeyi sevdiğim kıza bildirmek oldu. Hemen ardından, Bay Macquarie ile görüşmek için randevu aldım.</p>

  <p>Bay Macquarie bana karşı çok anlayışlı davrandı. Ona haberi verip babamın mektubunu gösterir göstermez kendisini bir vali olarak değil de bir dost olarak görürsem çok memnun olacağım söyledi.</p>

  <p>Başka ne kaldı? Ha, Bay Macquarie hemen bir gemi ayarlamanın biraz zor olduğunu belirtti. Ama uygun bir gemi bulunur bulunmaz hemen yola çıkabilirdim. Bu arada güzel gelişmelerden ötürü Tanrı'ya şükranlarımızı sunmak için birlikte dua etmemizi önerdi. Onunla biraz dalga geçeyim dedim; servet ve mutluluğun insanı Tanrı'ya daha bir yaklaştırdığım söyledim. Diz çöktüğümüz yerden kalktığımızda Bay Macquarie alçak gönüllü bir edayla koloni yönetiminin bundan sonraki yaşamımda yetenek ve deneyimlerimden faydalanıp faydalanamayacağını sordu bana ("Biz burada bir aileyiz Bay Talbot!"). Olumlu yanıtım üzerine, anavatandaki hükümetle her zaman daha yakın ilişkiler kurmak istediğini belirtti. Kısa süre önce göreve geldiğinden beri neler başardığını anlatmaya koyuldu. Eğer bunlar mecliste dile getirilirse herkesin onun deneyimlerinden faydalanma şansı olurmuş!</p>

  <p>Bayan Chumley'e yazdığım mektup uzadıkça uzadı. Derken <i>Henrietta</i> adlı bir gemi bulduk ama donanımının iyice bir elden geçmesi gerekiyordu. Sonra ardı ardına çıkan aksilikler yüzünden yolculuğum ertelendi durdu. Tabii kimsenin hatası yoktu bunda; ne yapalım, savaştaydık. Eşyalarımı ve mektuplarımı bir başka gemiye aktardım ama gemi beni almadan gidiverdi. <i>Henrietta</i> ise... Ama uzatmaya ne gerek var canım? Nihayet bir gemi bulup eşyalarımı ve mektuplarımı taşıyan geminin arkasından Kalküta'ya doğru yola çıktım. Ne yazık ki Madras'ta biraz zaman kaybettik. Neyse, bu sayede Bayan Chumley'in mektup yazma konusundaki dehasını size aktarabilmem için bir fırsat doğmuş oluyor. Doğal olarak ben ona yazdığım mektupta resmi olarak evlenme teklifinde bulunmuştum. Bayan Chumley'in evlenme teklifime verdiği yanıt benim için çok kutsal olduğu için onu sonsuza kadar kalbimde taşıyacağım. Ama sevgili eşim o mektubun geri kalan kısmını burada sîzlere sunma arzumu geri çevirmedi.</p>

  <p>Hava insanı boğuyor. Ah, nerede İngiltere'nin o serin havası! Size ne kadar şükran duyuyorum anlatamam, hele de... Neyse sizi pohpohlayıp şımartmak niyetinde değilim, bu pek de iyi bir başlangıç olmaz, değil mi? Bu arada, mecliste yapacağınız ilk konuşmanın taslağından söz etmek istiyorum. Bu taslağı benim de değerlendirip eleştirmem için bana yollamamz ne büyük incelik. Sevgili Bay Talbot, konuşma taslağınız hayranlık uyandırıcı! Özellikle de, "Kendimi bu korkunç, adaletsiz sistemi değiştirmeye adayacağıma söz veriyorum," sözlerini okuyunca 'işte asalet budur!' diye bağırmamak için zor tuttum kendimi. Bu arada, Bayan Prettiman de kim?</p>

  <p>Sözü yine, birlikte İngiltere'ye dönme planımıza getirirsem çok ısrarcı olduğumu mu düşünürsünüz acaba? Kuzenimin (biliyorsunuz kendisi kilisede görev yapıyor) bu konuda bazı çekinceleri var. Kendisi size bir mektup yazmış; onu da kendi mektubumla birlikte size yolluyorum. Dönüş yolunda, önemli uygarlık merkezlerine uğramamız konusunda sizinle hemfikirim. Piramitler! Onları görmek gerçekten de çok heyecan verici olacak! Ama en kısa zamanda meclisteki önemli görevinizin başında olmanız gerekmiyor mu sizin? Kutsal topraklar... Kutsal yerlerin bir genç kızın gönlünde ne önemli bir yer tuttuğunu siz de gayet iyi bilirsiniz! Ama ne yazık ki İsraillileri bir türlü sevmem gerektiği kadar sevemedim. İşte! Sonunda itiraf ettim! Eminim çok saygıdeğer insanlardır, hamursuz diye bir şey yiyorlardı, değil mi? Günah işleyecek enerjileri kalmasın diye genç yaşlı herkesi yalnızca sebze ile beslenmek zorunda bırakmak ne kadar aşağılayıcı. Oruçları bittiğinde eminim kıtlıktan çıkmışa dönüyorlardır! Sakın beni yanlış anlamayın, bu sözlerimle dinimizin büyük kurucusunu eleştirmek niyetinde değilim; böyle bir şey yapmak haddim değil. Ama Peygamberin izinde gidip bütün hayatını kutsal değerlere adamak genç bir kız için hiç de kolay olmazdı. Kısacası, Bay Jesperson'ın ifadesiyle söyleyeyim, 'şu İsrail gezisini atlasak olmaz mı?' Tabii siz benim rehberimsiniz, siz nereye giderseniz ben de sizi izleyeceğim. Dediğiniz gibi 'küçük bir memur iken dünyanın en güçlü meclislerinden birinin vekili olma gururunu' her zaman sizinle paylaşacak, yanınızda olmaktan hep gurur duyacağım!</p>

  <p>Okurlarım bu mektubu ne büyük bir keyifle tekrar tekrar okuduğumu tahmin ediyordur herhalde. Sonunda Bayan Chumley'in mektubunu bir kenara bırakabildiğimde kuzeninden gelen mektubu açtım. Mektubunu 'Kalküta +' diye</p>

  <p>imzaladığını görünce onun gerçek bir din adamı, bir piskopos olduğunu anlayıp iyice keyiflendim. Anlatacak başka ne kaldı? Edmund Talbot'un dünyanın bir ucuna yaptığı yolculuk ve gemici dilini öğrenme çabaları işte burada son buluyor. Ama doğmamış okurlarımı merakta bırakmam istemem. Eksik kalan bir şey var değil mi? Piskopos evlenmeden önce Bayan Chumley ile birlikte yolculuk yapmamızı uygun bulmadı. Bu herkese çok kötü bir örnek olurmuş. Ama piskopos kibarlık edip yolculuğa çıkmadan önce nikâhımızı kıyabileceğim söylemiş. Evet, sevgili okurlarım, artık rahatlayabilirsiniz: Nihayet bir gün büyük bir filikadan inip Kalküta'ya ayakbastım. Pembe şemsiyeli 'genç bir kız' yirmi otuz metre ileride durmuş beni bekliyordu. Arkasında değerli Janet ile bir grup kara derili hizmetkâr duruyordu. Elinde tuttuğu pembe şemsiyenin üstünde hizmetkârların tuttuğu kocaman bir şemsiye daha vardı. Ama o beni görünce güneşi umursamadan ileri doğru atıldı. Ben şapkamı çıkardım, o bana doğru koşmaya başladı ve evet, sizin büyük büyük büyük büyük anneniz koşarak kendini kollanma attı!</p>
</body>
</html>
