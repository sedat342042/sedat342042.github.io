<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Aşağıdaki Yangın</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1>(18)</h1>

  <p>"Lostromo! Bütün düdükler çalınsın! Ulak, hemen Albay'a haber ver! Edmund, sen kenara çekil..."</p>

  <p>Kıçüstü güvertesinin baş tarafa bakan kısmına geçtim. Bana günün doğduğunu düşündüren buz şimdi yine gözden kaybolmuştu. Dalgalardan çıkan su serpintileri, sis, yağmur ve şimdi de lanet gibi üzerimize çöken, direklerimizi görünmez yapan bulutlar yüzünden geminin burnundan ötesini görmek olanaksızdı.</p>

  <p>Albay Anderson'un ayak seslerini duydum.</p>

  <p>"Ne kadar uzağımızda Bay Summers?"</p>

  <p>"Bilemiyorum, efendim."</p>

  <p>"Büyüklüğü nedir?"</p>

  <p>"Onu ilk Bay Talbot gördü."</p>

  <p>"Bay Talbot, buz kütlesinin büyüklüğü ne kadardı?"</p>

  <p>"Büyüklüğünü söyleyemeyeceğim. Ucu bucağı yok gibiydi. Baş tarafın iskele yönünde... şu açıyla uzanıyordu ama sancak yönünde de görülüyordu. Uzayıp gidiyordu."</p>

  <p>"Yüksekliği neydi? Su seviyesine yakın mıydı?"</p>

  <p>"Hayır, efendim. Dimdik yükseliyordu."</p>

  <p>Albay'ın doğuya doğru tam yol gidişimizi durdurması için sabırsızlanıyordum.</p>

  <p>"Yani bu buz kütlesi hem iskele hem de sancak tarafından görülebiliyor, öyle uzayıp gidiyordu."</p>

  <p>"Evet efendim. Bir ara sis hafiflediği için görebildim herhalde."</p>

  <p>"Bay Summers, baş taraftaki gözcüden bir işaret gelmedi mi?"</p>

  <p>"Hayır efendim."</p>

  <p>"Adamı hemen tutuklayın."</p>

  <p>"Peki efendim."</p>

  <p>"Allah aşkına, şu rotayı hemen değiştirin!" diye bağırmamak için kendimi zor tutuyordum. Fakat Albay Anderson soğukkanlılıkla emirler vermeyi sürdürüyordu.</p>

  <p>"Bay Summers, dümen hemen kırılsın!"</p>

  <p>"Peki efendim."</p>

  <p>Küpeşteye yaklaştım, bu hızlı ilerleyişi durdurmak istercesine ona sıkı sıkı yapıştım. Sanki küpeşte bir dümenmiş gibi elimle onu çevirmeye bile çalıştım. Bu tam yol gidişe bir dur demek istiyordum.</p>

  <p>Bütün güvertelerde düdükler çalınıyor, emirler yinelenip duruyordu.</p>

  <p>"Herkes güverteye! Anlaşıldı mı? Herkes güverteye çıksın!"</p>

  <p>Birisi geminin kampanasını çalıyordu ama saatin kaç olduğunu ya da vardiya değişimini haber vermek için olduğu gibi belli aralıklarla değil, aralıksız çalmıyordu kampana. Gemiciler, birisi kovanlarına bilerek çomak sokmuş ya da kazara çarpmış gibi birden bire kovandan dışarı akın eden anlara benziyordu. Birbirlerinin üzerine abanıyor, itişip kakışarak merdivenlerden çıkmaya çalışıyor, nasıl bir tehlikeyle karşı karşıya olduklarını anlamak için acele ediyorlardı. Hemen donanıma yöneldiler. Bazıları donanıma tırmanmalarını kolaylaştırmak için konulmuş merdivenlere yanaşmadı bile. Gemicilerden birinin ayaklarını hiç kullanmadan, yalnızca kol kuvvetiyle iplere tutunarak yukarı tırmandığını gördüm. Bütün gemiciler ötekilerden önce çukur güverteye varabilmek için birbirleriyle yarışıyordu. Kıçüstü güvertesine çıkanlar bile olmuştu. Çoğunun üzerinde gemici giysileri yoktu. Bazıları yarı çıplak, hatta çırılçıplaktı. Belli ki anonslan duyunca hamaklarından kalktıkları gibi kendilerini öylece dışarı atmışlardı. Gemici kalabalığının arasında birkaç göçmen de vardı. Çoğu da gemicilerin arkasından güverteye çıkmaya çalışıyordu. Hemen altımdaki çukur güverte yolcularla dolmaya başlamıştı. Bay Brocklebank aşağıdan bana sesleniyordu ama yanıt verecek halim olmadığı için onu duymazdan geldim. Albay Anderson dürbününü eline almıştı. Makaralar üzerinde hareket eden ıskotalardan gıcırtılı sesler yükseliyordu.</p>

  <p>"Bay Summers."</p>

  <p>"Buyurun efendim."</p>

  <p>"Ne kadar yelken varsa hepsini açın."</p>

  <p>"Pruva direği ne olacak efendim?"</p>

  <p>"Dediğimi duydunuz Bay Summers. Bütün yelkenler açılsın."</p>

  <p>Charles dönüp çukur güverteye doğru bağırdı. Gemicilerin hiç bu kadar hızlı harekete geçtiklerini görmemiştim. Tabii gemiciler üsteğmenin değil albayın emirlerini yerine getiriyordu, çünkü daha Charles megafonunu ağzına götürmeden yukarı tırmanmaya başlamışlardı, sanki gemimizin gövdesindeki her tahta parçası "buz" diye bağırıyordu. Yelkenler birbiri ardına açılmaya başlamıştı. Rüzgârla dolan yelkenlerden silah patlamasına benzer sesler geliyordu. Charles'ın baş tarafa doğru ilerlediğini gördüm. Önüne çıkan göçmenleri iterek kendine yol açmaya çalışıyordu. Kalabalığın içinde kadınlar da vardı. Bayan East kamarasından çıkarken aceleyle kaptığı bir şalla örtünmeye, geceliğini saklamaya çalışıyordu. Buz görünürlerde yoktu. Belki de batmakta olan ayın kızıllığı bizi... beni aldatmıştı da buz gördüğümü sanmıştım. Şimdiyse önümüzü neredeyse hiç göremiyorduk.</p>

  <p>Yine Anderson'un sesini duydum.</p>

  <p>"İskele yönüne bir kerte daha kırın!"</p>

  <p>Düdükler çalınmaya başladı. Düdük sesleri yelkenlerin arasından, görünmeyen noktalardan çıkıp güvertelere ulaştı. Dümen sancak yönüne doğru çevrilmişti, ıskotalar "Tam yol!" diye bağırıyordu. Arka arkaya emirler veriliyordu. Galiba kafam iyice karışmıştı, hiçbir şey yapmadan öylece duruyor, yalnızca gemimizin o korkunç buz dağından zamanında uzaklaşması için dualar ediyordum. Gemi sancak tarafına doğru yan yattı. İskele tarafından gelen dalgayla bir grup gemici çukur güverteye yuvarlandı. Hızımız artmıştı. Yelkenlerimizin arasında, genellikle iyi havalarda açılan cunda yelkenleri görünmeye başladı. Bu havada onları açtığımıza göre çok çaresizdik anlaşılan. Albay'ın emirleri netti ve harfi harfine uygulamyordu.</p>

  <p>Albay aynı emri yineleyip duruyordu.</p>

  <p>"Ne kadar yelkenimiz varsa hepsi açılsın!"</p>

  <p>Tıpkı o korkunç fırtına zamanında olduğu gibi direklerimiz yine yana ama bu kez sancak tarafına doğru yatmıştı. Bunun nedeni fırtına değil, açtığımız kocaman yelkenlerdi. Su serpintisi, iskeleden aldığımız rüzgârla geminin kıçından burnuna kadar ulaşıyordu. Dalgaları da yandan alıyorduk. Her dalgayla gemimiz o hiç gitmek istemediğimiz yöne doğru yan yatıyordu.</p>

  <p>Charles çukur güverteden yukarı çıktı.</p>

  <p>“Görür gibi oldum efendim. Sıradan bir buzdağına benzemiyor. Ucu bucağı yok. Bay Talbot'un sözünü ettiği yamacın yüksekliği de ikiyüz-ikiyüzelli metre var."</p>

  <p>Charles'ın söylediklerinin doğruluğunu kanıtlamak istercesine bulutlar ve sis birden aralandı; ay batmıştı ama çevrede bir aydınlık hâkimdi. Buz kütlesi, bu garip aydınlıkta pırıl pırıl parlıyordu. Buzdan daha beyaz köpükleriyle dalgalar buzun yamacını dövüyordu. Sonra sis yine çöktü. Albay Anderson kıçüstü güvertesinin baş tarafa bakan balkonundan eğilip sanki sisin arasından bir şey görebilecekmiş gibi ileri baktı. Ne Albay ne de yenilgiye uğramış bir ifadeyle dikilmekte olan Charles artık apaçık önümüzde beliren tehlike üzerine bir söz söyledi. Bu buz kütlesine bindirirsek gemideki hiç kimse, ne erkekler, ne kadınlar, ne de çocuklar bir daha gün ışığını göremeyecekti. Kısa zaman önce tehlikeyi görmüş, onu iyice kavramıştım. Ama şimdi tehlikeyi içimde hissediyordum. Ürperdim. Tüylerim diken diken oldu; tabii bunun nedeni Antarktika soğuğu değildi. Sonra birdenbire bütün bedenimden ter boşanmaya başladı. Sanki sisin içinde bir kapı açılmıştı. Buz kütlesine çok yaklaşmıştık. Dalgalar umursamazca yüksek yamaçlara çarpıyordu. Doğa bizim için bir oyun sahneye kokuyordu; öylece durmuş sahnelerin en korkuncunu soluk almadan izliyorduk.</p>

  <p>Bakın!</p>

  <p>Bağıran ben miydim? Bendim herhalde. Gözlerimizin önünde yamaçtan koca bir buz parçası kopup suya gömüldü, dalgaların arasında kayboldu. Sis yüzünden bir şey göremediğimiz o kısa zaman içinde kopup düşmüş olan iki buz parçası balina gibi su yüzüne çıkıvermişti şimdi. Yemin ederim, bu parçalar gemi büyüklüğündeydi. Sis yine görüşümüzü engellediği için bir süre sonra onları gözden kaybettik.</p>

  <p>Bunun gibi bir durumda hiçbir işe yaramayan, hiçbir öneri getiremeyen, gördüğü şey üzerine yorum yapamayan, bir mucize olmadıkça bu dev buz kütlesine çarpıp parça parça olacağından başka bir şey bilmeyen bir adam ne yapar? Beni kıçüstü güvertesinde durduğum yere çivileyen Antarktika soğuğu değil, dehşet duygusuydu. Su serpintisi, dalgalar, rüzgâr, bunlardan hiçbiri beni ilgilendirmiyordu artık. Islanıyor olmak umurumda değildi. Bir tek önümüzde bizi bekleyen o tehlikeyi düşünüyordum. İnsan hayatım umursamadan o korkunç gücünü sergilemeyi sürdüren doğa karşısında bizim yelkenlerimizin, ahşap gemimizin ne önemi vardı! Küçücük, önemsiz yaratıklardık. Biraz sonra doğa ağzını açıp bir dev gibi bizi yutacak, oyuncağı andıran gemimiz buza çarpıp paramparça olacaktı.</p>

  <p>Hayır. Bu deneyimi an be an yaşamam gerekiyordu. Korku içinde orada öylece dikilirken sancak tarafından bir dalganın bize yaklaşmakta olduğunu gördüm. Tam o anda sisin içinden, tam ters yönden, düşen buz parçalarım gördüğümüz taraftan koca bir dalga daha geldi üstümüze. Bütün gemi sular altındaydı. Yelkenlerden gümbürtüler geliyordu. Adamlar dümeni tutmak için büyük uğraş veriyordu. Gemi farklı yönlerden gelen dalgalar arasında kalmış, dengesini kaybetmişti.</p>

  <p>Ben de ötekiler gibi bağırmış mıydım? Herhalde bağırmıştım. Bağırmamış olmayı yeğlerim ama bağırıp bağırmadığımı hiçbir zaman bilemeyeceğim galiba. Kadınlar çığlıklar atıyordu. Erkeklerin de sesleri yükselmişti.' Yalnızca göçmenler değil gemiciler de sanki her şey çoktan bitmiş gibi bağırıyordu. Çukur güverte göl olmuştu. Kara güvenlik halatları gölün kenarlarında titreşip duruyordu. Su çekildikçe bunlara asılmış kara gölgeler görmeye başladım.</p>

  <p>Tam altımda, çukur güvertedeki kalabalığın içinde muşamba yağmurluğu içinde tanıdık bir yüz seçtim. Bay Jones'tu bu! Bizim zeki, bencil ama dürüst veznedarımız Bay Jones! Filikasına doğru ilerlemeye çalışıyordu. Kucağında bebek taşır gibi dikkatle bir şey taşıyordu. Lord Talbot'un fıçısıydı bu! İçinde birkaç değerli eşyayla son dileklerin, mesajların bulunduğu bu fıçıyı hayatı pahasına korumaya ant içmişti. Gemideki herkesin bu mesajları yalnızca espri olsun diye yazdığının farkında bile değildi. Ana direğin arkasında kaldığı için şimdi onu göremiyordum. Sonra bir gülme krizine tutuldum. Adamın bu hali öyle komikti ki!</p>

  <p>Bir şeyler yapmak üzere yanımdan ayrılan Charles, şimdi, sular içinden şap şap yürüyerek bana doğru yaklaşıyordu. Albay Anderson telaşla ona seslendi.</p>

  <p>"Bay Summers, rüzgârdan daha çok faydalanmalıyız."</p>

  <p>"Ama efendim, pruva direği..."</p>

  <p>Albay kükredi.</p>

  <p>"Bay Summers!"</p>

  <p>Charles da ona bağırarak yanıt verdi.</p>

  <p>"Pruva direğinin daha fazla yüke dayanamayacağını belirtmek isterim efendim. Eğer böyle giderse..."</p>

  <p>"Daha iyi bir öneriniz var mı? Buza doğru yaklaşıyoruz!"</p>

  <p>Charles'dan ses çıkmadı. Sonra Albay Anderson sinirli sinirli konuştu.</p>

  <p>"Hâlâ Bay Benet'nin başarısından kuşku mu duyuyorsunuz?"</p>

  <p>Charles buz gibi bir sesle yanıt verdi.</p>

  <p>"Hayır efendim."</p>

  <p>"O zaman verdiğim emirleri derhal yerine getirin!"</p>

  <p>Charles yanımızdan ayrıldı. Yine düdükler, bağırışlar duyulmaya başladı. Yelkenler rüzgârı doğru yönden alamadığı için şişkin değildi. Üzerlerinde insan parmağının üzerindekileri andıran kırışıklıklar belirmişti. Genç Tommy Taylor kıçüstü güvertesine çıktı. Albay<sup>”</sup>ın karşısında şapkasım çıkardı.</p>

  <p>"Ne var?"</p>

  <p>"Marangoz Bay Gibbs efendim. Diyor ki çok su alıyormuşuz. Sürekli pompalamak gerekiyormuş. Su seviyesi iyice yükselmiş."</p>

  <p>"İyi."</p>

  <p>Çocuk selam verip bir adım atmıştı ki Albay arkasından bağırdı.</p>

  <p>"Bay Taylor!"</p>

  <p>"Buyurun efendim."</p>

  <p>"Şu salak filikanın içinde ne yapıyor öyle?"</p>

  <p>Çocuğun yanıt veremediğini görünce ben konuştum.</p>

  <p>"O Bay Jones efendim. Veznedar. Gemicilerin bizi ölüme terk edip kendisini kurtarmaya koşacaklarını, filikasını suya indireceklerini düşündüğü için orada oturuyor."</p>

  <p>"Salak herif!"</p>

  <p>"Bence de öyle efendim."</p>

  <p>"Herkese kötü örnek oluyor. Bay Taylor!"</p>

  <p>"Buyurun efendim."</p>

  <p>"İndirin şu herifi oradan."</p>

  <p>Taylor yine selam verip aceleyle aşağı indi. Onu birden gözden kaybetmiştim çünkü dikkatim yine sisin içinden birdenbire ortaya çıkan buz kütlesine yönelmişti. Sanki iyice yaklaşmıştık. Yamaç yukarıya doğru korkunç bir biçimde yükseliyor, buz gün ışığından olsa gerek daha bir beyaz görünüyordu. Anderson da görmüştü. Sonra bana baktı, acil durumlarda yakın çevresindekilere gülümsediği gibi gülümsedi. Böyle bir anda gülümsemek cesaret meselesiydi. Ben dâhil gemideki hiç kimse -zavallı, ahmak, ayyaş Deverel dışında hiç kimse ona özel olarak hayranlık beslemiyordu ama hiçbirimiz onun cesaretinden bir an olsun kuşku duymamıştık.</p>

  <p>"Albay, biraz daha hızlı dönemez miyiz?"</p>

  <p>Kendi sesimi duyduğuma şaşırmıştım, sanki bu benim değil de başka birinin sesiydi. Nasıl olmuş da böyle bir öneride bulunmuştum? Albay Anderson'un dudağının kenarı <i>seğirmeye</i> başlamıştı. Sağ yarımda yumruk yaptığı elinin sanki ağzı vardı da şöyle bağırıyordu: Şu anda bu kendini bilmez yolcunun suratına inmek için sabırsızlanıyorum!</p>

  <p>Albay boğazını temizledi.</p>

  <p>"Ben de bu emri vermek üzereydim, Bay Talbot."</p>

  <p>Dönüp Charles'a bağırdı.</p>

  <p>"Rüzgaraltına doğru bir kerte daha Bay Summers."</p>

  <p>Tayfa yine hareketlendi. Birden aklıma Bayan Prettiman ile çaresiz kocası geldi. Hemen aşağı koşup yolcu güvertesinin girişi önünde dikilen insanları itip kakarak kendime yol açmaya çalıştım. Bayan Prettiman kendi kamarası ile kocasının kamarası arasında duruyordu. Kamaraların önündeki tırabzanlara tutunmuştu. Beni görünce gülümsedi. Yanına gittim.</p>

  <p>"Bayan Prettiman!"</p>

  <p>"Bay Talbot! Durumumuz nasıl?"</p>

  <p>Kendimi toplayıp durumu olabildiğince kısa özetledim. Gemimizin batma tehlikesiyle karşı karşıya olduğunu anlayınca galiba yüzü biraz soldu ama yüz ifadesinde bir değişiklik olmadı.</p>

  <p>"Kısacası hanımefendi, şansımız yüzde elli. Ya şu buz kütlesine toslayacağız ya da kurtulacağız. Eğer her şeyimizi kaybedersek.</p>

  <p>"Onurumuzu asla kaybetmeyeceğiz."</p>

  <p>Sözleri beni şaşırtmıştı.</p>

  <p>"Bir Roma'lı gibi konuşuyorsunuz."</p>

  <p>"İngiliz gibi demenizi yeğlerdim, Bay Talbot."</p>

  <p>"Evet, haklısınız hanımefendi. Şey, Bay Prettiman nasıl?"</p>

  <p>"Hâlâ uyuyordur herhalde. Ne kadar vaktimiz var?"</p>

  <p>"Bu sorunun yanıtını kimse bilmiyor, Albay<sup>”</sup>ın kendisi bile."</p>

  <p>"Bay Prettiman'e haber vermemiz gerek."</p>

  <p>"Evet, öyle galiba."</p>

  <p>Sandığımızın aksine Bay Prettiman uyanıktı. Bizi büyük ve doğruyu söylemek gerekirse alışılmadık bir sükûnetle karşıladı. Herhalde bir süredir uyanıktı. Tabii onun gibi zeki birinin duyduğu seslerden, geminin hareketlerinden yola çıkarak bir krizle karşı karşıya olduğumuzu kestirmesi hiç de zor değildi. Kısacası, kendi kendini duruma hazırlayacak vakti olmuştu. Yaptığı ilk şey bana dışarı çıkmamı söylemek oldu; Bayan Prettiman ona tuvaletini yaptıracaktı.</p>

  <p>"Acaba," dedi bana gülümseyerek, "şu gizemli insan fizyolojisi daha ne zorbalıklar sergileyecek?"</p>

  <p>Kamaradan çıkar çıkmaz Bay Brocklebank'le burun buruna geldim. Adamın dudakları titriyordu, Ekvator'u geçtiğimizden beri ilk kez arabacı pelerinini giymemişti. Celia Brocklebank ile çevredekilerin duyabileceklerine hiç aldırmadan yüksek sesle tartışıyordu. Anladığım kadarıyla kadına, <i>aynı yatakta yatmaları gerektiğini, böylece birbirlerinin kollarında yaşama veda edebileceklerini söylüyordu!</i></p>

  <p>"Hayır, Wilmot hayır! Bunu düşünmeye bile katlanamıyorum. Bu... fazla samimi olur. Üstelik Bay Cumbershum'un sana o sağlık ansiklopedisini verdiği günden, yani Noel'den beri yanıma yaklaşmadın!"</p>

  <p>Bu arada Zenobia'nın kamarasından hafif iniltiler geliyordu.</p>

  <p>" Wilmot! Wilmot! Ben ölüyorum!"</p>

  <p>"Hepimiz ölüyoruz. Nerede kalmıştık Celia?"</p>

  <p>Depremler, volkanik püskürmeler sırasında insanların cinsel isteklerinde bir artış olduğunu söyleyenler haklıydı galiba. Kulak misafiri olduğum bu küçük tartışmanın altında yatan neden ne olursa olsun, duyduklarım, Romalı bir asker edasıyla konuşan sevgili Bayan Prettiman'in gözümde biraz daha değer kazanmasına yol açmıştı. Bowles ile konuştum, Pike'ın küçük kızlarının atkuyruklarını çektim, Pike'a da bir parça içmesini salık verdim. O arada Bay Brocklebank bana gemide hiç içki kalmadığını ama usta gemici Tommy Taylor'u! <i>zulasından</i> faydalanılabileceğini söyledi. Celia'sından yüz bulamayınca da şişesinde teselli aramak üzere kamarasına çekildi çünkü Celia onunla konuşmayı kesip birdenbire benimle ilgilenmeye başlamıştı ama eminim benimle çok <i>samimi</i> olmaya da niyeti... Bayan Prettiman kamaradan dışarı çıkmıştı. Yanma gittim. Birlikte kamaraya girdik. Bay Prettiman'ın sırtı yastıklarla beslenmişti. Neşeli neşeli gülümsüyordu.</p>

  <p>"Edmund, bir iki meseleyi açıklığa kavuşturmalıyız. Letty'ye göz kulak olacaksın."</p>

  <p>"Tabii efendim."</p>

  <p>"Bu halde kazadan kurtulmam olanaksız. Sağlıklı bir adamın bile kurtulacağı şüpheli ya... Şu bacağım yüzünden ben hiç... Neyse, sonumuz yaklaştığı zaman ikiniz güverteye çıkın, ne kadar giyecek, battaniye bulursanız yanınıza alın, onlara iyice sarının, sonra da filikalardan birine binmeye bakın."</p>

  <p>"Hayır Aloysius, tabii Edmund dediğini yapıp filikaya binmeli. O daha çok genç. Bizden de hiçbir surette sorumlu değil. Ama ben seninle kalacağım."</p>

  <p>"Bana bakın Bayan Prettiman, şimdi sinirlenmeye başlayacağım."</p>

  <p>"Hayır efendim, sinirlenmeyeceksin. Edmund gidecek, ben kalacağım. Ama şunu söylemek istiyorum, onun kendisine örnek olacak birine gereksinimi var. Biliyorsun Edmund, ne de olsa ben bir mürebbiyeyim. Bu yüzden izin verin şunu söyleyeyim..." Bu noktada sesi alçaldı, yumuşadı. Onun hiç bu kadar yumuşak bir sesle konuştuğunu duymamıştım. "Şunu söyleyeyim. Evlendiğimizden beri sana hiç itaatsizlik etmedim Aloysius, karın olduğum için değil, sen sen olduğun, sen böyle bir adam olduğun için. Ama ne yazık ki geleceğimiz yokmuş. Ben seninle bu kamarada kalıyorum, o kadar. Güle güle Edmund"</p>

  <p>"Güle güle evladım. Kadınlar..."</p>

  <p>"Ben..."</p>

  <p>Boğazım düğümlenmişti. Kendimi kamaradan dışarı atıp kapıyı kapadım. Tam o sırada gemi sarsıldı. Herhalde yine iki dalga arasında kalmıştık. Sular çukur güverteyi doldurmuş, ayaklarımın dibine varmıştı. Kapıya doğru ilerleyip Bowles'u ayağa kaldırdım, onun sessiz sakin ve sırılsıklam kamarasına dönüşünü izledim, Pike'ın kızlarına bu sallantıların aslında çok eğlenceli olduğunu söyleyip kendimi çukur güverteye attım.</p>

  <p>"Charles, durum nasıl?"</p>

  <p>"Şimdi zamanım yok Edmund. Ama kimse böyle bir buzdağı görmemiş hayatında. İşte bak, orada!"</p>

  <p>Başıyla yan tarafı işaret etti, sonra koşarak kıçüstü güvertesine çıktı. Sis iyice azalmıştı, bizim üzerimizden çekilmişti demek daha doğru olur. Buzdağıyla aramızda çeyrek milden daha az bir mesafe kalmıştı. Görüntü öyle netti ki! Buz günışığı altında daha sarp, daha soğuk, daha bir heybetli görünüyordu. Büyük bir hızla buzulun yamacına paralel biçimde yol alıyorduk. Tabii hızımız göreliydi. Sis birkaç saniyeliğine dağıldığında bembeyaz yamaçlarla yarış eder gibi hızlı ilerliyorduk. Sis yine üzerimize çöktüğündeyse sanki hızımız daha bir azalıyordu. Yamacın hemen önünde, güneyden kuzeye doğru çok kuvvetli bir akıntı olduğu belliydi. Yalnızca rüzgârın kuvvetiyle ilerlemiyorduk. Bu akıntı bizi önüne katmış götürüyordu. Deniz de en az bu büz kütlesi kadar acımasızdı!</p>

  <p>Kıçüstü güvertesine çıkmak üzere döndüm. Ben çıkarken Tommy Taylor aşağı iniyordu.</p>

  <p>"Veznedar ne oldu Bay Taylor?"</p>

  <p>"Onu filikadan indiremedim. Albay ona tutuklanacağını bildirmemi istedi."</p>

  <p>Tommy aşağı indi, ben de kıçüstü güvertesine çıktım. Bay Benêt genç Willis'i gözcü yapmıştı. Albay iki elini kıç küpeştesine dayamış başım hiç durmadan sağa sola hareket ettiriyor, sise, buzula, yamaçları döven ve buz parçalarının kopup düşmesine yol açan dalgalara bakıyordu. Güverteye varınca tam arkamda büyük bir gümbürtü duydum. Kocaman bir buz parçası yine denize düşmüştü. Gerçi sis yüzünden düşen parçayı göremiyordum ama öncekilere göre çok daha fazla ses çıkardığı kesindi.</p>

  <p>"Bay Benêt, şimdi değişti mi doğayla ilgili düşünceleriniz?"</p>

  <p>"Bu büyük bir ayrıcalık. Düşünsenize, kaç insana nasip olmuştur böyle bir şey görmek?"</p>

  <p>"Karşı karşıya olduğumuz tehlikeyi azımsıyorsunuz gibi geldi bana."</p>

  <p>"Azımsamak mı? Kısa bir süre önce herkesin ortasında “bin <i>pound</i> verseler başka bir yerde olmak istemezdim" diye bağırıp duran yolcu siz değil miydiniz? Bay Willis dik durmaya çalışın. Hiç değilse faydalı bir iş yapıyormuş gibi görünmeye uğraşın!"</p>

  <p>"Nasıl denir, <i>pour encourager les autres*</i> söylemiştim ben o sözü.</p>

  <p>"Demek, nasıldı... <i>kuru bir ölümü yeğlerim**</i> diyorsunuz, öyle mi? Hazelton, seni tembel herif, doğru yap şu işi. Buyurun Albayım!"</p>

  <p>"Bay Benêt, buza iyice yaklaşıyoruz. Bay Summers! Büyük filikayı sancak tarafından denize indirmeye hazırlanın."</p>

  <p>"Peki efendim."</p>

  <p>Yine düdükler öttü, çevrede bir koşuşturma başladı.</p>

  <p>"Dikkat ettiniz mi Bay Benêt..."</p>

  <p>"Bir saniye Bay Talbot. Bay Summers! Willis, Bay Summers'ın arkasından koşup ona şunu söyler misiniz? Filikanın içi hamaklarla doldurulsun. Bir dakika. Bunun Bay Talbot'un önerisi olduğunu da söyleyin."</p>

  <p>"Ama ben böyle bir öneri getirmedim."</p>

  <p>Albay bulunduğu yerden araya girdi. Onun Bay Benét'yle konuşurken böyle azarlamayı andıran bir ton kullandığına ilk kez tanık oluyordum.</p>

  <p>"Evet, kriz durumu yaşıyoruz Bay Benêt, yolcular geminin durumuyla yakından ilgileniyorlar doğal olarak ama böyle bir durumda bile yolcuların gemi yönetimine karışmamaları daha yerinde olur."</p>

  <p>Gözdesini böyle hafifçe azarladıktan sonra Albay söylediklerinden utanmışçasına geri çekilip kıç küpeştesine yaslandı. Benêt bana döndü.</p>

  <p>Duydunuz mu Bay Talbot?"</p>

  <p>"Ben hamaklarla ilgili tek bir söz bile söylemedim. Büyük filikanın gemideki değerli insanları kurtarmaktan başka ne işe yaradığını, neden şimdi suya indirildiğini bile bilmiyorum."</p>

  <p>"Değerli insan diye bir şey yok Bay Talbot! Hepimiz ölüp gideceğiz. Yolcular hiç değilse elimizden geleni yaptığımıza inansın diye indiriyoruz onu suya. Yani filika buzla aramızda tampon vazifesi görecek."</p>

  <p>"Peki işe yarayacak mı?"</p>

  <p>"Hiç sanmıyorum."</p>

  <p>Willis geri geldi.</p>

  <p>"Bay Summers Bay Talbot'a teşekkür ediyor efendim."</p>

  <p>"Sapsarı kesilmişsin evlat. Neşelen biraz. Her şey çarçabuk olup bitecek, merak etme."</p>

  <p>"Benêt! Bakın, buza iyice yaklaşmışız!"</p>

  <p>"Elimizden geleni yaptık. Albay'ım, büyük filikayı suya indirelim mi?"</p>

  <p>"Biraz daha bekleyelim."</p>

  <p>Buzdan duvar aniden önümüze çıkmıştı. Gözümü ondan alamıyordum. Yamaç inanılmaz derecede dik ve yüksek görünüyordu. Yamacın denizle buluştuğu noktada, denizin üzerinde devasa buz parçaları yüzüyordu. Karşı karşıya olduğumuz ilk tehlike bunlardı. Albay'ın gemici dilinde bir emir verdiğini duydum, sonra büyük filika sancak tarafından denize indirildi, gemiye sular sıçradı. Artık yeşilimsi bir renk almış olan buz garip davranışlar sergiliyordu. İyice kuzeye kaymıştık, herhalde dümendekilerin önleyemedikleri bir hareketti bu. Çünkü eğer gemi istenilen yöne gidebilseydi, buzdağından biraz olsun uzaklaşmış olurduk. Fakat, göz kararı mesafe tayini konusunda deneyimli olmadığım halde buzdan uzaklaşamadığımızı görüyordum. Bildiğim kadarıyla Dünya kendi çevresinde döndüğü için Güney Buz Denizi'nde sürekli bir akıntı oluşuyordu. Öyleyse, bu akıntının bizi sürüklediği gibi buz kütlesini de sürüklemesi miydi? Ama böyle olmuyordu. <i>Alcyone</i> bize nasıl yanaştıysa, biz de buza aynen öyle yanaşıyorduk. Gemimizin, biri kuzeye doğru, ötekiyse doğuya, yani buzula doğru olmak üzere bu iki yöne hareketi yelkenlerimizle de açıklanamazdı.</p>

  <p>Ne kadar da soğuk bir anlatım, ne kadar da akılcı bir yaklaşım oldu benimki! O korkunç saatleri atlattıktan sonra bile ne kâbuslar gördüm, yolculuğun o bölümünü beynimden silmeyi ne çok istedim oysa. Tabii orada, rüzgaraltı tarafında öylece dikilirken geminin hareketiyle ilgili mantıklı bir açıklama bulamamıştım. Yalnızca buza yaklaştığımızı görüyor, gördüğüme inanamıyordum. Öfkeli denizin çalkantısını, o her yandan üstümüze saldıran süvarileri, o yüksek kuleleri, belli bir düzenle birbiri ardına gelen dalgaları mumla aratan o azgın ve ne yönden vuracağı belirsiz dalgaları size nasıl anlatsam? Yeşil dalgalar buzdan duvara tırmanıyor, sonra duvardan aşağı kayıyordu. Rüzgâr rüzgârla, dalga dalgayla çarpışıyordu. Doğa kudurmuş gibiydi. Anamı babamı, sevdiğim kızı düşünmeye çalışıyordum ama bu da bir işe yaramıyordu. Panik beni esir almıştı; ölümün ağlarına yakalanmış bir hayvandım. Buzdan duvar hemen önümüzdeydi! Buz parçaları denize düşmeye devam ediyor, önce suya gömülüp sonra su üstüne çıkıyor, köpüklerin arasında yüzmeye başlıyordu. Ve biz hâlâ o kahrolası duvara doğru sürükleniyorduk. Yelkenlerimizden bazıları rüzgâr tutmuyor, bazılarıysa rüzgârı ters yönden alıyordu. Gemimiz sanki atların çektiği bir arabaymış gibi hızla buzula doğru yaklaşıyordu. Durumumuza ilişkin düzenli diye nitelenebilecek tek bir şey varsa o da, kendine yaklaşanlara ölüm getirecek bu fethedilmesi olanaksız kalenin surlarından aşağı düşen buz parçalarının gümbürtüsüydü. Şimdi anlamıştım, Doğa, Bayan Chumley'nin haklı olarak pek de hoşlanmadığı Doğa artık iyice çıldırmıştı. Saatlerdir uğraşmamıza karşın buzulun yamacına giderek daha çok yaklaşıyor, dizginlerinden boşanmış atların çektiği bir arabanın içinde, bir keresinde Bay Benêt'nin dediği gibi <i>yokuş aşağı</i> sürükleniyorduk. Derken buz çılgınlığını açıkça sergilemek istercesine akıl almaz şeyler yapmaya başladı. Önce kıç tarafta, sonra yine baş tarafta, ilk belirdiği yerde gördük onu. Buz kütlesi çevremizde dönüyordu. Bu dönüşü bir kez daha yaptıktan sonra sancak tarafında durdu. Gemideki bütün seslerin arasından büyük filikanın çatırdadığım duyabildim. Filika fındık gibi çat diye kırılıp parçalanmıştı. Onun yüzen bir buz parçasma mı yoksa yamacın kendisine mi çarptığım anlayamamıştım. Yamacın hemen dibinde yeşil su durgun görünüyordu. Ancak tepemizde yükselen yamaç ağırlıklarından bir kısmını aşağı atmaya başladı mı su durgunluğunu yitiriyor, köpüklerle kaplanıyordu. Suya düşen buz parçaları da bizimle aynı yöne doğru, aynı hızla ilerliyor, ilerlerken kâh birbirlerine kâh yamaca çarpıyorlardı. Bir buz parçası ana direğin üzerindeki bir cunda yelkenini alıp götürdü, yelken bezine sarılıp sarmalandığı için su sıçratmadan, cup diye denizin dibini boyladı. Yüzeye çıktığında suyun üzerinde kuyruklu bir uçurtma gibi süzülüyordu. Sonra şeklen Lady Somerset'in piyanosunu andıran ama ondan biraz daha büyük bir başka buz parçası Bay Jones'un filikasının ön kısmım alıp götürdü. Bay Jones ve Tommy Taylor filikanın arka kısmına asılıp kaldılar.</p>

  <p>Galiba artık yamaca iyiden iyiye yaklaşmıştık. Yamaç şimdi iskele tarafında yerini almış hiç kıpırdamıyor, bize elini sürmeden orada öylece dikiliyordu.</p>

  <p>Gemici dilini kullanacak olursak, terse tramola yapıyor, ya da daha anlaşılır bir dille söylemek gerekirse, geri geri gidiyorduk, üstelik düz gittiğimiz zaman asla ulaşamadığımız bir hızla! Yamaçtan aşağı düşen tonlarca buz gemimizi bir çocuğun oyuncak gemisini ayağıyla ittiği gibi itiyordu.</p>

  <p>Bu denizciliğin sınırlarım aşan, tam anlamıyla çaresiz bir durumdu. Artık aklım başımda değildi. Hemen yanımızdaki buzulun içinde garip şeyler görmeye başlamıştım. Buzulun içine hapsolmuş bir sürü insan vardı. Babam da onların arasındaydı. Sonra birden buzulun içinde bir oyuk açıldı, oyuğun içinden, öte taraftaki yeşilliği görebiliyordum.</p>

  <p>Mücadelenin en zor evresine gelmiştik. Buz büyük bir hızla hareket etmeye başladı, sonra gözlerimizin önünde birdenbire ortadan kayboldu. Biz yine <i>yokuş aşağı</i> sürükleniyorduk. Artık sonumuz gelmişti, batıyorduk.</p>

  <p>Ama batmadık. Dalgasız, durgun bir denizin üzerinde dimdik duruyordu gemimiz. Doğumuzda güneş pınl pırıl parlıyor, buz parçaları suyun üzerinde öylece, usul usul yüzüyordu.</p>

  <p>Ayağa dikildim. Ellerim küpeşteye sanki yapışmıştı, parmaklarımı zor açtım. Güvertelerde insanlar hareket etmeye başlamıştı ama hareketleri çok temkinli ve yavaştı. Tehlikenin geçtiğine inanamıyor gibiydiler. Gemi suyun üzerinde yavaşça dönmeye başladı. Yelkenlerimiz yeniden şişmişti.</p>

  <p>Baş taraftan birisi bağırarak bir şeyler söyledi, sonra kahkahalar duyuldu. Derken yine sessizleşti ortalık. Nasıl bir espri yapıldığını, bu espriyi kimin yaptığım asla öğrenemedim.</p>

  <p>Batıdaki sarı sis tabakasının arasından buzun pırıltısı hâlâ seçiliyordu. Ama bizi günlerdir doğuya doğru sürükleyen kutup akıntısının bir lütfü olsa gerek, buz bizden giderek uzaklaşıyordu.</p>
</body>
</html>
