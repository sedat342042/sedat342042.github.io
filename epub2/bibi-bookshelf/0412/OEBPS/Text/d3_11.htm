<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Aşağıdaki Yangın</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1>(11)</h1>

  <p>Evet, yağdı bu. Dalgalar bizi kovalayıp içlerine çekmek için ne kadar uğraşırlarsa uğraşsınlar, yağla kaplı alana gelince zorunlu olarak duraklıyor, alçalıyorlardı. Yağ tabakası kocaman bir kaya gibi, hatta belki büyük bir dalgakıran gibi dalgaların önüne geçiyor, onları durduruyordu. Bitkisel yağın, doğanın en narin, en kısa ömürlü ürünlerinden elde edilen yağın nasıl olup da Orpheus'un Hades'i uyuttuğu gibi, koskoca bir fırtınanın öfkesine karşı durup onu sakinleştirdiği doğrusu anlaşılır gibi değildi. Evet, belki yağın böyle bir etkisi olduğu herkes tarafından bilinen bir gerçekti. Belki ancak, hayatı pamuk ipliğine bağlı olmak ne demek, onu bilenler, bu ince iplik sayesinde hayatta kalmış olanlar, bu deneyimi yaşamış olanlar anlayabilirdi benim bu şaşkınlığımı. Deniz üzerindeki gümüşi iz şimdi geminin yaklaşık elli metre açığında bir yay çizmişti. Bu yay içinde kalan yağsız su yüzeyi sakindi. Öfkeli denizin otoritesi bu alanda etkisizdi. Geminin kıçı hâlâ yukarı kalkıp iniyordu. Çukur güverteye yine su giriyor, güvenlik halatları titreyip geriliyordu ama geminin sallantısı belirgin biçimde azalmıştı.</p>

  <p>"Charles, gözümle görmesem inanmazdım!"</p>

  <p>Kıçtan aşağıya, kıçüstü güvertesine inmemiz için eliyle bir işaret yaptı. Aşağı inince beni perdenin rüzgaraltı tarafına doğru çekti.</p>

  <p>"Görüyorsun benim de fikirlerim var!"</p>

  <p>"Bundan hiç şüphem yok."</p>

  <p>Heyecanlı heyecanlı güldü.</p>

  <p>"Normalde yağı baş taraftan akıtmamız gerekir. O zaman gemi biraz daha az sallanır ve rüzgarüstünde yağ tabakasıyla çevrili geniş bir alan oluşturabiliriz. Ama şu anda zaman kaybedecek durumda değiliz. Bir an önce bir şeyler yapmak gerekiyor. Ayrıca bitkisel yağ stoğumuz da kısıtlı. Yine de bu kadarı bizi hava değişene kadar idare eder. Güvende oluruz, eskiye oranla yani."</p>

  <p>"En azından yağımız bitene kadar."</p>

  <p>"Evet."</p>

  <p>"Ya pompalama?"</p>

  <p>"Daha fazla su pompalamamız gerekecek doğal olarak. Ama çok da fazla değil."</p>

  <p>Başım salladı, hızlı hızlı yürüyerek vardiya çavuşunun yanına gitti. Sonra rüzgârın da etkisiyle dengesiz adımlar atarak merdivenlerden inip çukur güvertede gözden kayboldu. Ben de, hiç âdetim olmadığı halde Albayın emirlerine uygun davranarak vardiya subayı ile konuşmadan doğru aşağıya indim. Yemek salonuna girip Bates'e seslendim. Bates biraz fasulyeyle küçük bir parça domuz eti getirdi.</p>

  <p><i>"Brandy</i> de getir, Bates."</p>

  <p>Bates içkiyi getirmek üzere uzaklaştı. Ben de bir taraftan yemeğimi inceliyor bir taraftan da yağ izini, gümüş rengi salyangoz izini görmek için pencereden dışan bakıyordum. Ölüm döşeğindeki Prettiman'in kamarasından yine o iç paralayıcı bağırtı yükseldi. Adama düğün hediyesi olarak kâfurlu afyon tentürü verselerdi bari, diye düşündüm. Hatta bence hepimiz afyon tentüründen biraz içmeliydik. Yağ sallantımızı azaltsın azaltmasın, bizim için en iyisi bilinçsizce serilip yatmaktı. Gözlerimi denizden ayırmadan orada saatlerce oturdum. Sonra, çöken karanlık beni kamarama sürükledi. Gemimiz şimdi daha düzenli biçimde sallanıyordu. Ama sallantının şiddeti azalmamıştı. Bu düzenli sallantı yüzünden hepimiz derin düşüncelere dalıyorduk. Doğru düzgün uyuduğumu söyleyemem. Gemimizin su üstünde olduğunun, hâlâ hayatta olduğumuzun farkındaydım, o kadar. Galiba uykusuzluktan zekâm da durmuştu.</p>

  <p>O gece yarısı vardiyasıyla ilgili çok az şey hatırlıyorum. Zaten benim için çok kısa bir vardiya olmuştu. Beni çağırdıklarını duyunca sert rüzgârla savaşarak kıçüstü güvertesine çıktım, kıçın rüzgaraltı tarafına sığındım. Çevrenin aydınlık olduğunu hatırlıyorum. Bu fırtına aydınlığıydı, tarif edilemez bir şeydi. Gözüyle görmeyen fırtına zamanı gökyüzünün böyle aydınlanacağına inanmaz. Işık, sanki atmosferin derinliklerinden gelir gibiydi.</p>

  <p>Charles bana doğru gelip biraz eğildi.</p>

  <p>"Kamarana dön Edmund. Burada işimize yaramazsın."</p>

  <p>"Ne zaman durur?"</p>

  <p>"Nerden bilebilirim? Ama sen aşağı in. Cumbershum düştü."</p>

  <p>"Ya? Berbat bir durum. Eğer Cumbershum bile..."</p>

  <p>"Neyse ki yaralanmadı. Yani eğer bu tür şeylere çok alışıksan bir şey olmaz. Gel, seni geçireyim. Senin için en iyi yer yatak. Sakın oradan çıkma."</p>

  <p>Kahramanlık etmeye, ona karşı koymaya çalışmadım. Zaten bu havada kıçüstü güvertesine çıkarak öteki yolcuların asla yapamayacağı bir şey yapmıştım. Bu onların benden daha korkak olduğunu göstermiyordu. Tersine onlar daha aklı başında davranıyordu. Yemek salonunda Bates bana, göçmenlerin ve görevlerini tamamlamış olan vardiya görevlilerinin hamaklarını asıp onların üzerinde uyumak için Charles'tan izin aldığım söyledi. Tıkış tıkış insanla dolu güvertenin ne halde olduğunu hayal bile edemiyordum çünkü ara sıra dalgalar gelip çukur güverteyi baştan aşağı yıkıyor, sular ön kasaradan aşağı şelale gibi akıyordu. Biraz sarsılıyorduk ama gemi, sanki hareketini kısıtlayan dar bir kanalda ilerliyormuş gibi savrulmaksızın yol alıyordu.</p>

  <p>Kamarama gitmem uzun zaman aldı. Bitkin bir halde kendimi yatağıma attım. Hâlbuki hiçbir şey yapmamıştım. Sonunda uykuya bile daldım. Uyandığımda çevrede gri bir aydınlık vardı. Rüzgâr yine sert esiyordu. Korkunç bir sesle ve sallantıyla uyanmak zavallı yüreğimin nasıl da küt küt atmasına yol açmıştı! Çocuklar bu sallantıda kendilerini nasıl hissediyorlardı acaba? Aileleri, arkadaşları onları her şeyin yolunda olduğuna ikna edebiliyor muydu? Hayır! Bembeyaz kesilmiş bir yüz, titreyen dudaklar sözcüklerden çok daha fazla şey ifade ediyordu kuşkusuz. Büyüklerin önce fısıltı biçiminde çıkan ama sonra birden yükseliveren sesleri, öfke krizleri, gözyaşları, panik... Hayır, hayır, bence zavallı çocuklar da her şeyin farkındaydı.</p>

  <p>Öğleden sonra olmuştu ama durumumuzda hiçbir değişiklik yoktu. Nihayet kendimi toplayıp yatağımdan çıkabilmiştim. En temel gereksinimlerden biri sürüklemişti beni yemek salonuna. Muşamba yağmurluğumu, çizmelerimi falan giyip salona girdim. Bay Bowles oradaydı, pencerenin altında oturmuş boş boş dışarıyı seyrediyordu. Yanına oturup ben de boş boş dışan bakmaya başladım. Ama galiba öylece oturmuş boş boş dışarıyı seyrederken birlikte acı çektiğimizin bilincindeydik; hatta bir yoldaşlık duygusu kaplamıştı içimizi. Bowles uzun zaman sustuktan sonra konuştu.</p>

  <p>"Pompalıyorlar."</p>

  <p>"Evet."</p>

  <p>"Yakında bizi de çağıracaklar."</p>

  <p>"Evet."</p>

  <p>"Doğrusu..."</p>

  <p>Yine uzun süre sustuk. Sonra Bowles boğazını temizleyip konuşmaya başladı.</p>

  <p>"Doğrusu umudu falan bir kenara bırakıp kendimi kamarama mı kapatmalıyım acaba diye düşünüyorum..."</p>

  <p>"Ben kapattım ama işe yaradığım söyleyemem."</p>

  <p>Salonun kapısı küt diye ardına kadar açıldı. Genç kara subayı Oldmeadow karşımızdaki sıraya attı kendini. Kesik kesik soluk alıyordu. Yüzü gözü kir içindeydi.</p>

  <p>"Sizin gibi kibar, soylu bir insanın bu koşullardan hoşnutluk duyması mümkün olamaz, değil mi?"</p>

  <p>"Bana hakaret etmeye mi çalışıyorsunuz?"</p>

  <p>"Tam da size yaraşır bir söz Bay Talbot! Elleriniz bu hale gelmişken konuşun da görelim."</p>

  <p>Ellerini masanın üzerine koydu. Avuç içleri şişmiş, kanamıştı.</p>

  <p>"Pompalarken oldu, izin bile istemeden adamlarımı aldı. 'Adamlarınız pompalama işine yardım edecek dedi."</p>

  <p>"Bay Summers!"</p>

  <p>"Evet, sizin sevgili dostunuz, Allahın belası üsteğmen Summers!"</p>

  <p>"Sözünüzü geri alın!"</p>

  <p>"Baylar! Baylar!"</p>

  <p>"Bıktım usandım sizden Oldmeadow, bunu ödeteceğim size!"</p>

  <p>"Seni vuracağım, işlerden kaytarmak için bahane bulmana yardım edeceğim mi sandın Talbot? Summers'a dedim ki 'Niye Bowles, Pike, Talbot, Weeks, Brocklebank gibi yolcuları çalıştırmıyorsun?' Yaşlı domuz Brocklebank bile birkaç dakika işe yarar herhalde. Ben..."</p>

  <p>Oldmeadow masanın üzerine kapaklandı. Bowles kalkıp ona yardım etmeye çalıştı.</p>

  <p>"Bırak beni lanet olası herif!"</p>

  <p>Kendi kendine ayağa kalkıp yalpalaya yalpalaya kamarasına gitti. Bowles bir yukarı bir aşağı inip kalkan kaplamada ayakta durmaya çalışarak zar zor yerine döndü. Öylece, hiçbir şey söylemeden oturduk.</p>

  <p>Akşama doğru Bowles'u orada bırakarak tuvalete gittim. Oturduğum yerden yağ çuvallarımızı denize sarkıttığımız halatı görebiliyordum. Salyangoz izi artık eskisi kadar belirgin değildi. Deniz suyuyla baştan aşağı ıslandıktan sonra salona girdiğimde Bowles'un gitmiş olduğunu gördüm. Tam yerime oturmuştum ki kapı açıldı, Pike içeri girdi. Başka erkeklere göre kusurlu bir bedeni vardı, buna hiç kuşku yoktu ama belli ki cüce gibi boyu sayesinde sakatlanma tehlikesi altında değildi. Pike sallanan kaplama üzerinde kayarak, süzülerek bana doğru geldi, dalın üzerine konan bir kuş gibi karşımdaki sıraya oturuverdi. Yüzü solgundu ama ayık görünüyordu.</p>

  <p>"iyi günler Edmund. Bu ne korkunç bir fırtına!"</p>

  <p>"Dinecek Bay Pike."</p>

  <p>"Hani bana Richard diyecektin Edmund?"</p>

  <p>"Tanrım! Bowles, Oldmeadow, simdi de siz. Öyle olsun, Richard diyelim bakalım."</p>

  <p>"Böylesi daha dostça Edmund, sana da öyle gelmiyor mu?"</p>

  <p>"Hayır, gelmiyor."</p>

  <p>"Öyle, öyle, daha dostça."</p>

  <p>"Tamam, lütfen... Ailen nasıl... Richard?"</p>

  <p>"Belki duymuşsundur Edmund, Bayan Pike'la biraz konuştuk. Böyle şeyler her ailede olur Edmund, evli iki insan arasında normaldir..."</p>

  <p>"Bana pek öyle gelmiyor."</p>

  <p>"Sen evli değilsin tabii, değil mi?"</p>

  <p>"Ne demek istedin şimdi sen böyle?"</p>

  <p>"Evli olsaydın anlardın. Bay ve Bayan East, Bayan Pike'a yardım etmeye başladıktan sonra çocuklar biraz daha iyileşti.”</p>

  <p>"Neyse, iyi bir haber alma zamanı gelmişti."</p>

  <p>"Evet. Biliyor musun, haftalar önce o yosunları temizlemek için kullandıklan halat geminin yalpa omurgasından bir parça kopardığında onların..."</p>

  <p>"Tam bir denizci gibi konuştunuz Bay Pike!"</p>

  <p>"Onlann öleceğini düşünmüştüm. Ama Bay Benêt'nin dâhiyane fikri sayesinde inanılmaz bir ilerleme kaydettiler."</p>

  <p>"Bay Benêt yeni bir fikir daha mı üretti?"</p>

  <p>"Bay Benêt çocukların, geminin sürekli sallanmasından ve deniz tutmasından güçsüz düştüklerini söyledi. Nelson'ın da aynı şeyleri yaşadığım anlattı."</p>

  <p>"Demek öyle."</p>

  <p>"Nelson'ın yelken bezinden bir tür hamak yaptırıp bunu tavandan sallandırdığını, böylece geminin sallantısından daha az etkilendiğini söyledi. Dedi ki..."</p>

  <p>Ayağa fırladım ama sallantı yüzünden doğru düzgün ayakta duramıyordum.</p>

  <p>"Ama bu <i>benim</i> fikrimdi!"</p>

  <p>"Dedi ki eğer onlara birer hamak ayarlarsak daha az sallanırlar ve bunun bir tür oyun olduğunu düşünüp..."</p>

  <p>"Ama bu kesinlikle benim fikrimdi!"</p>

  <p>"Kimin fikri olduğu hiç önemli değil Edmund. Önemli olan işe yaramış olması. Şimdi kızlar çok daha iyi."</p>

  <p>"Ben oraya gittim. Kamaraya. Kapıyı çalıp içeri girdim. Bayan Granham vardı içerde. Gözlerimin içine bakıyordu. Tam ağzımı açıp bu fikrimi söyleyecektim ki beni susturdu. Ah o buz gibi bakışlar! 'Sakın bir şey söylemeyin Bay Talbot, gidin lütfen, deyip beni dışarı..."</p>

  <p>"Dediğim gibi Edmund, kimin fikri olduğu hiç önemli değil. Şimdi iyiler, anlıyor musun?"</p>

  <p>"O kadını boğmak istiyorum!"</p>

  <p>"Kimi boğmak istiyorsun Edmund?"</p>

  <p>"Sırf sarı saçları var, yüzü genç bir kızın yüzünü andırıyor diye... Allah benim cezamı versin!"</p>

  <p>"Edmund! Edmund!"</p>

  <p>Pat diye yerime çöktüm. Muşambalann içinde bedenim terliyordu. Yine lanet okuyup muşamba yağmurluğumun önünü açtım.</p>

  <p>"Tanıştığımız ilk günden beri beni küçük düşürmenin yollarını arıyor!"</p>

  <p>"Niye öfkeleniyorsun ki? Kızlar iyi dedim."</p>

  <p>"Çok sevindim Pike ama..."</p>

  <p>"Richard."</p>

  <p>'Tamam, Richard. Gerçekten sevindim. Kızların iyileşti, önemli olan da bu. Ben de..."</p>

  <p>"Bayan East çok yardımcı oldu. Onlara şarkı söylüyor, şarkılar öğretiyor. Phoebe'nin pek müzik kulağı yok galiba ama Arabella bülbül gibi şakıyor. Benim de sesim güzeldir aslında."</p>

  <p>"Eminim öyledir."</p>

  <p>"Çok garip konuşuyorsun Edmund. İçtin mi sen?"</p>

  <p>Pike konuşmaya devam etti galiba. Ben farkında bile değildim. Fark edilmeyecek kadar küçük bir adamdı Pike. Kendime geldiğimde yalnızdım.</p>

  <p>"Bates! Nerde benim lanet olası <i>brandy'm</i>?"</p>

  <p>"Burada efendim. Webber”den aldım. Biraz idareli gitmemiz lazım."</p>

  <p>"Bana biraz daha getir."</p>

  <p>"Peki efendim."</p>

  <p>Ona bardağımı uzattım; bardağı alıp yanımdan ayrıldı.</p>

  <p>İşte bu, o dönemin başlangıcı oldu. O günleri düşününce hâlâ kendimden utanıyorum ve hep de utanacağım herhalde. Öfkeden kudurmuştum. Tabii Bayan Prettiman'in hatasıydı olanlar ama o adam, yani Benêt de benim fikrimi çalmıştı. Bayan Prettiman, benden almak istemediği şeyi ondan almayı kabul etmişti. <i>Hiçbir şey söylemeyin Bay Talbot. Lütfen gidin!</i> İkisi arkamdan...</p>

  <p>Bir baktım ki yolcu güvertesinin loş koridorunda öylece dikiliyorum. Kapı eşiklerine, kaplamadaki aralıkların içine sular dolmuştu. Benim fikrimdi kızları hamağa yatırmak... Benêt neredeydi acaba? Onu aramak için açık havaya çıktım. Dalgalarla ıslanıp duran, gerilip gıcırtılar çıkaran güvenlik halatlarma tutunarak ilerledim. Ve işte, talihim yaver gitmişti, adam ön kasaradan çıkmış doğruca bana doğru geliyordu. Orada bir işi vardı belki, belki de yine sıcak demir meselesiyle ilgili bir işler çeviriyordu. Beni görmemiş gibiydi; şapkasını çıkarıp alt güvertelerde saçlarına sinen pis kokudan kurtulmak istercesine başını iki yana salladı. Sarı saçları rüzgârda uçuşuyordu. Tam ağzımı açıp bir şey söyleyecekken sanki ben orda yokmuşum gibi yanımdan geçip gidiverdi. Onu izleyip arkasından yolcu güvertesine girdim. Benêt düşünceli bir ifadeyle Albay'ın yazılı emirlerini inceliyordu. Dengede durmaya çalışıyor, bu arada çizmelerini sular yıkıyordu.</p>

  <p>"Albay'ın emirlerini ilk kez mi görüyorsunuz Bay Benêt?</p>

  <p>En iyi bildiğiniz işlerle uğraşsanız daha iyi olmaz mı? Başkalarının fikirlerini çalma, geminin omurgasından parçalar koparma, geminin omurgasını direkle delme gibi işler?"</p>

  <p>Bay Benêt beni tepeden süzdü. Boyum uzun olmasına karşın bunu yapabiliyordu çünkü tırabzanlara yaslanmıştım.</p>

  <p>"Geminin omurgasındaki bir iki deliğin lafı mı olur Bay Talbot? Geminin filikalarından birinin dibindeki tapayı çıkarıp bıçağınızı deliğe sokun, eğer filika hareket halindeyse göreceksiniz sintine suyu akıp gidecektir."</p>

  <p>"Bu fikri kimden çaldınız acaba?"</p>

  <p>"Ben kimseden fikir falan çalmam!"</p>

  <p>"Nedense hiç ikna olmadım!"</p>

  <p>"ikna olup olmamanız hiç önemli değil."</p>

  <p>"O küçük kızlan tehlikeye attın. Hepimizi tehlikeye attın seni ahmak herif!"</p>

  <p>"Ben ahmak değilim. Lütfen beni rahat bırakın."</p>

  <p>"Ben ahmaksın diyorum!"</p>

  <p>"Bu kadan da fazla! Soracağım sana!"</p>

  <p>"Bana bak Benêt!"</p>

  <p>işte bu noktadan sonra tartışma iyice acayipleşti. Anlamsız sözler söylemeye başladık demiyorum, çünkü söylenen her söz kendi içinde anlamlıydı. Ama bunlar bir araya gelince saçma sapan bir bağlam çıkıyordu ortaya. Bay Benêt giderek artan bir asabiyetle ailesinin tarihinden dem vurmaya başladı. Bu arada ben de onu sahtekârlıkla suçlamaya devam ediyordum. Sonra o bana <i>Bütün ingilizler gibi hain</i> olduğumu söyledi. Ben de onu, üstüne saldırmakla tehdit edip silahımı alnına dayayacağımı belirttim. O da bana şöyle dedi:</p>

  <p>"Ah şu ingilizler! Daha ilk tanıştığınızda sinir olursunuz onlara ama onları daha iyi tanıdıkça duyduğunuz hoşnutsuzluk tam bir nefrete dönüşür."</p>

  <p>Bay Prettiman'in kamarasının kapısı açıldı, Bayan Prettiman kafasını dışarı uzattı. Kadın yine gemici giysilerini giymişti. Bedeni içerdeydi, yalnız saçları ve yüzü görünüyordu. Başını uzatmasıyla içeri girip kapıyı kapaması arasında geçen kısa sürede Benêt ile ikimiz susmuştuk. Bu sırada kamaradan Bay Prettiman'in acı dolu bağırışı yükseldi. Ama bu kısa suskunluğun ardından şaşkınlığımızı üstümüzden atmış yine, bu kez daha sert biçimde, tartışmaya başlamıştık.</p>

  <p>Kapının önünde bağrışmayı sürdürdük. Ben onu, Pike'ın küçük kızlarını iyileştirme fikrini, yani Nelson usulü hamak asma fikrini benden çalmakla suçladım. Benêt bunu reddetti ve kendisinin de benden bağımsız olarak aynı fikri üretmiş olduğunu belirtti. Aslında ona göre, benim onun fikrini çalmış olmam daha akla yakın görünüyordu. Birbirimizi itip kakmaya başlamıştık. Bu arada ben Bay Prettiman'e nasıl yardımcı olacağımı bildiğimi söyledim. O da bunu kendisinin de bildiğini, zaten bunun için yolcu güvertesine geldiğini söyledi. <i>Brandy</i> bedenimi iyice alevlendirmişti. Belki de onu yanlış anladım. Tam bu sırada Bayan Prettiman kapıda belirdi. Bonesi saçlarını örtüyordu şimdi. Bizi öyle bir azarladı ki eğer o an itişip kakışıyor, bir kavgaya hazırlanıyor olmasaydık ikimiz de hemen oradan toz olurduk. Bir yandan konuşup bir yandan da birbirimizi itip kakarak kamaraya girdik. Onlara niyetimizin ne olduğunu söyledik. Prettiman bağırdı:</p>

  <p>"Ne yaparsanız yapın, yeter ki beni bu ıstıraptan kurtarın!"</p>

  <p>Benêt adamı koltuk altlarından tuttu; Bayan Prettiman dikkatli olmamız için bizi uyarıp duruyordu. Prettiman'in bacakları ranzanın kenarına takılı kalmıştı. Elimi belinin altına soktum. Ona dokunmak iğrenç bir histi, derisi kayış gibi sert, servis tabaklan kadar sıcaktı. Benêt bağırarak bir şeyler söyledi, sonra da beni hafifçe itti ve ben zavallı Bay Prettiman'in bacaklarının tam üstüne düştüm. Eğer bacakları ranzanın kenanna takılmış olmasaydı adamı yere düşürüp ezecektim. Gözlerimin önünde Bay Prettiman'in yüzündeki kan çekiliverdi, yüzü kül gibi bembeyaz kesildi. Bayılmıştı. Benêt ve ben utancımızdan yerin dibine geçmiştik. Adamın bedenini döndürdük, yastıkların yerini değiştirdik, büyük bir dikkatle yatak örtülerini cansızmış gibi yatan bedenin üzerine örttük. Sonra Bayan Prettiman buz gibi mürebbiye sesiyle konuştu.</p>

  <p>"Onu öldürdünüz!"</p>

  <p>Gözlerde şimşek çakarmış gerçekten de. Onun gözlerinde şimşekler çaktığım görünce anladım bunun doğru olduğunu.</p>
</body>
</html>
