<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Aşağıdaki Yangın</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1>(14)</h1>

  <p>Beni uyandıran, yarlardan düşüp sonra yine yüksek tepelere tırmandığım düşümden beni çekip çıkaran korkunç bir sarsıntıydı. Uyandığımda yerdeydim. Sarsıntıyla yatağımdan düşmüş olmalıydım. Zorlukla yerden kalkmaya uğraşırken tutunduğum yelken bezinden sandalye üzerime yuvarlandı, sonra sandalyeyle birlikte kayıp yazı masamın hemen yanındaki perdeye tosladım. Bir şekilde ayağa kalktım ama içi gazyağı dolu fenerimin duvarda nasıl bir açıyla asılı durduğunu görünce korkudan birkaç saniye kımıldayamadım. Fenerin duvarda yaptığı açıya bakarak ancak geriye doğru kaydığımız, belki terse tramola yaptığımız, hatta birazdan denizin derinliklerine gömüleceğimiz gibi korkunç sonuçlar çıkartabiliyordum. Sonra, yer ayağımın altından kaydı, ben de ranzanın ayağına tutundum. Aptal fener tepemde çevreyi aydınlatarak aynı açıyla öylece asılı duruyordu; sanki Bay Benet'nin 'Doğa'sının kuralları bu kamarada geçerli değildi. O andan sonra artık aklımın pek başımda olmadığım söyleyebilirim. Geminin çoktan sulara gömüldüğünü, birazdan kapıyı kırıp içeri girecek suların bütün kamarayı dolduracağım düşünmeye başlamıştım. Bunları düşünürken bir yandan da vardiyayı kaçırdığım, Charles'ın vardiyasını bensiz bitirdiği geçiyordu aklımdan. Biraz daha mantıklı düşünebilmeye başladığımda da pek hoş sonuçlara varmadım. Bir acil durum olduğu çok açıktı. Dışardan sesler geliyordu. Pike'ın kızları avazları çıktığı kadar bağırıyor, bir başka kadın, büyük olasılıkla Celia Brocklebank de onlara eşlik ediyordu. Erkekler de bağırıyordu. Başka sesler de duyuyordum. Şişen yelkenlerden pat pat sesler geliyor, makaralar sarılıyordu. Sonra bir şangırtı duyuldu. Bir yerlerde bir cam kırılmıştı herhalde. Kendimi dışarı attım. Bir baktım ki iki elimle tırabzanlara sarılmışım aşağı sallanıyorum. Resmen aşağı sallanıyordum; sanki gemi amuda kalkmıştı. Bir elimi tırabzandan çekeyim derken öteki elim de tutunduğum yerden kaydı. Koridorun bir ucundan öbür ucuna kadar yuvarlanıp kafamı baş taraftaki perdeye vurdum. Sersemlemiştim. Bir güç bir süre beni oraya sabitledi. O kısa süre içinde Oldmeadow'un yolcu güvertesinden çıkmaya çalıştığını ama bunu bir türlü beceremediğini gördüm. Sonra beni perdeye çivileyen kuvvet azalınca, o kısa anı değerlendirip kendimi çukur güvertede her zaman durup çevreyi seyrettiğim yere, iskele tarafındaki çarmıkların oraya attım. Sanki bu bildik yerde durursam her şey daha iyi gidecekti. Ama hiçbir şey eskisi gibi görünmüyordu, görebildiğim kadarı da doğal olarak güvende olduğum hissini uyandırmıyordu bende. Yakınımda bir yerlerde birisi küfür ediyordu ama onun kim olduğunu göremedim. Gözlerim loş ışığa alışınca yelkenlerimizi seçebildim. Yine o fırtına aydınlığı hâkimdi her yere; bu aydınlık geminin içini değil de daha çok bulutları görmemize yarıyordu. Bulutlar yüksek duvarlar gibi çevremizi kuşatmış, içinde yıldızların yüzdüğü büyük boşluğa doğru yükseliyordu. Yelkenlerimiz bulutların arasında kaybolmuştu. Onların aşağısındaki denizse sözlerle anlatılacak gibi değildi. Önümüzde, arkamızda, kara dağ sıraları gibiydi dalgalar. Sonraki birkaç saniye içinde kıç taraftan yaklaşmakta olan koca bir dalga birdenbire alçalıp gözden yitti. Kayboldu galiba. Galiba diyorum, çünkü nereye kaybolduğu konusunda en ufak bir fikrim yoktu. Hiçbir şey göremedim. Ama bu arada çok büyük bir güç yine beni aşağı doğru çekiyordu. Bu kez de çamlıklara tutunmuş aşağı sallanıyordum. Gemi ayağımın altından kaymış, kıç tarafta beliren koca bir dağın eteklerine gelmişti. Birazdan bu koca dağın altında kalacağız diye düşündüm.</p>

  <p>Gabya yelkenleri büyük bir gürültüyle şişti; tirinket yelkeninden top patlaması gibi sesler geldi. Dünyanın en tepe noktasına çıkmıştık. Merdivenlere koştum, tırabzanlara yapıştım. Gemi dalganın sırtından inmeye başlamadan merdivenleri çıkmayı başardım. Ama kimseyi göremedim.</p>

  <p>Hayatımın en korkunç deneyimi miydi bu? Hayır, daha kötüleri de gelecekti. Fakat o anda, tam bir savaş veriyor, bunları yaşadığıma bir türlü inanamıyordum. Kıçüstü güvertesi terkedilmişti... Aman Allahım, dümen! Paldır küldür merdivenlerden aşağı indim. Aslında indim demek de güç, merdivenler düzdü, yataydı... bilemiyorum. Sonunda dümenin oraya varmıştım.</p>

  <p>"Edmund! Şükürler olsun! Yardım et!"</p>

  <p>Neye yardım etmemi istediği belliydi. Yerde yatan ölü ya da baygın bir adamın üstünden atladım, dümenin sancak tarafında durmuş, onu idare etmeye çalışan Charles'ın yanına gittim.</p>

  <p>"Sancak!"</p>

  <p>O andan sonra bir süre korkacak zaman bulamadım diyebilirim. Aslında yalnızca birkaç dakika kaldım dümenin başında ama bana sonsuzluk kadar uzun geldi bu süre. Charles'ın bu havada tek başına idare etmeye çalıştığı dümenin başına geçmiştim. Dümene o yön veriyor, ben de onun başlattığı hareketi devam ettiriyordum. Ona <i>gerçekten</i> yardım ediyordum. Dümenin benim çabalarımla hareket ettiğini hissedebiliyordum. Dümene ilk hareketi vermek görece olarak kolaydı, bu işi zaten kamçı hallediyordu. Ama hareketi devam ettirmeye, onu döndürmeye çalışırken öyle bir an geliyordu ki görünmeyen bir canavarla savaşıyordunuz. Deli kuvvetiyle dümene asılıyor, canavarın bileğini bükmeye çalışıyordunuz. Gemi çok fazla sallandığı için dümeni de çok döndürmek gerekiyordu. Dağ gibi dalgaların doruklarına çıktığımızda yelkenleri yırtacak gibi şişiren rüzgâr dümeni döndürmemizi iyice zorlaştırıyordu. Artık Charles bana emir vermeyi bırakmıştı. O bir şey söylemese de ben ne yapılması gerektiğini anlayabiliyordum. Dümen kendi diliyle konuşuyordu benimle.</p>

  <p>'Tamam efendim."</p>

  <p>Bu bir gemiciydi, iki gemici dümeni bizden devralmaya gelmişti. Bir başkası dizlerinin üzerine çökmüş, yerde baygın yatan adamı sarsıyordu. Albay da çukur güvertedeydi. Yüzünde kan, elinde de bir tabanca vardı. Şapkasız başını yukarı kaldırmış yelkenlere bakıyordu.</p>

  <p>"Herkes buraya!"</p>

  <p>Sonra sakin bir sesle:</p>

  <p>"Bana bırakın Bay Summers."</p>

  <p>Sürünerek merdivenlerin başına geldim. Charles da emekleyerek beni izledi.</p>

  <p>"Beni niye uyandırmadınız vardiya için?"</p>

  <p>Bıkkın bir sesle konuştu.</p>

  <p>"Gece yansı vardiyası değil bu, sabah vardiyası. Şimdi konuşamayacağım."</p>

  <p>"Allah Allah, neden..."</p>

  <p>Başım iki yana salladı. Ben de sustum. Tutunacak bir yer bulduğum için memnundum.</p>

  <p>"Sen iyi misin Charles?"</p>

  <p>Evet der gibi başım salladı. Binlerine faydalı olma, kamaramda yatmaktansa binlerine yardım etme arzum iyice kabarmıştı.</p>

  <p>"Gidip bir bakayım. Belki bir..."</p>

  <p>Yine kıçüstü güvertesine çıktım. Albay ile teğmen Cumbershum tırabzanların oradaydılar. Bunu yapmam anlamsızdı ama yine de Cumbershum'a bağırdım.</p>

  <p>"Yardım edeyim mi?"</p>

  <p>Yanıtı bana erişmeden bir güç beni tutunduğum merdiven tırabzanlarından söktü kopardı. Gerçek anlamda uçtuğumu söyleyebilirim.</p>

  <p>"Belanızı mı arıyorsunuz?"</p>

  <p>Geminin kıçına çıkan merdivenlere çarptım diyemem, resmen merdivenlerin üstüne çakıldım. Yukarı, geminin bu en hareketli kısmına doğru tırmanmaya başladım. O anda rüzgâr hafif esiyordu ama tabii zaman zaman coşuyor, yelkenlerimizi balon gibi şişiriyordu. Buradan bakınca öyle bir görüntü vardı ki insanın kendini bekleyen o korkunç sonu görmemek için karinaya inesi, orada sinip bekleyesi geliyordu. Fırtınanın etkisiyle kaybolan sıra sıra dalgalar yine ortaya çıkmıştı. Azalan rüzgârla birlikte dağ sıraları yine oluşmaya başlamıştı. Dünyamız üç dalgadan, üç koca dağdan ibaretti. Biri arkamızda, biri önümüzde, biri de tam altımızda. Gemi üzerinde olduğumuz dalgadan aşağı inerken geminin kıçı alçalmaya başlıyor, o zaman ne boyut, ne yön, hiçbir şey kalmıyor, her şey birbirine karışıyordu. Geminin baş tarafı dimdik yukarı kalkıyor, sonra yine aşağı inmeye başlıyor, bu defa da kıç taraf yükseliyordu. Bu görüntüye daha fazla dayanamayıp gözlerimi kapadım. Ama kitaplarda denir ya, "kulaklarımla görüyordum" artık. Geminin kıçı aşağı inerken boşalan yelkenler şak şak sesler çıkarıyordu. Gemi yeniden yükselmeye başlayınca yelkenler yine rüzgârla şişiyor, şişerken patlayan bir silahtan çıkan seslere benzer sesler çıkıyordu. Baş taraf, kıç taraf... Dümeni tutan kişi geminin hareketlerini iyi değerlendirmeliydi, yoksa dümen boşalır, korkunç bir tehlike doğardı. Tabii dümenin başındaki adamlar böyle bir şey olmasına asla izin vermezdi. Yine de bu sonsuz sularda en ufak bir hata geminin alabora olmasına, batmasına yol açabilirdi. Demek bu yüzden bir subay saatlerce, hiç uyumadan güvertelerde dolaşıp bizi tehlikeye atma pahasına kendi kararlarının doğru olup olmadığım sınamak zorundaydı!</p>

  <p>Gözlerimi açtım. Artık onları açık tutabiliyordum. Hafif bir esinti yanağımı yalayıp geçti. Bir dalganın tam tepesindeydik ama bana iki dalga arasındaki çukurdaymışız gibi gelmişti. Sonra geriye doğru kaymaya başladık, sanki geminin kıçının altında bir girdap vardı da bizi içine çekiyordu. Hızla içine düşmekte olduğumuz bu girdap karanlıktı. Karanlık sular gemiyi önce düzleştirdi; sonra gemi burnunun üzerinde havaya dikildi. Bütün bunlar olurken gözlerimi sımsıkı kapamıştım.</p>

  <p>Sonra yine açtım gözlerimi. Sallandırılan çuvallardan akan yağın izi şimdi arkamızdaki dağın üzerinde parlıyordu. Bir dalganın en tepe noktasına çıkmış olduğumuz halde arkamızdaki bu dağdan başka bir şey göremiyordum. Dalgalar hiç köpük çıkarmıyordu. Dev taş yığınlarıydı bunlar.</p>

  <p>Gemi yine bir dağa tırmandı, sonra aşağı indi.</p>

  <p>Ara sıra suyun üzerinde bir şeyler parlıyordu. Ya ayın ışığı suya vuruyordu ya da suyun kendisiydi böyle parlayan.</p>

  <p>Sonra yine tırmanış ve iniş...</p>

  <p>Bildik sesler arasından farklı bir ses seçti kulaklarım. Geminin suya vururken çıkardığı ses, yelkenlerden gelen ses ya da rüzgârın sesi değildi bu. Önce pat pat diye bir ses çıkıyor, arkasından biraz daha uzun bir gümbürtü duyuluyordu. Gemide geçirdiğimiz bu aylar boyunca duyduğum hiçbir sese benzetememiştim bu sesi. Oysa bu uzun yolculukta duyduğum bütün sesleri birbirinden rahatça ayırabilirdim; zaten karşılaştığımız görüntüler, duyduğumuz sesler o kadar sınırlı sayıdaydı ki.</p>

  <p>Tabii ya! Sert bir şeyden geliyordu bu ses. O koca dalgalar kayalara çarpıyordu! Ayağa fırladım, bağırmak için ağzımı açtım ama çizmelerim kaplamanın üzerinde kaydı, bir anda geminin kıçından aşağı düştüm, üzerinde fenerin asılı olduğu iskele tarafındaki küpeşteye yapışmış buldum kendimi. Bağırmak ya da çığlık atmak için ağzımı açmıştım çünkü bu açık denizde bir kayalıkla karşılaşmak korkunç bir şeydi, ama sanki soluğum kesilmişti. Küpeştenin kırılmasına, kariyerimin de yağla kaplı suların dibinde son bulmasına ramak kalmıştı. Geminin geri kalanını bilmem ama neyse ki küpeştenin bu bölümü çürük değildi. Sanki çok daha güvenliymiş gibi hemen eski yerime döndüm. Şeref, onur, kahramanlık, bunların hepsini silip götürmüş, sanki beni esir almıştı panik.</p>

  <p>Çevreme bakındım. Bir başka dalganın tepesine tırmanıyorduk. İki dalga arasında aşağı yukarı çeyrek deniz mili kadar bir mesafe vardı. Tek görebildiğim korkunç, devasa kaya parçalarıydı. Sökmekte olan şafağın solgun ışıkları kayaların tepelerine vuruyordu. Kayalar, sıvı kayalar! Size nasıl anlatabilirim bunların büyüklüğü karşısında düştüğüm dehşeti? Suyun üzerinde oluşan dalgalardı alt tarafı bunlar ama giderek kabarıyor, yükseliyor, büyüyor, sonunda insan aklının almayacağı kadar büyük, devasa duvarlara dönüşüyorlardı. Suyun doğasına aykırı bir şeydi bu; yeni, bambaşka bir boyuttu. Ama aynı doğa bizim hayatta kalmamıza izin veriyor, bizi yerle bir etmiyor, bizi öldürmeyecek ama hayli hırpalayacak biçimde ayarlıyordu hareketlerini. Öyle bir an geldi ki kulağımı sürekli hareket halindeki bu karanlığa biraz daha yaklaştırabilsem onun varlığını kavrayabileceğimi, onu oluşturan parçacıkların birbirine sürtünüşünü duyabileceğimi sandım. Ama sonra gemimizin omurgasma destekler çakılmış olduğu, bizim ancak bunlar sayesinde bu dalgalara karşı koyabildiğimiz aklıma gelince içimi büyük bir korku kapladı. Yine o sesi duymuştum. İleriden, ta ufuk çizgisinin oralardan geliyordu. Bir direğe tırmanmaya cesaret edebilse insan, belki sesin kaynağını görebilirdi. Direğe tırmanma düşüncesi bile midemi bulandırmaya yetti. Ama bunu düşünmeden edemiyordum. Yoksa kara bu kadar yakınımızda mıydı?</p>

  <p>Doğan güneş bulutların arkasında kalıyordu. ışık kaynağı yavaş yavaş kaybolurken deniz giderek kararıyordu. Ne geceydi ne de gündüz. Şimdi size geceyle gündüz arasındaki bu zaman diliminde neler olduğunu anlatmaya çalışacağım. Bir dalganın tepesindeydik. O anda arkamızdan gelen dalgaya garip bir şey oldu. Nedenini bilmiyorum. Sığ sularda değildik, bu kadarından eminim. Yüzlerce belki de binlerce mil çapındaki bir alan içerisinde, dört yanımızı saran denizin dibi çok derinlerdeydi; milyonlarca metreküplük sıvı, ta aşağılardaki katı tabakanın üzerini kalın bir yorgan gibi kaplamıştı. Acaba denizin dibinde bir ters akıntı mı vardı? Bu akıntı denizin yüzeyinde bitip tükenmeyen dalga sıraları oluşturarak okyanusu bir ucundan öteki ucuna kat mı ediyordu? Nedeni her ne ise, arkamızdan gelen dalga birden acayip bir biçimde dikleşti, sarp kayalıklarıyla bir dağa dönüştü. Yağ tabakasının oluşturduğu dar geçit hariç, dalganın bütünü -"dalga" diyorum, çünkü bunu anlatacak başka sözcük bulamıyorum- neredeyse doksan derecelik bir dikliğe ulaştı. Bir deniz mili kadar bu halde ilerledikten sonra yavaşça kıvrılıp gözden kayboldu. Daha dalga kıvrılırken onun çıkardığı tıslama sesini duyabiliyordum. Derken suyun suya çarpma sesi geldi, devasa bir kovadan metreküplerce su denize boşaltılıyordu sanki. Bunun nasıl bir ses olduğunu anlatmak güç; onu duyumsuyor ama anlatamıyorum. İki kulağıma da birer şaplak yemiş gibiydim, bir süre hiçbir şey duyamadım. Fakat gözlerim açıktı. Dalga denize düşerken gözle görülemeyen hava sanki katıymış gibi parçalara ayrıldı; parçalar denizin her yanına köpükler biçiminde saçıldı. Evet, <i>havaydı, havaydı;</i> koca dağ sulara gömüldüğünde, hava parçalanmış, parçalan tüfek mermisi gibi her yana saçılmıştı. Şimdi, iki yanımızda da deniz kudurmuştu. Köpükler çukur güverteyi aşıyor, ön kasaraya, kıçüstü güvertesine çıkan merdivenlere kadar ulaşıyordu. Bir tek benim bulunduğum kıç taraf suyun üzerindeydi. Ama sonra, yağ izinin içinde kalan alanda biraz daha sakin olan sular birden kabarıp kıçı da baştan aşağı yıkadı. Herhalde o anda güneşsiz gökyüzünde uçan bir deniz kuşu olsa, aşağı baktığında köpüklerin arasında üç direkten başka bir şey göremezdi. Dalga gidince baş tarafa baktım; gemimiz yavaş yavaş ortaya çıkıyor, sular güvertelerden çekiliyordu, iki yelkenimiz daha parçalanmıştı. O korkunç rüzgâr mı yapmıştı bunu?</p>

  <p>Artık bir dakika daha yalnız kalamazdım. Hareket eder etmez kaymaya başladım. Bir bu eksikti; bir başka tehlike ortaya çıkmışta. Charles ince düşünüp yağ dolu çuvalları pruvadan değil de kıç taraftan denize sallandırmış olmasına karşın, dalgalar yağı nihayet gemiye taşımıştı. Merdivene doğru birkaç adım attım; emekledim desem daha doğru olacak çünkü attığım her adımda ayağım kayıyor, ben de kendimi ellerim ile dizlerimin üzerinde buluyordum. Yukarıda yelkenler kendi dilleriyle konuşuyorlardı.</p>

  <p>Dümenin başında Albay Anderson vardı. Cumbershum iskele tarafında, bir kolunu küpeştenin parmaklığına sarmış, bacaklarını iyice açmıştı. Albay'a bakıyordu. Konuşuyordu galiba çünkü dudaklarının hareket ettiğini görebiliyordum. Ancak o zaman anladım o dalganın suya düşerken beni resmen sağır ettiğini. Merdivenin altında öylece durup yavaş yavaş işitme yetimin geri gelmesini bekledim. Baş tarafa bakınca gördüm ki Bay Benêt adamlara yırtılan yelkenlerle uğraşmak üzere donanıma tırmanma emri vermiş bile. Benim yapabileceğim bir şey kalmadığını anladım. Acaba gemi çok büyük bir yara almış mıydı? O an galiba kendimi gemimizin yerine koymaya çalıştım; her an bu savaştan çekilebilirmiş gibi geldi bana çünkü eşit koşullarda savaşmıyordu, çünkü bu okyanus gemilere göre değildi, hele eski bir çizme gibi orası burası yamanıp tamir görmüş gemilere göre hiç değildi.</p>

  <p>Başımı kaldırıp yelkenlere baktım. Parçalanmamış olanlar rüzgârla iyice şişmişti. Parçalanmış olanlarla da Benét'nin adamları ilgileniyordu. Geminin yol almasına yetecek kadar, hatta gemiyi güvende kılacak kadar rüzgâr vardı. Daha küçük dalgalar dağ gibi yükselen dalgaların eteklerine tırmanıyordu. Ama biraz önce gördüğüm o dimdik dalga başlı başına bir felaketti, dalgaların dalgasıydı o; bütün yedinci dalgaların anasıydı.</p>

  <p>Charles'ın sanki ağzında bir yara varmış gibi zorlukla konuştuğunu duydum.</p>

  <p>"Rüzgârın yönü değişti efendim. Velena yelkenlerini açabiliriz."</p>

  <p>Albay kıç omuzluğa şöyle bir baktı, sonra Charles'a döndü.</p>

  <p>"Yapabilecek misin?"</p>

  <p>Charles davrandı.</p>

  <p>"Herhalde yapabilirim efendim."</p>

  <p>"Velena yelkenleri..." Albay bana döndü, bir şey söyleyecek gibiydi ama sonra kararını değiştirip başını öte yana çevirdi.</p>
</body>
</html>
