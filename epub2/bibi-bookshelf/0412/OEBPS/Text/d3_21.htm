<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Aşağıdaki Yangın</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1>(21)</h1>

  <p>Howe Burnu olduğunu sandığım yerde güzel bir rüzgâr yakalamıştık. Cumbershum buna "karacı rüzgârı" adını takmış, böyle bir rüzgârla bir kara askerinin bile gemiyi idare edebileceğini söyleyip Oldmeadow'u kızdırmaya çalışıyordu. Oldmeadow da ona laf yetiştirme çabasıyla "bir denizcinin nasıl ata bineceği" konusunda saçma sapan bir şeyler geveleyip duruyordu. Ben onlar arasındaki bu çekişmeden, rekabetten, birbirlerinin mesleklerine çamur atma sevdasından bıkıp usanmıştım. Ne kadar huzursuz, sabırsızdı gemideki herkes! Özellikle de bayanlar! Bayan Prettiman de Bayan Brocklebank de <i>bir an önce eşyalarını gemiden indirmek, her şeyi bir güzel yıkayıp temizlemek için</i> sabırsızlanıyorlardı. Gemideki en temiz yolcular bile iyiden iyiye kirlenmişti herhalde. Sonuçta, aylardır çamaşır yıkamak için tuzlu su sabunundan başka bir şey kullanamamıştık. Bir ara, bu üç ciltlik kitabıma <i>Tuzlu Su Sabunu</i> adım vermeyi bile düşündüm ama İngiliz Yayınevlerinin korkaklığı yüzünden bu parlak fikrimden vazgeçmek zorunda kaldım. Neyse, sonunda Sydney Körfezi'ne gelmiştik, önümüzde kocaman bir dünya açılmıştı. Yeni iskeleye yanaşır yanaşmaz insanlar gemimizi adeta istila etti çünkü yanımızda uzun zamandır bekledikleri bazı eşyalar, malzemeler getirmiştik. Az sayıdaki biz yolculara kimse fazla rağbet etmedi. Demir parmaklıklar onlar için çok daha önemliydi. Anderson geminin idaresini Bay Summers'a bırakıp (örnek bir donanma teğmeni olan) Bay Benet'yle birlikte karaya çıktı.</p>

  <p>Ben onlara eşlik etmek istemedim çünkü vali Bay Macquaire, bir başka ceza kolonisini, bir adayı ziyarete gitmişti. Yolculardan bazıları, bir sürü aracı, hamal, balya, kutu ve gürültü patırtı arasında bir yolunu bulup kendilerini karaya atmıştı. Bayan Zenobia Brocklebank bir sedyeyle kıyıya taşındı. Kadının her tarafı sarılıp sarmalanmıştı, bir tek burnu görünüyordu. Bay Brocklebank yanıma geldi.</p>

  <p>"Hoşça kalın Bay Talbot. Duyduğum kadarıyla yolculuk anılarınızı yayınlamayı düşünüyormuşsunuz. Bence bunu yapmasanız daha iyi olur. Yazdığınız hiçbir şeyle tıbbi alandaki başarılarınızı yakalayamazsınız."</p>

  <p>"Pardon, anlayamadım."</p>

  <p>"Sevgili dostumuz Bay Prettiman'i siz iyileştirmediniz mi? Gerçi bana göre şifa perilerinizi terk etmenizde fayda var. Size iyi günler efendim."</p>

  <p>"Bayan Prettiman! Bayan Prettiman! Size veda etmiyorum, yalnızca <i>au revoir*</i> demek istiyorum, çünkü mutlaka yine görüşeceğiz!"</p>

  <p>Gürültüden bana ne yanıt verdiğini duyamadım, güvertedeki izdiham yüzünden yanına da gidemedim. Çok garip bir veda olmuştu bu. Bay Prettiman sedyesinde yarı oturur vaziyette, iskeleye dikmişti gözlerini, iki üç adam kalabalığın arasından sıyrılıp ona yaklaştı. Demek birileri bekliyordu onu! Sedye içinde kıyıya taşınırken dönüp ardına bakmadı bile. Bayan Prettiman de uysal uysal onun arkasından gitti. Tam arkasından koşacaktım ki araya yaşlı asteğmen Martin Davies girdi. Pike”lar, sanki hizmetkârlarıymış gibi East'lerin peşinden gidiyordu. Bayan Brocklebank koşarak gemiye döndü. Sarı şalım mı unutmuştu acaba? Hayır, şalı zaten hep üzerindeydi. Ne aptalca! Kadın doğruca yanıma geldi, o tehlike anında yaşananları unuttuğunu söyledi. Ne demek istediğini o zaman da tam olarak anlayamamıştım, şimdi de anlayamıyorum.</p>

  <p>"Elveda, sevgili Bay Talbot. inanın bana, sırrımızı kimselere anlatmayacağım."</p>

  <p>Charles ön kasaradan çıkmışta.</p>

  <p>"Edmund. Daha gitmedin mi? Vardiya bitiminde birbirimize veda ettiğimizi sanmıştım."</p>

  <p>"Sence vali nasıl bir adam?"</p>

  <p>"Bu beyefendi seni soruyordu. Tanrı seni korusun!"</p>

  <p>Gerçekten de bir beyefendi gelmişti beni almak için. Adı Markham'dı. Buranın sakinlerinden biriydi. Hoş geldiniz dedikten sonra beni doğruca "boğazımı ıslatmaya" götürdü. Bu deyiş, hem eğitimlilerin kullandıkları dilden hem de alt tabakadan olanların kullandıkları dilden öğeler barındırıyordu içinde. Alt kademedeki devlet memurlarının bu iki dilin karışımını kullandıklarım iyi biliyordum. İngiliz ham atmosferini İngiltere dışında bir yerde yaratmak hiç de kolay değildir ama buraya yerleşenlerin böyle bir atmosfer yaratabilmek için epeyce uğraştığı belliydi; hatta itiraf etmeliyim, gayet iyi iş çıkarmışlar. Markham'la konuşmamız sırasında valinin yanında dindar gözükmek gerektiğini öğrenince bayağı şaşırdım. Ama Markham "şimdilik güvende" olduğumuzu söyledi. Gerçi vali yardımcısının da validen pek geri kalır yanı yokmuş.</p>

  <p>"Albay Phillip denizci mi?"</p>

  <p>"Evet, aynen öyle. Albay Phillip ile sizin kaptan şu yaşlı geminizin akıbetine karar vereceklermiş. Gemiye şöyle bir baktım da, karar vermeleri pek zor olmayacak herhalde."</p>

  <p>"Direk başlarımızı kaybettik. Geminin her yanında hasar var."</p>

  <p>"Siz de denizci misiniz voksa?"</p>

  <p>"Yok canım. Şükürler olsun değilim. Bizim Albay içkiye pek düşkün değildir."</p>

  <p>"Phillip de içmez. 'İyi akşamlar, Bay Markham, yarınki ayinde görüşmek üzere.'"</p>

  <p>"İnanamıyorum."</p>

  <p>"Alışınca o kadar da kötü değil aslında. Burada asıl dert sinekler. Ata binmek, avlanmak en büyük zevkimiz. Ha, bu arada, Daire'de size postalanmış bir tomar mektup var."</p>

  <p>'"Mektup mu?"</p>

  <p>"Evet. Bir çantanın içinde geldi hepsi."</p>

  <p>"Ben hemen gideyim."</p>

  <p>"Hey, bir dakika! Phillip'e geldiğinizi bildirmeniz gerekiyor!"</p>

  <p>Hemen gemiye döndük. Gemide anlatılamayacak kadar büyük bir koşturmaca vardı. Ambarlar boşaltılıyor, öncelikle acil gereksinim duyulan eşyalar kıyıya yığılıyordu. Aceleyle üstüme derli toplu bir şeyler giydim.</p>

  <p>Albay Phillip ile görüşmem uzun sürmedi. Yanımda getirdiğim tavsiye mektuplarına şöyle bir baktı, hiç yorum yapmadan belgelerimi kabul etti. "Umarım ailem saydığım bu topluluk içinde mutlu olursunuz," dedi. Vaftiz babamın sağlığını sorduktan sonra kısık bir sesle Bay Prettiman ile ilgili yazdıklarımı görmek istedi. Ben de bildiklerimi kâğıda dökme gereği duymadığımı söylemek zorunda kaldım. Sakat ve evli bir adamdı artık o. Bu haliyle devletimiz için bir tehlike oluşturmadığından emindim. Phillip kaşlarım çatıp bana baktı ama bir şey demedi.</p>

  <p>"Bir mesele daha var efendim."</p>

  <p>"Buyurun, sizi dinliyorum."</p>

  <p>"Gemi, efendim. Ona ne olacak, biliyor musunuz?"</p>

  <p>"Bir daha sefere çıkamayacağı söylendi bana. Muhafız gemilerimizden biri olacak. Ofislerimiz yetmiyordu zaten."</p>

  <p>"Peki ya gemideki subaylar?"</p>

  <p>"Orası sizi ilgilendirmiyor, Bay Talbot!"</p>

  <p>"Haklısınız efendim ama..."</p>

  <p>"Bay Talbot, yeni memurlarımızın bambaşka bir ortama hemen alışmalarını beklemiyoruz, onları ilk günlerde biraz hoş görüyoruz tabii ama unutmayın ki siz burada küçük bir memursunuz!"</p>

  <p>"Biliyorum efendim, benim için çok önemli olmasa sormazdım zaten. Ama bu türden yolculuklara, seferlere defalarca çıkmış bir donanma subayı olarak siz de çok iyi bilirsiniz ki yolculuk sırasında çok sıkı dostluklar kurulur ve insan bazen bu dostlarının akıbeti konusunda endişeye kapılır, meraklanır."</p>

  <p>Vali yardımcısı bir iki saniye bir şey söylemeden yüzüme baktı. Sonra dudaklarında hafif bir gülümseme belirdi.</p>

  <p>"Evet, doğru. Bu yolculukların nasıl olduğunu ben de hatırlıyorum tabii, ama konumuz bu değil. Neyse, Albay Anderson bir daha asla sefere çıkamayacak, hep bu limanda demirli kalacak bir muhafız gemisinin kaptanlığını yapmak niyetinde değil. Bu yüzden İngiltere'ye dönüyor. Şu ilginç genç subay... Bay Benêt de onunla gidiyor."</p>

  <p>"Ben o ikisinden söz etmiyordum aslında."</p>

  <p>Albay Phillip geriye yaslanıp ciddi bir ifadeyle yüzüme baktı.</p>

  <p>"İlgimi çektiniz Bay Talbot. Söyleyin bakalım."</p>

  <p>"Kendini işine adamış, çok iyi bir denizci, daha da önemlisi dinine son derece bağlı bir insan olan dostumu, o engin deneyim ve yetkilerinizi kullanarak terfi ettirmeniz mümkün olur mu acaba diye soracaktım."</p>

  <p>Albay Phillip önündeki kâğıtları şöyle bir karıştırdı. Sonra yüzünde yine o gülümseme belirdi.</p>

  <p>"Yalnızca ilgimi çekmekle kalmıyor, aynı zamanda beni şaşırtıyorsunuz."</p>

  <p>"Teşekkürler efendim."</p>

  <p>"Ben geminin komutasını Teğmen Benét'ye vermek istedim. Ama tahmin ettiğim gibi, beş dakika içinde teklifimi geri çevirdi. Umarım Donanma onun gibi bir denizciyi kaybetmez. Bay Benêt komutanın başkasına verilmesinde ısrarcı oldu. Bu düşüncesini dile getiriş biçimi ilginçti ama bu da onun tarzı. Belki başka bir genç düşüncelerini böyle ifade edecek olsa ona küstah gözüyle bakılır. Evet, Bay Benêt bu görev için ısrarla Teğmen Summers'ı önerdi."</p>

  <p>"İnanamıyorum!"</p>

  <p>Albay Phillip keyifle gülümsemeyi sürdürdü.</p>

  <p>"Albay Anderson da onun adını vermişti zaten. Üstüne basa basa Bay Summers'ın gemiyi komuta edebilecek nitelikte bir subay olduğunu söyledi bana."</p>

  <p>"O zaman geminin kaptam Teğmen Summers olacak."</p>

  <p>"Kim demiş öyle olacak diye?"</p>

  <p>"Ben sandım ki..."</p>

  <p>"Böyle bir olasılık var tabii. Bu göreve atanan kişi Kings Limanı'ndan da sorumlu olacak, bu görev için de maaş alacak çünkü bu pozisyon şu anda boş."</p>

  <p>"Eminim Teğmen Summers” en son ilgilendiren şey alacağı maaştır. Onun tek arzusu Krala ve Tanrı'ya hizmet etmek."</p>

  <p>"Bunu kendisi mi söyledi?"</p>

  <p>"Evet, kendisi söyledi. Amiral Gambier, Kral'a ve Tanrı'ya hizmet etmekten başka bir şey düşünmemesi gerektiğini öğütlemiş Teğmen Summers'a. O zaman teğmen, kariyerine daha yeni başlıyormuş ama o günden beri bu öğüt bir an olsun bile aklından çıkmamış."</p>

  <p>"Gambier iyi bir insandır, çok da dindardır."</p>

  <p>"Vaftiz babama yazacağım ilk mektupta Vali Phillip'e çıkıp ondan, gerçek bir Hıristiyan gibi yaşamayı kendisine ilke edinmiş bir arkadaşımı terfi ettirmesi için nasıl ricada bulunduğumu anlata..."</p>

  <p>" 'Vali Phillip' ha? Evet. Kim bilir? Neyse. Demek gemiyi komuta etme görevinin Summers'a verilmesini istiyorsunuz. Tabii biliyorsunuz Vali Macquaire'ın da onayı gerekiyor. Üstelik İngiltere'den de onay gelmesini bekleyeceğiz. Ama evet, görevin Summers'a verilmesi bence uygundur."</p>

  <p>"Çok teşekkürler Sayın Vali, çok çok teşekkürler!"</p>

  <p>"Dostunuzu bir an önce buraya getirseniz iyi olur. Şimdi gelelim size. Başlangıçta fazla çalıştırmayacağız sizi. Bir iki hafta yerleşin, dinlenin. Şöyle bir çevreyi gezin. Vaftiz babanıza yazacağımz mektupta şunu da... Yok, yok, neyse. Bu pek hoş olmaz."</p>

  <p>"Sizin bana ne kadar nazik davrandığınızı tabii ki ona ileteceğim, bundan kuşkunuz olmasın. Bir şey daha soracaktım, bu güzel haberi Teğmen Summers'a ben kendim verebilir miyim acaba?"</p>

  <p>"Evladım, daha onay belgesini imzalamadım bile! Bu kadar ciddi bir mesele böyle aceleye getirilmez ki!"</p>

  <p>"Çok özür dilerim efendim."</p>

  <p>"Neyse. Bu arada, anneniz FitzHenry'lerdendi değil mi?"</p>

  <p>"Evet efendim. Babam da..."</p>

  <p>"Tamam, tamam. Formlarınız önümde. Her şey gayet güzel hazırlanmış. Şaka yapıyordum canım. Krallık'tan gelecek imza o kadar da önemli değil. Ne zaman geleceğini Allah bilir zaten."</p>

  <p>"Evet, efendim. Biraz gecikebilir. Banş zamanı böyle şeyler daha hızlı oluyor."</p>

  <p>"Charles Summers, teğmen, ikinci adı var mı? Yok... Göreve... başlaması... uygundur. İmza. Vali Yardımcısı.</p>

  <p>"Size ne kadar teşekkür etsem azdır Sayın Vali!"</p>

  <p>Albay Phillip merakla yüzüme baktı.</p>

  <p>"Kendiniz için bir şey istemeyecek misiniz?"</p>

  <p>"Kendim için mi? Acaba bu belgeyi ona kendim götürebilir miyim?"</p>

  <p>Adam iyice şaşırmış görünüyordu. Ama sonra birdenbire kahkahayı patlattı.</p>

  <p>"Evet, uzun bir yolculuk olmuş anlaşılan! Biliyorum bunu söylemem garip ama... Benêt, Summers, bir de Cumbershum'dı değil mi? Sonra Albay Anderson... şimdi de siz. Herhalde... herhalde bu gemi... sefere çıkan gemiler arasında gelmiş geçmiş en mutlu gemi!"</p>

  <p>"Hindistan'la bir iletişiminiz var mı Vali Bey?"</p>

  <p>"Tabii, tabii. Göndermek istediğiniz bir şey varsa, Markham'a bildirin, o halleder."</p>

  <p>'Teşekkürler Sayın Vali."</p>

  <p>"Ha Talbot! Örnek bir vatandaş gibi davranmanızı bekliyoruz burada, biliyorsunuz."</p>

  <p>"Tabii efendim."</p>

  <p>"Ayinde görüşürüz öyleyse."</p>

  <p>Albay sandalyesinden doğrulur gibi yapıp kapıya doğru baktı. İngiltere'den yola çıkarken hayal ettiğim gibi karşılanmamıştım ama elimde Charles'ın atanma belgesini tutarken buna fazla üzülemedim. Elimde altın (ya da bronz, her neyse) zırhım, uçarcasına gemiye koştum. İşte Charles oradaydı. Kıç güvertesinde dikiliyordu. İki araba dolusu eşya yavaş yavaş iskeleden uzaklaşıyor, Albay Anderson ile Benêt de arabaların yanında yürüyorlardı. Demek gemiyi terk etmek için hiç zaman kaybetmemişlerdi.</p>

  <p>Geminin içi yine karmakarışıktı. Bütün ambarlar açılmış, hatta ambar kapakları kırılmıştı. Yelken bezine sanlmış çeşit çeşit eşya kıyıya çıkartılıyor, fıçılar yuvarlanıyor, balyalar elden ele veriliyor, tozdan göz gözü görmüyordu.</p>

  <p>"Charles! Charles!"</p>

  <p>iskeleden doğruca gemiye atladım. Ama ancak atladıktan sonra mesafenin ne kadar uzun olduğunu anlayıp bir daha böyle aptalca bir şey yapmayacağıma kendi kendime söz verdim.</p>

  <p>"İşte!"</p>

  <p>Charles elimdeki kâğıda boş boş baktı, sonra başım yine güvertede yapılmakta olan işlere çevirdi.</p>

  <p>"Şimdi sırası değil Edmund! Şu boşaltma işi sırasında gözümü üstlerinden bir ayırırsam hemen kavga çıkaracaklar, biliyorum."</p>

  <p>"Oku şunu be adam! Hadi aç da oku!"</p>

  <p>Elimde tuttuğum kâğıda baktı, sonra yine başını çevirdi. Sonra yanıma yaklaşıp kaşlarını çattı. Öylece bakıyordu, ağzı açık, bakışları huzursuz. Sonsuza kadar orada öylece duracak sandım. Katlanmış kâğıdı açıp yüzüne yaklaştırdım. Bir anda rengi soldu. Kendine el yordamıyla oturacak bir yer bulup oraya çöküverdi. O anda ona sunduğum zırhın altından olduğunu anladım.</p>

  <p>Charles kendine geldiğinde boş kaptan köşküne gidip oturduk. O sırada Charles'ın sağ omzuna tek bir apolet takacağı geldi aklıma. Sevgili dostum önce itiraf etmekte biraz zorlandı ama sonra bir yerlere bir apolet saklamış olduğunu itiraf etti. Bu hem çok dokunaklı geldi bana, hem de bu davranışın, o eski Charles'ı, onun o mütevazı ama iyimser kişiliğini tam olarak yansıttığım düşündüm. Hepimizi değiştirdiği gibi onu da değiştirmişti bu yolculuk. Bir zamanlar kişiliğinin en belirgin yanı olan sadeliği, içtenliği zamanla yine geri kazanacağını ummaktan başka çarem yoktu. Benimle birlikte karaya çıkması için ona yalvardım ama kabul etmedi.</p>

  <p>"Bunlar hemen kaytarmaya çalışır, firar etmeye kalkar. Adamın birinin dikkati dağılsa, kafasına bir balya düşse, onunla uğraş dur sonra. Bu yük indirme işi sandığından çok daha zor. Neyse ki yolculuğumuz çok uzun sürdü de içerde sert içki kalmadı."</p>

  <p>Bir an ona, Benêt ile Anderson'un da terfi için onun adım verdiklerini söylemeyi geçirdim aklımdan ama hemen kafamdan attım bu düşünceyi. Sonra altından girip üstünden çıktım onu, apoleti takmaya razı ettim. Ama bu apolet zaferimize gölge düşürdü gibi geldi bana. O kadar uzun zaman çekmece diplerinde sürünmüştü ki yamru yumru olmuş, yaldızlan bakır rengine dönmüştü. Kocaman bir kuş, örneğin bir kartal ya da akbaba gelip dostumun omzuna tünemiş gibiydi.</p>

  <p>"Çok etkilendim Charles! Sana hâlâ Charles diyebilirim değil mi? Ama ara sıra kaptan sözcüğü ağzımdan kaçarsa aldırma!"</p>

  <p>"Sanki düş görüyorum.</p>

  <p>“Hadi gel bu düşün gerçekleşmesini kıyıda kutlayalım. “</p>

  <p>“Yok. Valiyi yarın görürüm. Bugün...”</p>

  <p>Birdenbire susunca acaba ibadet mi ediyor içinden diye düşündüm. Fakat sonra, yatağın kenarım okşadığını gördüm. Bir gelindi de ilk gecesini geçireceği yatağı okşuyordu sanki! Ayağa kalktı, perdeye doğru gitti, ellerini ahşabın üzerinde gezdirdi. Sonra, kıça bakan pencerenin önünde durdu; soluğuyla buharlanan camı eliyle sildi.</p>

  <p>"Ne oldu?"</p>

  <p>Yanıma gelip yine yatağın üzerine oturdu.</p>

  <p>"Beni asla anlayamazsın Edmund. Yedek subay olduktan sonra sekstanta da böyle dokunmuştum. Sonra, kurulun önüne çıkıp teğmen olduğumu öğrendim. Şimdi de... bu geminin komutası... Bir gemim var artık. Bu benim gemim!"</p>

  <p>"Hadi ama! Bundan çok daha iyi gemilerin olacak."</p>

  <p>"Beni anlayamazsın."</p>

  <p>Sonunda onu yalnız bırakmaya karar verip lojmana döndüm. Markham büyük nezaket gösterip boş yatak odalarından birini bana vermişti. Giderken hissettiğim şeyin ne olduğunu tam olarak anlayamamıştım ama daha sonra bunun büyük bir düş kırıklığı olduğu sonucuna vardım. Charles bir daha asla denize açılamayacak eski püskü bir gemiyi komuta edeceği için heyecanından deliye dönmüştü!</p>

  <p>Markham bir göreve gönderilmiş, daha geri dönmemişti. Bitkindim, uyumaktan başka bir şey yapmak istemiyordum. Doğru düzgün bir şey yiyip içmediğim için bu halde olduğumu düşünerek civardaki en düzgün hana gidip oturdum. Ama orada da kendimi çok yalnız hissettim. Sonra aklıma mektuplar geldi. Hesabı ödeyip hemen lojmana koştum. Bana gelen mektuplar Markham'ın masasının üzerinde duruyordu. Masaya oturup, zarfın üzerindeki yazıdan babamdan geldiğini anladığım mektubu açtım. Babam, her zamanki gibi imla ve gramer hatalarıyla dolu yazısıyla vaftiz babanım öldüğünü bildiriyordu. Vaftiz babam Korsikalı Zorba'nın başarısızlıklarına o kadar sevinmişti ki bu sevincin hemen ardından adama ani bir felç gelmişti. Benim geleceğim de böylece paramparça olmuştu.</p>

  <p>Bu benim için garip, belirsizliklerle dolu bir dönemin başlangıcıydı. "Kendimi toplayana kadar" bana iş vermeyeceklerini söylediler. Aslında ben vaftiz babamın öldüğü gerçeğini pek aklıma getirmek istemiyor, bunu düşünmekten kaçıyordum. Yavaş yavaş <i>arkadaşlarımı</i> özlemeye başladığımı fark ettim. O insanlarla hayatımın en güzel bir yılını geçirmiş, onlara aileme olduğumdan daha yakın olmuştum. Oldmeadow, Brocklebank, Bayan East, Bayan Pike, Küçük Pike, Bowles, Smiles, Tommy Taylor, Bay Prettiman, sevgili Bayan Prettiman. Sonra durup bir an bile düşünmeden onları bulmam gerektiğine karar verdim. Ama hepsi gitmiş, hepsi benden uzaklaşmıştı. Dostlarım ortadan kaybolmuştu! Charles da o lanet gemiye kafayı takmıştı. O da benden uzaklaşıyordu.</p>

  <p>Ertesi gün daireye gidip onlara ne olduğunu öğrenmeye çalıştım. Bay Prettiman hastanede değildi. Bir yer kiraladıkları sanılıyordu. Oldmeadow aldığı emirler doğrultusunda adamlarını nehrin öte yakasına götürmüştü. Brocklebank”lere ne olduğunuysa kimse bilmiyordu.</p>

  <p>İşte böyle. Charles apoletini takmış, iki dirhem bir çekirdek daireye geldi. Bir süre Albay Phillip'le özel olarak görüştükten sonra heyecan içinde dışarı çıktı. Albay limandaki şamandıra sistemini iyileştirme işini ona vermişti. Charles bir an önce işe koyulmak için yanıp tutuşuyordu. Sanki gemiden hiç çıkmamışım gibi onunla birlikte gemiye yürüdüm ama oraya varınca Charles'ın keyifle işine daldığını, Cumbershum'la geminin dengesini bozmaksızın topların nasıl çıkarılabileceği konusunda tartışmaya başladığını görünce yanından ayrıldım. Dünyaya geri dönen bir hayalet gibi geminin içinde dolaşmaya başladım. İlk kamaramı, sonra da intihar izlerini hâlâ üzerinde taşıyan ikinci kamaramı ziyaret ettim. Tapınağın yüksek taş duvarlarıyla burun buruna geldiğim yere, geminin kıçına tırmandım. Tırabzanlara tutunarak merdivenleri çıkarken elimin altında bir girinti hissettim. Deverel'in kılıcı işte tam buraya inmişti!</p>

  <p>Sanki bu hoş bir anıymış gibi boğazım düğümlendi. Neler olup bittiğim anlayamıyordum. Charles ile Cumbershum konuşurlarken öylece yanlarında dikildim. Kamçılardan, düğümlerden, halat bağlamayla ilgili ayrıntılardan söz ediyorlardı. Nihayet Cumbershum, "Gemi değişecekse, bağlantıları da değişmeli," diye mırıldanarak uzaklaştı. Adam gittikten sonra bile Charles benle ilgilenmedi. Dünyanın en önemli işiyle uğraşıyor, beni de ufukta minicik bir leke gibi görüyordu. Bu önemli iş, her tarafı çürümüş, ana direğinden başka her yanı, donanımı, bağlantıları, yelkenleri baştan aşağı değişmesi gereken bir gemiyi adam etmekti!</p>

  <p>Sonunda Prettiman'leri buldum. Bay Prettiman'in bacağı sarılıp sarmalanmıştı. Böylece artık değneklerle yürüyebilecekti. Bayan Prettiman yazışmalarla, toplantı organizasyonları yapmakla meşguldü. Bu yoğun işi arasında bana bir yarım saat ayırmayı kabul etti. Ona kendi durumumu anlatmaya başlayınca kalemini elinden bırakıp gözlüğünü çıkardı, bana söylev çekmeye başladı.</p>

  <p>"Sizin bir işle uğraşmanız gerek Bay Talbot. Ama burada işimize yaramazsınız. Hatta buraya hiç gelmemeliydiniz. Devlet dairesi de size göre değil. Siz kafanızı yaptığımız yolculuğa taşmışsınız. Fakat yolculuğu böyle büyütmemelisiniz. Size daha önce de söylemiştim. Yaptığımız yolculuğu Odysseia ile karıştırmayın. Onu yüceltip durmayın. Yolculuğumuz neyse oydu işte. Bir dizi olayın yaşandığı sıradan bir yolculuktu."</p>

  <p>"Elimi sürdüğüm herkes ölüyordu ama."</p>

  <p>"Saçma! Güle güle Bay Talbot. Bir daha da buraya gelmeyin. .. Kendi iyiliğiniz için."</p>

  <p>Ertesi gün Kralın doğum günüydü. Marazi düşünceler hâlâ kafamı kurcalıyordu. Bay Macquaire ziyarete gittiği adadan geri dönmemişti daha; dairede görevli iki kalem, yani Markham ile Roberts da bana karşı nazik ama mesafeli davranıyorlardı. Vaftiz babamın öldüğünü onlar da Albay Phillip de öğrenmişti.</p>

  <p>Charles gemiyi eski bir maçuna gemisine yanaştırmış, demir atmıştı. Gördüğüm kadanyla gemiden çıktığı yoktu. Ara sıra verandadaki teleskopla gemiye bakınca apoletinin güneşte pırıl pırıl parladığım görüyordum.</p>

  <p>Kralın doğum günü için yapılan kutlamalar yalnızlık duygumu daha da artırmıştı. Vali yardımcısı bir yemek vermiş, yemeğe orada olmayı hak ettiğini düşündüğü insanları davet emişti. Dediklerine göre bu davetliler arasında cezalarını çekip tahliye edilmiş, sonra da zengin olmuş bazı eski mahkûmlar vardı.. Yemek öğlene doğru başlayıp gün batımına dek sürdü. Albay Phillip bir sürü insanın sağlığına kadeh kaldırıp durmuş, sonunda sarhoş olmuştu. Galiba o gün Sydney Körfezi'ndeki en ayık adam bendim. Prettiman'leri kaybettiğim için üzülüyordum. Hangisinin dostluğu, Bay Prettiman'inki mi yoksa Bayan Prettiman'inki mi benim için daha önemliydi, bilmiyordum. Derken Bayan Chumley, o parlak, ulaşılması olanaksız kuzey yıldızı geldi aklıma. Sonra da Charles için dertlendim; benim verdiğim altından zırhı giymişti ama galiba ona olan sevgimi o kadar kanıksamıştı ki benimle ilgilenmiyordu artık. Havai fişek gösterisi başlamıştı. Körfezin durgun suları bir ayna gibi yansıtıyordu havada birbiri ardına patlayan fişekleri. Bu gürültülü ortamdan ayrılıp verandaya çıktım. Orada dakikalarca tek başıma dikilip denizi, gökyüzünü seyrettim.</p>

  <p>Hafif bir esinti vardı. Ticari gemiler, balıkçı tekneleri, balina gemileri, savaş gemileri, kısacası körfezde ne kadar gemi varsa hepsi açıkta yan yana dizildi. Bizim yaşlı gemimiz ile onun yanındaki maçuna gemisi de manevraya başladı. Gökyüzü sarı, kırmızı, mavi yıldızlarla doluydu. Bulunduğum yerden, bahçedeki çocukların heyecanlı bağırışlarını duyabiliyordum.</p>

  <p>Kara kara düşünüyor, başıma gelen felaketi nasıl atlatacağımı hesap ediyordum. Herhalde ben de Charles'ın eskiden yaptığı gibi <i>kendi çabamla</i> bir yerlere gelmeye çalışacaktım. Valiye vaftiz babamdan söz edemeyecek, Charles'ın geçici terfisini kalıcı yapması için ondan ricada bulunamayacaktım. Doğru, Odysseia'yla falan ilgisi yoktu bütün bunların. Edmund Talbot'un küçük, saçma sapan dertlerinden ibaretti her şey. Hayat artık onu şımartmayacaktı eskisi gibi. Hayatın en gözde, en parlak çocuğu değildi artık o.</p>

  <p>Teleskopla maçuna gemisine baktım. Gemimiz -ne garip, hâlâ gemimiz diyorum! Charles'ın komutasındaki gemiden sökülen pruva ve mizana direkleri bu eski maçuna gemisinin güvertesinde duruyordu. Pruva direğinden geriye bir tek, top güvertesine kadar uzanan direk oturağı kalmıştı. Yolcu güvertesinin giriş kapısına bakınca bir an Bay Brocklebank'i, sırtında o iğrenç peleriniyle, karısıyla sarmaş dolaş kapıdan çıkarken göreceğimi sandım. Ama boşluktan başka bir şey yoktu baktığım yerde.</p>

  <p>Geminin baş tarafında garip bir şeyler vardı sanki. Koca çapa baş taraftan denize sarkıtılmış, öylece, hareketsiz duruyordu. Neredeyse suyun yüzeyine değecek gibiydi, sanki bir yerden bir emir gelecek ve aniden suya dalıp derinlere inecek gibi. Onun sudaki yansımasını bile görebiliyordum.</p>

  <p>Peki, garip olan neydi?</p>

  <p>Geminin baş tarafına bir sis çökmüş gibi geldi bana ama sis o kadar belli belirsizdi ki onu ancak saatlerce gemiye bakan biri... bu keskin koku da neydi böyle? Havai fişeklerden geliyordu herhalde. Kıvılcımlar her yana saçılıyor, kararmakta olan suların üzerine düşüyordu. Rüzgâr kıyıdan esmeye başlamış, çapanın deniz üzerindeki yansıması görünmez olmuştu.</p>

  <p>Charles kıçüstü güvertesinde göründü; kaptan köşkünden paldır küldür çıkmıştı. Merdivenlerden hızla inerek ön kasarada gözden kayboldu. Arkasında, pruva direğinin deliğinden bir duman yükseliyordu. Charles yine güverteye çıktı. Ana direğe koştu, orada bir şeyler yaptı, sonra elinde bir baltayla ön kasaraya doğru ilerleyip iki gemiyi birbirine bağlayan halatları kesmeye koyuldu. Bütün gemiyi kaplamaya başlayan dumanın içinden geçerek kıçüstü güvertesine koştu. İki gemi birbirinden ayrılmıştı ama aradaki uzaklık birkaç metreden fazla değildi. Maçuna gemisine bağlı barut dolu bir mavna çok yakındaydı. Birdenbire, güvertedeki delikten alevler yükselmeye başladı. Charles koşa koşa deliğin yanına geldi. Sonra kampana direğine tırmanıp kampanayı çalmaya başladı. Yanmakta olan gemi esintinin etkisiyle demir atmış maçuna gemisine yaklaşıyor, kampana hâlâ çalıyor, çalıyordu! Teleskopumu en yakındaki ticari gemiye çevirdim; adamların baş tarafta toplandıklarını gördüm. Onun ötesinde, küçük bir yelkenli velena yelkenini açmış Charles'ın gemisine doğru yaklaşıyordu. Daha ileride, bir başka yelkenli de harekete geçmişti. Charles ön kasaraya daldı ama çok geçmeden sendeleyerek dışarı çıktı. Koşarak yolcu güvertesine girdi, gözden kayboldu. Bir taraftan havai fişekler gökyüzünde patlamaya devam ediyordu ama artık duman onlara kadar erişmişti.</p>

  <p>Birden Charles'ın hayatının tehlikede olduğunu kavradım! Yüzüp yüzemediğini bilmiyordum ama çoğu denizci yüzmeyi bilmezdi. Koşmaya başladım. Koşarak bahçeden geçip kendimi yola attım. O panikle kayıkların, filikaların boyandıkları çekeğe daldım. Kayıklardan birinin kürekleri olduğunu fark ettim. Boyacıyı bir kenara iterek kayığı suya indirdim, küreklere asıldım. İyi bir kürekçi olmadığım için kayık çok yavaş ilerliyordu ama yine de kürek çekmeyi sürdürdüm. Yanmakta olan gemi çok uzaklardaydı, yine de ona yaklaşabilirdim, çünkü gemi sancak tarafında doğru yarı yatmış öylece duruyordu, akıntı onun hemen yakınından geçiyor, onu sürüklemiyordu. Ağzı açık bütün lombarlardan duman çıkıyordu. Duman geminin her yanını kaplamış olmasına karşın güvertelerin altında alevler olduğunu biliyor, çevredeki garip aydınlıktan bunu çıkartabiliyordum. Sonunda gemiye yanaştım, Charles'ın kestiği halatlardan birine zorlukla tırmanıp lanetler okuyarak güverteye çıktım. Ciğerlerim dumanla dolmuştu.</p>

  <p>"Charles!"</p>

  <p>Onun yolcu güvertesine girdiğini görmüştüm. Boyun bağımı çıkarıp onu ağzımı ve burnumu örtecek biçimde yüzüme bağladım, sonra kendimi dumanın içine attım.</p>

  <p>"Charles!"</p>

  <p>Birden ayağımın altı boşaldı, tek bacağım bir yere girdi. Meğer mizana direğinin deliğine girmiş bacağım. Bacağımı yukarı çektim ama merdivenin nerede olduğunu göremedim. El yordamıyla ilerliyordum. Önce tırabzanlara dokundum, sonra bir kapı tokmağı geldi elime. Kamaraların orada olduğumu anladım. İlerlemeye çalışırken geçen süre bana sonsuz gibi geliyordu. Gecenin bu saatinde niye kamaramdan dışarı çıktığımı da hatırlayamıyordum. Sonra aklıma geldi, tabii ya, vardiyaya çıkmıştım...</p>

  <p>"Charles! Ben yedek subay Talbot..."</p>

  <p>Charles ortada yoktu, geminin derinliklerinde kaybolmuştu. Nereye elimi atsam ya bir kapı tokmağı ya da yine tırabzanlar vardı. Hafızamı kaybetmiş gibiydim, ama anlaşılan <i>ayaklarımın</i> hafızası yerindeydi. Sonunda çukur güverteye açılan kapıya gelmiştim. Merdivenlerden çıkıp kıçüstü güvertesine vardım. Şimdi orada vardiya değişimi yapılıyordu herhalde.</p>

  <p>"Talbot!"</p>

  <p>Charles burada da değildi. Aklım biraz başıma gelmişti. Onun ön kasaraya daldığım hatırladım. Belki oradadır diye deli gibi merdivenlerden aşağı koştum.</p>

  <p>"Talbot, seni ahmak!"</p>

  <p>Tam ayağımın altında büyük bir patlama oldu, halatlar koptu. Hemen ardından iki patlama daha oldu. Ayağımın altında güvertenin ikiye ayrıldığım gördüm. Geminin karnı yarılmıştı, alevler bu yarıktan yukarı yükseliyordu. Derken ana direk büyük bir gümbürtüyle düştü.</p>

  <p>"Atlasana sersem herif!"</p>

  <p>Alevler saçımı tutuşturmuştu. Merdivenlere koşayım dedim ama merdiven falan kalmamıştı, her şey yanıp kül olmuştu. Küpeşteye yanaştım ama o da alevler içindeydi.</p>

  <p>"İskele tarafına koş, çabuk!"</p>

  <p>Yokuş aşağı inmem gerekiyordu. Dümenin çevresinde güvertenin bir kısmı hâlâ duruyordu. Ama artık hiçbir şeyin önemi yoktu. Yüzüm, ellerim acıyordu. Küpeştenin daha yanmaya başlamamış bir bölümüne vardım. Aşağıya, bu korkunç alevlerin yansımasıyla bile ısınmayan serin suya baktım. Sonra kendimi aşağı bıraktım.</p>

  <p>Cumbershum beni gömleğimin yakasından tutup filikaya çekti, çünkü kıpırdayacak halim yoktu, bütün gücüm tükenmişti. İşte o anda, filikaya biner binmez, korkunç bir acı duymaya başladım. Onlar beni hastaneye yetiştirmeye çalışırken ben de yüksek sesle bağırıp inliyordum. Beni soyup üzerime yün battaniyeler örttüler. O iğrenç afyon tentürünü de ağzıma zorla akıttılar.</p>

  <p>Çektiğim acıların ayrıntılarına girmek istemiyorum. Bir şeylerin cezası mıydı bu çektiğim acılar? Sanmıyorum. Biraz iyileşince durumu kavramaya başladım. Vaftiz babam ölmüştü. Charles ölmüştü. Ötekiler de sanki yanan geminin içinden hiç çıkamamış, gemiyle birlikte yanıp kül olmuştu. Herkes yitip gitmişti.</p>

  <p>Charles'ın cesedini bulamadılar. Geminin parçaları karaya vurmuştu ama Charles'ın cesedi yoktu. Ona bir cenaze töreni düzenlediler, onun kendini denize adayan, görevi uğruna hayatını tehlikeye atıp denizin derinliklerinde kaybolan, bir mezar taşına bile sahip olamadan sanki hiç dünyaya gelmemiş gibi yitip giden kahramanlardan biri olduğunu söylediler. Beni de hak etmediğim kadar övdüler. İçim kan ağlıyordu. Her gece düşümde Charles'ı, ötekileri, gemimizi görüyordum. Sonra kan ter içinde uyanıyor, dayanılmayacak kadar sıcak bir güne, o can yakıcı gün ışığına yine gözlerimi açıyordum. Fakat o tatsız anlardan birinde, nihayet bir aydınlanma yaşadım, gerçekte kim olduğumu anladım, bütün olanlardan sonra elimde ne kaldığım düşündüm. Yataktan çıkıp çırılçıplak öylece dikildim. Zorlu bir gelecekti önümde uzanan. Yine de kendimi toplayıp ona doğru yürümeliydim. Geleceğin bana neler getireceğini bilmiyordum; bildiğim tek bir şey vardı: Bu. hayatımın en kötü dönemiydi.</p>
</body>
</html>
