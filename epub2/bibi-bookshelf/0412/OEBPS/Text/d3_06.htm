<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Aşağıdaki Yangın</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1>(6)</h1>

  <p>Gün doğar doğmaz dikkatle giyindim. Hayat devam etmeli; insanın kendinden duyduğu hoşnutsuzluk bile midesiyle arasını bozmuyor.</p>

  <p>Yemek salonunda küçük Pike'tan başka kimse yoktu. Pike pencerenin kenarında oturuyordu. Başım, masaya koyduğu kollarının arasına gömmüştü. Yine sarhoş olduğunu düşündüm ama ona yaklaşınca başını kaldırıp uykulu uykulu gülümsedi, sonra başını yine kollarının arasına gömdü. Demek insanların, içinde uyumakta zorlandıkları başka kamaralar da vardı. Bates'den bir bardak bira istedim -zaten yiyecek başka bir şey de yoktu- ve kahvaltımı içmeye koyuldum. Sonra kamarama dönüp muşambamı ve çizmelerimi giydim. Tam çukur güverteye doğru yola çıkmak üzereydim ki yaşlı Bay Brocklebank'in iskele tarafında durduğunu gördüm. Benim yerimi almıştı. O zaman muşamba yağmurluğum üzerimde olduğu halde yelken bezinden sandalyeme oturup ranzanın öte yanındaki rafta duran kitaplarımı gözden geçirmeye başladım. Yağmurluğumun içinde Charles'ın bana verdiği komik gemici giysileri olduğu aklıma geldi. <i>İliada'</i>yı elime alıp Glaucus ile Diomede'nin öyküsünü okudum. Zırhlarım hiç duraksamadan değiştirmişlerdi; bronzdan zırha karşılık altından zırh. Benim Charles'ın terfi etmesini sağlama konusundaki kararlılığım altın zırh mıydı yoksa bronz mu karar veremedim ama onun bana gösterdiği özen, yaşlı bir hemşire gibi bana banyo yaptırıp üzerimi değiştirmesi bu koşullar altında kesinlikle altın zırh sayılırdı, bundan emindim. Okumaya devam ettim ama sözcükler birbirine girmeye başlamıştı. Kısa ama sıkıntılı bir gece geçirmiştim. Charles'ın muşambalarımı ancak yağışlı havada giymem gerektiği konusunda beni uyardığını hatırlayıp kitabı elimden bıraktım ve çukur güverteye çıktım. Bay Brocklebank gitmişti. Rüzgârın yüzüme çarpıp beni ayıltmasını istiyordum.</p>

  <p>Bay Benet hızlı adımlarla salondan çıktı.</p>

  <p>"Evet, Bay Talbot, işte başlıyoruz!"</p>

  <p>"Hava hâlâ biraz sert değil mi pruva direğini onarmak için? "</p>

  <p>"Şimdilik öyle. Ama rüzgâr azalıyor. Neyse ki geminin hareketi Coombs'un kömür yapmasma engel olmuyor. "</p>

  <p>"Gitmeyin, bir dakika durun. Acil bir durum olursa direklerin kesileceğini duydum. "</p>

  <p>"Demek üsteğmenle konuştunuz!"</p>

  <p>"Evet, konuştum ama bana bunu söyleyen o değil. Aslında bu benim kendi düşüncem. Pruva direğini söküp atarsak onu onarmak için riske girmek zorunda da kalmayız, değil mi? Görüyorsunuz ya, benim de kafam çalışıyor."</p>

  <p>"Bundan eminim, efendim. Ama eğer pruva direğini söküp atarsak o zaman denge sağlansın diye mizana direğini de sökmek zorunda kalırız. Üstelik direkleri kestiğinizde her zaman istediğiniz yere düşmüyorlar. Bir düşünün, direğin tam olarak gövdeden ayrılmamışken yana yatıp gemiyi de yan yatırdığını, o zaman ne yaparız. Anında alabora olabiliriz. Teşekkürler Bay Talbot ama bu çok iyi bir fikir değil. Hiç işe yaramaz. Şu anda direği onarmamız mümkün. Dişinizi sıkın ve birkaç saat daha bekleyin."</p>

  <p>Sesinin tonundan hiç hoşlanmamıştım ama bu konuda yapabileceğim bir şey yoktu. Ancak ortak ilgi alanlarımız vardı; bizi yakından ilgilendiren iki bayan şu anda başka bir gemiyle Hindistan'a doğru yol alıyordu.</p>

  <p>Benet yanımdan ayrılmak üzere harekete geçti. Hemen onun arkasından koştum.</p>

  <p>"Size sormak istediğim bir şey vardı; siz, Leydi Somerset ve Bayan Chumley birlikteyken tam olarak ne oldu diye sora..."</p>

  <p>"Sonra konuşuruz Bay Talbot. Allahım, bu hava! İnsanın şarkılar söyleyesi geliyor.</p>

  <p>Koşarak ön kasaraya girdi, gözden kayboldu. Bu arada Charles yolcu güvertesinden çıkıyordu. Yanında bir astsubay ile iki gemici vardı. Beni görünce durakladı.</p>

  <p>"Eee, Edmund?"</p>

  <p>"Ne yazık ki kötü bir gece geçirdim."</p>

  <p>"Betin benzin atmış. Sallantıdan mı?"</p>

  <p>"Hayır, pek iyi bir gece geçirmedim, o kadar."</p>

  <p>"İstediğin zaman subay yatakhanesine dönebilirsin."</p>

  <p>Yüzümün kızardığım hissettim; belli ki "kötü gece" derken neyi kastettiğimi iyi anlamıştı.</p>

  <p>"Sonra herkes bana gülsün, değil mi? Yo, teşekkürler." Huzursuzluk içinde, tehlike altında yaşayan insanlar her zaman gülecek bir şeyler bulur."</p>

  <p>"Yani hâlâ tehlikede miyiz?"</p>

  <p>Astsubaya dönüp ona bir emir verdi. Adam elini alnına götürüp selam verdikten sonra küçük grup ön kasaraya doğru ilerlemeye başladı.</p>

  <p>"Evet, Edmund. Hâlâ aynı tehlikelerle karşı karşıyayız.</p>

  <p>"Ama en azından hava düzeliyor."</p>

  <p>"Sevgili dostum! Bu geçici bir şey, üstelik bu durumda Bay Benet'nin ekmeğine yağ sürülmüş oluyor. Havanın duruşunu hiç beğenmiyorum. Galiba sonradan iyi patlayacak ve başımıza işler açacak. Neyse, benim gitmem gerek."</p>

  <p>"Ben de seninle geleyim."</p>

  <p>"Yo, yo. Gelemezsin. Bu iş sana göre değil."</p>

  <p>Beni başıyla selamlayarak güverte boyunca yürümeye başladı. Güvenlik halatları artık hafif hafif titriyordu. Charles onlarla ilgilenmedi.</p>

  <p>"Bay Talbot!"</p>

  <p>Arkama döndüm. Bayan Granham komik gemici giysileri ve ona çok büyük gelen lastik çizmeler giymiş, yolcu güvertesinin girişinde dikiliyordu.</p>

  <p>"Günaydın, hanımefendi. Buyurun? "</p>

  <p>"Sizi Bay Prettiman'in yanına götürmek istiyorum. Müsait misiniz? "</p>

  <p>"Yanına mı? Tabii, tabii, ne zaman arzu ederseniz."</p>

  <p>Kamaranın kapısını açıp içeri baktıktan sonra tekrar kapadı.</p>

  <p>“Yine uykuya dalmış. Kâfurlu afyon tentüründen olsa gerek. Belki... "</p>

  <p>Tereddütlü bir hali vardı ama ben ziyareti ertelemek için bir neden görmüyordum.</p>

  <p>"İçeri girip beklesem olmaz mı?"</p>

  <p>"Eğer dilerseniz girin."</p>

  <p>Bay Prettiman'in kamarasına girip kapıyı kapadım. Bu kamara da ötekilere benziyordu. İçeride bir ranza, kitap koymak için bir raf, yelken bezinden bir lavabo, bunun hemen üstünde ise ufacık bir ayna vardı. Kamaranın öteki ucunda açılır kapanır bir yazı masası duruyordu. Yazı masasının üzerinde her kamarada bulunan yazı gereçleri görülüyordu. Yelken bezinden lavabonun altında bir kova, açılır kapanır masanın önünde ise yine yelken bezinden bir sandalye vardı. Bay Prettiman ters yöne yatarak yine sıradışlığını ortaya koymuştu. Adamın ayakları baş tarafa, başı ise kıç tarafa bakıyordu. Doğal olarak adamın başı kovanın hemen üstündeydi. Belli ki böyle ters yatmasının nedeni kovaya yakın olmak istemesiydi. Yolculuğumuzun başlarında ben de dahil bütün yolcuların deniz tutmasından neler çektiğini çok net hatırlıyordum.</p>

  <p>Prettiman öyle derin uyuyordu ki onun daha bu sabah uyanık olduğuna inanmak güçtü. Kamaranın içi havasızdı; bütün hasta odaları böyledir herhalde, zira temiz hava hastalara pek iyi gelmez. Sakın gemideki bayanların hastaları temiz tutmadıkları gelmesin aklınıza, ne de olsa onlar çocuk hastalıkları konusunda çok deneyimliler ama şunu söylemeliyim. Bay Prettiman'in bedeninden yükselen ağır koku onun yanına yaklaşmayı hayli zorlaştırıyordu. Şimdiden ziyaretim yeterince tatsızlaşmıştı. Fakat itiraf etmeliyim ki dün gece başıma gelenlerden sonra asıl tatsızlığın dikkatsizliğim sonucunda ortaya çıkabileceğini anlamıştım. Kendime ve çevremdekilere zarar vermek işten bile değildi. Bu yüzden dikkatle oturdum. Aslında yalnızca burada oturarak da Bayan Granham'ın dileğini yerine getirmiş oluyordum. Adamın bedeninden yükselen kokular arasından kâfurlu afyon tentürünün kokusunu seçtim. Bu kadar derin uyumasına şaşmamalıydı. Yatak örtüsü boynuna kadar çekilmişti. Kel kafası, bana verdiklerinden çok daha yumuşak görünen bir yastığa gömülmüştü. Sakalı sarımsı, tel teldi, yüzüyse bembeyaz. Oysa ben bu yüzün öfkeden kıpkırmızı kesildiğine defalarca tanık olmuştum. Duygularım anında yansıtan bu yüz etten kemikten ama orantısız bir maskeydi. Karga burnu ile üst dudağı 'arasında hayli mesafe vardı. Ağzı büyük, dudakları incecikti. Her zaman sıkı sıkı kapalı olan bu ince dudaklar adamın kararlılığını, öfkesini yansıtıyordu. Hasta olduğu için yüzü iyice incelmiş, komik olmaktan çıkmıştı. Toplumsal yaklaşımlarım dile getirirken alev alev yanan gözlerine şimdi kara bir perde inmişti sanki. Gözleri göz çukurlarına kaçmış gibiydi. Belki uyanıkken yine gülünç olurdu bu yüz. Ama şu anda karşımda, tabutun içine uzanmış bir ölü gibi yatmakta olan bu adama bakınca gülmek gelmiyordu içimden. Neredeydi o komik, acayip fikirlerle dolu, bazen öfkeli, nişanlısının yanında ise her zaman mağrur Prettiman? Fakat nişanlısı da yolculuğun değişim rüzgârlarından payım almıştı. Düşüp bir taraflarını incitmediği halde büyük bir dönüşüm geçirmiş gibiydi. O kız kurusu mürebbiye gitmiş yerine bambaşka bir kadın gelmişti. Güzel, mağrur, akıllı ve tam bir dişi! Öte yandan adam... Bu arada müthiş bir dalga geldi, kamaranın duvarları sarsıldı. Dokuzuncu dalga dedikleri bu olmalıydı. Sonra yine o inleme, subay yatakhanesinde uyanıkken duyduğum o inleme, o acı dolu bağırış... Ayağa fırladım. Dayanılacak gibi değildi. Bu kokuşmuş kamarada saatlerce oturup adamın inlemelerini dinlemek zorunda kalabileceğimi düşündüm. Elim kapının koluna gitmişti ki...</p>

  <p>"Kim o?"</p>

  <p>Bu alçak, titreyen ses arkamdan geliyordu. Döndüm.</p>

  <p>"Ben Edmund Talbot!"</p>

  <p>Adam yine uykuya dalıyor gibiydi. Sabrım tükenmişti. Ama beklemek isteyen bendim. İşte o gece anladım gözümün önünde olup bitenleri aslında hiç fark etmemiş olduğumu. Yine yelken bezinden sandalyeye çöktüm. Yatak örtüsü adamın bedeninin üst kısmım gizliyordu. Bacakları ve ayaklarıysa battaniyelerin altından fark ediliyordu. İnlemesinden sonra kamaranın içindeki kâfurlu afyon tentürü kokusu artmıştı sanki. Tentür ayılmaya başlayan, ağrılar içindeki bedeni yine etkisi altına almıştı. Adamın gözkapakları tamamen kapalıydı, ağzı ise ardına kadar açık; ama bu defa yalnızca hafif bir iç çekme duydum.</p>

  <p>O ranzada yatarken arkama yaslanıp onu izledim. Gözkapaklarının altında gözleri durmadan sağa sola hareket ediyordu. Düzensiz soluk alıp veriyor, hatta ara sıra soluğu kesilir gibi oluyordu. Gözlerini açıverecek sandım ama açmadı. Sayıklamaya başladı. Sözcükler ardı ardına dudaklarından dökülüyordu.</p>

  <p>"John Laity ömür boyu. Hamilton Moulting Baroneti, hafif süvari albayı, üniformalar için aylık, geri dönen subayların masrafları, Mungo FitzHenry, yüksek mahkeme tarafından ömür boyu, dört bin altı <i>pound...”</i></p>

  <p>Aman Allahım, bu benim kuzenimdi. Büyük para. Bu adam ne demek istiyor olabilirdi? Ayağa fırladım. Kapı tokmağım yakalamıştım ki tokmağın dışardan döndürüldüğünü hissettim. Bayan Granham başım içeri uzatıp fısıltıyla konuştu.</p>

  <p>"Bay Talbot, hâlâ uyanmadı mı?"</p>

  <p>"Hayır."</p>

  <p>Yine aynı ince sesi duydum.</p>

  <p>“Letitia? Sen misin?”</p>

  <p>"Aloysius, Bay Talbot seni görmeye gelmiş."</p>

  <p>"William Collier, kanuna aykırı toplantı yapmaktan on dört yıl... "</p>

  <p>"Benim Bay Prettiman, ben. Bay Talbot! Beni görmek istemişsiniz. işte buradayım. "</p>

  <p>Bayan Granham dışarı çıkıp kapıyı kapattı.</p>

  <p>"Letitia?"</p>

  <p>"Bayan Granham dışarı çıktı. Benimle özel olarak konuşmak istediğinizi düşünüyor. Acaba ben niçin böyle bir şerefe nail oldum, onu..."</p>

  <p>Hoşnutsuzlukla başını öte yana çevirip dişlerini gıcırdattı. "</p>

  <p>"Oturamıyorum."</p>

  <p>"Lütfen rahatsız olmayın. Ben ayakta dururum, böylece yüzümü görebilirsiniz. "</p>

  <p>"Otur, evladım. Otur!"</p>

  <p>Bana emir vermişti, buna hiç kuşku yoktu. Yalnızca hasta bir adamı memnun etmek için oturduğumu söylemek isterdim ama gerçek şu ki emri alır almaz, hemen harekete geçmişti bedenim. Gemi sallanınca adam yine ve bu defa daha yüksek sesle dişlerini gıcırdattı. Yavaş yavaş kendine geliyor gibiydi. Adamın verdiği emre istem dışı itaat ettiğim için sinirlenmiştim, bu yüzden paldır küldür konuya daldım.</p>

  <p>"Daha önce de söylediğim gibi, benden ne istiyorsunuz, bunu öğrenmeye geldim. "</p>

  <p>"Biliyorsunuz, Bayan Granham ve ben..."</p>

  <p>Yine susmuştu. Bir yerlerine bir ağrı mı saplandı yoksa böyle bir meseleyi bir yabancıyla konuştuğu için mi utanmıştı bilemiyorum. Bu hasta adama elimden geldiğince yardım etmeye karar vermiştim, aksi halde bu acayip görüşme uzadıkça uzayacaktı.</p>

  <p>"Ben de gemideki herkes gibi Bayan Granham'ın sizi hayatımzın sonuna kadar mesut etmeyi kabul ettiğini biliyorum. Ona mutluluklar diledim. Sizi de kutlamak isterim..."</p>

  <p>"Bırakın bu saçma sapan lafları bir kenara! "</p>

  <p>"özür dilerim, anlayamadım. "</p>

  <p>"Bayan Granham benimle evlenmeyi kabul etti. "</p>

  <p>"Ben de bunu söyledim ya. "</p>

  <p>"Şimdi, hemen, demek istiyorum. Sizin aklınız nerede kuzum?"</p>

  <p>"Ama gemide rahip yok. "</p>

  <p>"Albay Anderson evlendirecek bizi. Hiçbir şey bilmez misiniz siz?</p>

  <p>"Sustum. En kısa yol susup adamı dinlemekti. Bay Prettiman diliyle dudaklarını yaladı.</p>

  <p>"Bir şeyler içmek ister misiniz? Burada su var..."</p>

  <p>Başım bana doğru çevirip yüzüme dikkatle baktı. Biraz önce onun yüzünü incelediğim gibi şimdi de o benimkini inceliyordu. Yüzünde buruk bir gülümseme belirdi; ağzının, gözlerinin çevresindeki çizgiler iyice derinleşti.</p>

  <p>"Haksızlık ediyorum, değil mi? "</p>

  <p>Adamın tutumundaki bu ani değişiklik benim de pişmanlıkla sırıtmama yol açtı.</p>

  <p>"Çok kötü bir dönem geçiriyorsunuz, hepsi bu. Kim olsa... Belki hava biraz düzelirse dışarı çıkabilirsiniz."</p>

  <p>"Ölmek üzereyim ben."</p>

  <p>"Ama Bay Prettiman, yalnızca bir kırığınız ... "</p>

  <p>Öfkeyle bağırdı.</p>

  <p>"Her söylediğime karşı çıkmaktan vazgeçer misiniz? Ölmek üzereyim diyorsam ölmek üzereyim demektir. Öleceğim işte!</p>

  <p>Bu bağırışın hemen arkasından bir inleme geldi, o zaman yapmaması gereken bir hareketi yapıp kendi canını acıttığını anladım. Ama bu inleme yalnızca canının acıdığnıı değil, öfkelendiğini de gösteriyordu.</p>

  <p>"Bay Prettiman, rica ederim!</p>

  <p>Adam yine susmuştu, alnından aşağı bir ter damlacığı süzülüyordu. Arkamdaki kapı açıldı ve Bayan Granham yine başını içeri uzattı. Sonra içeri girip adamın yastığına uzandı; yastığnı altından bir mendil çıkarıp adamın yüzünü sildi. Bay Prettiman'in gülümsemesi geri gelmişti. Benimle konuşurken kullandığından çok daha yumuşak bir sesle "Teşekkürler, teşekkürler," diye mırıldandı.</p>

  <p>Bayan Granham odadan çıkmaya hazırlanırken adam yine konuşmaya başladı.</p>

  <p>"Letty, kapıda nöbet beklemene gerek yok. Ben iyiyim, içtiğim şey acılarımı hafifletiyor. Sen de artık kamarana gidip biraz uyumaya çalış. Çok uykusuz kaldın. Benim için uykusuz kalmana çok üzülüyorum."</p>

  <p>Bayan Granham bana baktı, sonra ona dönüp gülümsedi. Bay Prettiman'in söylediklerini başıyla onaylayıp kamaradan çıktı.</p>

  <p>"Bay Talbot, ben sizin şahit olmanızı istiyorum. "</p>

  <p>"Benim mi?"</p>

  <p>"Evet, sizin ve Oldmeadow”un. Yani nikâh için."</p>

  <p>"Ama bu çok saçma. Bizim resmi bir görevimiz yok ki gemide. Charles Summers”ya da Bay Cumbershum çok daha... Yani eğer isterseniz gelini size teslim etme görevini seve seve üstlenirim ama...</p>

  <p>"Bunu yapmanıza gerek yok, bu işi Bay East yapacak. "</p>

  <p>"Bay East mi? Matbaacı Bay East mi?"</p>

  <p>"Beni dinler misiniz? Yoksa bu görüşmenin sonsuza kadar uzamasını mı istiyorsunuz?"</p>

  <p>Bu soruya verilecek bir sürü yanıt vardı ama ben en iyisini seçmeye çalışırken yanıt verme fırsatını tümden kaçırdım. Adam gözlerini kapatmış, konuşmaya başlamıştı bile.</p>

  <p>"Gemideki subaylar dünyanın dört bir tarafına dağıtılacak. Allah bilir nereye gidecekler. Her durumda risk altındalar. Şurası kesin, bu yaşlı gemi artık onları taşımayacak. Siz ve Oldmeadow Sydney'de kalacaksınız. Anlıyor musunuz Bay Talbot? Fazla param yok ama mirasım Bayan Granham'a kalacak. Ne olacağı belli olmayan şahitlerle, o kokuşmuş mahkemelerimizden on sekiz bin mil uzaklarda..."</p>

  <p>"Bu kadarı da fazla! Kokuşmuş falan da değiller. İngiliz adaleti..."</p>

  <p>Birdenbire gözlerini açtı.</p>

  <p>"Ben öyle diyorsam öyledir! Mesele paraysa İngilizlere güvenebilirsiniz ama bunun dışında, ayrıcalıklar, toprak imtiyazları, vekiller, daha hangisini sayayım? Berbat!</p>

  <p>Bunları söylerken sesi giderek yükselmişti. Ama sanki ölüm meleğinin yakınında olduğu aklına gelivermiş gibi birden sesini alçalttı. Bu bana birkaç dakika önce konuk gelebilirdi ama şimdi hiç de öyle gelmiyordu.</p>

  <p>"Bütün bu ayrıntılara girmeme gerek yok. Bay Talbot. Nihayetinde şu anda ben de bir devlet memuruyla karşı karşıyayım. Neyse... İşin özü şu: Siz ve Oldmeadow nikâh şahitlerim olarak Bayan Granham'ın mirası alıp almadığım takip edeceksiniz. "</p>

  <p>"Bayan Granham'a herhangi bir biçimde faydalı olmaktan şeref..." O anda anladım, söyledikleri doğruydu. "Evet, beyefendi. Ama önünüzde yıllar vardır belki...</p>

  <p>"Yüzünde bir sabırsızlık ifadesi belirdi.</p>

  <p>"Saçmalamayın lütfen. Günlerim, hatta saatlerim sayılı benim.</p>

  <p>"Peki ya muameleler... "</p>

  <p>"Bu koşullar altında muameleye falan gerek yok. Artık kapatalım bu konuyu."</p>

  <p>Bir süre ikimiz de sustuk. Sonra Bay Prettiman zorlukla doğrulmaya çalıştı. Ben oturduğum yerden kalkmak üzereyken elini havaya kaldırdı.</p>

  <p>"Henüz bitirmedim. İyilik istemekten hiç çekinmem, ama şimdi..."</p>

  <p>"Tabii isteyebilirsiniz, efendim. Bunlar hep Bayan Granham için."</p>

  <p>"Bay Summers bana açık oynamaktan hoşlandığınızı söyledi. Her ne kadar bu deyiş biraz basitse de..."</p>

  <p>"Gayet yerinde bir deyiş Bay Prettiman. Tabii saygın insanlar arasında bu deyişin yerini dürüst, adil gibi sözcükler alıyor."</p>

  <p>"Siz adalete inanıyorsunuz."</p>

  <p>Yine susmuştuk. Adamın başının hemen üstündeki rafta duran kitaplara baktım. Çok ciddi, sıkıcı kitaplar olmalıydılar.</p>

  <p>"Ben bir İngiliz'im."</p>

  <p>"Bayan Granham bana sizin ne kadar değiştiğinizden söz etti. Olumlu anlamda tabii... "</p>

  <p>"Benim ne olduğumdan?"</p>

  <p>"Bir koloninin ne kadar uygar olması beklenebilir bilemiyorum ama doğrusu ben en kötüsünü bekliyorum. Korkarım oraya gidenler uygarlığı özleyecektir. Sizden şunu rica ediyorum, lütfen Bayan Granham'ın saygı göreceği, uygar bir insan topluluğu içinde yer almasını sağlayın. "</p>

  <p>"Bayan Granham'ın dostluğu benim için bir ayrıcalıktır efendim. Onu korumak için elimden gelen her şeyi yapacağıma şerefim üzerine söz veririm.</p>

  <p>Endişeyle gülümsedi, gücü tükenmeye başlıyordu.</p>

  <p>"İnanın, belli konularda korunmaya hiç gereksinimi yok. Ama bazı konularda ne yazık ki bir bayan kendi doğası yüzünden haksızlığa uğruyor. Kolonide bir bayana karşı, onun doğasını da göz önünde bulundurarak, nasıl davranılacağı konusunda belli alışkanlıklar yerleşmemiştir henüz herhalde.</p>

  <p>"Doğrusu bilmiyorum."</p>

  <p>"Bir şey daha var."</p>

  <p>Susup konuşmasını bekledim ama ses çıkarmadı.</p>

  <p>"Ne vardı efendim?"</p>

  <p>Yanıt vermedi ama bir rahatsızlığı olduğu belliydi.</p>

  <p>"Daha rahat oturmanız için size yardımcı olabilir miyim? "</p>

  <p>Şu üstünüzdeki battaniyeler...</p>

  <p>Başım yastığının üzerinde huzursuzca sağa sola sallıyordu.</p>

  <p>"Battaniye falan değil, karnımda, bacaklarımda korkunç ağrılar var. "</p>

  <p>"Hay Allah, hay Allah!"</p>

  <p>"Her söylediğim cümle yorulmama, camnımın acımasına yol açıyor. Bedenimin en zaruri gereksinimler için bile hareket ettirilmesi benim için işkence."</p>

  <p>Bir süre konuşmadı. Sonra...</p>

  <p>"Evet, şu konuya gelelim. Ama bu çok gizli. Vicdanımı yokladım, yaptığım şeyin doğru olduğuna karar verdim. Biraz yaklaşın. "</p>

  <p>Sandalyemi alıp ranzanın yanına yanaştım. Başımı başına doğru eğdim. Ranzadan, adamın bedeninden gelen koku hiç de hoş değildi. Adam çürümeye mi başlamıştı acaba? Böyle bir şey duymamıştım gerçi.</p>

  <p>"Size bir dilekçe vereceğim."</p>

  <p>"Öyle mi?"</p>

  <p>"Evet, imzamı taşıyan bir dilekçe. Görüyorsunuz ne haldeyim, ölmek üzereyim. Bir sürü insan vasiyet için birbirini yiyecek, bilirsiniz uzak akrabalar böyle durumlarda hemen ortaya çıkıverir. Çok uzak akrabalar, öyle uzak ki daha önce yüzlerini bile görmemişsinizdir. Bu insanlar evliliğin geçerli olamayacağı iddiasıyla mahkemeye başvururlarsa Bayan Granham mirası alamaz."</p>

  <p>Bay Prettiman uzun süre konuşmadı.</p>

  <p>"İyi ama ben ne yapacağımı tam olarak anlayamadım Belli ki çok acı çekiyordu. "</p>

  <p>"Dilekçede gemi yolculuğu sırasında Bayan Granham ile evlilik öncesi bir ilişkiye girdiğimi belirttim. "</p>

  <p>"Aman... "</p>

  <p>"Ne diyecektiniz? "</p>

  <p>"Yok bir şey. Neyse."</p>

  <p>Adam birden bağırmaya başladı.</p>

  <p>"Sizce, genç adam, bu saçma sapan, batıl nikâh töreni bizim gibi iki insan için ne kadar önem taşıyabilir?"</p>

  <p>Konuşmak için ağzımı açtım ama ne diyeceğimi, ne demem gerektiğini bilemedim. Adam o kadar öfkelenmişti ki bağırırken yine kendi canını yakmıştı. Acı içinde ulumaya benzer sesler çıkarıyor, sanki işlediği suçtan ötürü kendisine verilen cezayı çekiyordu. Şimdi bunu hatırlayınca gülesim geliyor. Aslında ben de batıl inançların, törenlerin adamı değildim, bunlara inanmıyordum, bunların yalnızca düzeni sağlamak adına yapılan şeyler olduğunu düşünüyordum. Vaftiz törenleri, nikâh törenleri, cenaze törenleri... Bütün bunlar insanları hayvanlardan ayırıyordu, o kadar.</p>

  <p>Bay Prettiman biraz kendine gelmişti.</p>

  <p>''Üst çekmecede yeşil bir deri çanta var, onu bana verebilir misiniz lütfen?"</p>

  <p>Çantayı adama uzattım. Onu karnının üzerine yerleştirip içinden katlanmış ve mühürlenmiş dilekçeyi çıkardı.</p>

  <p>"Evet, işte burda."</p>

  <p>"Bu dilekçe niye gerekli olsun ki? Ben mahkeme önünde aranızda bir ilişki olduğunu doğrulayabilirim. "</p>

  <p>"Ben mahkemelere güvenmiyorum, hepsi bu. "</p>

  <p>Dilimin ucuna kadar geldi vereceğim yanıt. Ona, o nefret ettiği toplumun bir ferdi olarak bütün gücümle "Bunu o işi yapmadan önce düşünecektiniz," ya da "Batıl dediğiniz törenlerin de bir anlamı, bir saygınlığı var efendim!" diye bağırmak geldi içimden ama bunu yapmadım. İşin garibi, bu adama ve kadına, özellikle de kadına, giderek daha sinir olmaya başlamıştım. Kendisine bir leydi gibi davrandığım, bir leydinin saygınlığını taşıdığına inandığım bu kadın bir fahişeden beterdi anlaşılan. Gülsem mi ağlasam mı bilemiyordum. Kadın kışkırtıcıydı. Durum çok üzücüydü. Bayan Granham'ın bunu yapmış olması beni hem çok üzmüş hem de öfkelendirmişti.</p>

  <p>"Samyorum birbirimize söyleyeceklerimiz bu kadar Bay Prettiman. Herhalde bu batıl nikâh töreninin ne zaman olacağım bana bildirirsiniz.</p>

  <p>"Başım bana çevirip yüzüme bakınca yüzünde bir şaşkınlık ifadesi belirdi. "</p>

  <p>"Tabii."</p>

  <p>Yeşil deri çantayı çekmeceye yerleştirip ayağa kalktım.</p>

  <p>"Bu dilekçeyi saklayacağıma ve öngördüğünüz olaylar gerçekleştiği takdirde ortaya çıkartıp gerekli mercilere ulaştıracağıma söz veriyorum. Tabii içinde yazanları okumayacağım. "</p>

  <p>"Teşekkürler."</p>

  <p>Henüz kapıdan dışarı adımı atmamıştım ki adam yine konuşmaya başladı.Efendim?</p>

  <p>"Bay Talbot."</p>

  <p>"Efendim ?"</p>

  <p>"Bayan Granham'ın böyle bir dilekçenin yazıldığından haberi yok. Haberi olmasını da istemiyorum."</p>

  <p>Adamı başımla selamlayıp derhal o kokuşmuş kamaradan dışarı çıktım.<br /></p>
</body>
</html>
