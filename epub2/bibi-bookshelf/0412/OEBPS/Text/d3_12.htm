<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Aşağıdaki Yangın</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1>(12)</h1>

  <p>Kamaradan ilk ben çıktım. Bayan Prettiman ile bir daha göz göze gelmeye, onun bana söyleyebileceklerini duymaya cesaret edemediğim için kendimi çabucak dışan attım. Çıkarken kadının yüzüne bakmadım; Benet'nin yüzüyse bembeyazdı. Şaşkınlığı, gerginliği yüzünden okunuyordu. Koşa koşa kamarama gidip kendimi yatağıma attım. Sanki yatağım kaçıp saklanacağım bir delikmiş gibi yatağın içine siniverdim. Galiba iki elimle kulaklarımı da kapatmıştım. <i>Onu öldürdünüz!</i> Nasıl büyük bir üzüntü duyduğumu anlatmak olanaksız. Bu yolculuk boyunca bir kaç şok yaşamış, kendimle ilgili hoşlanmadığım birkaç şey keşfetmiştim. Ama bu olaydan sonra kendimi dipsiz bir kuyuya düşmüş gibi hissediyordum. Sonunda, bu dipsiz kuyunun karanlığında, dualar dökülmeye başladı dudaklarımdan. Bunlar daha ağzımdan çıkarken biliyordum, hiçbir yaran yoktu yakarmanın, çünkü inanmadığım bir Tanrı'ya yakarıyordum dualarımda. Tanrılar böyle durumlar için icat edilmiş olmalı, diye düşündüm. Ben de bir mucize diliyordum; <i>bütün bunlar bir düş olsun</i>; <i>bütün bunlar hiç olmamış olsun!</i>Bu yakarışların hiçbir anlamı yoktu; insan ancak bunlarla alay edebilirdi. Üstelik bu duaları ederken Bay Prettiman'i pek az düşünmüştüm; Bayan Prettiman'i ise belki biraz daha fazla. Ne de olsa o umduğundan çok daha erken dul kalacaktı benim yüzümden. Dua ederken asıl kendimdi düşündüğüm. Kendim için yakarıyordum, Edmund Talbot için! Kalkıp yasanın cinayet, cinayete teşebbüs, darp ve kast gibi konulan içeren maddelerine</p>

  <p>bile baktım panik içinde. Sonra, rüzgârın giderek azalan uğultusuyla birlikte yavaş yavaş panikten kurtulup istemeden yol açtığım bu tatsız olayın kanun önünde bir cinayet sayılamayacağına karar verdim. En büyük ceza yolculardan ve subaylardan olumsuz tepkiler almak olacaktı; artık herkes bana düşmanca davranacak ve en önemlisi Bayan Prettiman bana karşı korkunç bir nefret duyacaktı. Madem bu kadar anlattım, şunu da söylemeliyim: Bay Prettiman'in ölümünden sonra dul karısına evlenme teklif etmek bile geçti aklımdan! Ama öyle büyük bir umutsuzluk içindeydim ki bu düş birkaç saniye içinde paramparça oluverdi. Zengin, kendine güvenen bir dul olacaktı o; kimi isterse onunla evlenebilirdi ama emindim, Edmund Talbot damat adayları arasında asla yer alamazdı. Birden, ama evet, Benêt olabilir diye düşündüm. Sarı saçlı Benêt'yi memnuniyetle kabul ederdi o.</p>

  <p>Kamaramdan dışarı çıkmaya cesaret edebildiğimde akşam olmuştu. Boş yemek salonuna çıkıp Bates'e bakındım, onu görünce bir bardak su istediğimi söyledim alçak sesle. Suyu içtim. Kamarama geri dönerken Prettiman'in kamarasının önünde duraklayıp kulak kabarttım; içerden hiç ses gelmiyordu. O korkunç olaydan sonra sesini hiç duymamıştım; ne bir ahlama ne bir inleme sesi geliyordu adamın kamarasından. Kamarama dönüp yelken bezinden sandalyeme oturdum. Gerçekten hiç istememiştim Bayan Prettiman'i incitmeyi. Ahlaki olarak hiç de onaylamadığım şeyler yapmıştı, doğru, ama acı çekmesini hiç istememiştim. Çuvaldızı biraz da kendine batır, dedim kendi kendime, senin de yaptıkların pek matah sayılmaz. Ama bunu söylerken düşüncelerim, değer yargılarım, duygularım, hepsi, her şey birbirinin içine geçmişti; karmakarışıktı. Tamam, ben de birkaç gül koklamıştım koklamasına ama genç bir erkeğin böyle hatalar yapması doğaldı. Oysa Bayan Prettiman! Ona gelince işler değişiyordu.</p>

  <p>Akşam geç bir saatte, on bir civarında yine dışarı çıkma cesaretini gösterdim. Prettiman'in kamarasından hâlâ bir hiç ses gelmiyordu. Hafifçe kapıyı vurdum ama Bayan Prettiman kapıyı açmadı. Bir şeyler içme düşüncesiyle yemek salonuna gittim. Bu arada ağzıma bir şeyler de atardım belki. Ne olursa olsun, ne hissedersem hissedeyim yemek yemek zorunda olduğumu biliyordum. Salonun kapısını açıp içeri baktım ve orada donup kaldım. Bayan Prettiman benim her zamanki yerimde, kıça bakan pencerenin altında oturuyordu. Bates kadının önündeki tabağı kaldırıyordu. Tabağı masadan aldı; dönerken bana şöyle bir baktı ama bir şey demedi. Ben de demedim.</p>

  <p>"İçeri gelin Bay Talbot."</p>

  <p>Bates arkamdan kapıyı kapattı. Dikkatle en yakın masaya ilerledim, sıraya oturdum; yüzüm Bayan Prettiman'e dönüktü. İçerdeki fenerlerden yalnızca biri, iskele tarafındaki yakılmıştı. Fenerden gelen ışık yüzünün sol yanını aydınlatıyordu. Hiçbir şey söylemedi. Benim konuşmamı bekliyordu.</p>

  <p>"Çok üzgünüm hanımefendi."</p>

  <p>Yine hiçbir şey söylemedi.</p>

  <p>"Hanımefendi, size ne diyebilirim ki?"</p>

  <p>Yüzüme bakıyor ama konuşmamakta direniyordu.</p>

  <p>"Allah aşkına, hanımefendi, ona bir şey..."</p>

  <p>Yüzü bir yargıcınki kadar ifadesizdi.</p>

  <p>"Soluk alıyor."</p>

  <p>"Oh, şükürler olsun!"</p>

  <p>"Ama kendinde değil. Nabzı zar zor duyuluyor."</p>

  <p>Şimdi susma sırası bana gelmişti. Bay Prettiman gözlerimin önüne geldi; yüreği giderek daha yavaş atıyor, göğsü içeri giren azıcık havayla zar zor şişiyordu. Bayan Prettiman ellerini kenetleyip masanın üzerine yerleştirdi. Dua eden bir inanan gibi değil de, daha çok kararını bildirmek üzere olan bir yargıç gibiydi bu haliyle.</p>

  <p>"Bayan East'i yanına bıraktım. Birazdan döneceğim. Bayan East haberi bütün gemiye yaydı."</p>

  <p>"Hangi haberi hanımefendi?"</p>

  <p>"Bay Prettiman'in ölmek üzere olduğu haberini."</p>

  <p>Galiba iniltiye benzer bir ses çıkardım. Ağzımı açıp tek kelime edemedim.</p>

  <p>Bayan Prettiman yine konuşmaya başlamıştı. Ama sesi değişmişti şimdi. Sesinde korkunç, denetlenemeyecek kadar büyük bir öfkenin titreşimleri duyuluyordu.</p>

  <p>Farkında değilsiniz, değil mi? Düşünmediniz bile, değil mi? Bu yolculuk, Bay Talbot, tarihe geçecek... Sizin için öyle değil, başkaları için de... Siz baştan beri her şeyi bir komedi gibi gördünüz Bay Talbot. Aslında bu bir trajedi. Tabii sizin için değil. Varacağımız, varmaya çalıştığımız yeni dünya için bir trajedi. Sizin küçük kaygılarınız unutulup gidecek, tıpkı geminin suda bıraktığı iz gibi kaybolacak. Bu gemiye bindiğinizde ayrıcalıklarınızdan örülü bir duvar vardı sizi koruyan. Binerken ne de muzaffer tavırlar içindeydiniz. Sonra sakarlık edip yanlış adımlar attınız; hiç bilmediğiniz, hiç de hoş karşılanmadığınız bir alana girdiniz. O sizi önemsemeyecek Bay Talbot; o sizi bir insan olarak değil onun ölümüne yol açan şey olarak görecek; üstüne düşen ha bir direk olmuş ha siz. Onun için hiç fark etmeyecek. Öldüğünde sizi affetmenin ötesine geçmiş olacak. Ama ben geçemeyeceğim; yaşadığım sürece sizi asla, asla affetmeyeceğim!"</p>

  <p>Ayağa kalktı, sendeledi. Kalkıp ona yardım etmek istedim ama eliyle bir işaret yapıp beni durdurdu.</p>

  <p>"Yakınımda bulunarak bana daha fazla hakaret etmeyin. Hatırlıyorum, bir defasında, gemi çok sallanıyordu, güçsüz kaslarımın iflas etmek üzere olduğunu düşünerek kamarama kadar bana eşlik etmiştiniz. Yo, sakın ayağa kalkmayın Bay Talbot. Herşeyden önemlisi, sakın bana dokunmayın!"</p>

  <p>Bu son sözü beni lanetler gibi söylemişti. Tüylerim diken diken oldu. Hızlı adımlarla uzaklaştı. Kapının açılıp kapandığım duydum ama dönüp bakmadım. Masanın üstüne kapandım, üstelik bu benim masam bile değildi. Küçük düşmüştüm. Acı ve utanç içindeydim. Bayan Prettiman, bütün herşeyi, özürlerimi, yakarışlarımı, söylemiş olduğum, söyleyebileceğim herşeyi bir hamlede yere çalmış, hep 'yanlış adımlar' atan ayaklarımın önüne serivermişti.</p>

  <p>Ne kadar zaman geçti bilmiyorum, bir süre sonra omzuma bir el dokundu, kulağıma tamdık bir ses geldi.</p>

  <p>"İşte burda efendim... <i>Brandy</i> iyi gelir şimdi size."</p>

  <p>Bates'in bana gösterdiği yakınlık bardağı taşıran son damla oldu. Sıcak gözyaşları ellerimin üzerinden süzülüp masaya damlıyordu.</p>

  <p>Teşekkürler Bates, sağol..."</p>

  <p>"Takmayın kafanızı efendim. Tam bir bela bu kadın, değil mi? Mürebbiyelik yaptığı oğlanlardan biri olmak istemezdim doğrusu. "</p>

  <p>Bu söz beni güldürdü ama hemen ardından hıçkırıklara boğuldum.</p>

  <p>Ben de istemezdim Bates ama gördüğün gibi beni bir oğlanı azarlarmış gibi azarladı.</p>

  <p>Bates nefret dolu bir sesle konuştu.</p>

  <p>"Sizin hammefendiler böyle. Bizim kadınlarımız farklıdır. Biraz diklendi mi yumruğu yapıştırıverirsin. "</p>

  <p>"Çok deneyimlisin galiba. "</p>

  <p>"Ee tabii, evliyim efendim.</p>

  <p>"Sağol Bates, artık gidebilirsin."</p>

  <p>Yine yalnız kalmıştım. Bardağımı elimde sımsıkı tutuyordum. Sanki geminin sallantısı biraz artmıştı ama o anda bu umurumda bile değildi. Aslında öyle bir noktaya gelmiştim ‘ ki bundan sonra batsak bile umurumda olmazdı.</p>

  <p>Kampananın çalındığını duydum. Vardiyam başlıyordu; Charles'la birlikte, karanlıklar içinde nöbet tutacaktık. Elimdeki bardağı tezgâhtaki deliklerden uygun olanına oturtup dışarı çıktım. Çevrede insanlar vardı ama vardiya görevlileri ortada görünmüyordu. Üçü erkek biri kadın dört göçmen Prettiman'in kamarasmın önünde bekleşiyorlardı. Neden orada olduklarını hemen anladım. Daha kısa bir zaman önce tebrik ettikleri damadı şimdi son yolculuğuna uğurlamak için gelmişlerdi! Artık buna dayanamayacaktım. Kendimi çukur güverteye atıp yüzümü rüzgâra döndüm. Güvertede başkaları da vardı. Charles da aralarındaydı. Sonra kıçüstü güvertesine gidip vardiyayı Cumbershum'dan devraldı. Ben de kıç merdivenine yaslanmıştım. Charles yanıma geldi.</p>

  <p>"Rüzgâr biraz azaldı gibi. Herhalde yavaş yavaş azalmaya devam edecek. Ama iyice dinmesi uzun zaman alabilir."</p>

  <p>Küpeşteye yaslanıp geminin suda bıraktığı ize baktı. Fırtına aydınlığı da azalmış gibiydi. Tekrar yanıma geldi.</p>

  <p>"Hâlâ yağımız var. Ama şu anda çok fazla gereksinimimiz yok ona. Çuvalları denize bırakırsak rüzgâr çıkınca onları geri çekmek zorunda kalacağız. Can sıkıcı bir durum. Dalgaların önünü kesmekten daha önemli bir şey var, o da yağın gemiye ulaşıp güvertelere bulaşmasını engellemek. Bu yüzden yağ dolu çuvalları geminin baş tarafından değil de kıç tarafından sallandırmayı önerdim. Eğer çuvalları baş taraftan suya bırakmış olsaydık, dalga aldığımızda ince bir yağ tabakası güvertenin her yerini kaplayacaktı. Bu havada ayakta bile zor duruyoruz; düşünsene, bir de ayağım bastığın her yerin vıcık vıcık yağ olduğunu!</p>

  <p>Konuşmasma bir süre ara verdi, geminin öteki yanına geçip bir baş bir de kıç tarafa doğru baktı, sonra yine yanıma geldi.</p>

  <p>"Boş direklerle yine de iyi yol alıyoruz. Aşağı yukan beş knot. Bu kadarı bana yeter de artar bile. Neyse canım bunları sen de biliyorsun zaten. Yine kötü bir şey olmadan biraz neşelenelim bari."</p>

  <p>Lostromo yanımıza geldi.</p>

  <p>"Bay Cumbershum'dan bir mesaj getirdim efendim. Top güvertesinde çok hareket var. insanlar Bay Prettiman'i görmek için kıç tarafa geçmek istiyor ama her yanda hamaklar asılı olduğu için bu çok zor. Bay Cumbershum vardiya görevlileri dışında herkese çukur güverteye çıkmayı yasaklayalım diyor, zira bu insanlar adamı ziyaret etmeyi iyice kafalarına koymuş gibiler."</p>

  <p>Adam susup bir soluk verdi.</p>

  <p>"Çok iyi anlattın, lostromo."</p>

  <p>"Evet, efendim. Sağ olun efendim."</p>

  <p>"Bay Cumbershum'a onunla aynı fikirde olduğumu ilet. Bu hava tehlikeli. Birinin daha düşüp bir tarafını kırmasını göze alamam doğrusu."</p>

  <p>"Kadınlar da var efendim."</p>

  <p>"Onlar için iyice tehlikeli. Hadi git bakalım."</p>

  <p>Adam mesajı iletmek için aceleyle yola koyuldu. Sonra bir anda çukur güverte beyaz köpüklerle kaplandı. Bembeyaz köpüklerin arasında bir tek siyah güvenlik halatları görülüyordu.</p>

  <p>"Hiç sesin çıkmıyor Edmund."</p>

  <p>Yutkundum ama bir şey söylemedim.</p>

  <p>"Hadi Edmund! Neyin var senin?"</p>

  <p>"Prettiman'i öldürdüm."</p>

  <p>Charles bir süre konuşmadı. Baş tarafa gidip pusula dolabına göz attı, geminin yan tarafından eğilip suda bıraktığımız ize baktı, sonra gelip yanıma dikildi.</p>

  <p>"Benet'yle ettiğiniz kavgadan mı söz ediyorsun?"</p>

  <p>"Elimi kime sürsem ölüyor. İnsanları öldürüp duruyorum."</p>

  <p>"Fazla teatral olmadı mı?"</p>

  <p>"Bildiğim kadarıyla sen kimseyi öldürmedin. Eğer denizciler gibi bir sürü insanın ölümüne yol açabilecek bir iş yapsaydın, emin ol bunu o kadar rahat söyleyemezdin."</p>

  <p>"Ah Allahım."</p>

  <p>"Hadi! Öldüğünden emin misin?"</p>

  <p>"Bilinci yerinde değil. Nabzı zayıflamış; zor soluk alıyor, insanlar akın akın onu görmeye gidiyor. Karısı da..."</p>

  <p>"Sarhoş muydun? Yani senin deyişinle 'kafan iyi' miydi?" "Birkaç bardak <i>brandy</i> içmiştim. Öyle fazla bir şey değil. Onu baştan kıça..."</p>

  <p>Charles kahkahayı patlatınca şaşırdım kaldım. Neyse sonunda kendini denetlemeyi başardı.</p>

  <p>"Kusura bakma sevgili dostum, baştan kıça mı? Senin gemici dili dağarcığın gemicilerinkinden de yaman! Şimdi biraz sakin ol. Sen kimseyi öldürmedin. Bu yüzden trajedi yaratmana da gerek yok."</p>

  <p>"İnsanlar, yani göçmenler ve galiba gemiciler, ona veda etmeye gidiyor."</p>

  <p>"Onlar da senin gibi aceleci. Üstelik benim bildiğim kadarıyla senin yapmak istediğin adama yardım etmekti..."</p>

  <p>"Sen nerden biliyorsun?"</p>

  <p>"Yahu, kavganız, ardından yaşananlar, her şey anında gemiye yayılmadı mı sanıyorsun sen? Fena mı işte, dikkatleri başka yöne kaymış oldu."</p>

  <p>"Adamın üzerine düştüm."</p>

  <p>"Sevgili dostum, elini kolunu nereye koyacağım bilemiyorsun daha. Ama öğreneceksin herhalde... yaşın ilerledikçe."</p>

  <p>"Ne zaman?"</p>

  <p>"Ne ne zaman?"</p>

  <p>"Ne zaman ölecek?"</p>

  <p>"Bana duyduğun inanç beni duygulandırıyor Edmund! Ölüp ölmeyeceğini bile bilmiyoruz daha. İnsan bedeni gizemlerle doludur. Durumunu öğrenmek için bir adam yollasam için rahat edecek mi?"</p>

  <p>"Bunu yaparsan sevinirim."</p>

  <p>Charles lostromoyu yanına çağırıp aşağı gönderdi. Sessizce adamın geri dönmesini beklemeye başladık. Charles gözleriyle donanımı inceliyordu. Ben kamaramdayken birkaç yelkeni açmış olduklarım fark ettim. Hatta gradin halatlarından söküp çıkardıkları bir gabya yelkenini bile açmışlardı. Bizi çevreleyen denizde de bazı değişiklikler vardı. Dalgalar daha bir düzleşmiş, yayvanlaşmıştı sanki.</p>

  <p>Lostromo rüzgâra karşı başını eğerek bize yaklaştı.</p>

  <p>"Bayan durumunda bir değişiklik yok diyor, efendim."</p>

  <p>"Çok iyi."</p>

  <p>Adam kıçüstü güvertesindeki görev yerine gitti. Charles bana döndü.</p>

  <p>"Duydun işte. Henüz endişelenmemize gerek yok." "Elimde değil."</p>

  <p>"İyi o zaman. Aptallık, sarsaklık ettin. Gittin adamın üzerine yuvarlandın. Ölürse, yani öldüğü zaman..."</p>

  <p>"Kesin ölecek yani!"</p>

  <p>"Allahım! Sen üzerine düşmeden önce de ölmek üzereydi zaten. Adam düşüp karpuz gibi ortadan ikiye ayrılmış neredeyse. Onun bu koşullarda yaşayabileceğini mi sanıyorsun sen? Bütün kemikleri kırıldı. Bence doktor bile bir şey yapamazdı. Sen yalnızca süreci hızlandırdın, o kadar."</p>

  <p>"Kötü olan da bu ya. Kadın benden nefret ediyor, tiksiniyor. Onunla nasıl aynı gemide kalabilirim?"</p>

  <p>"Sanki başka bir seçeneğin var da. Aklını başına topla. Keşke benim pişmanlıklarım da bu kadar küçük olsa."</p>

  <p>"Saçmalama. Senin kadar iyi bir adam tanımadım ben hayatımda."</p>

  <p>"Deme böyle şeyler."</p>

  <p>"Derim, diyeceğim. Gece yarısı vardiyasında birbirimize içimizi döktük, erkek erkeğe dertleştik. Bu yolculuktan geriye kalacak en değerli anılar o vardiya anıları olacak sevgili dostum."</p>

  <p>"Benim için de öyle Edmund."</p>

  <p>Bir süre ikimiz de hiçbir şey söylemedik. Sonunda suskunluğu bozan Charles oldu.</p>

  <p>"Ayrı dünyaların insanı olduğumuz halde birbirimize söyleyecek bu kadar şey bulmamıza şaşıyorum doğrusu."</p>

  <p>"Ben senin kaliteni fark ettim; dünyalarla falan ilgisi yok bunun. Sen niye benim dünyamı merak ettin, benimle sohbet etmeye başladın? Asıl garip olan bu."</p>

  <p>"Neyse bunu bir kenara bırakalım. Ayrıca kim kendisine ayı, yıldızları vadeden biriyle dostluk kurmak istemez ki?" Konuşurken gülümser gibiydi.</p>

  <p>"Terfi dediğin çok daha dünyevi bir şey."</p>

  <p>"Gemicilikten yedek subaylığa terfi etmeme ne diyeceksin? Başımı belaya soktuğum için terfi etmiştim."</p>

  <p>"Başını belaya sokmuş olabileceğine inanmıyorum."</p>

  <p>"Sana böyle şeyler anlatırken kendimi aptal gibi hissediyorum. Belki de zaten aptalım."</p>

  <p>"Hadi anlat."</p>

  <p>Karanlıkta yüzü parladı.</p>

  <p>"Gülmeyeceğine söz ver."</p>

  <p>"Nasıl böyle bir şey söylersin? Beni gayet iyi tanıyorsun."</p>

  <p>"Tanıyor muyum gerçekten? Neyse, biliyorsun ön kasara her zaman tıklım tıklımdır. Öyle ki hamakların sallanması için bile yer yoktur. Bu kalabalıkta kitap okuyan bir adamı kim fark edecek, değil mi? Dinliyor musun sen?"</p>

  <p>"Hem de can kulağıyla.</p>

  <p>"Demir atmıştık. Tamir işleri falan vardı, ben de vardiya görevindeydim. Kitap okumamın kimseye zararı yoktu ama filo subayı beni yakaladı. Ne kadar sert bir subay olduğunu göstermek için beni herkesin önünde iyice bir azarladı. Tam o sırada herkese dikkat emri verildi. Amiral Gambier teftişe gelmişti."</p>

  <p>"Suratsız Jimmy mi?"</p>

  <p>"Evet, bazıları ona öyle derdi ama aslında çok iyi bir adamdır. Bana hatamın ne olduğunu sordu, ben de görevdeyken kitap okuduğumu söyledim. Kitabı göstermemi istedi. Sırtıma soktuğum kitabı çıkardım. Adam kitaba şöyle bir baktı.</p>

  <p>"Her şeyin bir yeri ve zamanı vardır, dedi ve yanımızdan ayrıldı. Filo subayı asteğmene, 'Bu adama denize açılana kadar biraz temizlik yaptırın da görsün gününü' dedi. Ama daha akşam olmadan beni Albay Wentworth'un çağırdığını söylediler.</p>

  <p>" Summers, çok zekice bir şey yapmışsın anlaşılan,' dedi Albay, 'Pılım pırtını topla, amiral gemisine asteğmen olarak atandın. Beni çok düş kırıklığına uğrattın Summers, sakın bir daha geri geleyim deme.'"</p>

  <p>"Peki ne kitabıydı okuduğun? Tabii ya! İncil!"</p>

  <p>"Albay Wentworth pek dindar bir adam değildi anladığın üzere."</p>

  <p>"Demek böyle başladın terfi merdivenlerini tırmanmaya..."</p>

  <p>"Evet, böyle."</p>

  <p>Şaşırmıştım. Gerçekten de çok farklı dünyalardan geliyorduk. Söyleyecek bir şey bulamadım. Yan tarafa gidip denizin üzerindeki ize bakma sırası bu kez bana gelmişti. Sonra geri döndüm, kaşlarımı çatıp yeni açılan yelkenlerimize baktım.</p>

  <p>"Haklısın Edmund, galiba yelkenlerden birini camadanla küçültmeliyiz."</p>

  <p>Charles lostromoyu çağırıp bir emir verdi. Lostromo kıçüstü güvertesinden düdüğünü çalarak emri duyurdu, sonra aynı işi yapmak üzere ön kasaraya doğru yollandı. Güvenlik halatlarına tutunarak baş tarafa doğru ilerlerken deniz suyu dizlerine kadar geliyordu. Gemicilerin kara gölgeleri ön kasaradan çıkıp donanıma tırmanmaya başladı.</p>

  <p>"Hızımız artacak mı?"</p>

  <p>"Çok fazla artmayacak."</p>

  <p>Bir şey söylemedim.</p>

  <p>"En azından gülmedin, Edmund."</p>

  <p>"Bu anlattıkların seni yansıtmıyor. Kendine haksızlık ediyorsun."</p>

  <p>"Evet, her şeyi o harika adama borçluyum, bir de sana borçlu olacağım tabii."</p>

  <p>"Gambier'den mi söz ediyorsun? Biraz fazla ihtiyatlı olduğumu düşünebilirsin ama bence Anderson ile aranda geçenler ve Gambier'nin seni yedek subay yapmasıyla ilgili hikâye aramızda kalsa iyi olur."</p>

  <p>"Anderson meselesi aramızda kalmalı tabii ama Gambier hikâyesini niye saklayayım ki?"</p>

  <p>"Sevgili dostum! Eğer din adamı olarak kariyer yapmak isteseydin Gambier'nin tavsiyesi işe yarardı belki ama... Ne oldu?"</p>

  <p>"Yok bir <i>şey."</i></p>

  <p>"Ama Donanma'da seni pek yukarılara taşımayacağı kesin."</p>

  <p>"Donanma için kötü bir şey söyledin şimdi."</p>

  <p>"Yo, yo."</p>

  <p>"Neyse, en azından üzüntülerini unutturduk sana. Hadi git yat artık.</p>

  <p>"Hayır, sonuna kadar kalacağım."</p>

  <p>Sesimdeki kararlılığı ve ciddiyeti fark edince biraz şaşırdı, hatta hafifçe güldü. Dediğim gibi, o zamanlar onun beni gece yarısı vardiyasına niçin çıkardığını bilmiyordum. Tabii bunu yapmasının nedeni beni hiç değilse üç dört saat o kamaradan uzak tutmaktı. Ama ben aptal gibi, gerçekten de bir iş yaptığımı, ona yardıma olduğumu sanıyordum. Şimdi bunu düşününce, ben de onun gibi hafifçe gülümsüyorum. Neyse, kısa süre sonra kampana çaldı ve vardiya sona erdi. Ben de suların içinden geçerek kamarama gittim. Yolcu güvertesinde de su birikmeye başlamıştı, içerde küçük birikintiler oluşturmuş deniz suyu gemi sallandıkça bir köşeden öbür köşeye akıp duruyordu. Rüzgârın sesi hâlâ duyuluyordu ama en azından uğultu biçiminde değildi. Hemen uykuya dalamadım çünkü Bay Prettiman'den bir ses geliyor mu diye kulaklarımı kabartmış öylece bekliyordum. Ama Prettiman'den hiç ses yoktu. Herhalde zavallı adama ilaç verip onu uyutmuşlardı. O şimdi derin bir uykudaydı.</p>

  <p>Gecenin geri kalanı hiç de iyi geçmedi. Sonunda uykuya daldığımda gün doğmuş, günışığı her yanı aydınlatmıştı. Fakat uyanınca dışarı çıkmamaya karar verdim. Olduğum yerde, kimseye zarar veremeyeceğim bir yerde kalmak çok daha akıllıcaydı. Ben de Prettiman gibi haykırmak istiyordum. Ama o hiç ses çıkarmadan öylece yatıyordu şimdi.</p>
</body>
</html>
