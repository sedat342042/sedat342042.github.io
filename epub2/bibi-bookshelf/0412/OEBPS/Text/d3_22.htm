<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Aşağıdaki Yangın</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1>(22)</h1>

  <p>Gerçek kurmacadan daha gariptir; tam da bu yüzden gerçeklere inanmak, kurmaca olana inanmaktan daha zordur. Dürüst bir biyografi yazarı (biyografi yazarının dürüst olması ne kadar mümkündür, orası tartışılır tabii) bazen öyle bir noktaya gelir ki gerçek yaşamın renklerine aşk ve efsane katarak bunları biraz yumuşatırsa yazdıklarının daha etkili olacağım düşünür! Geçen gün Antarktika maceramızı anlattığım sayfaları gözden geçirirken ben de böyle düşündüm.</p>

  <p>Fielding ve Smollett gibi yazarlar adına hep utanmışımdır. Hele hele modem yazarları, örneğin Bayan Austen'ı okurken iyice utanırım. Bunlar, günlük yaşamın bize sunduğu bütün kanıtları görmezden gelir, bir öykünün inandıncı olması için ille de mutlu bitmesi gerektiğini sanır. Ama belki, bu utanç duygumun temelinde kendi öykümün de yavaş yavaş fantastik bir biçim almış olması, peri masallanndakileri andıran mutlu bir sonla bitmiş olması yatıyordur!</p>

  <p>Bir gün, yine büyük üzüntüler içinde verandada oturmuş, insanı intihar etmekten alıkoyan o büyük manevi güç üzerine kafa yoruyordum. Derken bir ses duydum. Denize baktım. Bir gemi limana giriyordu. Gemiyi görür görmez heyecanla ayağa kalktım. O arada, gemiyi selamlamak için top atışı başladı; dumandan göz gözü görmez oldu. Demek bu bir savaş gemisiydi. Hemen teleskopa koştum.</p>

  <p>Daha o zaman içimdeki ses bana, bir peri masalının başlamak üzere olduğunu söylemişti galiba! Gemiden bir işaret fişeği fırlatıldı. Geminin numarasını kıyıdakilere bildirmek için fırlatılmıştı fişek herhalde. Sonra bir takım sancaklar gördüm; bunlar niye çekilmişti, anlayamadım. Geminin cıvadrasının hemen altında, pırıl pırıl parlayan bir şeyler vardı. Bir taç, ortası kırmızı, mavi bir çember... Sonra soluğumu tuttum, başına taç oturtulmuş bir iskelekuşu olabilir miydi bu, mavi bir kuş, bir yalıçapkını, <i>Alcyone?!.</i> Hemen ofise koştum. Selamlama atışları sürüyordu. Öyle aceleyle, öyle dikkatsizce koşuyordum ki topların yanından geçerken neredeyse yaralanacaktım. Daniels ile Roberts ofisteydiler; yapılması gereken işleri küçük kâğıtlara yazıp mantar panoya iliştirme işini yeni bitirmişlerdi. Bu arada Markham öteki kapıdan içeri girip Majestelerinin donanmasına ait <i>Alcyone</i> adlı geminin limana girmek üzere olduğunu ama ticari gemilerin sarhoş kaptanlarından işittiğimiz söylentilere inanmak yerine bu konuda güvenilir bilgiler edinmemiz gerektiğini söyledi. Bu arada ben de, Bayan Chumley'in, ona yazıp Hindistan'a yolladığım sayısız mektuba bir yanıt göndermiş olmasını diliyor, gelen gemiden tek beklentimin bu olması gerektiğini telkin ediyordum kendime. Tabii Sör Henry ondan haberler getirmiş olabilirdi. Ofistekilere geminin kaptanını tanıdığımı, bu yüzden iskeleye, onu karşılamaya gideceğimi söyledim. Bana eşlik etmek isteyip istemediklerini sormadan verandaya koştum. <i>Alcyone,</i> liman ağzında bir sürü başka gemi olduğu için gabya yelkenleri dışında bütün yelkenlerini toplamış, yavaş yavaş limana yaklaşıyordu. Tabii o bir savaş gemisi olduğundan, ona yeni iskeleye yanaşması için işaret verildi.</p>

  <p>Teleskopla gemiye baktım. Sör Henry Somerset'in kıçüstü güvertesinde olduğunu gördüm. Valiyle görüşeceği için yine o göz kamaştırıcı üniformasını giymişti. Okur belki meraktan nasıl kıvrandığımı tahmin... yo, yo, ben çok iyi hatırlıyorum. Kalbim heyecandan duracak gibiydi. Elim ayağım titremeye başlamıştı. Sonra bir baktım, Bayan Chumley orada! Kıçüstü güvertesinde, Leydi Somerset'in yanında, sağa sola emirler vermekle meşgul olan Sör Henry'nin hemen arkasında duruyor. Gemi limana girerken iki kadın yan yana durmuş, uysallıkla Sör Henry'i seyrediyordu. Sör Henry teleskopuyla bulunduğum yere doğru bakmaya başladı. Göz göze gelmiştik yani! Dönüp Bayan Chumley'e gülerek bir şeyler söyledi. Sonra galiba Bayan Chumley teleskopla bakmak için ona yalvarmaya başladı. Genç bir subay Bayan Chumley'e kendi teleskopunu uzattı. İyi görebilmesi için teleskopu ayarladı. Hemen şapkamı çıkarıp salladım. Bayan Chumley teleskopu elinden bırakıp kendini Leydi Helen'in kollarına attı. Sonra kadından ayrıldı, yüz ifadesi biraz değişmiş gibiydi. Canı sıkılmışa benziyordu. Derken koşarak uzaklaştı, gözden kayboldu. Birden şu üstümdekilerle ne kadar hırpani görünebileceğim geldi aklıma. Biz gün içinde böyle giyinmeye alışıktık. Gündüz giydiğimiz giysiler Sydney Körfezi'nde yaşayan sıradan insanların giydiklerinden farklıydı gerçi ama uzaktan bakınca bu fark o kadar da belirgin olmayabilirdi. Teleskopu bırakıp hemen kendime bir çeki düzen vermeye gittim. Tıraş olup üzerimi değiştirene kadar <i>Alcyone</i> iskeleye yanaşmıştı bile. Ben valiliğin merdivenlerinden aşağı inerken Sör Henry merdivenlerden çıkıyordu. Onu görünce şapkamı çıkarıp selam verdim ama galiba o beni görmedi. Bir yedek subay, elinde koca bir dosyayla onu izliyordu. Sör Henry'nin yüzü şişmişti sanki, kıpkırmızıydı.</p>

  <p>Ben iskeleye vardığımda palamarlar bağlanmıştı. İskeleler verilmiş, vardiya çavuşları malzemeleri ve su fıçılarını gemiye taşımaya başlamıştı bile. Bütün kalabalığa ve telaşa karşın Leydi Somerset iskelenin ortasında duruyordu. Bayan Chumley görünürlerde yoktu. Leydi Somerset'in yanına yaklaşınca şapkamı çıkardım ama kadın onu hemen başıma takmamı rica etti. Hindistan'dan sonra şapkasız bir bey görmeye tahammülü kalmamıştı. Ona görünümüyle ilgili iltifat etmeye yeltendim ama onun iltifatlarımı dinlemeye hiç niyeti yoktu.</p>

  <p>"Bay Talbot, biz kadınların şu savaş gemilerinde neler çektiğini bir bilseniz! Neyse ki denizde pek sinek olmuyor... Iggh!"</p>

  <p>"Evet, sinekler tam bir baş belası. Leydi Somerset, rica etsem..."</p>

  <p>"Zavallı Marion'u soracaksınız herhalde."</p>

  <p>"Zavallı Marion mu?"</p>

  <p>"Evet, zavallı. Denize bir türlü alışamadı. Eminim sinekleri bile denize yeğler!"</p>

  <p>"Leydi Somerset, bir bilseniz nasıl dört gözle bekledim bu görüşmeyi!"</p>

  <p>"Ben romantik biriyim Bay Talbot, ama iş genç bir kızı himaye etmeye geldi mi durum biraz değişiyor. Nasıl mektuplar yazmışsınız öyle? Ona yazmanıza izin verdim ama siz bayağı ileri gitmişsiniz. Bu kızla oyun mu oynuyorsunuz yoksa?"</p>

  <p>"Leydi Somerset!"</p>

  <p>"Neyse, umarım oynamıyorsunuzdur. Peki, ne oldunuz şimdi? Dördüncü kalem mi? Vaftiz babanız da ölmüş duyduğum kadarıyla."</p>

  <p>"Ne yazık ki öyle. Büyük bir kayıp!"</p>

  <p>"Sizin için büyük kayıp olduğu kesin. Gerçi ülkemiz için pek de..."</p>

  <p>"İşte geliyor!"</p>

  <p>Gerçekten de geliyordu! Teleskopla birbirimize baktığımız zamanki gibi görünmüyordu hiç. Omuzlarından sarkan o açık yeşil pelerine ne olmuştu? Şimdi önümde duran bu genç kız beyazlar içinde pırıl pırıl parlıyordu. Omuzlarında Hint kumaşından işlemeli bir şal vardı. Eldivenleri dirseklerine kadar uzanıyordu. Taktığı geniş kenarlı şapkanın kurdelesi çenesinin altında bağlanmıştı. Yüzü ışıklar saçıyordu. Bir elinde sinekleri kovmak için bir yelpaze tutuyordu ama yelpazenin pek işe yaradığı yoktu. Hemen şapkamı çıkardım.</p>

  <p>"Bay Talbot... saçınız!"</p>

  <p>"Bir kaza geçirdim, küçük bir talihsizlik."</p>

  <p>"Marion, canım, Bay Talbot'u gemiye davet etmeliyiz, ama yarın daha uygun olur belki..."</p>

  <p>"Helen, ne olursun, kara çok daha güzel! Bak, her tarafta ağaçlar, evler, sokaklar... Ah Helen bak! Bunlar Ingiliz evleri!"</p>

  <p>"Peki. Biraz kalabilirsin. Ben Janet'i gönderirim. Salon iskeleden ayrılma! Bay Talbot sana göz kulak olur."</p>

  <p>"Memnuniyetle hanımefendi, fakat sizden bir ricada..."</p>

  <p>"Yerlilerin... ne diyorlardı onlara, Aborijinler mi? Evet, işte onların Marion'un yanına yaklaşmasına sakın izin vermeyin."</p>

  <p>"Merak etmeyin efendim, vermem."</p>

  <p>"Mahkûmların da tabii."</p>

  <p>"Tabii efendim. Bir şey söyleyebilir miyim? Biz burada o sözcüğü kullanmıyoruz. Onlara "hükümetin adamları" diyoruz."</p>

  <p>Leydi Helen belli belirsiz bir reverans yaptıktan sonra dönüp gemiye bindi. Bayan Chumley ile ben hâlâ birbirimize bakıyorduk. Yüzünde çok hoş bir gülümseme vardı. Karşılaştığımıza inanamıyor gibiydi. Ara sıra yelpazesiyle sinekleri kovalamaya çalışıyordu. Muhtemelen ben de ahmak ahmak sırıtıyordum. Valiliğin hemen önünde, bir memur olarak bu görüntüyü vermek akıl işi değildi. Beni uzaktan izleyenler çok eğleniyordu herhalde. Bir şeyler konuşuyorduk ama ne konuştuğumuzun farkında bile değildik, ikimiz de transa geçmiştik sanki. İnsan beynine ilişkin ne kadar da az şey biliyoruz. O an neler söylediğimizin bilincinde değildik ama sonraları, bir araya gelip de o karşılaşmayı anınca konuştuklarımızı bir bir hatırladığımızı fark ettik.</p>

  <p>"Bay Talbot, ne kadar da bronzlaşmışsınız!"</p>

  <p>"Kusura bakmayın, Bayan Chumley. Neyse ki kalıcı bir şey değil."</p>

  <p>"Sıcak çarptı beni herhalde, korkunç görünüyorum değil mi?"</p>

  <p>"Aman Bayan Chumley... Bir Ingiliz gülü kadar taze görünüyorsunuz! Yağmurlar yağmıştır üzerinize, Muson yağmurlan falan..."</p>

  <p>"Biz denizdeydik."</p>

  <p>"Hep mi?"</p>

  <p>"Denizin böyle uçsuz bucaksız olabileceği aklıma gelmezdi. İnsan haritalara, kürelere bakınca denizlerin bu kadar engin olduğunu pek kavrayamıyor."</p>

  <p>"Doğru!"</p>

  <p>"Aslında bu kadar su gereksiz geliyor bana."</p>

  <p>"Doğru, çok doğru! Allah kahretsin şu denizleri! Deniz yolculuğu falan yapmak gerekmese hiç. Küçücük bir kanal yetse bir kıtadan ötekine geçmeye..."</p>

  <p>"Yalnızca göller olsa, göl kenarına gidilse keyif için..."</p>

  <p>"Bir iki çeşme falan..."</p>

  <p>"Ah evet! Mutlaka çeşme olmalı!"</p>

  <p>Galiba tam bu noktada söylediklerimizin ne kadar garip olduğunu fark edip gülmeye, daha doğrusu kıkırdamaya başladık. Bu arada, içgüdüsel olarak kollarımı Bayan Chumley'e doğru uzatmıştım ama değerli Janet iskelenin başmda belirince onları indirmek zorunda kaldım.</p>

  <p>"Bayan Chumley, ikimiz de okyanustan bıkıp usanmışız anlaşılan ama siz Hindistan'a vardımz değil mi?"</p>

  <p>"Evet, vardık. Bir süre Madras'ta kalıp sonra Kalküta'ya geçtik. Ama kuzinim, zavallı Rosie Aylme”in başına gelenler... Yetenekliydi, iyi huyluydu, soylu bir aileden geliyordu... Ne korkunç, ne trajik bir olay... Üstelik benden ancak birkaç yaş büyüktü. Benim salgını asla atlatamayacak kadar solgun olduğumu söylerdi hep. Leydi Somerset de bu yüzden beni yanına aldı; sonra bu yolculuğa çıktık. Sör Henry amiralin emirlerini yerine getirmek zorunda sonuçta."</p>

  <p>"Bizi bir araya getiren kader, desenize. Bayan Chumley nazlı nazlı güldü ama, nasıl desem, biraz tutuktu gülüşü.</p>

  <p>"Evren... Kader... Ya da Korsikalının zorbalıkları! Çoğu insanın, özellikle de Fransızların bu adamı kaderleri gibi görmesine şaşmamak gerek."</p>

  <p>"Napolyon!"</p>

  <p>"İğrenç adam Elba'dan kaçıp Fransa'ya çıkmış. Yani savaş yine başladı. Haberler Kızıl Deniz'deki amirale ulaşmış.</p>

  <p>“Amiralin gemisi, Comorin Burnu açıklarında bizi yakaladı, amiral hemen yola çıkmamızı emretti. Sizin anlayacağınız geldiğimiz gibi hızla geri dönüyoruz."</p>

  <p>"Ah, buna dayanamam. Bana yeryüzünde cenneti vaat ettiniz, şimdi de cehenneme atıyorsunuz!"</p>

  <p>"Zavallı Bay Talbot! Ben de her genç kız gibi... Ama böyle şeyler söylememeliyim."</p>

  <p>"Bayan Chumley... Ah Bayan Chumley..."</p>

  <p>O anda, Bayan Oates'un, yani Leydi Somerset'in <i>değerli Janet”</i>inin, Bayan Chumley'in hemen arkasında durduğunu fark ettim. Hemen şapkamı çıkarıp ona selam verdim, o da bana reverans yaptı. Sonra Bayan Chumley'le kaldığımız yerden devam ettik ama konuşmamız önceki kadar tutkulu değildi.</p>

  <p>"Bildiğiniz gibi Bay Talbot, Leydi Somerset beni himayesine aldı."</p>

  <p>"Evet, bu çok büyük bir sorumluluk tabii..."</p>

  <p>"Ben ona söz verdim, yani sizin teklifinize yanıt vermem..."</p>

  <p>"Ah Bayan Chumley!"</p>

  <p>"Gençlerin, deneyimsiz oldukları için doğru yolu seçemeyeceklerine inanılıyor, bu yüzden önemli konularda kararları yetişkinler almalı."</p>

  <p>"Ben Leydinin doğanın kanunlarına karşı gelecek biri olmadığım düşünüyordum."</p>

  <p>Bayan Chumley sinekleri yüzünden uzaklaştırmak için yelpazesini salladı. Sonra, beni inanılmayacak kadar duygulandıran bir şey yaptı; öne doğru eğilip benim yüzüme yaklaşan sinekleri de kovmaya çalıştı.</p>

  <p>"İnsan Shakespeare'in kahramanları gibi yaşamalı Bay Talbot ve her zaman beşinci perdede yerini almalı. Komedilerden söz ediyorum tabii..."</p>

  <p>"Çok doğru, kamburlarla, garip kızları olan öfkeli, yaşlı adamlarla ne işimiz var, değil mi?"</p>

  <p>"Yok tabii. Ama benim söylemeye çalıştığım, bir genç başka birinin kılığına girip de evlenme teklif..."</p>

  <p>"Bayan Chumley! Siz bir Juliet'siniz... Meşalelerin ateşi bile sönük kalır sizin ışığınız yanında! Şu gökyüzü, şu güneş. .. Kusura bakmayın, gözyaşlarımı tutamıyorum... Bir taraftan da sinekler... Ama bunlar... mutluluk... sinekleri... pardon... gözyaşları demek istedim!"</p>

  <p>Elimi ona doğru uzattım. Bileğindeki zincire bağlı yelpazeyi elinden bıraktı, gülerek elimi tuttu.</p>

  <p>"Sevgili Bay Talbot! Ayaklarımı yerden kestiniz!"</p>

  <p>Sonunda, isteksizce elini bıraktım.</p>

  <p>"Kusura bakmayın Bayan Chumley, fazla coşkuluyum galiba."</p>

  <p>Yelpazesini yine eline aldı, yüzüme konan sinekleri kovmak için onu sallamaya başladı. Işıldayan yüzü bana iyice yaklaşmıştı. Ama bu eşsiz yüzün hemen ardında Leydi Somerset'in yüzü beliriverdi birden. Bayan Oates görünürlerde yoktu. Bayan Chumley hemen arkasını döndü.</p>

  <p>"Helen! Janet nerede?"</p>

  <p>"Gemiciler gülmeye başlayınca kaçıp içeri saklanmış. Bay Talbot, şapkanızı takın lütfen!"</p>

  <p>"Gemiciler mi? Neye gülüyorlarmış?"</p>

  <p>'Herkesin ortasında konuşursanız olacağı budur Marion!"</p>

  <p>"Üzgünüm Helen! Ben yalnızca ayaklarımı yerden kestiğini söylüyordum Bay Talbot'a. Bir genç olarak o da..."</p>

  <p>"Artık gemiye dönme vakti geldi."</p>

  <p>"Ama Helen..."</p>

  <p>"Leydi Somerset..."</p>

  <p>"Eğer burada olursak yarın onunla görüşebilirsin. Tabii kendini biraz dizginlemen gerekiyor."</p>

  <p>Bayan Chumley yanımızdan uzaklaştı.</p>

  <p>"Size sempati duyuyorum Bay Talbot, ama o kadar. Vaftiz babanız öldüğü için kolay kolay yükselemeyeceğinizi, mal mülk sahibi olamayacağınızı biliyorum."</p>

  <p>"Bana yetecek kadar kazanıyorum aslında... ama tabii büyük araziler almaya yetmeyecektir kazandığım kadarı. Yine de babam..."</p>

  <p>"Babanız size ne verirse versin, siz alt kademede bir devlet memurusunuz, bu yüzden evlenemezsiniz. Güverteye çıkınca şöyle bir baktım da... Servetiniz dışında her şeyiniz var aslında... Kafam karıştı Bay Talbot. Bir yanda, genç bir kızın geleceği söz konusu... öte yanda..."</p>

  <p>"O yalnızca genç bir kız değil; o dünyanın en güzel kızı!"</p>

  <p>"Doğal olarak böyle düşünüyorsunuz. Ama onda yalnızca güzellik değil zekâ da var. Zekâ güzellikten çok daha kalıcıdır, unutmayın- Tabii sizin yaşınızdakiler bunu anlayamıyor bir türlü. Sağlam karakterli bir kızdır Marion. Güverteden bakıp şu sahneyi görene kadar da çok da sağduyulu olduğunu düşünürdüm."</p>

  <p>"O benim.., Yani biz birbirimiz için yaratılmışız."</p>

  <p>"Kalküta'da genç beyefendiler çevresini sardı, onu hiç rahat bırakmadı."</p>

  <p>"işle buna inanırım. Allahım, yardım et bana?"</p>

  <p>"Ama benim romantik yanım ağır basıyor galiba. Yarın sabah onu görebilirsiniz."</p>

  <p>"Size yalvarıyorum hanımefendi, onu arabayla gezintiye çıkarmama izin verin! Şimdi çıkarsak gün batımına kadar..</p>

  <p>"Yarın dedim. Bugün bir otele yerleşmeye çalışacağız, eğer doğru dürüst bir tane bulabilirsek tabii. Gerçi o kadar çaresiziz ki uygun bir otel bulamasak da bulduğumuzla yetinmek zorunda kalacağız herhalde."</p>

  <p>"Leydi Somerset, size inanamıyorum!"</p>

  <p>Leydi Somerset dik dik baktı, sonra o derinden gelen sesiyle konuşmaya başladı.</p>

  <p>"Evlenmek istiyorsanız Bay Talbot, bazı şeyleri öğrenmeniz gerek. Banyo, efendim. Sıcak banyo. Belki farkında değilsiniz ama bayanlar da en az sizin kadar gereksinim duyuyor banyo yapmaya."</p>

  <p>Leydi, bunları söyleyip reverans yaptıktan sonra gemiye döndü. Ben de aceleyle bir mektup yazıp Bayan Chumley'i arabayla gezmeye götürmek için ricada bulundum. Mektubun yanıtı bir saat içinde elime ulaştı. Leydi Somerset saygılarım sunuyor, Bayan Chumley ile <i>Bayan Oates 'u</i> ertesi sabah bir iki saatliğine arabayla gezintiye çıkarmamda bir sakınca görmediğini bildiriyordu. Ertesi sabah saat onda yeni iskelede olmam gerekiyordu.</p>

  <p>Leydi Somerset şık bir faytonla gelmemi bekliyordu herhalde ama benim getirdiğim araba -gerçi bu kadarını bulduğuma şükretmeli- tek atlı bir yerli arabasıydı. Arabada, arkaya bakan tek kişilik bir koltuk (bu Bayan Oates' un oturması için idealdi) ile öne bakan iki kişilik bir koltuk vardı. Bayan Oates'a biraz ayıp olacaktı ama ne yapalım... Aşk için herkesin biraz fedakârlık yapması gerekiyordu! Arabacıyla birlikte saat ona çeyrek kala yeni iskeleye vardık. Hava şimdiden o kadar sıcaktı ki atları bu havada dışarı çıkarmak akıl işi değildi. Bir kez daha gemidekilerin meraklı bakışlarına maruz kalacak, hatta eğlence konusu olacaktım.</p>

  <p>Yanımıza ilk yaklaşan Leydi Somerset oldu. Elindeki yelpazeyle at ile beni saran sinek bulutunu dağıtmaya çalıştı. Sinekleri iğrenç bulduğu her halinden belliydi.</p>

  <p>"Günaydın Bay Talbot. Bu koltuk Bayan Oates için herhalde. Atınız ne kadar da ufakmış. Neyse, uzaklara gidemeyeceksiniz demektir."</p>

  <p>“Asıl sorun, hammefendi, atı yürütmek.</p>

  <p>Leydi başım salladı. Tamam, anlamında sallamıştı başım ama onu gören Zeus'a selam verdiğini sanırdı.</p>

  <p>"Onu doğru buraya getirin. Kaç kere başımıza... Hah, işte geliyorlar!</p>

  <p>Bundan sonra kimin ne söylediğim hiç hatırlayamıyorum.</p>
</body>
</html>
