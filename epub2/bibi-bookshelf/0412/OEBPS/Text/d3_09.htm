<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Aşağıdaki Yangın</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1>(9)</h1>

  <p>Sonra uykuya dalmışım. Bunun nedeni gemideki dünyamızın beklenmedik biçimde değişivermesiydi. Gemide her zaman, mutlaka bir ses duyarsınız. Denizin sesi, geminin gövdesinden gelen sesler, güvertede yürüyenlerin ayak sesleri, düdük sesleri, adamın birinin yüksek sesle ettiği küfürler, donanımdan gelen gıcırtılar, takırtılar, ahşaptan gelen çatırtılar, geminin bir ucundan ötekine yapılan ağız dalaştan, hatta kavgalar. O gün, o anda benim uykuya dalmamı sağlayan şeyse sessizlikti! Belki de insanlar nikâh telaşından yorgun düşmüşlerdi, bilmiyorum. Charles mürettebata moral izni vermiş, adamlardan pek azı vardiyaya kalmıştı. Gemiciler böyle bir izin koparınca ne yaparlar? Tabii ki uyurlar. Ben de uyudum.</p>

  <p>Gerçek dünyaya dönmemi sağlayan şey düşümde duyduğum bir ses oldu. Deverel'i zincire vuruyorlardı! O an uyanmışım. Gözlerimi açınca bu metal sesinin ön taraftan, atölyelerden geldiğini anladım. Demirci Coombs olmalıydı bu. Demek o an gelmişti! Zaten giyinik olduğum için yataktan fırlayıp çizmelerimi giydiğim gibi çukur güvertede aldım soluğu. Deniz ipek gibi, pürüzsüz ve açık maviydi. Güneş hafif puslu gökyüzünde daha çok dolunayı andırıyordu. En ufak bir esinti yoktu. İşte Benêt ve Albay istedikleri sakin havayı bulmuşlardı. Kamarama dönüp fenerimi asılı durduğu yerden aldım. Onu yakıp fitili kıstım. Merdivenlerden aşağı inip subay yatakhanesinin önünden geçtim. Sonra yine merdivenlerden inip topların bulunduğu yere geldim. Burayı ilk kez</p>

  <p>bu kadar boş görüyordum. Şaşırmıştım. İçeride yaşlı asteğmen Martin Davies'den başka kimse yoktu. Hamağında yatan Davies bana boş boş sırıttı. Ben de ona gülümsedim, gülümsememek ayıp kaçacaktı çünkü; sonra hemen baş tarafa yöneldim. Fenerin fitilini açtım. Her taraftan sular damlıyor, rutubet içime işliyordu ama neyse ki bu defa öncekinden çok daha rahat ilerliyordum. Topların bulunduğu bölümde tavandan asılan fenerler bile sallanmıyordu. Elimde kendi fenerim vardı. Üstelik gemi o kadar hareketsizdi ki istesem koşabilirdim. Buraya önceki gelişimde yalnızca dokunduğum, kokladığım ya da seslerini duyduğum şeyleri şimdi görebiliyordum. Kocaman bir direk (bu herhalde eğrilen bocurgattı), ağzı tapalanmış, yağlanmış, kullanılmaya hazır yirmi dört librelik bir top, onların arkasında dümdüz uzanan, hafifçe parlayan sintine suyu ve karinanın içine dökülmüş çakıllar... Kalasların yan yana gelmesiyle oluşmuş, boyutları birbirini tutmayan, iki duvar, bu duvarlara yaslanıp üst üste yığılmış, kafama ini verecekmiş gibi duran her ebatta kutular, torbalar, çuvallar... Ama iç omurga boyunca uzanan o yarı aydınlık dar geçidi betimlemek olanaksız. Hemen sağ yanımda Bay Jones'un yatak odası, salon ve ofis olarak kullandığı büyük odaya tırmanmayı sağlamak üzere koyduğu merdiven duruyordu. Merdivenin önünden geçip ana direğin ve pompaların bulunduğu bölüme doğru ilerledim.</p>

  <p>"Dur! Kim var orda?"</p>

  <p>"Ne oluyor yahu?"</p>

  <p>"Aman efendim, Lord Talbot'muş, pardon Bay Talbot demek istedim. Burada ne arıyorsunuz efendim? Sorması ayıp ama efendim, bağırsaklarınız mı bozuldu acaba?"</p>

  <p>"Baş tarafa doğru..."</p>

  <p>İleriden korkunç bir gümbürtü gelmeye başlamıştı. Bağırmak zorunda kaldım.</p>

  <p>"Baş tarafa gidiyorum."</p>

  <p>Onbaşı da sesini duyurmak için bağırmak zorunda kalmıştı.</p>

  <p>"Emir aldık, efendim. Kusura bakmayın."</p>

  <p>Gümbürtü bir süreliğine kesilmiş gibiydi.</p>

  <p>"Bana bak, üsteğmen baş tarafta olmalı. Git ona sor bakalım! "</p>

  <p>Asteğmen biraz kuşkuluydu ama yanındaki onbaşı daha aklı başında biriymiş ki emrindeki iki adamdan birini yollayıp Charles'a burada olduğumu haber vermeyi kabul etti. Adam geri gelip olduğum yerde biraz beklemem gerektiğini söyledi. Hiç de yorgun değildim ama yaslanmak için bir yer buldum -yaslandığım neydi bilmiyorum- ve olabildiğince kayıtsız görünmeye çalışarak beklemeye başladım. Sonra fenerimi söndürdüm. Adamlardan bu hareketim üzerine bir yorum yapan çıkmadı.</p>

  <p>Baş taraftan ışık ve gürültü geliyordu. Işığın bir kısmı belli ki gün ışığıydı; bu önemli operasyonun şerefine pırıl pırıl parlıyordu herhalde gökyüzü. Bir de ara ara dumanla karışık kırmızı bir ışık beliriyordu. Görebildiğim kadarıyla, dışarıda, işin yapıldığı yerde kıvılcımlar da çıkıyordu. Sonra sesler düzenli bir hal aldı; o zaman çekiçle demirin dövüldüğünü anladım. Sanki gemimiz nallanmakta olan bir attı. Duman, metal sesleri... Bunlar beni başka bir dünyaya, ahırlara, koşum takımlarına, atlara, demirhanedeki ateşin sıcaklığına götürmüştü. Fakat bu yolculuğum uzun sürmedi çünkü dışarıdan gelen ses değişmişti. Şimdi sanki bir tokmakla ahşaba vuruluyordu. Aptal gibi elimdeki sönmüş feneri yukarı kaldırarak (eğer elinizde bir fener varsa bunu yapmamak neredeyse olanaksız) ileri, ışığın geldiği yere doğru baktım. Direğin hareket etmesini engellemek için kullanılan destekleri görebildim. Direğe bağlı kalın halatlar güvertedeki mapalara doğru gergin biçimde uzanıyor, direği ayakta tutuyordu. Ayrıca dört taraftan direğe dayanan kalaslar da direği destekliyordu. Tokmağın sesi aniden kesildi. Derken biri bağırdı. Kalaslardan biri büyük bir gürültüyle düştü. Ben ve benim gibi sesi duyan herkes korkmuştu. Kalasın düşmesinden hemen sonra bir yaygara koptu ama çok geçmeden Albayın o meşhur kükremesi öteki bütün sesleri bastırdı. Doğruyu söylemek gerekirse bu kükremeyi duyduğuma sevinmiştim; Albayın sesi oradakilerin ne yaptıklarım bildiklerini, güvende olduğumuzu düşündürmüştü bana. Sonra daha parlak bir ışık, demir dövme sesi ve yine tokmağın ahşaba vurması. Sonunda öteki kalas da düştü ama bu kez yumuşak bir zemine düşmüş olmalı ki önceki gibi büyük bir gümbürtü kopmadı. Sonra uzun bir zaman orada öylece durdum. Dumanla karışık kırmızı ışık daha bir parlaklaştı, nihayet yavaş yavaş yok oldu.</p>

  <p>Şimdi metale metalle vurulunca çıkan sesi duyabiliyordum. Bu ses uzun süre devam etti, sonra kesildi. Işık tamamen kaybolmuştu.</p>

  <p>Güm! Büzüşen metalden gelen gıcırtılar duyuyordum galiba. Birkaç gıcırtı daha duydum, sonra yine güm!</p>

  <p>Yine bir yaygara koptu, ama yine Albayın kükremesi sesleri bastırdı. İşte oradaydı, onu görebiliyordum. Üç kenarlı şapkası başındaydı. Ayağa, pabuca, adı her ne ise ona eğilmişti. Son kalas düştüğünde Albayın kükremesi düşme sesini bile bastırdı.</p>

  <p>"Düz tutun!"</p>

  <p>Güm.</p>

  <p>Güm.</p>

  <p>Güm.</p>

  <p>Sessizlik.</p>

  <p>Albay normal sesiyle konuştu.</p>

  <p>"Devam edin. Evet Bay Benêt, devam edin."</p>

  <p>Benêt'nin sesi duyuldu.</p>

  <p>"Sence nasıl oldu Coombs?"</p>

  <p>"Birazza komtanım."</p>

  <p>Yine sessizlik. Büzüşen metalden gelen gıcırtı, derken direkten gelen çatırtılar.</p>

  <p>Benêt konuştu.</p>

  <p>"Su getirin, etrafına dökün!"</p>

  <p>Korkunç bir tıslama. Müthiş bir buhar yükselmişti.</p>

  <p>Yine herkes susmuştu; bu tıslama sonsuza kadar sürecek sandım ama sonunda buhar yükselip gözden kayboldu. Direkten gıcırtılar, çatırtılar gelmeye devam ediyordu.</p>

  <p>"Tamam çocuklar, devam edelim."</p>

  <p>Gemicilerin kara gölgeleri birbiri ardına merdivenlere tırmanıyordu. Albayın yüksek sesini duyabiliyordum, herhalde söylediklerinin <i>herkes</i> tarafından duyulmasını istiyordu.</p>

  <p>"Bay Benêt, kendinizi kutlayabilirsiniz. Bu işi başaran siz oldunuz. Tabii siz de Bay Coombs."</p>

  <p>"Teşkürler komtanım."</p>

  <p>"Adlarınızı seyir defterine yazacağım."</p>

  <p>"Teşekkürler efendim."</p>

  <p>"Bay Summers, siz benimle gelin."</p>

  <p>Charles ile Albayın pruva direğin önündeki merdivenlerden aşağı indiklerini gördüm. O arada bir gemici gelmiş, beni arıyordu.</p>

  <p>"Bay Benêt artık gelebileceğinizi söylüyor efendim."</p>

  <p>"Ha, demek öyle diyor."</p>

  <p>Direğin bulunduğu yere doğru gidip çevreme bakındım. Benêt oradaydı. Yüzünde, daha önce hiç kimsenin yüzünde görmediğim türden bir zafer ifadesi vardı. Zafer sarhoşluğu içindeydi sanki. Merakla sağa sola baktım. Belli ki operasyon başarıyla tamamlanmıştı. Bana yalnızca kullandıkları yöntemi anlamaya çalışmak kalıyordu. Kocaman pruva direği başaltından geçip kare biçiminde ahşap bir kaideye oturuyordu. Direğin çapı yaklaşık bir metre olduğuna göre bu kare biçimindeki kaidenin ne kadar büyük olduğunu hayal edebilirsiniz herhalde. Galiba bu küp biçiminde kesilmiş kocaman bir ağaçtı. Ne ağaç ama! Hayatımda hiç bu kadar büyük bir tahta parçası görmemiştim. Bu küp geminin omurgası boyunca uzanan iç omurgamn üzerine oturuyordu. Pabucun bana, yani kıç tarafa bakan yüzeyi demir bir plakayla kaplıydı. Demir plakanın üzerinde dev cıvatalar pırıl pırıl parlıyordu. Demek kızgın demirden yapılan çubuklar bunlardı; demir plakayı delip vidalı uçlarıyla koca pabucun içine girmişlerdi. Kav gibi kolaycacık yanı verecek bir ağaç parçasına, gemiyi yangın yerine çevirmek pahasına bu vida uçlu sıcak demir çubukları sokmuşlardı demek! Bu dev tahta parçasının, yani pabucun üst yüzeyindeki çatlak görünmez olmuştu. Çatlak kapanmıştı, diyemeyeceğim, resmen ortadan kaybolmuştu. Allahım, pabucun gövdesine sokulan sıcak demir soğudukça bu kocaman tahta parçasını öyle sıkıştırıp büzüştürmüştü ki pabucun üst yüzeyi birbirine paralel olarak uzanan kırışıklarla kaplanmıştı. İnanılmaz bir şeydi. İstemeden ağzımdan döküldü sözcükler.</p>

  <p>"Aman Allahım! inanılmaz!"</p>

  <p>Benêt'nin yüzündeki ifade değişmemişti. Demir plakaya dikmişti gözlerini. Yalnızca dudakları hareket ediyordu.</p>

  <p><i>Açılsın peçe, görünsün o güzelim sureti,</i></p>

  <p><i>Kuru, serin, sıcak, nemli</i></p>

  <p><i>Doğanın tüm</i> - <i>doğanın tüm halleri-</i></p>

  <p>Sesi giderek alçaldı. Sonunda benim orada olduğumu hatırlamış gibiydi. Rol yapmadığı belliydi. Yüzü yine dost canlısı bir adamın yüzüne dönüşmüştü.</p>

  <p>"Eee, Bay Talbot? Gördüğünüz şeyin ne olduğunu anlayabildiniz mi?"</p>

  <p>"Herhalde bu tahta küpün, yani pabucun öteki tarafında da böyle bir demir plaka var."</p>

  <p>"Evet, ucu vidalı çubuklar da bunları delip pabucun ta içine giriyor."</p>

  <p>"Ağaç içten içe yanıyor olmalı!"</p>

  <p>Söylediğime itiraz eder gibi elini havaya kaldırıp salladı.</p>

  <p>"Yalnızca kısa bir süre için."</p>

  <p>"Bu kısa süre içinde öteki tehlikeler bizi öldürmeden yangın bizi yakıp kül edecek herhalde. Yoksa ötekileri savuşturduktan sonra uğraşacak bir şey kalsın diye bunu sona mı saklamak isterdiniz?"</p>

  <p>Bu sözüm üzerine gülme inceliğini gösterdi.</p>

  <p>"Sakin olun, Bay Talbot! Albay Anderson da benzer korkulara kapılmıştı ama Coombs ile birlikte çalışıp yaptığımız maket sayesinde onu ikna edebildik. Pabucun içindeki deliklerin, yani kanalların çapı demir çubukların çapından çok daha geniş. İçeri hava girebiliyor. Havanın oksijeni bittiği zaman -ki bu havanın içindeki en önemli gazdır- sıcak demir soğumaya başlayacak ve kanalların içinde ince bir kömür tabakasından başka bir şey oluşmayacak. Fakat görüyor musunuz soğuyan demirin gücünü?"</p>

  <p>"Evet, korkutucu."</p>

  <p>"Korkulacak bir şey yok. Hayatımda bunun kadar güzel bir şey gördüğüm sayılıdır. Direğimiz birkaç dakika içinde dimdik oldu."</p>

  <p>Yani artık pruva direğini kullanabiliriz. Mizana direğinide. Hızımız artacak. Karaya daha çabuk varacağız.</p>

  <p>Benêt nazikçe gülümsüyordu.</p>

  <p>"Demir soğumaya başlıyor."<br />
  Bu sözde alçakgönüllü tavrı kafamı kızdırmıştı, ters bir söz söylemeye hazırlanıyordum ki pabucun derinliklerinden bir gacırtı yükseldi. İrkilmiştim.</p>

  <p>"Bu da ne?"</p>

  <p>"Yerleşiyor. Merak edilecek bir şey yok.</p>

  <p>"Eminim öyledir."</p>

  <p>Bu alaycı sözüm pek yerinde olmamıştı.</p>

  <p>"Çok kuvvetli bir ses de çıkmadı zaten. Açılsın peçe, görünsün o güzelim sureti ... "</p>

  <p>Bay Benet'nin artık konuşmayı sürdürmek istemediğ açıktı. Elimi öylesine demir plakaya götürdüm ama hemen geri çekmek zorunda kaldım.</p>

  <p>"İçerde yanıp duruyor bu şey."</p>

  <p>"Yo, yo. İçerde yeterince boşluk var. İlk dizemde on beş hece var. On beş heceyle kaside mi yazılır? Hece sayısını tutturamıyorum bir türlü! <i>Doğa kaldır peçeni, görünsün o güzelim suretin...</i> Şimdi de kafiye uymuyor. Üstelik doğayı kişileştirmiş oluyorum. Bir de suret işin içine girince iyice Platoncu bir şiir oluyor. Bu da benim hiç istemediğim bir şey."</p>

  <p>"Bay Benêt, denizcilik, mühendislik ve şiir konularında zirveyi kimselere kaptırmazsınız, bunun farkındayım ama önceden konuştuğumuz şu meseleye dönebilir miyiz acaba? Biliyorum, bir centilmen asla başkalarının özel yaşamlarına burnunu sokmamalı fakat sizin <i>Alcyone</i>’da uzunca bir vakit geçirdiğiniz düşünülürse belki beni Bayan Chumley konusunda biraz daha..."</p>

  <p>Fakat Bay Benêt kendini tümüyle şiirine kaptırmıştı.</p>

  <p><i>"Sureti, nemli, halleri...</i> Fena değil ama... Yoksa şöyle mi desek, <i>sureti, basireti, asaleti...</i> Kulağa hoş gelmiyor, kaba oldu. <i>Kuru, serin, sıcak, nemli...</i> Şöyle de olamaz mı yani? <i>Nemli, kuru, sıcak, serin...</i> Üstelik <i>suretin</i> ile de kafiyeli oluyor."</p>

  <p>Hiç yararı yoktu. Demir çubuklardan yine bir gacırtı yükseldi. Biraz daha aydınlığa çıkmak için merdivenlere yöneldim ama güverteye vardığımda güneşin bulutların arkasında kaldığım ve denizin dalgalandığını gördüm. Çukur güvertenin baş kısmı kalabalıktı. Oldmeadow'un askerleri iskele tarafında toplanmıştı. Oldmeadow elindeki boş şişeyi denize, fırlatabileceği en uzak noktaya fırlattı. Sonra askerlerden biri denizin üzerindeki şişeye ateş etti. Büyük bir gürültüyle patlayan silah çevreyi dumana boğmuştu. Güvertedeki kadınlar korku ve hayranlıkla çığlık attı. Bu arada şişe yavaş yavaş gemiden uzaklaşıyordu. Demek artık hareket ediyorduk! Başımı yukarı kaldırınca ana direğin yelkenlerinin toplanmış olduğunu gördüm. Adamlar pruva direğine tırmanıyordu. Oldmeadow bir şişe daha fırlattı, sonra bir patlama daha duyuldu. O zaman Oldmeadow'a şişeye bir ip bağlamasını önerdim. Böylece tek bir şişeyle idare edebilirdi. Ama o beni dinlemedi. Sıradan, cahil askerlerle vakit geçirmek adamın zekâsını, kibarlığını törpülemişti anlaşılan. Çevrede hiç yolcu yoktu. Herhalde bu sallantısız dönemi kamaralarında uyuyarak geçirmeyi yeğlemişlerdi.</p>

  <p>Hafif bir rüzgâr yanağımı yalayıp geçti. Yemek salonuna gidip içeriye şöyle bir baktım. Masalar bomboştu. Küçük Pike bile ortalarda yoktu.</p>

  <p>"Bates! Üsteğmen günün bu saatinde nerededir, biliyor musun?"</p>

  <p>"Bilmem. Kestiriyor olabilir."</p>

  <p>Aşağı, subay yatakhanesine indim.</p>

  <p>"Webber, Bay Summers'ı gördün mü?"</p>

  <p>Webber başını sallayıp Charles'ın kamarasını işaret etti. Sonra fısıltıyla sorumu yanıtladı.</p>

  <p>"içerde efendim."</p>

  <p>Aceleyle kamaraya yaklaşıp kapıyı çaldım.</p>

  <p>"Charles! Benim."</p>

  <p>Hiç ses çıkmadı. Ama dostlar böyle günler için değil midir? Kapıya bir kez daha vurup içeri girdim. Charles ranzasının kenarma ilişmişti. iki eliyle ranzanın ahşap iskeletine tutunmuştu. Boş gözlerle duvara bakıyordu. Gözlerini kırpmadan öylece duruyordu. Bana bakmadı. Güneş altında durmaktan bronzlaşmış yüzü şimdi soluk görünüyordu.</p>

  <p>"Allah aşkına! Ne oldu böyle sana?"</p>

  <p>İrkilmiş gibi başım aniden bana çevirdi.</p>

  <p>"Charles, sevgili dostum!"</p>

  <p>Dudakları titredi. Hemen yanına oturup elimi elinin üstüne koydum. Alnından akan bir ter damlası parmaklarımın üzerine düştü.</p>

  <p>"Charles, benim, Edmund!"</p>

  <p>Öteki eliyle alnını silip elini yine yanına indirdi.</p>

  <p>"Allah aşkına söyle! Bir yerine bir şey mi oldu?"</p>

  <p>Sesini çıkarmadı.</p>

  <p>"Charles, haberler iyi. Üç direğimizde de yelken var artık."</p>

  <p>Sonunda bir şey söyledi.</p>

  <p>"Engel."</p>

  <p>"Ne engeli?"</p>

  <p>"Engel. Öyle dedi. Onlara engel olmaktan vazgeçmeliymişim."</p>

  <p>"Kim dedi? Anderson mı?"</p>

  <p>Titremeye başlamıştı. Elimi elinin üzerinden çektim.</p>

  <p>Sayıklar gibi konuşuyordu.</p>

  <p>"Hareket ettiğimizi hissediyorum. Nasıl da yaver gitti şansı değil mi? İş yapılana kadar harika, sakin bir hava, şimdi de rüzgâr. İki knot hızlanmışız. Öyle dedi Anderson. Bana nedenlerini sıraladı. Buz gibiydi sesi."</p>

  <p>"Ne nedeni?"</p>

  <p>"Bana yaptığı uyarının nedenleri. Engel oluyormuşum. Ben... bu kadar aşağılanabileceğim hiç aklıma gelmezdi. Halat... Gövdeden bir parça koparıp aldı ama. Anlamıyorum. Şimdi de bu iş... Bir buçuk iki knot diyor. Benêt pabucun içine sıcak demir çubukları yerleştirdi. Onları orada öylece bıraktı."</p>

  <p>"içerde ince bir kömür tabakasından başka bir şey kalmaz diyor."</p>

  <p>Gözlerimin içine baktı.</p>

  <p>"Onu gördün mü? Konuştunuz mu?"</p>

  <p>"Evet..."</p>

  <p>"Ona engel olmamalıyım. Anlıyor musun? O genç, parlak bir subay. Bense... can sıkıcı, yaşı geçmiş..."</p>

  <p>"Bu sözleri kullanmış olamaz!"</p>

  <p>"Gözdesini korumak için her şeyi söyleyebilir. Şimdi bir şey yapmayacakmış ama ayağımı denk almalıymışım."</p>

  <p>Bir an sustu, sonra ondan asla çıkmayacağına inandığım bir sesle gürledi.</p>

  <p><i>"Ayağımı denk alacakmışım!"</i></p>

  <p>"Sana yemin ediyorum, görevden alınacak. Gerekirse bütün koloniyi ayağa kaldırırım. Ben..."</p>

  <p>Derin bir soluk alıp biraz içinde tuttu, sonra fısıldayarak konuştu.</p>

  <p>"Çeneni tut. Bu sözler isyan demektir."</p>

  <p>"İsyan falan değil, yalnızca adalet!"</p>

  <p>Sustuk. Charles elleriyle yüzünü örttü. Sonra o denli kederli bir sesle konuşmaya başladı ki söylediklerini zar zor duyabildim.</p>

  <p>"Ben adalet istemiyorum."</p>

  <p>Bir süre ikimiz de ağzımızı açmadık. Sonra...</p>

  <p>"Charles, biliyorum, ben yalnızca bir yolcuyum ama bu canavar..."</p>

  <p>Acı acı güldü.</p>

  <p>"Evet, sen yalnızca bir yolcusun ama yine de kendini tehlikeye atmanı istemiyorum. Senin söylediğini yapman mümkün olsa bile, bırak terfi ettirmeyi, beni bu görevde tutarlar mı sanıyorsun?"</p>

  <p>"Benêt bir göktaşı. Gelip geçici. Bütün göktaşları düşmeye mahkûmdur."</p>

  <p>Charles bedenini dikleştirip kollarını bedenine doladı.</p>

  <p>"Bu hafif rüzgârla bile nasıl da yol alıyor, farkında mısın? Hızımızı iki katma çıkaracaklar. Ama şuraya yazıyorum, her knot geminin daha fazla su alması demek."</p>

  <p>"Benêt bir Doğa Kasidesi yazıyor."</p>

  <p>"Öyle mi? Söyle ona, doğa karşılıksız hiçbir şey vermez adama."</p>

  <p>"Söylerim ama benim söylemem biraz garip kaçar. Herhalde sözün kimden çıktığını hemen anlar."</p>

  <p>Charles”ın dudaklarına biraz renk gelmişti.</p>

  <p>"Sağol sevgili dostum... Sana böyle hitap edebilirim değil mi?"</p>

  <p>"Tabii ki. Ne istersen söyleyebilirsin."</p>

  <p>"Sen gerçek bir dostsun. Senden başka kimse... Neyse. Kusura bakma. Erkek gibi davranamadım."</p>

  <p>"Sen yüz tane Benét'ye, iki yüz tane Anderson'a bedelsin."</p>

  <p>"Bu benim fenerim mi?"</p>

  <p>Sorduğu soru keyfimi kaçırdı. Gözlerine baktım. Elimdeki feneri yukarı kaldırdım.</p>

  <p>"Hayır. Aslını sorarsan..."</p>

  <p>Cümlemi bitirmek gelmedi içimden. Bir iki saniye sonra Charles omuz silkti.</p>

  <p>"Karaya çıkalım da bakarız icabına. Neyse, ne fark eder ki zaten?"</p>

  <p>Birden yumruk yaptığı eliyle öteki elinin avucuna vurdu.</p>

  <p>"Çok utanç verici, küçük düşürücü sözler işittim. Büyük haksızlık bu. Benden düşük rütbeli bir subayla fikir ayrılığına düşmekten başka bir şey yapmamıştım oysa."</p>

  <p>"Bu konuşmayı duyan oldu mu?"</p>

  <p>"Hepimiz işin başındaydık. işimiz bitince kıçüstü güvertesine çıktık. Orada bana resmi bir dille seslendi. 'Bay Summers, kaptan köşküne gelin'Kaptan köşkünde gözlerimin içine baktı. Kalın kaşlarım kaldırıp konuşmaya başladı. Hırlayarak, dişlerini göstererek konuşuyordu."</p>

  <p>"Biliyorum. Bir kez ben de tanık olmuştum buna."</p>

  <p>"Dayak can yakar, acı söz yakmaz derler çocuklara ama onun sözleri ok gibi saplandı yüreğime."</p>

  <p>"Neyse, böyle konuşup içini dökmen iyi oldu. Yoksa kendi kendini yiyip duracaktın. Ama ben adalet yemini ettim. Hak yerini bulmalı. Hatırlıyor musun?"</p>

  <p>"Evet, uzun zaman önceydi. Colley meselesiyle uğraşıyorduk."</p>

  <p>"Şimdi ne yapmak gerek? Görüyorum ki artık gülümseyebiliyorsun."</p>

  <p>"Farkında mısın? Rüzgâr artıyor. Albay ile vardiya subayı... Neyse, boş ver, ne yaparlarsa yapsınlar. Düşünsene Edmund, şu rüzgâr birkaç saat önce çıkmış olsaydı. Başıma gelenlere inanamıyorum. Bazen şu geminin... Yo, yo, artık direğimiz de onarıldı. Hızımız arttı. Tabii ben de hoşnutum bu durumdan."</p>

  <p>"Hepimiz hoşnut olmalıyız."</p>

  <p>"Ama sana söylüyorum Edmund, o sıcak demir çubuklar pabucun içindeyken... Oraya bir nöbetçi dikeceğim, duman falan çıkıyor mu bakalım. Yapabileceğim başka hiçbir şey yok. Her şeyi yutup görevimi yapmayı sürdüreceğim. Nasıl bir yaratık ki bu insanoğlu? Düşünsene, öfkeli bir adamın söylediği birkaç söz beni ne hale getirdi. Öleceğimi bilsem bu kadar üzülmezdim."</p>

  <p>"Aman bu olan biteni kimse duymasın."</p>

  <p>"Bu gemide mi? Hayatımda böyle dedikoduyla çalkalanan bir gemi görmedim."</p>

  <p>"Bu olayın unutulması lazım."</p>

  <p>"Yolculuğumuzun öyle kolay kolay unutulmayacağı kesin tabii. Ne de olsa en uzun gemi yolculuğu olarak tarihe geçecek."</p>

  <p>"Sen de tarihe geçeceksin, önce Albay Summers, sonra da Amiral Summers olarak..."</p>

  <p>Charles'ın yüzü kıpkırmızı oldu.</p>

  <p>"Bu bir hayal ve ne yazık ki hep de öyle kalacak."</p>

  <p>"Sen bana kuru giysiler vererek aklımı kaçırmamı önledin. Bu arada, artık kaşınmıyorum, biliyor musun? Evet, bana o giysileri verdiğinde sana Glaucus ile Diomede'den söz etmiştim ya. Bu yolculuk bitince donanıma ait ıvır zıvırla nasıl benim işim olmayacaksa, bu kitapla da senin işin olmayacak. Bu yüzden izin ver anlatayım. Bir savaş var, bu savaş sırasında karşı saflarda yer alan iki kişi, yani iki düşman asker birbirleriyle akraba olduklarını anlıyorlar..."</p>

  <p>"Sana söyledim, benim hiç akrabam yok, üstelik Benêt'yle ya da Anderson'la akraba çıkmayı hiç istemezdim doğrusu!"</p>

  <p>"İnanılmaz. Bu versiyon da fena olmazdı aslında. Düşünsene birden Benêt de sen de aslında birer kurbağa olduğunuzu anlayıveriyorsunuz! Neyse, bu hikâyedeki karakterleri senle ben diye düşünmüştüm aslında."</p>

  <p>"Öyle mi? Kusura bakma."</p>

  <p>"Sonra, dövüşü bırakıp zırhlarını değiştiriyorlar. Tanrılar akıllarını başlarından aldığı için altın zırhla bronz zırhı değiştirdiklerinin farkına bile varmıyorlar. Şimdiye kadar bu hikâye yalnızca güzel bir hikâyeydi benim için... Ama inan bana Charles, ancak şimdi anlıyorum bu hikâyeden çıkarılacak dersin ne olduğunu. Dostluğun önemi! Dostlar zor anlarda hiçbir şey düşünmeksizin gerekeni yapar, dostları için her şeylerini feda edebilir."</p>

  <p>"Doğru."</p>

  <p>"Senin bana verdiğin gemici giysileri altın zırhtı. Şimdi ben de sana bronz zırhımı sunuyorum. Sydney Limanı'ndan ayrılan ilk gemiyle tuttuğum günlüğü vaftiz babama yollayacağım. Biliyorsun, o günlükte senden büyük övgüyle söz etmiştim. Yanına bir de mektup iliştireceğim. Hiç vakit geçirmeden seni terfi ettirmelerini sağlaması için ricada bulunacağım.</p>

  <p>Yüzü yine hafifçe kızardı.</p>

  <p>"Bütün kalbimle teşekkür ederim. Ama bunun imkânsız olduğunu biliyorum. Terfi etmek hayal oldu artık. Gerçekten bunu yapabilir misin?"</p>

  <p>"Tabii, yapacağım."</p>

  <p>"Peki, ben de buna inanmaya çalışacağım, inanmak istiyorum! Görüyorsun, hiç alışık değilim, nasıl denir, ayrıcalıklı..."</p>

  <p>"işini uygun yoldan halletmeye."</p>

  <p>Charles ayağa kalktı.</p>

  <p>"Amiral Gambier'nin beni yedek subay yaptığı günü hatırladım şimdi,"</p>

  <p>Elini rafa uzatıp bir kitaba dokundu. Dokunduğu kitap bir dua kitabına benziyordu.</p>

  <p>"Henüz kendimi adamlarımın karşısına çıkacak gibi hissetmiyorum."</p>

  <p>"Ne yapacaksın peki? Ha, anladım, ibadet... ibadet etmek istiyorsun."</p>

  <p>"Edmund, vardiyayı sen idare edebilir misin?"</p>

  <p>"Tabii ederim. Zaten gündüz uyumuştum."</p>

  <p>Birden geminin sarsıntısıyla yatağın üstüne kapaklandım. Charles kahkahalarla güldü.</p>

  <p>"Gördün mü bak! Rüzgâr nasıl da savuruyor. Direği bu rüzgâra dayansın da görelim."</p>

  <p>"Evet, neyse, ben çıkıp biraz hava alayım."</p>
</body>
</html>
