<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Aşağıdaki Yangın</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1>(17)</h1>

  <p>Bay Prettiman ile size anlattığım görüşmeyi yaptıktan birkaç gün sonra Charles'da bir gariplik olduğunu fark ettim. İyice sessizleşmişti; benimle neredeyse hiç konuşmuyordu. Önce bunun gemimizin durumuyla ilgili olduğunu sandım ama sonra anladım ki asıl mesele, bu acayip filozofa saygı duymamı garipsemesi, hatta buna bir türlü anlam verememesiydi. Charles genellemelerden hoşlanmıyordu. Özgürlük, eşitlik, kardeşlik kavramlarını irdelemektense bunlar üzerine hiç düşünmemeyi yeğlerdi, çünkü Fransızların bu modern üçlemeyi benimsetmek adına giyotin kullandıklarını, Korsikalılarınsa ne günahkâr olduklarını biliyordu. Charles'ın kafası hemen pratik meselelere doğru kayıyordu.</p>

  <p>"Bir ceza kolonisinin idarecisiyle, sanki onun düşüncelerini onaylıyormuş gibi fikir alış verişlerinde bulunuyorsun, Edmund. Bu işin sana zararı dokunacak."</p>

  <p>Charles kendinden hoşnuttu. O düşüncelerinin doğru olup olmadığını sınamak için dinden başka bir şeye gereksinim duymuyordu. Bay Prettiman düşüncelerinin toplum tarafından nasıl algılandığım görmüş, toplumun olumsuz tepkilerine, insanların zalimce ve saldırgan tavırlarına maruz kalmış, hor görülmüş, alay konusu olmuştu. O da düşüncelerinin doğruluğunu böyle sınamıştı. Bense şu ana kadar düşüncelerimi sınamayı aklımdan bile geçirmemiştim; şimdiyse düşüncelerimin doğru olup olmadığını sınamak için insanlarla sohbet ediyordum, o kadar. Kitap okumak ve tartışmak için Bay Prettiman'in kamarasına gitmeye başladıktan birkaç gün sonra Charles'a niye bu kadar sessiz olduğunu sordum. Onun yanıtlan karşısında -belki ona duyduğum sempatinin bir ifadesi olarak gemici dilini kullanabilirim burada- isyan bayraklarını açtım.</p>

  <p>"Benden uzaklaşıyorsun Edmund. Hepsi bu."</p>

  <p>Onu kolundan yakaladım.</p>

  <p>"Hayır, bu doğru değil."</p>

  <p>Ama söylediği doğruydu. Onu hâlâ eskisi kadar seviyordum; hâlâ onun için her şeyi yapmaya hazırdım ama Bay Prettiman'in önümde açtığı dünyada Charles'ın fazla yeri yoktu. Onun her şeye pratik açıdan yaklaştığım, gemideki konumunu sağlam tutmak için ne kadar uğraştığını, kıskançlık ve nefret duygularıyla nasıl savaştığını, denizcilik mesleğine ve denizcilik geleneklerine nasıl bağlı olduğunu, bu yüzden, haksız nedenlerle kendisine çıkışan bir üstüne asla karşı gelemeyeceğini biliyordum. Onun o basit iyiliğini görüyor, onu takdir ediyordum. Bu kadarı yetmez mi, diye sordum kendime. Gemide kuru bir tek nokta bile kalmamışken bana kuru giysiler bulduğu geldi aklıma. Sonra, hayaletlerle dolu o uğursuz kamarada uykusuz geceler geçirmemi engellemek için beni nasıl vardiya görevine çağırdığını hatırladım. Glaucus ile Diomede'yi düşündüm. Charles bu iyilikleri yaparak bana bronz zırhım vermiş oluyordu. Ben de ona altından bir zırh vereceğime söz vermiştim. Ancak onun terfi etmesini sağlarsam, ona altından bir zırh vermiş olacaktım.</p>

  <p>Ama yine de o... Cesur olduğundan hiç kuşkum yoktu. Bir geminin nasıl yönetilmesi gerektiğini çok iyi biliyordu. Ama yine de, bir geminin kocası olabilir miydi gerçekten? Bir gemiyi tek başına idare edebilir miydi? Geleceğimizi onun ellerine bırakabilir miydik?</p>

  <p>Bu meseleyi Bay ve Bayan Prettiman'e açma cesaretini buldum kendimde. Bay Prettiman ta gerilere gidip bu ilişkiyi baştan sona bir gözden geçirmemi önerdi. Sonunda anladım ki ben yapabileceğimden çok daha fazlası için, hatta aslında yapmamam gereken bir şey için söz vermişim Charles'a. Bay Prettiman bana yardımcı olmaya çalıştı.</p>

  <p>"Tabii sen doğru bildiğin şeyi yapmalısın. Eğer onun terfi edecek düzeyde olmadığını düşünüyorsan bunu ona söylemelisin."</p>

  <p>Bunu ona nasıl söyleyebilirdim ki? Ayrıca ben kim oluyordum da onun karşısına böyle bir değerlendirmeyle çıkıyordum? Sonuçta, gece yansı vardiyalarında giderek daha az konuşmaya başlamıştım. Artık ikimiz de susuyorduk. Şimdi düşünüyorum da, bu deniz yolcuğu inanılmaz bir maceraydı. Bu yolculuk bende ne büyük değişikliklere yol açmıştı, kişiliğim, düşüncelerim ne çok değişmişti, ne heyecanlar yaşamış, kendimle ve başkalarıyla ilgili ne acı gerçekler keşfetmiş, ne trajedilere, ne komedilere tanıklık etmiştim! Utanç verici! Charles ile ilgili kuşkularım üzerine düşünürken, benim önerimle terfi ettirilen arkadaşımın yetersizliği nihayet bir gün anlaşıldığında, insanların <i>Ha, Talbot'un önerdiği adamdı bu, değil mi,</i> diyeceklerini bile hayal ettim. O zaman, kişiliğimin derinliklerinde alçaklığa yatkın bir yan olduğunu düşünüp kendimden nefret ettim.</p>

  <p>Kafamı kurcalayan başka bir mesele daha vardı. Boylam meselesi. Teğmen Benêt ile Albay'ın karmaşık bir yöntemle uğraştıklarını biliyordum ama daha önce boylam meselesine fazla kafa yormamıştım. Bowles beni bu konuda aydınlattı. Yemek salonundaki masalardan birinin üzerine dökülen bir miktar suyun oluşturduğu birikintiyi kullanarak bana Albay”ın nasıl bir sorunla karşı karşıya olduğunu anlattı. Er ya da geç yeni kıtaya varacaktık. Şimdi hangi enlemde olduğumuzu, yani iskele-sancak doğrultusunda hangi konumda olduğumuzu biliyorduk ama hangi boylamda olduğumuzu, yani baş-kıç doğrultusunda hangi konumda olduğumuzu bilmiyorduk. Kısacası hangi boylamda olduğumuzu bilmezsek, gece vakti doğruca karaya bindirebilirdik. Eski günlerde böyle bir sorunla karşılaşmamak için denizciler yalnızca gündüz yol alıyorlardı. Ama bizim böyle bir lüksümüz olamazdı çünkü artık erzağımız tükenmek üzereydi. Gemiciler, eskiden yediklerinin yarısı kadar yiyebiliyordu. Üstelik bir tek, dişleri sağlam olanlar bu lütuftan faydalanabiliyordu. Adamların hiç gücü kalmamıştı. Konumumuzla ilgili bu belirsizlik dışında bir de akıntı meselesi vardı. Akıntı bizi hedefimize yaklaştırıyor da ondan uzaklaştırıyor da olabilirdi. Bütün bunlar bir araya gelince, Teğmen Benêt<sup>”</sup>nin kronometreler olmaksızın hangi boylamda olduğumuzu belirleyebileceği yolundaki iddiası beni iyice meraklandırmıştı. Bu adamdan lüç hoşlanmıyor olduğum gerçeğini bir kenara bırakıp onunla konuşmaya karar verdim. Ne zaman vardiyaya çıktığım bildiğim için her zamanki yerimde dikilip onu beklemeye başladım.</p>

  <p>"Sizinle biraz konuşabilir miyim?"</p>

  <p>"Bana meydan mı okuyacaksınız?"</p>

  <p>"Hayır, henüz değil."</p>

  <p>"Ha, demek artık konuşuyoruz, öyle mi?"</p>

  <p>"Kronometresiz boylam hesabı yapma girişimlerinizi..."</p>

  <p>"Allah aşkına Talbot! Kaptan Cook'un bu hesabı kronometrelerle mi yaptığını sanıyorsunuz?"</p>

  <p>"Evet, öyle sanıyorum."</p>

  <p>"Öyleyse yanılıyorsunuz!"</p>

  <p>Bu sözü söyledikten sonra merdivenlerden yukarı çıktı, gözden kayboldu. Vardiya görevlileri her dört saatte bir yaptıkları gibi kampananın çalmasından birkaç dakika önce güverteye çıkıp sıraya dizilmişlerdi. Benêt'nin arkasından yukarı koştum ama o Albay Anderson”a derin bir sohbete dalmıştı bile. Yeni vardiya başladı, Bay Askew aşağı indi. Ama Bay Benêt ile Albay hâlâ Jüpiter'in uyduları üzerine konuşuyorlardı. Astronomiden söz ediyorlardı ama bir görseniz, sanki topla oynanan bir oyundan konuşuyor gibiydiler -tutulmalar, paralakslar, ay yörüngesi... Benim orada olduğumun farkındalar, beni özellikle konuşmanın dışında tutmak istiyorlar diye düşünüp sinir oldum.</p>

  <p>"Ayın uzaklığı Bay Benêt. Tamam, anlaştık. Ama nasıl sağlama yapa..."</p>

  <p>"Satürn'ün uydusu Kalipso'yla sağlama yapacağım. Bu yöntemi Majestelerine sunacağız. Anderson- Benêt Yöntemi!"</p>

  <p>Anderson yüksek sesle güldü. İnanılmazdı, gerçekten de gülüyordu!</p>

  <p>"Yo, yo, bu senin yöntemin evlat!"</p>

  <p>"Hayır, efendim. İsrar ediyorum..."</p>

  <p>"Neyse, yöntemin işe yarasa iyi olur."</p>

  <p>Mesaj açıktı. Yöntem işe yarar mıydı, yaramaz mıydı, bilmiyordum ama kendi keşfettikleri bir yöntem üzerine büyük bir heyecanla tartışan bu iki adam ile zavallı, çalışkan Charles arasında dağlar kadar fark olduğunu düşününce içim sızladı. Orada dikilip, sıkılıncaya dek dalgaları izledim. Adamların konuşması bitmek bilmiyordu. Sonunda çekip gitmekten başka çarem olmadığına karar verdim. Dışarıdan bakınca sıradan gibi görünen ama insanın üzerinde yarattığı etki açısından son derece büyük bir yenilgiydi bu. Aşağı inerken, sadece Donanmayı değil, bu gemideki herkesi, kadınları, erkekleri, hatta çocukları bile ilgilendiren bir meselede beni saf dışı bıraktıklarını düşünüyordum. Konuşmalarını bölmek, araya girmek için gereksinim duyduğum şey bu gemiye ilk bindiğim gün fazlasıyla sahip olduğum kendine güvendi ama bilmiyorum neden, o anda kendime o kadar güvenmiyordum.</p>

  <p>Merdivenlerden dikkatle indim; gemi o gün biraz daha fazla sallanıyordu. Dalgalar yine çukur güverteyi yıkamaya başlamıştı. Aslında bunda şaşılacak bir şey yoktu ama o zaman bu ayrıntılara çok dikkat ediyordum. Charles'ın yağından daha yeni temizlenen güvertede su seviyesi her dalgayla biraz daha yükseliyordu. Kaplamaların arasındaki kıtıklar suyla kaplı bir tarlada, toprağın altından çıkan solucanlar gibi suyun içinde bir o yana bir bu yana hareket ediyordu. Dalgın dalgın yemek salonuna giderken yaşlı Bay Brocklebank'i gördüm. Salon kapısından içeri giriyordu. Dengesini sağlayabilmek için uzun bacaklarını iyice açmıştı. Sırtında yine o kirli pelerin vardı. Onunla sohbet edecek halim yoktu. Bu yüzden Bay Prettiman'in kamarasına gidip kendisine kitap okuyabileceğimi söyledim. Beni gördüğüne sevinmişti, ama artık afyon tentürü kalmadığı için uykusuz bir gece geçirdiğini söyledi. Ağrısı yoktu, yine de her tarafı sızlıyordu. Bana biraz ateşi var gibi geldi çünkü yanakları biraz kızarmıştı, gözleri de pek bir parlaktı. Ona kitap okumamı istemedi. Dikkatini okuduklarıma veremeyecek kadar yorgun hissediyordu kendini. Kitap okumak yerine ona geminin durumundan söz etmemi rica etti. Yattığı yerden havanın biraz bozduğunu fark edebilmişti. Ona dalgaların yine güverteleri yıkamaya başladığını ama hızlı yol aldığımızı söyledim. Ayrıca -bu arada içeri Bayan Prettiman girdi- Bay Benét'nin kronometreler olmaksızın hangi boylamda bulunduğumuzu hesaplamak için işe koyulduğunu haber verdim. Bunu söylerken güldüm; Bayan Prettiman de gülerek kendi fikrini belirtti. Bu konuda biraz bilgisi vardı ve ona göre, Greenwich meridyeninde saatin kaç olduğunu bilmeden hangi boylamda bulunduğumuzu hesaplamak olanaksızdı.</p>

  <p>"Yanılıyorsun Letitia."</p>

  <p>Bayan Prettiman de ben de şaşırmıştık.</p>

  <p>"Bay Benêt Kaptan Cook'un kronometre kullanmadığım söyledi."</p>

  <p>"Doğru Edmund. Kronometre icat edilmeden önce boylam hesabı Ay ile Güneş arasındaki açı uzaklığından faydalanılarak yapılıyordu. Bu yöntemin tek kusuru çok zahmetli olmasıydı."</p>

  <p>"O zaman Benêt yine haklı."</p>

  <p>"Anderson onun önerisini ciddiye aldı mı?"</p>

  <p>"Hem de çok ciddiye aldı. Hatta çok heyecanlandı. Ama zaten Albay Anderson, Adonis kılıklı bu adamdan duyduğu her şeyi ciddiye alıyor."</p>

  <p>Bayan Prettiman bir şey söylemek için ağzını açtı, sonra fikrini değiştirmiş olmalı ki bir şey söylemedi. Bay Prettiman tavana bakıp kaşlarını çattı.</p>

  <p>"Anderson aklı başında bir adam. İşinin ehli olduğunu söylüyorlar."</p>

  <p>"Bay Summers da öyle. Bay Summers diyor ki..."</p>

  <p>Cümlemin devamım getiremedim. Bayan Prettiman sözümü kesmişti.</p>

  <p>"Bay Summers'a hepimiz müteşekkiriz. Hem gemiyle, hem bizlerle yakından ilgileniyor."</p>

  <p>"Üstelik çok da cesurdur Charles. O korkunç fırtınada gemimiz dağ gibi dalgalarla boğuşurken dümeni tek başına idare etti. Düşünebiliyor musunuz? Tek başına! Bense onu öldürecektim neredeyse."</p>

  <p>Bay Prettiman boğazım temizledi.</p>

  <p>"Üsteğmenin dediğin gibi biri olduğundan hiç kuşkumuz yok. Sen iki insan arasındaki temel farkı göremiyorsun. Birinin matematiğe doğuştan yeteneği var. Ötekininse yok. Aradaki fark çok açık. Yani nitelikle ilgili değil, nicelikle ilgili bir şey bu."</p>

  <p>Bunun üzerine söyleyecek bir şey bulamadım. Bayan Prettiman söze girdi.</p>

  <p>"Dümenin başına geçip Bay Summers'a yardım ettiğinizi duydum. Ben bir bayan olarak size ne kadar minnettarım anlatamam."</p>

  <p>"Yok canım. Öyle önemli bir şey yapmadım. Ben yalnızca...</p>

  <p>"Biliyorum size öfkemi kustuğum zamanlar da oldu ama artık sizin takdire şayan, cesur bir insan olduğunuzu düşünüyorum."</p>

  <p>Bu arada Bay Prettiman başım iki yana sallıyordu.</p>

  <p>"Anlamadığım bir şey var. Hesabın sağlamasını yapmak için bir uydudan mı faydalanacak demiştin? Ama nasıl? Bu iş o kadar kolay değil."</p>

  <p>"Aloysius, lütfen canım, biraz uyumaya çalış. Bay Talbot'un da yapacak..."</p>

  <p>'Tabii, tabii. Ben de zaten kalkıyordum."</p>

  <p>"Dur gitme Edmund. Acelen ne? Benin aklım yerinde Letty. Düşünmekten güzel şey var mı?"</p>

  <p>“Ama kendini yormamaksın."</p>

  <p>“<i>Altın yıldızlar düşüyor üstümüze gök kubbeden..."</i></p>

  <p>“Şu da var, <i>Simlerle işli kalın bir halı gibi örtüyor üstümüzü</i> <i>gece.”</i></p>

  <p>"Bay Benêt de böyle mi görüyor acaba onları, sekstantıyla hesaplar yaparken?</p>

  <p>“Benêt bir şair, Aloysius. Öyle değil mi Bay Taibot?"</p>

  <p>“Bir iki şiir yazıyor işte. O kadarını herkes yapıyor."</p>

  <p><i>“</i>Siz de mi şiir yazıyorsunuz?"</p>

  <p>“Ben yalnızca Latince şiirler yazıyorum. Gündelik İngilizceyi kullanarak düşüncelerimin yetersizliğini gözler önüne sermek istemiyorum."</p>

  <p>"Çok etkilendim, Bay Talbot."</p>

  <p>"Sırası gelmişken söylemek isterim, rica ederim siz de Bay Prettiman gibi bana Edmund diye hitap edin.</p>

  <p>Bu önerimden biraz rahatsız olmuşa benziyordu ama ben ısrar ettim.</p>

  <p>"Sizin şeyinizde birinin, yani, sizin bana..."</p>

  <p>Bir kahkaha attı.</p>

  <p>"Sizin yaşımzda birinin mi demek istediniz? Sevgili Edmund, çok hoşsun.</p>

  <p>"izin verirsen bir şey tartışıyoruz Letitia. Nerede kalmıştık?</p>

  <p>"Evrenle ilgili tartışmanızı sağlam bir edebi temel üzerine oturtmak için dizeler okuyordunuz."</p>

  <p>"Gemimizin hangi boylamda bulunduğu gibi son derece önemsiz bir meseleden yola çıkıp parçası olduğumuz şu koca evrene varmaktan, onun üzerine kafa yormaktan daha hoş ne olabilir?"</p>

  <p>"Evrenin sonsuzluğu da, efendim, şiirden başka neyle anlatılabilir?"</p>

  <p>"Aloysius seninle aynı fikirde olabilir Edmund, ama benim aklım ermiyor böyle şeylere."</p>

  <p>"Kendine haksızlık ediyorsun Letty. Edmund, devam et lütfen."</p>

  <p>"Şunu diyecektim. Bu yolculuk sırasında yavaş yavaş fikirlerim değişti. Artık şiiri... yalnızca bir eğlence ya da güzelliğin bir ifadesi olarak değil de... yüceliği anlatan bir şey olarak görüyorum. Sonra... geceleri, yıldızların altında, akıl almaz doğayla baş başayken... Şimdi bunları söylediğim için biraz utanıyorum aslında..."</p>

  <p>"Bütünü düşünmekten daha iyi bir şey olabilir mi? O kanıt, o sade varoluş, o müzik, o yakarış... Bütünde bunları görmüyor musun? Bütün mutlak olandır. Her insan bütünle uyum içinde yaşamalı, onun varlığını hissetmeli, kendini ona açmalı. Bak Edmund, varmayı düşlediğimiz topraklarda, başım göğe kaldırıp doğruca o sevgi ateşine, sözünü ettiğimiz o ????'e bakamayacak kadar zavallı bir mahkûm yoktur!"</p>

  <p>"Eski mahkûmlardan, suçlulardan mı söz ediyorsunuz?"</p>

  <p>"İçi bu insanlarla dolu arabamızı bir düşünsene! Yeryüzündeki ateş, Mutlak olanın ateşinden birkaç küçük kıvılcım... Ben bu kıvılcımdan yakacağım o ateşi... Orada! O topraklarda! Soğuk çöl gecelerinde Eldorado'ya doğru ilerlerken Mutlak olanla aramızda hiçbir engel olmayacak. Kulaklarımız onun müziğiyle çınlayacak!"</p>

  <p>"Evet, anlıyorum. Bu... maceraların macerası olacak, değil mi? Yaşanmış yaşanacak en büyük macera olacak."</p>

  <p>"Sen de bizimle gelebilirsin Edmund. İsteyen herkes gelebilir. Seni durduracak bir şey yok."</p>

  <p>"Bacağınız! Onu unutuyorsunuz galiba."</p>

  <p>"Unutmuyorum. Bacağım da iyileşecek. Biliyorum, iyileşecek. İçimdeki ateş iyileştirecek onu. Biliyorum, eminim iyileşecek! Oraya kesinlikle gideceğim!"</p>

  <p>"Lütfen Bayan Prettiman'i biraz dinleyin. Bedeninizi oynatıp durmayın."</p>

  <p>"Sen de geleceksin, değil mi?"</p>

  <p>Yanıt vermedim. Sessizlik uzayıp gitti; sonra gemiye çarpan dalgaların tıslayan sesi doldurdu kamarayı. Bu ses sözcüklerden oluşmuyordu ama artık anlamıştım, sözcüklere gerek yoktu. Sözcükleri anladığımdan çok daha iyi anlayabiliyordum ben bu sesi. Sağduyu dediğimiz şeyin sesiydi bu.</p>

  <p>Ama yine de <i>görmüştüm!</i> Giderek boğucu olmaya başlayan bu kamarada, insanın içindeki gücü, insan tutkusunun o cazibeli yüzünü görmüştüm. Hatta bir an, "yukarı bakabilen" o yaratıkları bile görür gibi olmuştum. Her birinin başı üzerinde mücevher gibi pırıl pırıl parlayan birer kıvılcım vardı; bu kıvılcımlardan oluşan evrenimiz, Mutlak olanın o altın renkli, sonsuz denizi üzerinde bir sabun kabarcığı gibi sürüklenip duruyordu.</p>

  <p>İkisi de bana bakıyorlardı. Ellerimi yumruk yapmıştım, alnımdan ter damlaları süzülüyordu. Garip bir utanç duygusuydu benimki; hemencecik, "Evet, tabii geleceğim," diye atılmadığım için kendimden utanıyordum. Öte yandan, kendimi köşeye sıkışmış hissediyordum; filozofun biri, bir elinde şiiri, öteki elinde de astronomiyi silah gibi üzerime doğrultmuş, beni köşeye sıkıştırmıştı. Bu beni öfkelendirmişti. Sonunda gözlerimi onun o kırmızı yüzünden, beklentiyle bakan gözlerinden çekip Bayan Prettiman'e çevirdim. Bayan Prettiman ellerine bakıyordu; bir denizci gibi avuçlarının içine bakmıyordu, ellerini ters çevirmiş tırnaklarını inceliyordu. Sonra bakışlarını kocasına yöneltti.</p>

  <p>"Bence artık uyumaya çalışmalısın Aloysius."</p>

  <p>Ben de ayağa kalktım. Geminin sallantısı yüzünden dengede duramıyordum.</p>

  <p>"Size yarın kitap okurum."</p>

  <p>Ne dediğimi anlamıyormuş gibi kaşlarını çattı.</p>

  <p>"Okumak mı? Ha, evet. Tabii, tabii okursun."</p>

  <p>Bayan Prettiman'e gülümsemeye çalıştım ama galiba acı bir gülümseme oldu bu. Kamaradan dışarı çıktım. Daha kapıyı kapatmamıştım, Bayan Prettiman kocasına fısıltıyla bir şeyler söylemeye başladı. Ama ne dediğini duyamadım.</p>

  <p>Samimiyetimiz arttıkça aramızda bu tür konuşmaların yine geçebileceğini düşündüm. Bay Prettiman'in ideal bir şehir kurma tutkusuna benzer bir tutkuyla yanıp tutuşuyordum onların dostu olmak için. Ama bu dostluğun bedeli çok ağırdı Sonuçta ben politikaya bulaşmış bir yaratıktım, bu yüzden başımın üzerindeki kıvılcım -devlet adamlarının diliyle ifade etmek gerekirse- <i>scintillans Dei'm göze</i> görünmüyordu. Mutlak olana ille de bir mazeret bildirmek gerekirse, herhalde benim mazeretim şu olurdu: Ben gücümü, büyük bir içtenlikle, ülkemin iyiliği için kullanmak istiyordum. Neyse ki ülkem İngiltere'ydi. Bu durumda ülkemin iyiliği için çalışmak, bütün insanlığın ipliği için çalışmak demekti. Lütfen bunu unutmayalım, dedim kendi kendime.</p>

  <p>Aynı gece vardiya görevi için biraz erken uyandırıldım. Bu yüzden kıç tarafa gidip yıldızlı gökyüzünü seyrederek Charles'ın gelmesini beklemeye başladım. Ay ışığı yüzünden bulutlar bembeyazdı. Orada dikilirken gökyüzünün o inanılmaz güzelliğinin farkındaydım ama yıldızlara, bulutlara ne kadar dikkatli bakarsam bakayım Bay Prettiman'in Tanrısı'nı, Mutlak olanı bir türlü göremiyordum. Mesele şu ki insanı inanca götüren mantık değil tutkuydu. Bay Prettiman'i inanca götüren de o büyük tutkusuydu. Orada durup gökyüzüne bakmasa bile...Niye sözü dolandırıyorum ki? Acı içindeki bu adamın varlığına gereksinimim vardı o zaman. Eğer o olmasaydı, olayları bir bir hatırlar ama onları anlatırken kendimi nasıl hissettiğimi, olayları nasıl algıladığımı asla yazdıklarıma yansıtamazdım. Bir mürit olmak için gereken özelliklerin hiçbiri yoktu bende. İtiraf etmeliyim, buna da Bayan Prettiman'i düş kırıklığına uğrattığıma da çok üzülüyordum. Bu yüzden Charles geldiğinde çok sevindim. Fakat Charles bana biraz soğuk davranıyor gibi geldi. Bir süre hiç konuşmadık. Sonra ikimiz de aynı anda söze başlayınca kahkahaları patlattık.</p>

  <p>"Siz buyurun lütfen."</p>

  <p>"Yo, üsteğmenim, rica ederim siz buyurun. Yedek subayın üsteğmenden önce söze başladığı nerede görülmüş?"</p>

  <p>"Lütfen, lütfen."</p>

  <p>"Peki o zaman. Şuradaki Jüpiter mi? Güney Takımyıldızı nerede?"</p>

  <p>"Şu bulutun arkasında kalmış herhalde. Zaten yönümüzü tayin etmek için ona gereksinimimiz yok."</p>

  <p>"Bay Benet'nin yeni yöntemi için de mi gerekli değil bu takımyıldız?"</p>

  <p>"Lütfen hatırlatma. Hatırladıkça..."</p>

  <p>"Ne oluyorsun?"</p>

  <p>"Neyse boşver."</p>

  <p>"Kıskançlık sana yakışmiyor."</p>

  <p>"Kıskançlık mı? Neyini kıskanacakmışım. o şarlatanın? Hiç de dostça bir şey değil bu yaptığm Edmund!"</p>

  <p>"Özür dilerim."</p>

  <p>Şöyle bir başım sallayıp pusulaya bakmaya gitti. Charles'ın parmağıyla işaret ettiği bulut kümesi yavaş yavaş yer değiştiriyordu ama bulut kümesinin arkasından Güney Takımyıldızı çıkmadı. Zaten o kadar da önemli bir takımyıldız değildi bu.</p>

  <p>Charles tekrar yanıma geldi.</p>

  <p>"Ben de özür dilerim Edmund. Canım sıkkın ve bir türlü bu sıkıntıdan kurtulamıyorum."</p>

  <p>"Sevgili dostum, bak sana ne diyeceğim. Sıkıntının ilacını ben biliyorum. Prettiman'ler!"</p>

  <p>"Zeki insanlar. Bundan kuşkum yok. Ama benim espri anlayışım biraz zayıftır."</p>

  <p>"Senin mi espri anlayışın zayıf? Yok canım. Merak etme, onlar seni sıkıntıların içinden çekip çıkarır, önünde yeni dünyalar açıverir. Sonra bir bakarsın, öyle yüce şeylerden söz ediyorsun ki küçük dünyevi sıkıntılarından eser bile kalmamış."</p>

  <p>"Sana da böyle mi oldu Edmund?"</p>

  <p>"Evet, onlarla birlikteyken böyle oluyor. Tabii kimse, Bay Prettiman dışında kimse o yüksek tepelerde, o ateşlerin içinde, o yoğunlukta yaşayamaz!"</p>

  <p>"O zaman ne faydası var ki bu işin?"</p>

  <p>"Sen Prettiman'lerden bir doz al, bak göreceksin!"</p>

  <p>"Yok almayayım, sağol."</p>

  <p>"Anlamıyorsun ki! O sandığın gibi biri değil. Onda ilginç bir şeyler var. Politik kaygıları olan, bir yarısı hırs öteki yarısı da sağduyudan oluşan ben bile, onun yanındayken bunu hissediyorum."</p>

  <p>Charles sesini alçalttı.</p>

  <p>"Ne dediğinin farkında mısın sen? Nerede olduğunun farkında mısın? Saçmalık bu! Bir Jakoben'le, bir ateistle böyle..."</p>

  <p>"Ateist falan değil o!"</p>

  <p>"Neyse, bunu duyduğuma sevindim."</p>

  <p>"Hiç de sevinmişe benzemiyorsun."</p>

  <p>"Benzemiyorum ha? Neyse, adamın rezilliğinin de bir sınırı varmış, en azından bunu öğrenmiş oldum. İşte sevindiğim bu."</p>

  <p>"Adama haksızlık ediyorsun!"</p>

  <p>"Bir şey anladığın yok. Benim hayatım gemilerde geçti. Eğer şansım varsa hayatımın geri kalanı da gemilerde geçecek. İlk defa böyle içi göçmenlerle, yolcularla dolu bir gemiyle denize açılıyorum."</p>

  <p>"Onlara 'domuz' diyordunuz, yanlış hatırlamıyorsam."</p>

  <p>"Onların takdirini topladı bu adam. Üstelik kurnaz davrandı. Söylediği her söz hesaplıydı bu adamın. Bu insanları kurmayı planladığı şu şeye davet ediyormuş gibi görünmemek için yoğun çaba harcadı."</p>

  <p>"Neymiş o kurmak istediği Allah aşkına?"</p>

  <p>Sesini iyice alçaltmıştı.</p>

  <p>"Bu sözcüğü ağzıma almak istemiyorum."</p>

  <p>"Charles beni deli ediyorsun."</p>

  <p>Charles dönüp yanımdan uzaklaştı. Bense yerimde kaldım. Aramızda aniden patlak veren bu anlaşmazlık beni üzmüş, öfkelendirmişti. Bulunduğum yerden Charles'ı görebiliyordum. Geminin kıçına tırmanmış, iki elini küpeşteye koymuş, geminin deniz üzerinde bıraktığı ize bakıyordu. Bu arada parakete suya bırakıldı, bu işle ilgilenen adam geminin hızını bana değil doğrudan Charles'a bildirdi. Aralarında kısa bir konuşma geçti. Sonra adam rota tahtasına doğru ilerleyip tahtanın üzerine yedi rakamını yazdı. Yine, Bay Benêt ile Albay'ı konuşurlarken izlediğim zaman kapıldığım duyguya kapılmıştım.</p>

  <p>Yerlerimizden kımıldamadık. Charles küpeşteden eğilmiş denizi seyrediyor, bense baş tarafa bakıyordum. Görülecek çok şey vardı. Artan rüzgârla şişen yelkenlerimiz fildişindendi sanki. Doğuya doğru yedi knot! Hüzünlenmek olanaksızdı. Yukarı, Charles'ın yanına çıktım. Olabildiğince yumuşak bir sesle konuşmaya başladım.</p>

  <p>"Benim görevime son mu veriyorsun?"</p>

  <p>Yanıt vermeyince şaşırdım. Sonra, başım ellerinin arasına aldı. Çok acı çekiyormuş gibi çıkıyordu sesi.</p>

  <p>"Yo, hayır."</p>

  <p>"O böyle konuşmuyor işte, anlıyor musun? Eğer onu doğru anladıysam, ilahi bir ateşten söz ediyordu, hem burada hem de yukarıda..."</p>

  <p>İrkilmişti.</p>

  <p>"Burada mı?"</p>

  <p>"Yani... bu yalnızca bir benzetme."</p>

  <p>"Pabucun içine yerleştirilen çubuklar hâlâ sıcak. Aşağıda her an bir yangın başlayabilir..."</p>

  <p>"Hayır, hayır. Sen beni, yani onun söylediğini yanlış anladın."</p>

  <p>"Her şeyi, herkesi yanlış anlıyorum ben herhalde. Herkes Benét'yi yeğliyor. Anderson bana sanki asteğmenmişim gibi davranıyor. Şimdi de sen kendini tehlikeye atıyorsun. Anlamıyor musun? Gemi öyle acayip bir yer ki! Böyle şeyler için insanların asıldığına tanık oldum ben!"</p>

  <p>"Allah aşkına Charles! Neşelen biraz! Doğuya doğru yedi knotla ilerliyoruz. Bütün yelkenlerimizi açmışız. Geminin orasına burasına bağladığın halatlar işe yarıyor. Her şey harika dostum!"</p>

  <p>"Kafam karışık. Ben senin tehlikede olduğunu düşünüyorum."</p>

  <p>"Hadi ama! Yaşlı kadınlar gibi sızlanıp durma! Tehlikede falan değilim. Bütün yaptığım bir beyefendiyle felsefi meseleler üzerine biraz kafa yormak, o kadar. Sıradan gemicileri işin içine sokmayı aklımdan bile geçirmem."</p>

  <p>"Sıradan gemiciler ha! Teşekkürler!"</p>

  <p>"Senin neyin var böyle? Küçük şeylere kafam takıp duruyorsun. Biraz neşelen artık! Bak gün doğuyor! İşte bak, şurada..."</p>

  <p>Bir kahkaha attı.</p>

  <p>"Denizcilik sanatında ustalaşmak isteyen adamın söylediğine bak!"</p>

  <p>"Ne demek istiyorsun?"</p>

  <p>"Bu saatte gün mü doğarmış?"</p>

  <p>"Ama işte orada, bak! Şimdi kayboldu. Yemin ederim gördüm Charles. Neyse, doğuya doğru yedi knotla yol alıyoruz. Sıradan olsun olmasın bütün denizciler sevinir buna... Asma şu suratım artık!"</p>

  <p>"Gün doğuyor!"</p>

  <p>"İşte şuradan, sancak tarafından!"</p>

  <p>Charles küpeşteye yaslanıp işaret ettiğim noktaya dikti gözlerim.</p>

  <p>"Çok net görünüyor Charles. Neyin var senin böyle? Hayalet mi gördün? İşte, işte, orada! Şimdi daha net görünüyor."</p>

  <p>Önce bir şey söylemedi. Bir eli hâlâ kolumun üzerindeydi ama şimdi kolumu o kadar sıkıyordu ki canım acımaya başlamıştı.</p>

  <p>"Allah yardımcımız olsun!"</p>

  <p>"Niye? Ne oluyor?"</p>

  <p>"Buz bu!"</p>
</body>
</html>
