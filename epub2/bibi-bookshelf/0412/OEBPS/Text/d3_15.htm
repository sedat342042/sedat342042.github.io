<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Aşağıdaki Yangın</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1>(15)</h1>

  <p>Albay Anderson ve subayları gemide yeniden bir düzen oluşturmak için o gün ve ertesi gün boyunca durmadan çalıştı. Ama geminin güvertelerine bulaşan yağı temizlemek çok daha büyük bir işti. Bütün tayfa, bütün askerler, hatta göçmenler yağı temizlemek için uğraşıp didindi durdu.</p>

  <p>Yağ her yere bulaşmış, hatta Bates'in dediğine göre ana direğin tepelerine kadar çıkmıştı. Kamaralarımızın açıldığı koridorda, yerden yarım metre yükseklikte bir yağ izi vardı duvarlar üzerinde. Yağlı sular kamaralarımıza bile sızmıştı. Fırtına sırasında tayfa paniğe kapıldığı için neredeyse hepimiz boğulacaktık. Tabii panik hemen bastırılmıştı. Böyle bir durumla karşı karşıya kalmak Albay Anderson'u çok öfkelendirmişti. Görev yerini bırakıp gitmek en ağır biçimde cezalandırılması gereken bir hataydı. Bunu kendimi yüceltmek için söylemiyorum; yalnızca başka bir gemide böyle bir şey olsa görev yerini terk edenlerin nasıl cezalandırılacağını bilin diye söylüyorum. Tekrar ediyorum, adamların görevlerini bırakıp bir yerlerde saklandıklarına hiç kuşku yoktu. Charles bir keresinde şöyle demişti: "Adamlar halat gibidir; onların da dirençleri bir noktada kırılır." Bizim tayfanın direnci bu fırtınada kırılmıştı. Adamlarımız isyan başlatmaktan sonra en büyük suç sayılan bir şey yapmış, görev yerlerini bırakıp gitmişti.</p>

  <p>Peki, bu konuda ne yapılmalıydı? Azınlıkta olan subaylar ve hatta geminin resmi yöneticisi, kaptanı olan Albay bile ceza vererek onların itaat etmesini sağlayamazdı. Hepsinin fazlasıyla yorgun olduğu bir gerçekti. Hava koşullarını bir yana bırakalım, yolculuğumuz normalden çok çok daha uzun sürdüğünden yiyeceklerimiz azalmış, içeceklerimizse neredeyse tükenmişti. Yakacak da çok azdı. Sıcak su bayanların bile yararlanamadığı bir lüks haline gelmişti. Ama yapılacak işler hiç azalmıyordu. Gerçi en ağır hava koşullarında bile sürekli pompalama yapılmıyordu ama düzgün beslenemedikleri, sürekli çalıştıkları için adamlar zayıf düşmüştü.</p>

  <p>Yine de işler yürüyordu. Güverteler zımparalandı, fırçalarla temizlenip yıkandı, sonra da kurutuldu. Dengelerini en kötü havalarda bile kaybetmeyen gemiciler artık zar zor ayakta durabiliyordu. Tamir edilebilecek gibi olan yelkenler indirildi, iyice yırtılanlar bir kenara ayrıldı. Başka, her şeyimiz tükenmişti ama geminin halat ve yelken bezi açısından bir sıkıntısı yoktu. İyi havalarda balık tutmaya çalışıyorduk. Gerçi ben balık yakalandığına hiç tanık olmamıştım. Belli ki balıklar kocaman bir geminin çıkardığı hava kabarcıklarına ve sese çok ilgi duymuyordu. Belki de ilginç bir balık türü olan İnsan'ın denizler üzerinde dolaşıp kendilerini yakalamaya çalıştığı söylentisi yayılmıştı balık sürüleri arasında. Fakat bir sürü balina gördük; Bay Benêt'nin bunları yakalamak için özel yöntemler önerdiği de söyleniyordu. Tayfa içinde her türlü farklı alanda beceri sahibi adamlar vardı ama onlar da Benét'nin, zıpkının ucuna bir hazne yerleştirilmesini, haznenin içine de belli miktarda barut konulmasını öngören fikrine pek itibar etmedi.</p>

  <p>Balinalara olabildiğince yaklaşıp onlara top ateşi açmamız gerektiği yolundaki telkinlerim de doğrusu fazla dikkate alınmadı. Oturup beklemekten, nihayet yol alıyor olduğumuz düşüncesiyle, daha doğrusu gerçeğiyle teselli bulmaktan başka seçenek kalmamıştı. Pruva direği en berbat hava koşullarına bile dayanabilmiş, sınavı geçmişti. Hem cunda yelkenlerini hem de direklerin üzerine değil de arasına, bir istralya üzerine bağlanarak açılan velena yelkenlerini açmıştık. Günler boyunca hızımız altı knottan aşağı düşmemişti sanıyorum.</p>

  <p>Denizcilikle, gemicilerin yaptıkları işlerle ilgili bu kadar ayrıntı verdiğim için denizcilikten anlamayan okurlarımdan özür dilemek isterim. Galiba böyle yaparak asıl söylemem gerekenleri bir türlü söyleyemiyorum. Hedefe doğru kat edilen her deniz milini, gemide yapılan her işi, geminin suları yararken nasıl sesler çıkardığını, yelkenlerin nasıl kabarıp şiştiğini, zekice bir tasarımla bir araya getirilmiş ahşap parçalardan oluşan ve toplam iki bin tonun üzerinde ağırlığı olan bu geminin gece gündüz açık denizlerde nasıl ilerlediğini uzun uzun anlatmaktan daha keyifli ne olabilir, hayatı bu geminin yol almasına bağlı olan biri için? Neyse, artık gemiciler bile daha enerjik adımlar atıyor, daha neşeli görünüyor, emirleri daha bir çabuk yerine getiriyordu. Herkes, hatta subaylar bile mutlu görünüyordu. Belki bir tek Charles o kadar keyifli değildi. İtiraf etmeliyim ki Charles endişelenmeyi biraz abartmiştı. Hâlâ pruva direğinin pabucunda hapsolan bir kıvılcımın gemide yangın çıkaracağına inanıyordu. Çok hoşlandığım gece yansı vardiyalarından birinde onu bu konuda biraz sıkıştırdım.</p>

  <p>"itiraf et Charles, direkte bir sorun yok. Bay Benêt'nin ortaya attığı fikrin yanlış olduğuna taktın sen kafayı."</p>

  <p>"Her zaman haklı çıkması olanaksız. Herkes hata yapar. Boylam meselesiyle ilgili önerisinde de yanıldığı ortaya çıktı..."</p>

  <p>"Yanıldı mı?"</p>

  <p>"Yani teorisi doğru ama önerdiği şeyi gerçekleştirmenin ne kadar zor olduğunu anlamıyor musun? İki gök cismi arasındaki açının hesaplanması neredeyse olanaksız; üstelik bunlardan en az birinin, genellikle her ikisinin birden konumları sürekli değişiyor."</p>

  <p>"Seyir amirinden Bay Benêt'nin yöntemini açıklamasını rica ettim ama açıklamadı."</p>

  <p>"işin içine paralaks falan giriyor. Ay, güneş, bütün gezegenler, hatta gezegenlerin uyduları... Milyonlarca hesaplama... Karmakarışık bir iş yani. Adam, dâhi gibi görünen bir çatlak bence."</p>

  <p>"Yine de haklı çıktığı zamanlar oldu. Bu adamdan hoşlanmadığın için onun özelliklerini tarafsızca değerlendiremiyorsun. Senden rica ediyorum bunu yapma Charles. Sana yakışmıyor. Böyle biri olmadığını biliyorum. Kusura bakma. Niyetim sana söylev çekmek değil."</p>

  <p>"İstiyorsan söylev çekebilirsin. Ama Bay Benêt'nin deniz üzerindeki konumumuzu bulma konusunda getirdiği öneriye itiraz etmemin nedeni ondan hoşlanmamam değil, mantığımın sesini dinliyor olmam. Eğer bu çok parlak bir yöntem olsaydı, memleketin bütün zeki, entelektüel insanları bu yöntemi bir kenara bırakmazdı, inan bana. Bu durumda o mu deli, yoksa ben mi?"</p>

  <p>"Sen değilsin tabii, Sen bizim sağduyu timsalimizsin."</p>

  <p>"Bu okyanusta birkaç tane ada var. Biz onlar arasında bir yerlerdeyiz. Bu kadarını bilmek bizim güvenliğimiz açısından yeterli. Varmaya çalıştığımız yerin yakınlarından geçip de onu görmemiş olmamız neredeyse mümkün değil. O kadar yol almış olamayı z."</p>

  <p>Gemi sarsıldığında Bay Prettiman'den hiç ses gelmiyordu artık. Onu yatağında döndürme fikri işe yaramış gibiydi. Hiç değilse huzur içinde ölüyordu adam. Bayan Prettiman benimle ilgili hiç de hoş olmayan duygularım dile getirdiğinden beri ondan kaçıyordum. Bu olay beni öyle derinden etkilemişti ki olanları hatırlamak istemiyordum. Bir keresinde yemek salona girdi ama ben daha ayağa bile kalkamadan çıkıp gitti. Bir keresinde de, gemi çok sallanıyordu; sallantı yüzünden onun yolcu güvertesinin koridorunu bir uçtan öteki uca kadar koşarak kat ettiğim gördüm. Kamarasının önüne sağ salim vardığından emin olunca onu görmemiş gibi başımı çevirdim. Hâlâ gemici giysilerini giyiyordu. Bunu yaptığı için içten içe onu takdir ediyordum. Bana ilk başta acayip gelen bu görüntüye gözüm alışmıştı, artık bir bayanın böyle pantolonla ortada dolaşması beni hiç rahatsız etmiyordu. Aslında, saygın bir hanımefendinin durmadan sallanan, baş kıç vuran, sarsılan bir geminin içinde etekle dolaşması onu ne uygunsuz, ne nahoş durumlara düşürebilir, bir düşünsenize. Bunu düşününce, pantolonun ya da onun kadın bedenine daha uygun biçimde tasarlanmış halinin etekten kat be kat uygun bir seçenek olduğunu anlıyor insan. Dahası, pantolon etekten bin kat güvenli, çünkü pantolon giyen kadın uygunsuz bir görüntü vermemek için endişelenmiyor, çok daha rahat hareket ediyor. Oysa etek giyen bir kadın saygınlığına gölge düşürecek bir görüntü vermek yerine, tıpkı o Fransız öyküsünde olduğu gibi ölmeyi bile yeğleyebilir.</p>

  <p>Neyse, Bayan Prettiman kendisini hasta kocasma adamış olmasına karşın, onunla olur olmaz zamanlarda, komediyi aratmayacak koşullar altında karşılaşmak benim kaderimdi anlaşılan. Artık çukur güverteye çıkabiliyor, güvenlik halatlarına tutunmadan yürüyebiliyorum. Gözlerim bazen güvertenin ıslak tabanındaki kirli beyaz tuz tabakasına, bazen de ziftin üzerindeki çatlaklardan fırlayan, insan saçına benzeyen kalafat kıtıklarına takılıyordu. Bu gemide dolaşıp da onun kaçınılmaz sonunu düşünmemek elde değildi. Ama gariptir, benden başka kimse bunu düşünmüyor gibiydi. Büyük bir tehlikeyle karşı karşıya gelmiştik; bazılarımız artık tehlikeleri umursamaz olmuştu, bazılarımız, örneğin Bowles, sürekli bir korku içinde yaşıyordu; tehlike bazılarımızı daha güçlendirmiş, bazılarımızıysa daha coşkulu kılmıştı.</p>

  <p>Örneğin Bay Taylor, tehlikeyi bir neşe kaynağı olarak görenler arasındaydı. Benim de aralarında bulunduğum bir grup suratı asık insan ona deli gözüyle baksa da, o hiç durmadan şarkılar söylüyor, gülüyor, ıslık çalıyordu. İçimizde, ölüm gibi ufak meselelere kafasını takmayan bir tek kişi vardı, o da Bay Benet'ydi. On kasaranın başında Bay East ile iki çift laf ettikten sonra onu gördüm. Kıçüstü güvertesinin merdivenlerinden aşağı iniyordu. Elinde bir takım kâğıtlar tutuyordu; kocaman açtığı gözleri, bu kirli dünyaya alışmış olan bana çok temiz göründü. Zevkle kendinden geçen bir insanın gülümsemesi vardı yüzünde. Beni görmezden gelip yolcu güvertesine girdi. Artık pruva direğiyle ilgili bir sorun kalmadığına göre öteki meseleyi çözmeye, yani kronometreler olmaksızın deniz üzerindeki konumumuzu hesaplama işine vermişti kendini anlaşılan. Önerdiği yöntemi ben de anlamak istiyordum, bu yüzden arkasından koştum. Yolcu güvertesine vardığımda o, Bayan Prettiman'in kapısını çalıyordu. İçeriden bir yanıt gelmiş olmalı ki adam kapıyı ardına kadar açıp içeri girdi, üstelik arkasından <i>kapıyı da kapattı</i>! Artık bu kadarı fazlaydı! O bir bayanın saygınlığına leke sürme endişesi taşımıyor olabilirdi ama <i>ben</i> taşıyordum. O kadar öfkelenmiştim ki yerdeki kovayı göremedim. Kova ayağıma takılınca kaygan kaplama üzerinde kayıp yüzüstü yere kapaklandım. Şaşkınlıktan öylece kalakaldım; kamaranın kapısı pat diye açılıp Benêt dışarı çıktığında ben hâlâ emekler vaziyetteydim. Benét'nin elinde kâğıt falan yoktu şimdi. Kapı adamın arkasından gürültüyle kapandı. Sonra Benêt benim takıldığım kovanın hemen yanında duran kovaya takılıp ta koridorun sonuna kadar yuvarlandı. Bir denizciye hiç yakışmayan bir görüntüydü bu. Doğrulduğunda yüzündeki gülümsemenin kaybolmuş olduğunu gördüm. Bana doğru yaklaşırken omzunu mizana direğine çarptı; yanımdan geçerken dengesini kaybetmiş gibi sallanarak yürüyordu. Sonra ihtiyatla merdivenlere yönelip tırabzanlara tutunarak aşağı indi ve gözden kayboldu.</p>

  <p>Ama ben görmüştüm! Önce sol yanağında hafif bir iz olduğunu fark etmiştim; görüş alanımda kaldığı kısa süre içinde bu iz pembeleşmiş, bir bayanın el izine dönüşmüştü!</p>

  <p>Benim görevim belliydi. Bay Prettiman eşini koruyacak durumda değildi. Onu koruma önerisi benden gelmeliydi. Kamaranın kapısını çaldım. Birkaç saniye sonra kapıyı Bayan Prettiman açtı diyemeyeceğim çünkü birisi kapıyı açıp ileri itmişti.</p>

  <p>Doğrusu bu kadından korkuyordum. Yaşlı olduğu için mi korkuyordum acaba? Sanmıyorum. Şimdi karşımda duruyor, sanki ben Benet'ymişim gibi yüzüme dik dik bakıyordu. Neredeyse bir yıldır bu gemideydik; bu süre içinde onu sıkça gördüğüm için olsa gerek, artık bana pek de yaşlı görünmüyordu. Doğru, rüzgâr ve güneş yüzünden teni iyice kararmıştı; bronzlaşmış ten bir hanımefendiden çok köylü kadınlara yaraşırdı. Bir zamanlar statüsüne uygun düştüğünü sandığı için taktığı boneyi artık hiç takmıyor, onun yerine eşarbı yeğliyordu. Saç tutamları eşarbın kenarlarından fırlayıp omuzlarına düşüyordu. Belli ki gürdü saçları. Onunla konuşurken insanın gözü hep bu saç tutamlarına takılıyordu. Şimdi eşarbı başında değildi. Saçları omuzlarına düşmüştü. Bunun dışında, kusursuz görünüyordu.</p>

  <p>Ona önerimi sunmaya vakit bulamadım. Yanakları güneşten bronzlaşmış olmasına karşın kızarmıştı. Öfkeli görünüyordu.</p>

  <p>"Gemideki bütün genç erkekler akıllarını mı kaçırdı acaba?"</p>

  <p>Tam yanıt vermek üzere ağzımı açmıştım ki araya başka bir ses girdi.</p>

  <p>"Letitia!"</p>

  <p>Hasta yatağından eşine seslenen Bay Prettiman'di bu. Eşine seslenirken sesi hiç de hasta, yatalak bir adamın sesine benzemiyordu.</p>

  <p>"Letty!"</p>

  <p>Bayan Prettiman dışarı çıkıp kapıyı çekti, kocasının kamarasına yöneldi. Sonra omzunun üzerinden bana şöyle dedi:</p>

  <p>"Lütfen burada bekleyin Bay Talbot. Sizinle konuşmak istiyorum."</p>

  <p>İçeri girip kapıyı kapattı. Orada öylece bekliyordum, tıpkı yaramazlık yaptığı için müdürün odasına çağrılan, onun kapısının önünde içeri alınmayı bekleyen, kaçıp gitse mi yoksa bekleyip cezasını çekse mi bir türlü karar veremeyen ama cezasının çok ağır olacağından korkan, kulağını kapıya yapıştırıp içeriden, büyüklerin dünyasından gelen seslerden kendi kaderiyle ilgili bir şeyler çıkarmaya çalışan bir okul çocuğu gibi. Ben de içeriden gelen seslere bir türlü anlam veremiyordum. İlk duyduğum ses bir kahkaha oldu. O, ölmekte olan adam ve karısı... kendini ona adamış karısı! Gülüyorlardı!</p>

  <p>Kamaranın kapısı açıldı, Bayan Prettiman dışan çıktı. Ben onun kamarasının kapısını açıp içeri girmesini bekledim, içeri girip yelken bezinden lavabonun yanında durdu. Gözlerini sağ eline dikmişti, iğrendiğine işaret eden bir ses çıkartarak bir kumaş parçasıyla elini, avucunun içini hırsla ovuşturmaya başladı. Sonra benim ona şaşkınlıkla baktığımı görüp elindeki bezi bıraktı, kendini yaramaz bir kız çocuğu edasıyla sandalyeye attı. Sağ eliyle yüzünün kenarındaki bir saç tutamım geriye itti ama bu pek işe yaramamıştı. Saç tutamı inatla yüzünün yanına düştü yine.</p>

  <p><i>"Saçmalık!"</i></p>

  <p>Göz göze geldik, yüzü kızardı. Yüzünün kızarabilmesi ince ruhlu olduğuna işaretti.</p>

  <p>"Hadi, içeri girin Bay Talbot. Lütfen kapıyı da açık bırakın. Toplumun hassasiyetlerine saygı göstermek gerekir, değil mi? Saygınlığınıza da gölge düşsün istemem... "</p>

  <p>"Herhalde ağzım açık kalmıştı. Belki de öfkeli bir ses tonuyla konuşmasının nedeni buydu, açık ağzıma bakıp bana sinir olmuştu. "</p>

  <p>"Yatağa oturun Allah aşkına. Böyle yukarı bakacağım derken boynum tutulacak. "</p>

  <p>Oturdum.</p>

  <p>"Bayan Prettiman, ben size yardım etmeye hazır olduğumu söylemek için gelmiştim. Bay Prettiman yatağından kalkamadığı için..."</p>

  <p>"Öyle, öyle, yazık ki öyle."</p>

  <p>"Bay Benet'nin yanımza geldiğini gördüm de... "</p>

  <p>"Lütfen bu konuda bir kelime daha etmeyin. "</p>

  <p>"Size saçma sapan şiirler yazdığını da... "</p>

  <p>"Bayan Prettiman içini çekti. "</p>

  <p>"Sorun da bu ya Bay Talbot. Şiirler hiç de saçma sapan değil. O yetenekli bir genç. Bay Prettiman ile ben bu meselenin kapanmasından yanayız. Tabii ben kendimi de suçluyorum. Genellikle aklım başımdadır ama bana o şekilde hitap edip, elimi öyle ellerinin arasına alınca, ben... Düşünsenize, benim kardeşim olacak yaşta biri..."</p>

  <p>'Temiz bir dayağı hak ediyor!"</p>

  <p>"Şiddet istemiyorum. Lütfen Bay Talbot, bu defa şiddet istemiyorum!"</p>

  <p>"Ama yaptığından utanmalı..."</p>

  <p>"Asıl <i>ben</i> utanıyorum. Utanç duymaya alışık değilim. Zaten utanılacak bir şey yapmış da değilim."</p>

  <p>Onunla aynı fikirde olduğumu söylemek için ağzımı açmıştım ki yine konuşmaya başladı.</p>

  <p>"Yaşanan bu olağanüstü şeyler, o korkunç fırtına, onca mütevazı insanın gelip Bay Prettiman'in kamarası önünde kuyruk olması, sizin iyi niyetle ama sakarca yaptığınız..."</p>

  <p>Sustu.</p>

  <p>"Rica ederim, devam edin."</p>

  <p>"Kısacası Bay Prettiman ölmeyecek! Siz onu döndürdükten sonra bacağındaki şişlik indi. Belki bir daha yürüyemeyecek, bilmiyorum. Durumu da ciddiyetini koruyor kuşkusuz ama ağrıları artık dayanılmaz değil. Onun iyileşiyor olmasından utanç duyuyorum. Bu nasıl olabilir? Hem çok seviniyor hem de büyük bir utanç duyuyorum. O da aynı şeyleri hissediyor olmalı. Eğer ağrıları tümüyle geçmiş olsaydı o da utanç duyardı iyileşmiş olmaktan ötürü. O da ben de... İkimiz de bir tür rahatsızlık duyuyoruz. Biliyorum, garip gelecek ama doğrusu bu."</p>

  <p>"Anlıyorum, gerçekten anlıyorum. Ölmeyecek! Bütün bunlar bir komedi sanki. Yüreğinizde bir şey hissediyorsunuz ama aklınız yüreğinize karşı koyuyor. Bunun ne demek olduğunu çok iyi biliyorum."</p>

  <p>"Bay Talbot! Ben sanmıştım ki siz asla böyle şeyler..."</p>

  <p>"Biliyorum, hem de çok iyi biliyorum. Sizi anlıyorum. Dediğiniz gibi, bir sürü şey yaşandı ve şimdi her şey değişti, dünyanız tepetaklak oluverdi. Ne yapacağınızı şaşırdınız, değil mi?"</p>

  <p>"Bunu anlamanız inanılmaz! Evet, hepimiz değişiyoruz. Tehlikeden olsa gerek. Tehlikeler bizim gerçek kimliklerimizi ortaya çıkarıyor. Bizi gitmek istediğimiz yere ulaştırabilecek tek insan, asık suratlı Albay<sup>”</sup>imiz, bir şekilde su üzerinde kalmayı beceren gemimiz, Bay Prettiman'in ince planları... Hepsi, hepsi..."</p>

  <p>"Ama o artık iyileşiyor!"</p>

  <p>"Olabilir ama bacağı asla eskisi gibi olmayacak. Bu bacakla suçluların durumlarını nasıl değerlendirecek? Eski suçlulardan, göçmenlerden oluşan bir gruba nasıl liderlik edecek? Vaat edilmiş toprakları nasıl keşfedecek?"</p>

  <p>"Anlıyorum."</p>

  <p>"Tom Paine Atlantik Okyanusu için neyse Aloysius Prettiman de Pasifik Okyanusu için o olacaktı. Liderlik yapmayı düşlerken, ancak yardımla, topallaya topallaya yürümek onun için..."</p>

  <p>"Bütün bunlar fantezi," demek geçti içimden ama bir şey söylemedim.</p>

  <p>"Eminim İngiliz Hükümeti yardım edecektir."</p>

  <p>Ben bunu söylerken o dışarı, uzaklara bakıyordu. Sonra yüzünü bana çevirdi ve acı acı gülümsedi.</p>

  <p>"Hayalindeki ideal şehri kurması için, öyle mi? Masumiyetiniz hoşuma gidiyor Bay Talbot. Bay Prettiman hükümetin içinde neler döndüğünü bana anlatmıştı. Daha biz bu gemiye ayak basmadan biliyorlardı onun Avustralya'ya ne amaçla gitmek istediğini. Onlardan gizlemeyi başardığımız şeyi şimdi size açıklamakta bir sakınca yok; yanımızda bir matbaa makinesi var."</p>

  <p>Bütün yüzüm, özellikle de kulaklarım yanmaya başlamıştı. Ne diyeceğimi bilemiyordum. Sanki yüzüme baktığında içimdekileri görebilecek, aklımdan geçen her şeyi okuyabilecekti. Yüksek tavanlı bir ofiste, büyük bir çalışma masasının önündeki sandalyede oturduğum anı hatırladım.</p>

  <p><i>İyi yolculuklar Bay Talbot! Bay Prettiman'le aynı gemiye biniyorsunuz. Adamın yanında bir de matbaa makinesi var. Gözünüzü sakın ondan ayırmayın.</i></p>

  <p>"Bir şey mi söyleyecektiniz?"</p>

  <p>"Çok önemli bir görevim yok ama unutmayın, ben de o hükümetin bir parçası olacağım."</p>

  <p>"Sevgili Bay Talbot! Ben sizden söz etmiyorum ki! Neyse, peşimize bir ajan taktıklarını düşünüyoruz şimdi. Ajan da bizimle, bu gemide."</p>

  <p>"Ajan mı?"</p>

  <p>"Daha kibarca söylemek gerekirse hükümet adına çalışan biri. Aslında," yine kapıdan dışarı baktı, sonra yüzünü bana çevirdi, "Bay Prettiman başına gelenlerin bir kaza olmadığına inanıyor."</p>

  <p>"Ama bu imkânsız!"</p>

  <p>"Biraz daha yaklaşır mısınız, lütfen? Kulağınıza söylemek istiyorum. Ajanın Bay Bowles olduğunu düşünüyoruz. Mesleği bu iş için çok uygun"</p>

  <p>"Bowles mu?"</p>

  <p>"Şaşırmanız doğal. Ama böyle işte. Şimdi ne yapacağız bilemiyorum."</p>

  <p>"Bence ikiniz de ülkenize dönmelisiniz."</p>

  <p>"Ancak İngiltere'de ya da Avrupa'da doğru düzgün bir tedavi görebilir, öyle mi? Ülkesine dönüp bacağını iyileştirtmek için doktor doktor gezecek ha? O amaçlarından bu kadar kolay vazgeçecek bir adam değil."</p>

  <p>"Neyse, iyileşiyor olması sevindirici. Bay Benet'ye gelince, eğer sizi rahatsız etmeye devam ederse bana haber verin. Şiirlerini elinden alıp onu..."</p>

  <p>"Keşke her şey bu kadar basit olsa. Dediğim gibi, şiirleri hiç de saçma değil. Benim özelliklerim biraz abartılmış ama şiirler bir deniz subayından beklenmeyecek kadar akıcı. Üstelik diyorlar ki girişimleri sayesinde hayatımızı kurtarmış..."</p>

  <p>"Ben olsam bu bağlamda üsteğmen Summers'ın adını anmadan geçmezdim. Bizim hayatımızı kurtaran biri varsa o da Bay Summers'dır. Şu son fırtınada gemideki işleri yoluna koyan o oldu. İnanın bana, Bay Summers olmasa..</p>

  <p>Gülümseyerek sağ elini havaya kaldırdı.</p>

  <p>"Sizi anlıyorum. Daha fazla anlatmanıza gerek yok. Bu değerli adama duyduğunuz hayranlık önceki kusurlarınızı affettiriyor. Başlarda ayrıcalıklı bir insan olduğuna inanan, kibirli biriydiniz!"</p>

  <p>Sözleri kafamda bir darbe etkisi yarattı. Ama daha önce de belirttiğim gibi, bu kadın darbe indirmek konusunda bir uzmandı. Öfkelenmiştim. "Evlilik öncesi ilişkilere giren bir kadın nasıl olur da beni böyle yargılar?" diye sormak geldi içimden ama bunu yapmadım. Sözleri beynimin içinde uğuldarken ağzımdan bambaşka sözcükler döküldü.</p>

  <p>“Bay Benêt'nin size yazdığı şiiri görmem mümkün mü?"</p>

  <p>“Hayır, değil. Şiirinde bana öyle sıfatlar yakıştırıyor ki yüzümün kızarmasını engelleyemedim.</p>

  <p>Yine söylemek istediklerimden çok farklı sözcükler çıkıyordu ağzımdan.</p>

  <p>“Belki şaşıracaksınız ama ben bu sıfatlardan çoğunun yerinde kullanıldığından eminim Bayan Prettiman.</p>

  <p>Dayanılmaz bir şeydi bu! Bana öyle büyük bir şaşkınlıkla bakıyordu ki!</p>

  <p>"Bir ricam daha var. Hastayı ziyaret etmek istiyorum." Ama uyuyor, yani uyuyordur herhalde. Artık afyon tentürümüz kalmadığı için uykusu çok kıymetli.”</p>

  <p>“Ben çıt çıkarmadan yanına girer onun uyanmasını beklerim, merak etmeyin."</p>

  <p>Kararsız görünüyordu. Ben de biraz daha bastırdım.</p>

  <p>"İnanın bana, onu ilk tanıdığımda doğrusu onun siyaset konulu karikatürlere iyi malzeme olacağım düşünmüştüm ama hasta yatağında onu ziyaret edince... Bacağının üzerine düştüğüm aklıma geliyor da... Gerçi iyileşmesine de vesile oldum ama... O an bir türlü aklımdan çıkmıyor, vicdan azabı çekiyorum. Adamcağız acısından bayılmıştı."</p>

  <p>"Yani?"</p>

  <p>"Yani eğer yanına gidip iyileştiği için ne kadar memnuniyet duyduğumu, bacağım kullanamayacağı için ne kadar üzüldüğümü ve ona verdiğim acıdan ötürü ne derin bir keder içinde olduğumu ifade etmezsem çok ayıp etmiş olacağım.</p>

  <p>"Sizden başka hiç kimse de böyle bir cümle kuramazdı Bay Talbot!"</p>

  <p>Bir şey söylemedim. Bayan Prettiman birden konuşmaya başladı. Ne söylediğini dinlemedim bile; el kaldırma sırası şimdi bana gelmişti.</p>

  <p>"Lütfen bu konuda bir kelime daha etmeyin Bayan Prettiman! Doğam gereği bazen böyle cümleler kurabiliyorum. Böyle konuştuğum zaman insanlar benim daha yaşlı olduğumu düşünüyor."</p>

  <p>"Düşünüyorlardır herhalde. Yaşınız ilerledikçe bu alışkanlığınızdan da vazgeçersiniz."</p>

  <p>Sesimi çıkarmadım. O kimdi ki beni bu şekilde eleştirme hakkım kendinde buluyordu? Kendini fahişe durumuna düşürmüş bir kadındı alt tarafı!</p>

  <p>"Alışkanlığımdan gayet memnunum. Artık hastayı ziyaret edebilir miyim?"</p>

  <p>"Evet" anlamında başını sallarken yüzü ifadesizdi.</p>
</body>
</html>
