<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Aşağıdaki Yangın</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1>(3)</h1>

  <p>''Banyo ha!"</p>

  <p>Paldır küldür yolcu güvertesine daldım, giysilerimden sular akıyordu. Eski kamaramın önüne gelmiştim ki üzerimden akan sulara basıp kaydım ve bir küfür patlattım. Sonra aklıma sessiz sakin yatan zavallı, hasta Zenobia geldi. Colley'in kamarasına yönelmiştim ama birden, hâlâ subay yatakhanesinde kaldığımı hatırladım. Merdivenlerden inerken biraz daha dikkatli olmaya çalıştım. Kapıyı Webber açtı.</p>

  <p>"Üstünüzdekileri alayım, efendim."</p>

  <p>Phillips de oradaydı.</p>

  <p>“Üsteğmenin selamları var, efendim!</p>

  <p>Zımpara gibi sert bir havlu uzattı bana. Çırılçıplak soyunup havluya sarındım. Kendimi baştan ayağa kurularken gülmeye başladım. Sonra ıslığımla bir melodi tutturdum.</p>

  <p>"Bunlar da ne?"</p>

  <p>Üsteğmen gönderdi, efendim.</p>

  <p>"Aman Allahım!"</p>

  <p>Bir: Keçe gibi bir yelek. İki: En düşük rütbeli subayın bile giymeyeceği türden kazık gibi sert bir gömlek. Üç: En az iki parmak kalınlığında bir yün fanila. Dört; Bir gemici pantolonu -neyse ki, ismi lazım olmayan o giysiden değil, yalnızca pantolon! Son olarak: Bir deri kemer.</p>

  <p>"Benim bunları giyeceğimi..."</p>

  <p>Birden işin komik yanı ağır bastı. Üstelik bunları giyersem kaşıntımdan da kurtulacaktım. Tıpkı çocukken giymeye özendiğimiz o "kıyafetler" gibi, hani kafada kâğıttan bir külah, elde tahtadan bir kılıç...</p>

  <p>fa kendim giyinirim."</p>

  <p>Evet, kesinlikle kendi başıma giyinmeliydim. İnsanın kendini bu türden şeyleri giymeye alıştırması gerekiyordu önce. Ama giysiler kuru ve hayrettir, sıcacıktı. Aslında bütün bunları üzerime giyince terlemeye başlayacağımı sanıyordum fakat daha giyinmem bitmeden bu kostüm değişikliğine alışmıştım bile. Tabii bu giysilerin içinde insanın zarif görünmesi mümkün değildi. Üzerinizde böyle giysiler varken sanki daha bir gevşiyorsunuz, hareketleriniz zorunlu olarak daha bir kabalaşıyor. Aslına bakılırsa, şu yapmacık hallerimden, kasıntılığımdan ve "asalet" merakımdan sıyrıldığım gün o giysileri üstüme geçirdiğim gündür. Ayrıca, Oldmeadow'un askerlerinin niçin her zaman en düzgün biçimde sıralanabildiğim, neden her zaman tüfeklerini yutmuş gibi dimdik göründüklerini; düzenli olarak bir araya toplanmalarına, sıraya girmelerine karşın bizim gemici tayfasının niçin asla üniformalı askerlerin o eğitimli, ciddi havasına bürünemediğini de yine o gün anladım. Bunun nedeni gemici kostümleri -yani bu çuval gibi giysilerdi. Kırışık buruşuk, pot yapan giysiler geometrik bir organizasyonu olanaksız kılıyordu.</p>

  <p>Subay yatakhanesinin salonuna çıktım. Üsteğmen uzun bir masada oturuyordu; masanın üzeri bir sürü kâğıtla kaplıydı.</p>

  <p>"Charles!"</p>

  <p>Başım kaldırıp beni görünce sırıttı.</p>

  <p>“Yeni giysilerini nasıl buldun?</p>

  <p>Sıcak ve kuru. Peki, söylesene, nasıl görünüyorum?</p>

  <p>"idare eder."</p>

  <p>“Sıradan bir gemici gibi oldum. Bir hanımefendi beni böyle görse ne der? Gemidekiler ne diyecek acaba? Ayrıca sen bunları nereden buldun? Bu geminin her yeri sırılsıklam, hiç değilse rutubetli. Kuru bir köşe bulmak mümkün müydü burada?"</p>

  <p>"'Bazı yöntemlerimiz var tabii. Bir çekmecenin ya da kutunun içine doğru maddeyi koyarsan... Neyse, boş ver, bunun bütün mürettebat için uygulanması olanaksız. Ayrıca sözünü ettiğim maddeyi kullanmak herkesin harcı değil.</p>

  <p>"Bir arkadaşımın kibarlığı beni hiç bu kadar duygulandırmamıştı. Homeros'un öyküsündeki Glaucus ile Diomede gibiyiz. Biliyorsun, bu ikisi zırhlarını değiştirirler. Zırhlardan biri altın, ötekiyse bronzdur. Sevgili dostum, ben sana vaftiz babamın himayesini vaat ediyorum. Benim vaat ettiğim zırh bronz. Senin bana verdiğin zırh ise altın."</p>

  <p>"Bu öyküyü hiç duymamıştım. Ama yine de memnun olduğuna sevindim."</p>

  <p>"Memnunum, hem de nasıl."</p>

  <p>Gülümsemeden önce biraz tereddüt etti gibi geldi bana. Bir şey değil, yani fazla bir şey yapmadım ki.</p>

  <p>Benimle güverteye gelir misin? Bu giysilerle ilk kez toplum önüne çıkarken bana destek ol istiyorum.</p>

  <p>"Şu kâğıtları görüyor musun? Su, bisküvi, biftek, domuz eti, fasulye -bunlardan iktisat yapmak... Neyse, bunları halledince de gidip Coombs'un yaptığı işe bir bakmam gerek, sonra da denetim için..."</p>

  <p>"Tamam, tamam, anlaşıldı, kendi başımayım. Hadi bakalım!</p>

  <p>Subay yatakhanesinden çıktım, büyük bir cesaretle yukarı yöneldim, yemek salonuna girdim. Tek kara subayımız olan Oldmeadow oradaydı. Beni ancak birkaç dakika süzdükten sonra tamyabildi.</p>

  <p>"Aman Allahım, Talbot! Ne olmuş size böyle? Donanmaya mı katıldınız? Hanımlar ne diyecekler sizi böyle görünce?</p>

  <p>"Ne derlerse desinler."</p>

  <p>"Diyecekler ki gemiciler geminin ön tarafında kalmalı, kendilerinden üst düzeyde olanlar için ayrılan arka tarafa geçmemeli. Ama siz yine de geminin bu tarafından uzaklaşmasanız iyi olur, yoksa subaylardan biri zevk için sırtınıza halatı geçiriverir."</p>

  <p>"Hayır, geçiremez, efendim. Bir beyefendinin beyefendi olduğunu göstermek için ille de üniformaya gereksinimi yoktur. Bu giysiler içinde çok rahatım, dahası bu giysiler kuru. Siz de kendi üniformanız için aynı şeyleri söyleyebilir misiniz?"</p>

  <p>“Hayır, söyleyemem. Çünkü geminin subaylarıyla o kadar enseye tokat değilim.</p>

  <p>"Efendim?"</p>

  <p>"Yani bu çapulcu giysilerini bana verecekler diye donanma subaylarıyla sıkı fıla olmam demek istiyorum. Şimdi gitmem gerekiyor."</p>

  <p>Geminin sallantısına karşın rahatça yürüyerek salondan çıktı. Konuşmayı böyle kestiğine göre belli ki tartışmaya girmek istemiyordu. Aslında munis bir adam olduğunu düşünüyordum, belki de hakikaten öyleydi. Benimle kaba konuşmuştu, sesinde öfke var gibiydi. Ama gemimizin durumu kötüleştikçe, hayatlarımız tehlikeye girdikçe, tehlikeler büyüdükçe yolcuların kişilikleri, birbirlerine karşı davranışları, aralarındaki ilişkiler de değişmişti. Herkes herkesin, deyiş yerindeyse, sinirine dokunmaya başlamıştı. Bir zamanlar bizim için bir eğlence vesilesi olmaktan öteye gitmeyen Bay Brocklebank, örneğin, sinirlerimizi bozuyordu artık. Pike ailesinin üyeleri, yani anne, baba ve küçük kızları bile kendi aralarında bölünmüşe benziyordu. Ben ve Oldmeadow-</p>

  <p>"Edmund. Kendine hâkim ol!"</p>

  <p>Pencereden dışarı, ufka doğru baktım. Deniz değişmiş, biraz daha düzleşmişti. Deniz yüzeyinde koşturan beyaz atlar peşimize düşüp bizi yakalamak istiyor ama kendi dalgaları içinde kaybolup gözden yitiyordu. Sabit hızla, tutarlı bir biçimde esen ana rüzgârın hızı ara ara farklı yönlerden aniden ortaya çıkıveren esintilerle kesiliyor, böylece bizi izleyip yok etmek için emir almış dalgaların yönü de değişiyor, dalgalar büyümeden kırılıp yok oluyordu.</p>

  <p>İstem dışı bir ürperti bedenimi sardı. Yeni kostümümü giymiş olmanın verdiği heyecanla havanın ne kadar soğumuş olduğunu fark edememiştim. Yemek salonunun içi bile buz gibiydi.</p>

  <p>Salonun kapısı açıldı. Arkamı dönünce minik Bayan Brocklebank'in ellerini göğsünde kavuşturmuş halde, ileri doğru bir adım attığını gördüm.</p>

  <p>"Nerde olduğunu sanıyorsun sen?"</p>

  <p>Ayağa kalktım. Bir çığlık attı.</p>

  <p>Bay Talbot! Tanımadım sizi, kabalık etmek-“</p>

  <p>“Siz kim olduğumu sandınız hanımefendi?"</p>

  <p>Birkaç saniye orada öylece durup ağzı açık bana baktı. Sonra birdenbire döndü, salondan dışarı fırladı. Kendi kendime gülmeye başladım. Ufak tefek hoş bir kadındı ve aslında bir erkek bu giysileri giymekten çok daha kötüsünü yapabilirdi ona. Bu kostüm gerçekten de toplumun çeşitli katmanlarından insanlar için bir sınav olarak kullanılabilirdi.</p>

  <p>Yine yerime oturup denizi izlemeye başladım. Yağmur damlacıkları pencereye vuruyordu. Dalgalar yeni bir yön tutturmuştu bile. Beyaz atlar çoğalmış, kendilerini yaratan dalgaların tepesinde dörtnala koşmaya başlamıştı. Hızımız artmış gibi geldi bana. Derken şap diye bir ses duyuldu. Denize salınan paraketeden geliyordu ses. Parakete geminin kıç tarafında bizden uzaklaştı, uzaklaştı. Salonun kapısı açıldı, içeri başsavcı kâtibi Bowles girdi. Paltosunun üzerindeki su damlalarım eliyle silkeledi. Beni görmüştü ama çok büyük bir şaşkınlık göstermedi.</p>

  <p>“Günaydın, Bay Bowles!"</p>

  <p>“Günaydın, efendim. Haberleri duydunuz mu?</p>

  <p>"Hangi haberleri?"</p>

  <p>"Pruva direğini. Bay Benet ile demircimizin yürüttükleri hazırlıklar ertelenmiş. Dolayısıyla direğin eski haline gelmesi de şimdilik mümkün değil."</p>

  <p>"İnanın bunu duyduğuma çok sevindim. Peki ama neden?"</p>

  <p>"Demiri eritmek için yeterince kömür stoğumuz yokmuş. Üsteğmen stokları kontrol etmiş ve şimdiye kadar sandığımızdan daha fazla kömür tükettiğimizi anlamış.</p>

  <p>"Belki böylesi daha iyidir, Albay'ın da kararını gözden geçirmek için daha fazla zamanı olur hem. Peki şimdi ne yapacaklarmış?"</p>

  <p>"Kömür yapacaklarmış. Pruva direğinin pabucu parçalanmış. Parçalanan yerleri bir araya getirmek için demir kullanacaklarmış”</p>

  <p>"Evet, üsteğmen de öyle söylemişti."</p>

  <p>"Ah, evet. Neyse, biliyorsunuz, değil mi? Bazıları Bay Summers'ın kömür kaynaklarımızın yetersiz olduğunu öğrenince çok üzülmediğini söylüyor. Bay Benet bu durumdan hiç hoşlanmamış ve belki üsteğmen bir hata yapmıştır diye stokları bizzat incelemek için izin istemiş. Tabii bu isteği hemen reddedilmiş."</p>

  <p>"Bay Benet farkında değil mi yapmak istediği işin ne kadar tehlikeli olduğunun? Adam tam bir salak!"</p>

  <p>"İşte sorun da bu ya Bay Talbot. Bay Benet salak değil. Yani tam bir salak değil."</p>

  <p>"Bence kendini şiir yazmaya vermeli, hiç değilse şiirlerin, onları okuyacak birkaç hassas eleştirmenden başka kimseye zararı dokunmaz. İnanamıyorum, paramparça bir gemi, sağı solu belli olmayan, aksi mi aksi bir kaptan..."</p>

  <p>"O kadar da aksi sayılmaz, efendim. Önyargısız bakınca Bay Benet'nin kaptanımızın yaşamını renklendirdiği söylenebilir."</p>

  <p>“Bay Bowles' Lütfen taraf tutmayalım."</p>

  <p>“Hiç önyargı yok, efendim. Cumbershum sıcak demir meselesinden yana değil.</p>

  <p>"Bay Summers da değil."</p>

  <p>"Buruşuk yüzlü, yaşlı marangoz Bay Gibbs de değil. Ne de olsa o bir marangoz, işi hep ahşapla. Doğal olarak adam sıcak metalin tahtadan mümkün olduğunca uzak kalmasından yana. Topçumuz Bay Askew projeyi onaylıyor. 'Aramızda kızgın demirin lafı mı olur?' diyor."</p>

  <p>"Herkes tam kendine göre yanıtlar vermiş. Sanki bir komedinin kahramanlarıyız."</p>

  <p>Birden huzursuz olmuştum. Ayağa kalktım.</p>

  <p>"Şey, Bay Bowles, benim kalkmam gerekiyor."</p>

  <p>Yemek salonundan rüzgârlı soğuk güverteye çıktım, sonra da merdivenlerden inip yolcu güvertesine göre biraz daha sıcak olan subay yatakhanesine girdim. Charles gitmişti. Webber içmem için biraz <i>brandy</i> getirdi. Bacaklarımı iki yana açmış pencereden dışarıya bakıyordum. İnsan kısa bir zaman önce gerçekleşmesi için yalvardığı bir şey gerçekleşince bu durumu ne çabuk kanıksıyor. Kaşınırken neler çektiğimi unutmuştum bile.</p>

  <p>İşte yine şap diye bir ses gelmişti.parakete sudan çekiliyordu.</p>

  <p>“Bu adam resmen ahmak!”</p>

  <p>Bu konuşan Bay Benet'ydi. Subay yatakhanesinin salonuna sessizce girmişti.</p>

  <p>"Kim? Vardiya çavuşu mu?"</p>

  <p>“Kıç taraftan çekmesi gerek halatı. Böyle giderse ne cam kalacak ne çerçeve.</p>

  <p>“Kömür meselesi ne âlemde?"</p>

  <p>“Siz de duydunuz demek. Haberler şimşek hızıyla yayılıyor. Coombs halledecek. Bekliyorum. Her şey ona bağlı.</p>

  <p>“Size bağlı değil mi yani?</p>

  <p>'Tabii denetim bende. Neyse ki Coombs, birileri gidip depolarda sayım yapmadan önce orada tam olarak kaç tabaka demirimiz olduğundan emin.”</p>

  <p>"Neyse, onca işinizin arasında bu kısa mola size iyi gelmiştir herhalde.</p>

  <p>"Çalışırken acılarımı unutuyorum Bay Talbot. Doğrusu sizi hiç kıskanmıyorum. Günün yirmi dört saati boş boş dolaşıp ayrılık acısı çekiyorsunuz."</p>

  <p>"Durumumu hatırlamanız ne hoş Bay Benet; ikimiz de aynı acıları çektiğimize göre, şey, <i>Alcyone</i> ile yan yana kaldığımız o kısacık zamam siz de hatırlıyorsunuz, değil mi?"</p>

  <p>“Her dakikası, her ânı zihnime kazılı.</p>

  <p>Benimkine de. Herhalde hatırlıyorsunuz, balodan sonra hastalanmış, bir süre kamaramdan çıkamamıştım</p>

  <p>“Öyle mi? Bilmiyordum."</p>

  <p>“Bilmiyor muydunuz? Size söylemediler mi? Şey, o arada rüzgar çıkmış ve <i>Alcyone</i> bizden ayrılmak zorunda kalmış…”</p>

  <p>Hem de acilen. Ama ben sizin durumunuzu bilmiyordum. Benim de kendi dertlerim vardı tabii. Canândan ayrı düşmek...</p>

  <p>“ah, bayan Chumley”den ayrı düşmek… ama o benim hasta yatağından kalkamadığımı biliyordu herhalde.</p>

  <p>“Aslına bakarsanız benim bir gemiden ötekine geçişim…biraz hızlı oldu... sizin subaylarınızdan biriyle yer değiştirmem yani...</p>

  <p>"Jack Deverel'le.</p>

  <p>"Evet. Sevdiğimden ayrı düşmek bana her şeyden daha ağır geldi. Gerçi nazik kaptanınız beni çok iyi karşıladı ama..."</p>

  <p>“Nazik mi? Biz aynı kişiden mi söz ediyoruz?”</p>

  <p>"...sanatımda buldum ben teselliyi."</p>

  <p>"Mühendislik dehanız için en uygun yere geldiğinizi nereden bilecektiniz tabii."</p>

  <p>“Esin perimden söz ediyorum. Şiirlerimden. Ayrılık bana öyle bir vurdu ki kızgın demire vurulunca nasıl kıvılcımlar saçılır çevreye, işte benim dudaklarımdan da öyle dökülmeye başladı dizeler.</p>

  <p>Bay Benet sol elini uzun masaya koydu, sol kolunun üzerine yaslandı. Öteki elini de yüreğinin yerini vurgulamak istercesine göğsüne götürmüştü. Sonra göğsünün üzerindeki elini acı içinde kıvranan denize doğru uzattı.</p>

  <p><i>Gemiden gemiye verdi bir selam.</i></p>

  <p><i>Yazık, sondu ettiği kelam!</i></p>

  <p><i>Gözünden süzülen bir damla yaş,</i></p>

  <p><i>Oldu yüreğim sanki bir taş.</i></p>

  <p><i>Orada öylece durdu, ne ağladı, ne güldü.</i></p>

  <p><i>Hain gemiciler halatları çözdü.</i></p>

  <p><i>Ayrılırken iki gemi birbirinden,</i></p>

  <p><i>Kanadı kalbim en derinden.</i></p>

  <p><i>Halatlar gerildi, yelkenler şişti,</i></p>

  <p><i>Tanrım, o ne hazin gidişti.</i></p>

  <p><i>Duralım, kapılmayalım bu kara rüzgâra,</i></p>

  <p><i>Bundan böyle yüreğim hep, hep yara.</i></p>

  <p>“Eminim, kâğıda geçirilip biraz düzeltildiğinde çok güzel bir şiir olacak Bay Benet."</p>

  <p>"Düzeltildiğinde mi? Ne hatamı buldunuz?"</p>

  <p>"Bir iki ufak tefek şey vardı ama neyse, bunu bir kenara bırakalım şimdi. Bayan Chumley hiçbir şey söylemedi mi ayrılırken?"</p>

  <p>"Leydi Somerset ile Bayan Chumley konuşuyorlardı. Sonra sizin geminizden dönmekte olan Bay Truscott'la, yani doktorla konuştular."</p>

  <p>"Ne konuştuklarım duyamadınız mı?"</p>

  <p>"Sonra hemen yola çıktılar; Sör Henry güverteden ayrılıp aşağı indi. Derken Leydi Somerset küpeşteye yaslanıp bize selam verdi."</p>

  <p>Teğmen Benet doğruldu. Yumruk yaptığı elini ağzına götürdü; ağzından avucunun içine bir şey koyarmış gibi yaptı. Sonra zarif bir hareketle elini ileri doğru uzatıp avucunu açtı. Sanki avucunun içinden denize doğru bir şey fırlatıyordu.</p>

  <p>"Kibarca tükürmenin bir yolunu bulmuş gibi geldi bana Bay Benet. Bay Tommy Taylor”un dediği gibi 'kadehlerin içine isabet ettirmek' bir meziyet sayılıyormuş halk arasında."</p>

  <p>"Kötü niyetlisiniz Bay Talbot! Bize bir buse gönderiyordu."</p>

  <p>"Peki Bayan Chumley... Onun ne dediğini hiç duyamadınız mı?</p>

  <p>"Ben aşağıda eşyalarımı yerleştiriyordum. Sonra silistreyi duyunca o anın geldiğini anladım. Webber”i bir kenara ittim. Merdivenlere koştum ama güverteye vardığımda çok geçti.</p>

  <p>iki gemi birbirinden ayrılmıştı bile. Siz, asla anlayamazsınız halatlar içeri alındıktan sonra, o iki gemi bir daha asla yan yana gelmemek üzere birbirinden ayrıldığında insanın içini nasıl bir çaresizliğin kapladığım. Sanki iki ayrı kıtaydılar artık. O tanıdık yüzler birdenbire yabana, gelecekse bilinmez oluverdi. Ölüm gibi bir şeydi!"</p>

  <p>“Bunu anlayabilecek bir kişi daha varsa o da benim, beyefendi.”</p>

  <p>"Ben de öyle dedim, zaten."</p>

  <p>"Neyse, Bayan Chumley hiç konuşmadı mı?"</p>

  <p>"O da küpeşteye doğru geldi. Çok kötü görünüyordu. Herhalde yine deniz tutmuştu. Biliyorsunuz, Bay Talbot, deniz tuttuğu için perişan olmuştu zavallıcık."</p>

  <p>"Ah, zavallı melek! Gözyaşları içinde geçirdiğim gecelerden, arzularımdan, başka erkeklerin onun yanına yaklaşmasından nasıl korktuğumdan, onunla konuşamamanın, onun yanında olamamanın verdiği acılardan uzun uzun söz edecek değilim. Bay Benet. O Hindistan'a doğru gidiyor, bense Avustralya'ya! Gemilerimizin mucizevi biçimde yan yana geldiği o değerli birkaç saat içinde tanıdım onu. Birlikte yemek yedik. Sonra güvertede dans ettik. Allahım, Atlantik'in ortasında böyle bir balo görülmüş müdür? Sonra ben fenalaştım, belki biliyorsunuz başıma darbeler almıştım. Kamaramda baygın yatarken gemilerimiz ayrılmış. Kısacası, siz <i>Alcyone'dayken,</i> yani Leydi Somerset'in peşinden koşarken. Bayan Chumle”in gemide neler yaptığını bana biraz anlatırsanız... Bunun benim için ne kadar önemli olduğunu..."</p>

  <p>"Ben Leydi Somerset'e tapmakla meşgulken diyeceksiniz herhalde,"</p>

  <p>"O, yani Bayan Chumley, sizin tanıdığınız biri, hatta sırdaşımız sayılır... Bu utanç verici ilişkinizde -neler söylüyorum ben- bu gönül bağınızda size..."</p>

  <p>"Hayatımın aşkı, beyefendi."</p>

  <p>"Çünkü onunla geçirdiğim o saatlerden sonra ben artık eski ben değilim. Onu gördüğüm anda, sanki yıldırım çarptı beni. Nasıl anlatsam… <i>Coup de foudre.</i> deyişi belki size daha tanıdık gelir...</p>

  <p>"Bir daha söyleyin bakayım."</p>

  <p><i>“Coup de foudre."</i></p>

  <p>“Evet bir yerden çıkaracağım!”</p>

  <p>“O gece, ayrılmadan önce beni, bu iki gemideki herkesten daha çok önemsediğini söylemişti. Sonra da bir <i>billet douxz</i> verdi…”</p>

  <p>“Tanrı aşkına doğru söyleyin şunu, <i>billet doux..</i></p>

  <p>“Bu beni cesaretlendirmeli mi?"</p>

  <p>“içeriğin ne olduğunu bilmezsem buna nasıl yanıt verebilirim?</p>

  <p>"Ah, o sözler yüreğime kazındı. Bu genç kız, iki geminin denizin ortasında nasıl yan yana geldiğini daima hatırlayacak ve bir gün bu gemilerin aynı limanda demir atmasım umut ederek yaşayacak."</p>

  <p>Bay Benet başını iki yana salladı.</p>

  <p>“Ben bunda sizi cesaretlendirecek bir şey bulamadım, beyefendi.</p>

  <p>“Hiç mi? Hadi canım. Biraz olsun... Hiç mi?</p>

  <p>"Belki biraz. Aslında bu bana daha çok -sözcük tanıdık gelir mi bilmem- bir <i>conge</i> gibi geldi. Siz nasıl diyorsunuz? Eee…”</p>

  <p>"Bir veda mı?"</p>

  <p>“İçinde biraz da rahatlama var sanki!</p>

  <p>“Buna inanmak istemiyorum!"</p>

  <p>“Hatta bu ilişki en acısız biçimde son bulacağı için rahat bir soluk almış gibi...</p>

  <p>"Yo, olamaz!"</p>

  <p>"Biraz cesur olun. Bay Talbot! Ben ağlayıp sızlıyor muyum? Üstelik o muhteşem insanı bir daha görme umudum bile yok. Benim tek tesellim sanatım!"</p>

  <p>Bay Benet sözlerini bitirir bitirmez kendi kamarasına girdi. Öfkeden deliye dönmüştüm.</p>

  <p>“Söylediği tek söze bile inanmıyorum!</p>

  <p>Çünkü o hâlâ gözlerimin önündeydi -genç bir kızın yüzü. Gerçi yüz hatları, ne kadar denediysem bir türlü tam olarak gözümün önüne gelmiyordu ama oradaydı işte, lavanta kokusuyla, karanlıkta parıldayan gözleriyle, kulağıma tutku dolu fısıldayışıyla...</p>

  <p>"Hayır, olamaz!"</p>

  <p>Benet onu öyle görmemiş, onun sesini duymamıştı.</p>

  <p>“Biliyorum, o da benim hissettiklerimi hissediyor!</p>
</body>
</html>
