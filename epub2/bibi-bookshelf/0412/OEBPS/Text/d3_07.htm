<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Aşağıdaki Yangın</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1>(7)</h1>

  <p>Kendime geldiğimde çukur güvertede, Bay Brocklebank'in bedenine sardığı garip pelerine bakıyordum. Oraya nasıl gittiğimi hiç hatırlamıyordum. Buz gibi soğuk rüzgar gemici giysilerimin bile içine sızıyor, iliklerime işliyordu.</p>

  <p>Orta yaşlı iki insan arasındaki bu gizli cinsel ilişki midemi bulandırmıştı. Adam en azından elli yaşında vardı, kadınsa ...</p>

  <p>"İğrenç, berbat; mide bulandırıcı"</p>

  <p>Belli ki yanımda duran adam söylediklerimi duymamıştı, görünüşe göre melankolik düşüncelere dalmıştı. Mantıklı davranmam gerekiyordu. Sonuçta bana neydi ki? Elimdeki mühürlü dilekçeye baktım. En azından bu ... bu dilekçeyi korumak benim görevimdi. Adam bu dilekçeyi yazdığı için onu nasıl da hor görüyordum. Dilekçe elimde kamarama gittim, içeri girip kapıyı gürültüyle kapattım. Elimdeki dilekçeyi alt çekmeceme atıp yelken bezinden sandalyeme öyle bir hızla</p>

  <p>kendimi attım ki üzerimde Bay Brocklebenk'in giydiği türden bir şey olsaydı kesinlikle yırtılırdı.</p>

  <p>Kapı vuruldu .</p>

  <p>"İçeri gel."</p>

  <p>Gelen Charles Summers' dı.</p>

  <p>"Biraz vaktin var mı?"</p>

  <p>Tabii var. Şuraya otursana. Ya da ranzaya otur istersen. Üzgünüm, Phillips giysileri toplamamış. Her şey çok kirli, çok dağınık, berbat durumda. Allahım, bu yolculuk canıma yetti artık. Su, su, su. Keşke su üzerinde yürüyebilsem. Kusura bakma. Evet, anlat bakalım."</p>

  <p>Karmakarışık yatağın üzerine oturdu.</p>

  <p>"Sana bir teklifim var. Yedek subay olmaya ne dersin? "</p>

  <p>"Sen ciddi misin?"</p>

  <p>Yarı ciddiyim, diyelim. Dur açıklayayım. Yalnızca iki teğmenimiz var, Cumbershum ve Benet, bir de, bu iki teğmenin yapması gereken her şeyi yapabilecek bir gedikli erbaşımız. Yani Bay Smiles, usta gemici...</p>

  <p>"Ben onun gemideki konumunu şimdiye kadar anlayamamıştım.</p>

  <p>"Onun durumu biraz... garip desek yerinde olur. Türünün son örneği daha doğrusu. Adam Deniz Kuvvetleri Kumandanlığı tarafından er yapılmış, çünkü o dönemde denizcilik işi giderek Kralın subaylarının eline geçiyormuş. Ama Smiles er yapılan üçüncü ve son kişi oluyor. Neyse, Bay Askew ara sıra vardiya nöbetini alacak. Kendimi de vardiya nöbetine koyarsam, vardiya nöbeti yapacak tam beş kişi olacak ve bu işten herkes kârlı çıkacak.</p>

  <p>"Sen hariç. Yahu, zaten bütün vaktini gemide dolaşarak geçiriyorsun. Ne zaman uyuyorsun sen? Bu bitmez tükenmez işlerin hepsi çok gerekli olamaz.</p>

  <p>"Yanılıyorsun. Çiftçiler en iyi gübre, çiftçinin ayağıdır demezler mi? Neyse. Mesele şu: Eğer ben orta vardiyada nöbet tutarsam, biliyorsun orta vardiya...</p>

  <p>"Evet, evet, gece yarısından, sabah dörde kadar."</p>

  <p>"Aynen öyle. O vardiyada nöbet tutan subaylardan birinin köpeği var Neyse işte, sen yardımcım olarak benimle o nöbeti tutar mısın?</p>

  <p>"Bana sorumluluk verecek misin?"</p>

  <p>"Sen bu işi zavallı Willis'den çok daha iyi yaparsın. Evet, kabul ediyor musun?</p>

  <p>"Tabii ediyorum. Ama sen dört saat daha fazla çalışacaksın. Bu çok fazla. Yine de benim keyfimi yerine getirdin.</p>

  <p>"Neden keyifsizdin ki? Karşı karşıya olduğumuz tehlikeler yüzünden mi?"</p>

  <p>"Tehlikeler mi? Yok canım. Ben bir şeyler duydum da.</p>

  <p>Genç bir hanım var, benim... Hiç öyle biri gibi görünmüyordu ama anlaşılan suç işlemeye göründüğünden çok daha yatkınmış... Ben de bunu kafamdan atamıyorum, bunu düşünmek bana çok acı veriyor. Neyse. Ne zaman başlıyoruz?"</p>

  <p>"Vardiya çavuşuna seni on ikiye çeyrek kala uyandırmasını söylerim. "</p>

  <p>"Vardiya nöbeti ha? Bana sorumluluk verecek misin? "</p>

  <p>"Seni rota tahtasının başına oturtabilirim.</p>

  <p>"Evden ayrıldığımdan beri hiç bu kadar heyecanlanmamıştım. 'Sayın Sözcü, Majestelerinin gemilerinden birinde görev yapmış olan ben..."</p>

  <p>"Ya nöbetin sırasında korkunç bir hata yaparsan? Sayın sözcü. Majestelerinin gemilerinden birinde ceza olarak direk başında bizzat gözcülük yapan ben... "</p>

  <p>"Görev başında tam bir zorba olup çıkıyorsun anlaşılan. "</p>

  <p>"Öyle galiba."</p>

  <p>"Bu arada, Coombs kömür işini ne yaptı? "</p>

  <p>"Yeterince kömürleri var artık. Albay Anderson denizin biraz daha durulmasını bekliyor, sonra pabucun tamir edilmesi için emir verecek.</p>

  <p>"Şu pruva direğini pabucuyla bir görsem."</p>

  <p>"Şimdi üstüne vazife olmayan işlere bulaşacaksın. Benden doğrudan emir almak ister misin?"</p>

  <p>"Hiç fena olmaz aslında. Bu arada, sen havanın daha da</p>

  <p>düzeleceğine inanıyor musun?"</p>

  <p>"Evet. Şimdi... Gün boyu en az dört saat uyku uyumanı öneririm, gece yorgunluğunu telafi etmek için. Hatta bunu bir emir haline getireyim. Gündüz dört saat uyumanı emrediyorum."</p>

  <p>"Peki efendim!"</p>

  <p>Başıyla selam verip kamaradan çıktı. Bir süre öylece oturdum; bir çocuk kadar heyecanlıydım. Hani çocukken <i>bütün gece uyanık kalmak</i>, bir günün bitip öteki günün başladığına tanık olmak insana gizemli gelir ya... Ama benim heyecanımda daha <i>yetişkince</i> bir şeyler de vardı. Ben, keşif yapmak ya da cesaretlerini sınamak için değil yalnızca görevleri olduğu için geceleri uyanık kalan bir grup erkeğin dünyasına davet edilmiştim. Onlar karanlıkların efendileriydi, gizli bir tarikatın üyeleri... Aslında o andaki tek sorunum gece yarısına kadar kendime yapacak bir iş bulup zaman doldurmaktı. Yemek yiyip Bates'den herkesin sıradan insanlar gibi eşit muamele görmesi gerektiği konusunda bir nutuk dinledikten sonra salonda karşıma çıkan Bayan Granham'a soğuk bir tavırla gülümsedim ama tavrımı fark ettiğini sanmıyorum. Artık bir gemici olduğuma göre gemici ağzıyla söylemem gerekirse Bayan Granham'ı görünce 'dümeni kırdım'. Kamarama gidip Charles'ın uyuyarak geçirmemi emrettiği dört saatin ikisini uyuyarak geçirdim. Ardından mektup yazmak için masama oturdum. Bir bakışıyla dünyamı altüst eden Bayan Chumley' e bir mektup yazmaya çalıştım ama hislerimi kağıda dökmekte zorlandım. Çünkü bir sürü süslü sözcük kullanarak 'Yoksa sen de mi kirlendin?' diye sormak kolay değildi. Ne zaman o masum, o şirin görüntüsü gözlerimin önüne gelse, bu görüntünün önüne, ardına koymaya çalıştığım bir bağlaç onun güzelliğini silip götürdü. Niye uğraşıyordum ki zaten? Mektubun ona ulaşıp ulaşmayacağından bile emin değildim. Bu yüzden mektubu bir kenara bırakıp şiir yazmayı denedim. Bay Benet'nin şiirlerini, Glaucus ile Diornede'yi düşündüm. Sonra kitaplarımı karıştırmaya başladım. Ciltlerimden birinin sırt kısmının zedelenmiş olduğunu görünce Nasıl olmuştu acaba bu? Derken <i>İliada'yı</i> elime alıp gözlerim kapanmaya başlayana kadar okudum. Sonra yatağa uzanıp yine uykuya daldım. Uyandığımda vardiya çavuşu beni dürtüyordu. Fener kısıktı ama ben yine de onu en kısığa alıp kamaradan çıktım.</p>

  <p>Gemi fildişi ve gümüşten zırh giymiş bir hayaletti sanki. Çukur güvertenin her yanı ışıl ışıldı. Yukarı çıkmak için merdivenlere yöneldiğimde ay ışığı gözlerimi kamaştırdı. Yelkenlere bakınca onların parlak beyaz rengi karşısında neredeyse gözlerimi kapamak zorunda kalıyordum; bu renk göz çukurunun içine işliyordu sanki. Yukarı çıktığımda her tarafta koşuşan adamlar olduğunu gördüm; bunlardan bir bölümü kıç taraftaki dümen dolabına doğru ilerliyor, bir bölümü de vardiya subayları arasında haberleşmeyi sağlamak için bir güverteden ötekine koşuyordu. Charles merdivenlerden çıkıp vardiyayı Bay Cumbershum'dan devraldı. Sonra geminin kampanası sekiz kere çaldı.</p>

  <p>"Yedek subay Talbot göreve başlamaya hazırdır, efendim."</p>

  <p>"Seni burada görmek ne güzel Edmund, insan bu ışıkta okuyabilir, sence de öyle değil mi?</p>

  <p>"Evet, rahatlıkla. Bütün fenerler söndürülmüş."</p>

  <p>"Bir tek merkezi fener yanıyor. Güvertelerdeki fenerlerin hepsi de olabildiğince kısığa alındı. Yağdan tasarruf etmemiz gerek, başka pek çok şeyden tasarruf etmemiz gerektiği gibi.</p>

  <p>Bunun üzerine ne diyeceğimi bilemedim; yasal olmayan yollardan bir fener satın alıp onu kamarasında yanık bırakan biri için bu konunun hayli hassas bir konu olduğuna karar verdim.</p>

  <p>"Şimdi neredeyiz?"</p>

  <p>"Konumumuzu mu soruyorsun? Keşke yanıt verebilsem! Hangi enlemde olduğumuzu biliyoruz, eğer bu içini biraz olsun rahatlatacaksa. Columbus'un baştan beri bildiği şeyden fazlasını bilmiyoruz yani."</p>

  <p>"Ya boylam?"</p>

  <p>"Kronometreler, bu arada lütfen bunlar aramızda kalsın, artık kullanılmaz durumda. Onlara güvenemeyiz. Çok uzun zaman oldu yola çıkalı. Üstelik hepsi su aldı.</p>

  <p>"Onları üst güverteye çıkarmadınız mı?"</p>

  <p>Bunu duyunca Charles hiç hatırlamak istemediği bir şey kendisine hatırlatılmış gibi bir ifade takındı.</p>

  <p>"Ben...biz... belki öyle yapılması gerekiyordu ama o zaman işleri daha da karıştırmış olacaktık. Kısacası boylam meselesi için parakete hesabıyla yetinmemiz gerekiyor,"</p>

  <p>Elini küpeşteye uzattı, sonra sanki küpeşte sıcakmış da elini yakmış gibi hızla elini geri çekti.</p>

  <p>"Bunu yapmamalıyım. Yetişkin bir adamın böyle batıl inançları olması hiç hoş değil. "</p>

  <p>"Böyle şeylerle canını sıkma sevgili dostum. Eğer tahtaya vurmak seni rahatlatacaksa neden vurmayasın"</p>

  <p>"Peki öyleyse. Ne diyorduk... Denizcilik, sırları hâlâ tam olarak çözülmemiş bir alan. Kullanılan teknikler geliştirilebilir tabii ama bu nasıl olur, orasını bilemem.''</p>

  <p>"Donanma Bay Benet'yi bu işlere atasın mesela. Ya da Dean Swift'in yapıtlarını biraz daha dikkatle ele alsın."</p>

  <p>"Dean Swift'in denizcilikle ne ilgisi var bilmiyorum ama Bay Benet konusunda kesinlikle haklısın. O, rutubet almış üç kronometremiz olmaksızın boylam hesabı yapılabileceğini iddia ediyor.</p>

  <p>"Hah, iyice kaybolduk desene!"</p>

  <p>"Yo, yo. On mil genişliğinde, elli mil uzunluğunda bir alanın içinde olduğumuzdan eminiz."</p>

  <p>"Aman ne güzel! Ben buna kaybolmak derim işte."</p>

  <p>"Sen öyle diyebilirsin. Bana eski halimi hatırlatıyorsun. Ben de senin gibi bir yedek subayken ayaklarımın hep yerenbasmasını isterdim. O zaman teğmen olmanın hayalini bile kurmuyordum tabii, teğmen olmak öyle büyük bir başarıydı ki benim için ..."</p>

  <p><br />
  "Zaten öyle, büyük bir başarı."</p>

  <p>"Ta o zaman denizciliği A'dan Z'ye öğrenmiştim. Gemi yönetimiyle ilgili bilmediğim şey yoktu. Bunları kendimi övmek için söylemiyorum."</p>

  <p>"Bay Gibbs'in bana geçen gün dediği gibi, 'Denizci, savaşta birinci, saçları gemi halatı, dişleri falya deliğine vurulan çivi... "'</p>

  <p>Charles bir kahkaha attı.</p>

  <p>"Yok canım, o kadar da değil. Tabii o zamanlar denizciliğin kuramsal tarafını, hesap işlerini falan bilmiyordum. Bir sabah üsteğmen elinde kendi sekstantıyla karşıma dikildi. Adı Bay Bellows'du, hiç unutmam. Plymouth Boğazı'ndaydık. O zaman daha dalgakıran inşa etmemişlerdi, bu yüzden ufuk güneyimizde apaçık uzanıyordu. Bay Bellows bana aletin nasıl tutulacağını gösterdi. Sonra 'Bak şimdi Summers' dedi, 'Bu elindeki aleti kullanarak yerel saatle tam öğlen on ikide nerede olacağımızı bulacaksın.' Ben de dedim ki 'Ama buna ne gerek var Bay Bellows, biz Plymouth Boğazı'nda değil miyiz?' 'Hadi bana kanıtla bunu o zaman,' dedi üsteğmen. 'İşte sekstantın burada, kronometreler de var. Bay Smith de sana saatini ödünç verir.' 'Ama efendim,' diye karşı çıktım ben, 'biz demir atmış durumdayız.' 'Dediklerimi duydun,' diye kükredi üsteğmen, sonra da çekip gitti."</p>

  <p>"İnanılmaz, kelimesi kelimesine hatırlıyorsun,"</p>

  <p>"Evet, hiç aklımdan çıkmaz. O aleti nasıl korka korka tutuyordum, bilemezsin. Asla bilemezsin. Oysa altı üstü bir sekstanttı elimdeki. Yani... anlıyor musun?</p>

  <p>"Anlıyorum, Charles, anlıyorum.</p>

  <p>"Tam olarak anlaman olanaksız ama en azından anlamaya çalışıyorsun. Neyse, güneşe olan uzaklığımızı hesapladım, aman kim bilir kaç kere yaptım aynı hesabı. Aslında bu kadar korkak değilimdir, biliyorsun."</p>

  <p>"Tabii biliyorum."</p>

  <p>"Hatta bayağı gözü karayımdır ben. Ama hesaplara gömülünce bir baktım gözyaşlarına boğulmuşum, tir tir titriyorum, dişlerim takır takır birbirine vuruyor. Sonra birden her nedense kahkahalara boğuluyorum. Tabii bunları anlaman olanaksız ama..."</p>

  <p>"Denizciliğin temellerini kavrıyordun herhalde."</p>

  <p>"Beni gözünün önüne getir, orada, güneşe olan uzaklığımızı hesaplıyorum, bin bir kere belki. Smith de her seferinde saatine bakıp not alıyor, önce saniyeyi, sonra dakikayı, en son da saati. Sonra sıra açıya geliyor. Önce saniyeler, sonra dereceler. Sonra uğraşmaya ne gerek var diye düşündüm. Açtım Noire'ın <i>Denizciliğin Özü</i> adlı kitabını. O kitap benim için ikinci bir kutsal kitaptır, bu arada. Neyse, hemen bulduğum verilerle konumumuzu doğruladım. Plymouth Boğazı! Haritayı açtım önüme, noktaları belirleyip gemide bulabileceğim en iyi, ucu açılmış kurşunkalemle noktaları birleştirip bir daire oluşturdum. Bay Bellows güvertede belirince önüne dikilip ona selam verdim. 'Bay Bellows,' dedim, 'verdiğiniz sekstantı, kronometreleri ve Noire'ın kitabını kullanarak konumumuzu belirledim.' 'Görelim bakalım' deyip kaptan köşküne daldı. Harita orada masanın üzerine serili duruyordu. 'Aman, Bay Summers,' dedi üsteğmen, 'bu kalemin ucu ne inceymiş böyle, mikroskop gerek ama gözlükle idare edeceğiz herhalde.' Gözlüğünü takıp haritaya bir daha baktı. 'Burası kıçüstü güvertesi mi oluyor?' diye sordu, 'Kaptan köşkünün tam konumunu belirleyecekmişsin neredeyse.' Sonra cebinden hayatımda gördüğüm en kalın kurşunkalemi çıkarttı. Kalem başparmağım kalınlığındaydı. Hançer tutarmış gibi tutuyordu elinde onu. Konumumuzu belirten dairenin dışına kocaman bir daire daha çizdi. 'İşte,' dedi, 'Bu daireye bakarak Dartmoor' da olmadığımızı, hatta Eddystone Kayalıklan'na beş milden daha yakın olmadığımızı söyleyebiliriz. Ama bu dairenin içinde tam olarak nerede olduğumuzu</p>

  <p>ancak Allah bilir!"'</p>

  <p>"Biraz kaba davranmış."</p>

  <p>Charles güldü.</p>

  <p>"Yo, ilk başta üsteğmenin söyledikleri hoşuma gitmedi ama dersimi almıştım. Sonradan bunun ne kadar önemli bir ders olduğunu da kavradım. Ben de aynı dersi Tommy Taylor'a verdim çünkü hesap işlerinden hiç anlamıyordu. Ama iş gemiciliğe geldi mi senin dediğin gibi 'dişleri falya deliğine vurulan çividir', o da başka. Hepimizi yayan bırakır."</p>

  <p>"Üsteğmen her durumda ihtiyatlı olmak gerektiğini vurgulamak istemiş herhalde."</p>

  <p>"Kesinlikle öyle. İhtiyatlı davranmayı öğrendiğim için e öncelikleri doğru belirleyebiliyorum . Hem de her zaman.''</p>

  <p>"Demek bu yüzden pruva direğinin tamir edilmesini istemiyorsun."</p>

  <p>"Hayır, direğin tamir edilmesini tabii ben de istiyorum.</p>

  <p>Eğer rüzgâr yavaş yavaş kesilirse..."</p>

  <p>"Niye yavaş yavaş?"</p>

  <p>"Rüzgâr aniden kesilirse bu dalgalarla boğuşmamız zor.</p>

  <p>O zaman tamirata falan vaktimiz olmaz. Direk tamir olsa bile yelkeni çekemeyiz.</p>

  <p>"Ay ışığı içinde yüzüyoruz sanki. Hiç bu kadar güzel bir şey görmemiştim. Doğa bizi inanca davet ediyor, bu güzellik insana adeta müsekkin gibi tesir ediyor."</p>

  <p>"Müsekkin sözcüğünü hiç duymamıştım."</p>

  <p>"Ben ne zaman öğreneceğim hesap yapmayı? "</p>

  <p>"Ne yazık ki biraz daha beklemen gerekecek."</p>

  <p>"Neyse, ben de kıyıya ayak bastığımda öğrenirim ama o zaman da ufku göremeyeceğim. Ben de denize açılırım.</p>

  <p>''Denize açılmana gerek yok. Güneşin uzaklığını onun yarı sırlanmış ayna üzerindeki yansımasına bakarak hesaplayabilirsin. Güneş ile yansıma arasındaki açı ...</p>

  <p>"Ah, evet, açıyı ikiye bölünce... Dâhiyane!"</p>

  <p>"Hemen anladın mı?"</p>

  <p>"Niye anlamayayım? Hesap çok açık değil mi?"</p>

  <p>''Ne bileyim, bizim Willis ile Tayleor'un kafaları buna bir türlü basmıyor da"</p>

  <p>''Tabu Bay Benet asla bir sekstanta gereksinim duymazdı. Parakete hesabına başvurur, hatta paraketeye ayna yerleştirmeye kalkardı.</p>

  <p>"Aslında ne yaptığım biliyorsan parakete hesabı iyidir. Bay Bellows bazen kitabi cümlelerle konuşurdu. O cümlelerden biri şöyle: 'Parakete hesabının doğruluğu karşısında şaşkınlığa düşen denizcilerin sayısı bu yöntemin yetersizliği karşısında düş kırıklığı yaşayan denizcilerin sayısından kat be kat fazladır.' Bu cümleyi bana yazdırmıştı. O günden beri ezberimdedir."</p>

  <p>"Gerçekten de kitabi bir cümleymiş."</p>

  <p>Konuşmamız yarım kaldı çünkü parakete denize bırakılmıştı kaldırıp çıkan sonuçlan rota tahtasına yazmak benim görevimdi. O zaman bu işi çok önemsiyor, işimi büyük bir dikkatle ve özenle yapıyordum ama kısa zaman sonra bunu kanıksadım öyle ki sonuçları yazdığımın farkına bile varmaz oldum. Bu ilk görevimde, parakete suya düştükten sonra ikimiz de susuverdik, konuşmamız yarıda kesilmişti. Ara sıra kocaman bulutlar ayın önüne geçiyordu ama bulutların arasından sızan ay ışığı bile ortalığı gündüz kadar aydınlık yapmaya yetiyordu. Geminin kıçına tırmanıp onun deniz üzerinde bıraktığı ize baktım. Gemicilerin uzun uğraşlar sonucunda kıçüstü güvertesine çıkardıkları "şey", sancak tarafındaki küpeşteye yaslanmış öylece duruyordu. Ucuna bir halat, hatta iki halat bağlanmıştı. Bu halatlar kıç küpeştesi üzerinden geçip denize iniyor, kıç tarafın altında gözden kayboluyordu. Tabii! Halatlardan biri gerekliydi. Peki ya öteki? Anlaşılmaz bir durumdu bu. Birdenbire gemimizin suda bıraktığı iz sanki kıç taraftan binlerce pırlantayı suya bırakmışız gibi pırıl pırıl parlamaya başladı. Ay, bulutun arkasından başını uzatmıştı. Geri dönüp aşağıya, kıçüstü güvertesine inerken kıç merdivenlerinin başında Charles'ı gördüm. Tam ona bir şeyler soracaktım ki bir ses duydum.</p>

  <p>"Hayır, direğin tamir edilmesini tabii ben de istiyorum. Eğer rüzgâr yavaş yavaş kesilirse..."</p>

  <p>"Niye yavaş yavaş?"</p>

  <p>"Rüzgâr aniden kesilirse bu dalgalarla boğuşmamız zor. O zaman tamirata falan vaktimiz olmaz. Direk tamir olsa bile yelkeni çekemeyiz."</p>

  <p>"Ay ışığı içinde yüzüyoruz sanki. Hiç bu kadar güzel bir şey görmemiştim. Doğa bizi inanca davet ediyor, bu güzellik insana adeta müsekkin gibi tesir ediyor."</p>

  <p>"Müsekkin sözcüğünü hiç duymamıştım."</p>

  <p>"Ben ne zaman öğreneceğim hesap yapmayı?"</p>

  <p>"Ne yazık ki biraz daha beklemen gerekecek."</p>

  <p>"Neyse, ben de kıyıya ayak bastığımda öğrenirim ama o zaman da ufku göremeyeceğim. Ben de denize açılırım."</p>

  <p>"Denize açılmana gerek yok. Güneşin uzaklığım onun yarı sırlanmış ayna üzerindeki yansımasına bakarak hesaplayabilirsin. Güneş ile yansıma arasındaki açı... "</p>

  <p>"Ah, evet, açıyı ikiye bölünce... Dâhiyane!"</p>

  <p>"Hemen anladın mı?"</p>

  <p>"Niye anlamayayım? Hesap çok açık değil mi?"</p>

  <p>"Ne bileyim, bizim Willis ile Taylor'un kafaları buna bir türlü basmıyor da!"</p>

  <p>"Tabii Bay Benêt asla bir sekstanta gereksinim duymazdı. Parakete hesabına başvurur, hatta paraketeye ayna yerleştirmeye kalkardı."</p>

  <p>"Aslında ne yaptığını biliyorsan parakete hesabı iyidir. Bay Bellows bazen kitabi cümlelerle konuşurdu. O cümlelerden biri şöyle: 'Parakete hesabının doğruluğu karşısında şaşkınlığa düşen denizcilerin sayısı bu yöntemin yetersizliği karşısında düş kırıklığı yaşayan denizcilerin sayısından kat be kat fazladır.' Bu cümleyi bana yazdırmıştı. O günden beri ezberimdedir."</p>

  <p>"Gerçekten de kitabi bir cümleymiş."</p>

  <p>Konuşmamız yarım kaldı çünkü parakete denize bırakılmıştı. Bu iş saat başı yapılıyordu. Yelken bezinden örtüyü kaldırıp çıkan sonuçları rota tahtasına yazmak benim görevimdi. O zaman bu işi çok önemsiyor, işimi büyük bir dikkatle ve özenle yapıyordum ama kısa zaman sonra bunu kanıksadım öyle ki sonuçları yazdığımın farkına bile varmaz oldum. Bu ilk görevimde, parakete suya düştükten sonra ikimiz de susuverdik, konuşmamız yarıda kesilmişti. Ara sıra kocaman bulutlar ayın önüne geçiyordu ama bulutların arasından sızan ay ışığı bile ortalığı gündüz kadar aydınlık yapmaya yetiyordu. Geminin kıçına tırmanıp onun deniz üzerinde bıraktığı ize baktım. Gemicilerin uzun uğraşlar sonucunda kıçüstü güvertesine çıkardıkları "şey", sancak tarafındaki küpeşteye yaslanmış öylece duruyordu. Ucuna bir halat, hatta iki halat bağlanmıştı. Bu halatlar kıç küpeştesi üzerinden geçip denize iniyor, kıç tarafın altında gözden kayboluyordu. Tabii! Halatlardan biri gerekliydi. Peki ya öteki? Anlaşılmaz bir durumdu bu. Birdenbire gemimizin suda bıraktığı iz sanki kıç taraftan binlerce pırlantayı suya bırakmışız gibi pırıl pırıl parlamaya başladı. Ay, bulutun arkasından başım uzatmıştı. Geri dönüp aşağıya, kıçüstü güvertesine inerken kıç merdivenlerinin başında Charles'ı gördüm. Tam ona bir şeyler soracaktım ki bir ses duydum.</p>

  <p>"Charles, bu da neydi böyle?"</p>

  <p>"Vardiya görevlerini yapıyorlar."</p>

  <p>"Şarkı mı söylüyorlar?"</p>

  <p>Onları görebiliyordum, ön kasarada, ırgat kolunun orada toplanmışlar, ona abanıp kolu bir ileri bir geri hareket ettiriyorlardı. Müzik, yani ritmiyle, armonisiyle müziğe benzeyen bu ses, tıpkı suda bıraktığımız iz kadar uçucu, esen rüzgâr kadar yumuşak ve ay ışığı kadar büyüleyiciydi. Küpeşteye yaslanıp dinlemeye başladım. Sanki bir dinleyici bulduklarına sevinmişler gibi -çünkü ara sıra ay ışığıyla aydınlanmış yüzler görüyordum bana dönüp bakan, ya da en azından bana öyle gelmişti- seslerini yükseltmişlerdi.</p>

  <p>"Ne oldu Edmund?"</p>

  <p>Charles gelip yanımda dikilmişti.</p>

  <p>"Şarkı söylüyorlar!"</p>

  <p>"Yalnızca işlerini yapıyorlar."</p>

  <p>Susmuşlardı. On kasaradan biri çıkmış onlara bir şeyler söylüyordu. Belli ki konser sona ermişti. Ama ay, yıldızlar, denizin pırıltısı hâlâ oradaydı.</p>

  <p>"Ne garip değil mi, şu yukarıdaki şeyleri, yıldızları, güneşi kullanarak rotamızı buluyoruz."</p>

  <p>"Yaratan'dan başka kimse bu sırlara eremez."</p>

  <p>Charles duraklayarak, galiba biraz da utana sıkıla söylemişti bu sözü. Ay yine bir bulutun arkasına giriyordu. Suyun rengi bulanıklaşmış, ortalık az da olsa kararmıştı.</p>

  <p>"Bu safça bir söz. Gökyüzüne her baktığında bunları yaratanı düşünmez ki insan."</p>

  <p>Dönüp yüzüme baktı. Ay ışığından bir maske takmıştı sanki. Herhalde benim yüzümde de aynı maskeden vardı. Ağırbaşlı bir tavır takınmıştı.</p>

  <p>"Senin parmaklarınla yarattığın gökler, ellerinle gökyüzüne astığın yıldızlar ve ay..."</p>

  <p>"Ama bu da şiir işte! Milton bile daha iyisini yazamazdı."</p>

  <p>"Kitab-ı Mukaddes düzyazı biçiminde yazılmıştır."</p>

  <p>"Peki düşünsene, acaba niçin şiir, kuru bilimsel gerçeklerden, örneğin, senin şu Noire'ın kitabındaki bilimsel gerçeklerden daha etkileyici oluyor?"</p>

  <p>"Sen bana göre fazla akıllısın Edmund!"</p>

  <p>"Ben kabalık etmek istemedim... Yani, kahretsin, küstahlık ettim. Özür dilerim!"</p>

  <p>"Ben kendimi hakarete uğramış hissetmiyorum. Yok bir şey. Tabii ki gökyüzüyle cep saati arasında bir fark var."</p>

  <p>"Evet, evet, doğru. Ben buradan kalkarak bir tartışma açmaya çalışıyordum. Ne yazık ki bir beyefendi, eğitimi sırasında böyle nahoş alışkanlıklar ediniyor. Şiirin kendisi de bir muamma zaten, tabii düzyazı da öyle. Aslında her şey öyle. Ben şiiri bir eğlence aracı olarak görürdüm ama anladım ki şiir bundan çok çok daha derin bir şey. Ah Charles, ben öyle umutsuzum, öyle çaresizim, öyle aşığım ki!"</p>
</body>
</html>
