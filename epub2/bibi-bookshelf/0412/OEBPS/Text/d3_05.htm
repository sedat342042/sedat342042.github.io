<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Aşağıdaki Yangın</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1>(5)</h1>

  <p>"Efendim, Bay Talbot!"</p>

  <p>Phillips bir elinde mumlar öteki elindeyse yakılmış bir gemici feneri tutuyordu.</p>

  <p>"Şuraya koy, Phillips."</p>

  <p>“Işık ister misiniz, efendim?”</p>

  <p>“Evet. Yo, hayır. Şimdilik istemem. Baksana. Mumları boş ver, Phillips. Feneri bırak sen.”</p>

  <p>"Fakat bunu yapamam, efendim. Yolculara fener yerine mum veriliyor, biliyorsunuz, çünkü…”</p>

  <p>“Evet, mumlar kendi kendine sönüyor. Biliyorum. Ama sen de beni biliyorsun. Dur bi Dakka. Bu Feneri satın almaya yeter, değil mi? Bu feneri yolculuğun bir hatırası olarak saklamak istiyorum.”</p>

  <p>Ne demek istediğimi anlayınca Phillips'in her zaman ifadesiz olan yüzü birden aydınlanıverdi.</p>

  <p>"Buyrun efendim."</p>

  <p>"Feneri şu kancaya as. Fitili biraz kıs.”</p>

  <p>Tabii gemiler asla uykuya dalmaz. Sayıları az da olsa vardiya görevlerini yapmakta olan bir grup gemicinin seslerini duyabiliyordum. Vardiya subayı ile köpeği de cabasıydı. Muşambalarımı giyip ay ışığı altında kıçüstü güvertesine doğru ilerledim. Teğmen Benet küpeşteye yaslanmış duruyordu.</p>

  <p>“Yukarı gelin Bay Talbot! Bu Rüzgar hoşunuza gitti mi?</p>

  <p>“Bizi önüne kattı götürüyor, değil mi?”</p>

  <p>“Beni bırakın, geminin hoşuna gitti mi acaba?”</p>

  <p>“Gemimiz biraz su sıçratıyor tabii. Ama bu doğal. Düşünüyordum da, içerdeki suyu dışarı pompalamak için yel değirmeni gibi bir şey yapabiliriz belki.</p>

  <p>"Yok artık! Yine mi icat? İcat çıkarmayın Bay Benet. Halatla yosun temizliği, ahşaba kızgın demir dökmek... Yetmedi mi? Bu gemideki insanları düşünün biraz. Can taşıyoruz hepimiz.”</p>

  <p>Bay Benet muşamba yağmurluğunun başlığını kafasından çıkarıp kollarını iki yana açtı.</p>

  <p>Çevrenize şöyle bir bakın. Bay Talbot! Manzara sizce de şahane değil mi? Şu dalgalar üzerine vuran ay ışığı, gümüşi bulutlar, bilinmezliğe doğru bir yolculuk... Nerde kaldı sizin şiir aşkınız? Bu tehlikeler, hepimizin içini dolduran bu korku algınızı biraz daha keskinleştirmiyor mu?"</p>

  <p>"Asıl sizin şiir aşkınızı sormalı? Daha düne kadar yazdığınız bütün şiirleri bana okuyacaksınız diye helak oluyordunuz."</p>

  <p>"Çok acımasız bir eleştirmensiniz. O zaman faydacı yaklaşın olanlara siz de. Bu gece ay ışığı olduğuna göre yarın ufku görebileceğiz, dolayısıyla yıldızlardan faydalanabileceğiz demektir."</p>

  <p>“Ben seyirle ilgili bir sorun var sanıyordum. Kronometreler mi bozukmuş neymiş?</p>

  <p>"Sağdan soldan bilgi toplamakta üstünüze yok doğrusu. Evet, ama en azından hangi enlemde olduğumuzu hesaplayabiliyoruz. Yani savaşın yarısını kazandık demektir."</p>

  <p>"Oradaki Bay Willis mi? İyileştin inşallah, evlat. Bay Benet, Bay Willis size seyirde yardımcı olamaz mı?"</p>

  <p>"Neden olmasın, efendim. Kusura bakmayın, şimdi gitmem gerek. Bir <i>Doğa Kasidesi</i> yazmakla meşgulüm de. Takdir edersiniz, öyle derin, öyle kapsamlı bir konu ki içine girmekte, daha doğrusu içinden çıkmakta zorlanıyorum."</p>

  <p>"Neyse bizi batırmaya uğraşacağınıza böyle şeylerle uğraşın, daha iyi."</p>

  <p>"Herhalde pruva direğini kastediyorsunuz. Yeterince kömür elde edince hemen harekele geçeceğiz. Denizin biraz durulmasını da bekleyeceğiz tabii."</p>

  <p>Bunları söyledikten sonra bu garip genç adam başının iki yanından sarkan uzun lüleleri sallayarak bir şiir okumaya başladı:</p>

  <p><i>Doğanın Ruhu..."</i></p>

  <p>“Emin misiniz Bay Benet, geçen defa, yok, ondan öncekiydi galiba, neyse <i>Kadının Ruhu</i> değil miydi bu şiirin başlığı?”</p>

  <p>Bay Benet bana hiç aldırmadı.</p>

  <p>“<i>Doğanın Ruhu...</i> Ilık, sıcak, soğuk, ne fark eder? Huzur var..."</p>

  <p>“Yo, yo. Bay Benet. Zahmetinize değmez, ben gerçekten anlamıyorum bu işten. Bay Willis de hiç anlamaz. Kusura bakmazsanız Bay Willis'i de yanımda götürüyorum. Zaten o şiirden çok düzyazı insanıdır."</p>

  <p>“Götürün, götürün. Ne isterseniz yapın onunla. Geriye kalanı bana teslim etmeyi unutmayın ama. Kim bilir belki işe yarar bir şey çıkar bu çocuktan.”</p>

  <p>Ben kıç tarafa doğru yürürken Willis uysal uysal arkamdan geldi.</p>

  <p>"Eee, Willis, iyileştin mi bakalım?"</p>

  <p>"Sağ kulağım duymuyor. Albay bağırmıştı ya. Bir daha direğe tırmanmamı isteyen, beni zorla çıkarmak zorunda kalacak yukarıya."</p>

  <p>"Hay Allah, senin sesin de kısılmış. Ama seni tebrik etmeliyim. Bir daha direğe tırmanmak yok mu? Cesaretine n'oldu evlat?"</p>

  <p>"Size ne bundan? Bu benim işim. Sizin değil. Ben işimi yeterince önemsiyorum.</p>

  <p>"Biraz daha kibar olsan diyorum, genç adam."</p>

  <p>"Niye ki? Siz bir yolcu değil misiniz? Biz Donanmada yolculara 'domuz' deriz. Size itaat etmek zorunda değilim. Topçu Bay Gunner öyle dedi. 'Onlar sadece yolcu, bu da ticari bir gemi değil. Yolculara hiç aldırma, hatta Lord Talbot gibi yüksek düzeyli olanlarına bile,' dedi."</p>

  <p>"Ben yine de sizin biraz medeni davranmanızı rica ediyorum Bay Willis. Çünkü en azından ben sizden yaşça büyüğüm. Kulağınızın duymamasına üzüldüm ama o da iyileşecektir, eminim. Genç Tommy de biraz dik kafalıydı, sonra benden bir sille yedi de... Biliyorsunuz, gençleri eğitmek gerek. Hepimiz acı çekiyoruz. Ne bir öğrenci ne de bir asteğmen vardır dünyada, görev yaptığı sırada bir kazaya uğramayan Hepimiz böyle böyle olgunlaşıyoruz işte genç arkadaşım. Sen de yakınacağına bu duruma şükretmelisin.”</p>

  <p>“Etmiyorum işte! Eve gitmek istiyorum. Keşke babam doklardaki müdürlerden birine borcu olduğu için beni donanmaya vermeseydi, keşke benim bir centilmen olmamı istemeseydi. Şeker taşıyıp çiroz gibi kadınlarla idare ederdim, üstelik şimdikinden çok daha mutlu olurdum. Şimdi savaş da bitti, omurgası çürümüş bu yaşlı gemiyi de emekliye ayıracaklar O zaman ben de toz olucam...</p>

  <p>Ay bir bulutun arkasında kaldı, ortalık bir an karardı. Bay Benet aşağıdan, kıçüstü güvertesinden Willis'e seslendi.</p>

  <p>“Bay Willis kıçüstündeki fenerleri yakın. Bunu yaptıktan sonra da gelip bana gündoğumundan yarım saat önce neler olduğunu anlatabilirsiniz.”</p>

  <p>“Tamam efendim. Lostomonun…"</p>

  <p>Willis'in kolunu çimdikleyip kulağına fısıldadım.</p>

  <p>“Gündoğumundan yarım saat öncesi alacakaranlık olur.”</p>

  <p>“Biliyoruz herhalde. Beni aptal mı sandınız siz?</p>

  <p>Belli ki çocuk iyice dost canlısı olmuştu. Kıçüstü güvertesine bizim gruptan bir iki kişi çıkınca onu huzurumdan kovdum. Gelenler arasında Charles da vardı. Geminin kıç tarafına bir sürü şey taşıyorlardı. Bunlar arasında ağır bir seren ile kocaman halat rodaları vardı. Seren o kadar ağırdı ki bu demirden sopayı taşımak için üç adam gerekmişti.</p>

  <p>“Edmund! Deliğinde değilsin.</p>

  <p>“Evet, değilim. Siz hiç ara vermez misiniz çalışmaya? Bu da ne böyle?</p>

  <p>"Bu bir çapa."</p>

  <p>“Hiç böylesini görmemiştim."</p>

  <p>“Ancak çok sert havalarda böyle bir çapa kullanılır.</p>

  <p>"Ama bu bizim geminin... Yani siz..."</p>

  <p>"Bizim koşullarımız biraz alışılmadık, hepsi bu. Çapayı kıç taraftan aşağı bırakıp tarıyor mu taramıyor mu ona bakmamız gerek. Tabii bu havada değil. Hava henüz iyi sayılır. Ama daha güneye inince hava bayağı sertleşecek. Bu yalnızca bir önlem canım."</p>

  <p>Adamlar ellerindeki malzemeleri kıç tarafın merdivenlerine doğru getiriyorlardı.</p>

  <p>"Albayın emirleri mi?"</p>

  <p>"Yo, bu kadarına ben kendim karar verebiliyorum. Benimki çok eski meslek. Görev tanımları da çok nettir bu yüzden. Herkes ne yapması gerektiğini bilir. Her zaman emir almak gerekmez. Peki ama sen niye kamaranda değilsin?"</p>

  <p>"Bahane mi arıyorsun. Dolu bahanem var. Üstüm başım kuru olduğu için mutluyum. Ay ışığım da görünce dayanamadım, çıktım. Üstelik, geminin hareketi de artmıştı, falan filan.</p>

  <p>Charles gözlerini gözlerime dikti.</p>

  <p>"Yolcu güvertesindeki o kamaraya mı taşındın sen?"</p>

  <p>"Evet."</p>

  <p>Charles başını sallayıp adamlarına döndü. Şöyle bir dolaşıp halatın sağlam olup olmadığını kendi elleriyle kontrol etti. O malzemelerin kullanıma hazır olup olmadığım denetlerken ben de onu izliyordum. Yalnızca özen ve ihtiyat kurtuluşumuzu sağlayabilecek olsaydı Charles'ın işine gösterdiği özen, onun o meşhur ihtiyatlılığı bizi kurtarmaya yeterdi kuşkusuz. İki teğmenin kişilikleri apaçık belirdi aklımda: Riskler alarak bizi hiç durmadan tehlikeden tehlikeye sürükleyen Bay Benet ve işine özen gösteren, bizi koruyup kollamaya çalışan Charles.</p>

  <p>Charles bağırdı.</p>

  <p>"Çok iyi Robinson, böyle devam et."</p>

  <p>Sonra bana döndü.</p>

  <p>“Aşağıya mı iniyorsun?"</p>

  <p>“Sen inmiyor musun?"</p>

  <p>“Benim biraz daha işim var. Ben aşağı inene kadar sabah olur.</p>

  <p>"Peki o zaman. Ben iniyorum, iyi geceler Charles."</p>

  <p>İsteksiz isteksiz yolcu güvertesine doğru yürüdüm. Mizana direğine bir fener asılmıştı. Direğin üstünde, fenerin hemen altında, yani her zamanki yerinde Albay'ın yazdı emirleri çerçeveli bir halde asılı duruyordu. Birisi mizana direğinin hemen dibine kalın halatlar yığmıştı. Kamaramın kapısını açıp içeri girdim. Kapıyı açınca mizana direğine asılı fenerden kamaranın içini aydınlatacak kadar ışık geliyordu. Hemen çekmeceme koştum, kibrit kutumu bulup Phillips'ten aldığın feneri aceleyle yaktım. Kapıyı kapatıp yelken bezinden sandalyeme oturdum. İtiraf etmeliyim, kendimi soğuk suya, çok, çok soğuk, dondurucu suya atmak üzere olan biri gibi hissediyordum. Muşamba yağmurluğumu, çizmelerimi o kadar yavaş çıkardım ki ilkel bir insan bile benden daha hızlı hareket edebilirdi herhalde. Çizmelerimi çıkarmak için iki büklüm eğildiğimi hatırlıyorum; sanki bu iş çok acı verici, çok uzun zaman isteyen bir işmiş gibi. Nihayet komik gemici giysilerimi giyebildim. O tatsız anı ertelemek için birkaç şey daha yapabilirdim. Sancak tarafındaki tuvalete gittim, fenerin mavi fitilini biraz açtım, sonra pantolonumu indirip iki kuburdan kapıya yakın olanına çöktüm. Tam yerime yerleşmiştim ki kapı açıldı, cüsseli bir astsubay içeri dalıverdi.</p>

  <p>"Allah kahretsin!"</p>

  <p>"Kusura bakmayın, efendim/'</p>

  <p>"Çık dışarı be adam!"</p>

  <p>"Üsteğmenin emirleri, efendim."</p>

  <p>Adam elindeki halatla öteki kubura doğru yöneldi. Öfkeyle pantolonumu çekip kemerimi bağladım ve kendimi dışarı attım. Güvertede bir sürü subay vardı. Ayağımın yanından geçen bir halat erkekler tuvaletine gidiyor, bir başka halat ise iskele tarafına, kadınların kullandıkları tuvalete doğru</p>

  <p>uzanıyordu. Burası tımarhaneye dönmüştü. Üstelik ben komik gemici giysilerim içindeydim. Bu arada genç bir gemici iskele tarafındaki tuvaletten çıkıp Bayan Granham'ın kamarasına daldı. Artık bu kadarı da fazlaydı! Koşup onu ensesinden yakaladım.</p>

  <p>''Yok, oraya giremezsin, evlat!"</p>

  <p>Onu şöyle bir çevirdim ki ne göreyim? Bu Bayan Granham'ın ta kendisiydi! Fenerin loş ışığı altında bile yüzünün kıpkırmızı olduğu fark ediliyordu.</p>

  <p>''Beni hemen bırakın rica ederim!"</p>

  <p>"Bayan Granham!"</p>

  <p>Sanki bir yılana dokunmuşum gibi telaşla çektim elimi kadının omzundan. Bu ani hareketimle dengemi yitirdim. Bayan Granham kapının koluna doğru bir hamle yapıp kendini kurtardı. Bense arkaya doğru öyle bir düşüş düştüm ki eğer oraya buraya halatlar çekilmemiş olsaydı çoktan ölmüştüm. Halatlar hızın azalmasına yol açmıştı. Dizlerimin üzerine düşmüştüm; emekleyerek ona doğru ilerlemeye çalıştım.</p>

  <p>“Yalvarırım, Bayan Granham, yalvarırım, lütfen beni affedin. Ben sizi gemicilerden biri sandım. Size bir zarar verecek sandım... Ben asla... İzin verin de... Kapatayım...</p>

  <p>"Evet, ben kendim kapatamıyorum Bay Talbot çünkü eliniz hâlâ pervazda. Sağda solda, her yerde düşüp duruyorsunuz. Bu konudaki yeteneğiniz inanımaz. Nasihat vermek bana düşmez ama..."</p>

  <p>Evet düşüyorum ama bana bi şey olmuyor. Yine de sizin nasihatlerinizi seve seve dinler, her şeyin üstünde tutarım.</p>

  <p>Arkası bana dönüktü. Kapı yarı açıktı. Bir an duraksadı.</p>

  <p>"Alay mı ediyorsunuz Bay Talbot?"</p>

  <p>Düştüğüm için biraz asabileşmiştim.</p>

  <p>"Neden herkes beni yanlış anlıyor?"</p>

  <p>Dönüp bana baktı; ben de konuşmaya devam ettim.</p>

  <p>"Lütfen bir yorum yapmayın, hanımefendi. Bu yolculuk boyunca insanların dostlarıyla, arkadaşlarıyla ilgili görüşleri çok değişti, değişmiştir. En azından öyle olmalı. Bu başkaları için olduğu kadar benim için de geçerli. Söylediğim şey size ve şeyinize duyduğum, yani size olan saygımın bir göstergesidir."</p>

  <p>"Yaşıma duyduğunuz saygının mı, demek istiyorsunuz genç adam?"</p>

  <p>Bütün bedeniyle tamamen bana doğru dönmüştü. Loş ışıkta yılların yüzünde bıraktığı izler hiç fark edilmiyordu. Gülümsüyordu; bonesinin altına soktuğu saçlardan bir tutamı boneden çıkmış, aşağı dökülmüştü. Kadın düşen tutamı alıp yeniden bonenin içine soktu. Ne tuhaf, bu ışıkta neredeyse benden bile genç görünüyordu. Ardına kadar açık kalan ağzımı kapayıp yutkundum.</p>

  <p>"Hayır, hanımefendi."</p>

  <p>"O zaman yeniden tanışalım Bay Talbot. Aslında böylesi daha uygun olur. Belki siz de nerede ve ne zaman düşeceğinize biraz daha dikkat edersiniz. Lütfen, araya girmeyin, beni dinleyin. Eğer düşünce insanın ne kadar kötü yaralanabildiğini kendi gözlerinizle görürseniz biraz daha ihtiyatlı davranırsınız belki. Bay Prettiman sizi görmek istiyor. Aslında ben... başka biriyle görüşmesini önermiştim ama... şimdi anlıyorum ki yanılmışım.</p>

  <p>Galiba güldüm.</p>

  <p>“Bay Prettiman beni mi görmek istiyor? Ciddi misiniz?"</p>

  <p>“Evet, eğer kabul ederseniz yarın sabah sizi ona götürürüm.</p>

  <p>“Tabii ederim, hanımefendi. Hem de çok büyük bir zevkle.”</p>

  <p>Saç tutamı yine düşmüştü. Kaşlarını çatarak yine tutamı bonenin içine soktu.</p>

  <p><i>“</i>Neden böyle konuşuyorsunuz Bay Talbot? Kadınlarla hep böyle mi konuşuyorsunuz?</p>

  <p>Hoşnutsuzluğumu gösteren bir ifade takındım. Fakat çok geçmeden bir gülümseme belirdi yüzümde yine.</p>

  <p>"Yanıt vermiyorsunuz Bay Talbot. Zaten vermeseniz daha iyi olur. Benden ürküyorsunuz. Düşüncelerinizi okuyabiliyorum. 'Mürebbiye hep mürebbiye kalır diye düşünüyorsunuz. Ama yok canım, herkesle böyle konuşmuyorsunuz tabii. Sizin bana gösterdiğiniz kibarlık kapıya gelen sütçü kıza gösterdiğiniz türden.”</p>

  <p>Bu sözleri söyledikten sonra kapıyı yüzüme kapadı. Bir elim tırabzanlarda, öylece kaldım. Şaşkındım. Buna hiç kuşku yoktu. Bayan Granham insanı küçücük parçalara ayırabiliyor, üstelik bunu yaparken biraz olsun zorlanmıyordu. Fakat yeniden tanışıp arkadaş olmuştuk. Bunu kendisi söylemişti. Onunla tartışmaya girmemiştim ve bu değişiklik yüzünden içim alışılmadık bir rahatlama duygusuyla, bir keyifle dolmuştu. Çukur güverteye gidip çevreye bakındım. Güverte ay ışığı altında bembeyazdı. Ay ışığının yok edemediği yıldızlar donanımın arasından gümüşten anlar gibi görünüyordu. Başım dönene kadar gözlerimi kırpmadan onlara baktım. Sonra bakışlarımı aşağı çevirdim. Adamlar güvenlik halatları arasından geçerek kıça doğru ilerliyordu. Ağır bir şey taşıyorlardı. Bu yüzden zorlanıyor gibiydiler. Kıçüstü güvertesine vardıklarında taşıdıkları şeyin bir hayvan leşi olduğunu sandım. En azından o kadar büyük bir şeydi. Charles kıçüstü güvertesinde belirdi. Elleri boştu. Aceleyle yürürken beni fark etmedi. Adamların arkasından merdivenlere yönelip gözden kayboldu. Ben de dönüp kamarama gittim. Özenle yapılmış yatağa hoşnutsuzlukla baktım. Artık hiç kuşkum kalmamıştı. Bu kamaraya dönmek tam bir sınavdı benim için. Küçükken, bir keresinde, kilisenin bahçesinde ponime biniyordum. Gün ağarıyordu. Hayvan alıp başını mezarlığın oraya gitmişti. İşte bu kamarada kalmak da o deneyimime benziyordu. Ama ben kendim mahkûm etmiştim bu kamaraya kendimi. Zor soluk alıyordum. Evet, alışık olduğum mum ışığıyla karşılaştırılınca, duvara asılı, sallanıp duran fenerden yayılan aydınlık çok daha iyiydi. Duvar hareket ettikçe fener de sallanıyor, siyah mürekkeple çizilmiş gölgeler başımın üstünde, bembeyaz duvarların üstünde dans ediyordu. Fitili iyice kıstım. Kamara loşlaştı. Bir süre daha soyunmamaya karar verdim. Bu yere alışana, bu kamara <i>onların</i> kamarası olmaktan çıkıp yine benim kamaram olana kadar bekleyecektim. Çivi çiviyi söker. Colley burada oturmuştu. Dirseğini, kalemlerini, hokkasını bu masaya koymuş, utanç ve keder içinde, aşağılanmışlık duygusu ve ölme arzusuyla bu kamarada yaşamıştı. İnsanın nasıl bu denli büyük bir keder, ölümü arzulamasına yol açacak denli büyük bir keder ve utanç duyabileceğini aklım almıyordu. Eğer bu keder, bu utanç duygusu, bu acılar ölen adamla birlikte bu kamaradan silinip gittiyse neden hâlâ tüylerim ürperiyordu? Bu düşüncelerden sıyrılıp Colley'in fazla hassas olduğunu, ya da bir başka deyişle yaşamaya korktuğunu söyledim kendi kendime. Bu beni gülümsetti. Yo, gülümsemeden biraz fazlasıydı dudaklarımdaki. Resmen sırıtıyordum. "Bir gün benim himayemde olacak insanların duygularım paylaştığımı" düşündüm. Soylu bir düşünceydi bu. Sonra yüksek sesle konuşmaya başladım.</p>

  <p>"Aman aman, bu soylu duygulardan uzak dur. Bu iş, desteden gözü kapalı kart çekmeye benzer. Joker de çekebilirsin…''</p>

  <p>Neyse ki akılcı bir insandım.</p>

  <p>Uzun bir gün olmuştu. Kolay uykuya dalacaktım. Yine de soyunup yatağıma girmek için acele etmedim. Çıplak bir adam savunmasız sayılırdı, Ay ışığıyla aydınlanmış güvertede çırılçıplak koşamazdı. Eğer iyice çıldırmadıysa tabii. Tamam, diye düşündüm, kendime bir iyilik yapıp yavaş yavaş gireceğim yatağa. Üzerimdekilerle öylece yatağa uzandım. Yatak örtüsünü açmadan, öylece, sırtüstü yattım. Halkalı cıvata -Charles 'mapa' demem gerektiğini söylemişti- yüzümden çok uzaktaydı. Gözlerimi kapadım ama ışık oyunları beni rahatsız etti. Bu yüzden gözlerimi açtım. Mapaya bakmamaya çalışarak bakışlarımı beyaza boyanmış tavana diktim. Bu defa da gözlerim kalasa saplanmış ve üzeri boyanmış kemik parçasına takılmıştı.</p>

  <p>Dönüp yüzükoyun uzandım ama gemi sallanıp sarsıldıkça midem bulanıyordu. Bir elimle ranzanın kenarına öteki elimleyse duvara tutunmaya çalıştım. Duvar tarafına uzattığım elim bir şeye değmişti. Mapaydı bu. Saçlarım diken diken oldu. Bir an kendimi kamaradan dışarı atıp, sıcak, soluk alıp konuşan bir canlının, örneğin Charles'ın kollarına bırakmak geldi içimden. Korkudan öldüğüm halde duruşumu hiç bozmadım; elim mapadaydı, bütün bedenim tir tir titriyordu. Gözlerimi kapayıp öylece yattım, tıpkı ölen adamın yattığı gibi. Bedenim en az onunki kadar soğuk.</p>

  <p>Değişim yavaş yavaş oldu. Önce dehşet duygusu yerini huzursuzluğa bıraktı. Sonra duman rengi bir teslimiyet duygusuna. Demek böyle olmuştu. Demek böyle oluyordu.</p>

  <p>Bir yerden bir inleme sesi geldi. Herhalde Bay Prettiman'di inleyen. Elimi mapadan çekip sırtüstü uzandım. Üzerine kemik parçası saplanmış kalas artık pek huzursuz etmiyordu beni. Gözlerimi kapadım.</p>

  <p>Uykuya nasıl daldığımı hiç hatırlamıyorum. Herhalde o ışık belirmeden hemen önce uykuya dalmışım. Bu uykudan çok bir trans haliydi, onu hatırlıyorum.</p>

  <p>Bir şey söylüyordu. Sesi uzaklardan geliyordu. Sesin kimden geldiğini anlayamıyor ama bunu öğrenmem gerektiğini biliyordum. Kimdi bu Allah aşkına? Çok parlak ışıkla aydınlanmış bir yerdeydim. Işık doğrudan gözlerime geliyor, sonra geri çekiliyordu. Ses yakınlaşmıştı.</p>

  <p>''Bizi kurtarabilirdin!"</p>

  <p>Ses benim sesimdi. Uyanıktım. Işık fenerden geliyordu. Feneri söndürüp yine sırtüstü uzandım, günün doğmasını beklemeye başladım.</p>
</body>
</html>
