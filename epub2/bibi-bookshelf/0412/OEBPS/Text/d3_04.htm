<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Aşağıdaki Yangın</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1>(4)</h1>

  <p>Öfkem dinene kadar bizi ayıran sulara baktım durdum. Ama acım hiç azalmadı. Arkamda bir kapı açılıp kapandı, sonra Benet'nin ayak seslerini duydum; her zamanki gibi aceleyle bir yere gidiyordu. Sonra bir kapı daha açılıp kapandı. Benet yatakhanenin salonundan çıkmıştı. Dönüp bakmadım. Belli ki adam beni sinirlendirmeye, umutsuzluğa sürüklemeye çalışıyordu; ne de olsa öteki gruptandı. Charles bu sözcüğü kullanmamı yasaklamıştı ama ben yine de onun iyiliği için bunu yapabilirdim. Benim desteğim gerekliydi ona. Aklımda bu düşünceyle Webber”e seslendim, muşambalarımı, çizmelerimi giymem için bana yardım etmesini istedim. Sonra zar zor çukur güverteye çıkıp Charles'ı aradım ama o görünürlerde yoktu. Fakat... sanki açık denizde görünmez bir sınırı geçmiştik. Deniz artık, mavi ya da gri değil, basbayağı yeşil görünüyordu. Hava gerçekten de biraz daha soğumuştu. Yanağıma düşen birkaç küçük su damlacığı orada dondu gibi geldi bana. Rüzgâr güneybatıdan esiyor, gemimizse güneydoğu yönünde ilerliyordu. Fırtına dinmişti; şimdi gemimizi hızla sürükleyen kuvvetli bir rüzgâr vardı. Alçak bulutların hemen altındaki sis tabakası yavaş yavaş dağılıyor, batı yönünde ufuk yeniden görünmeye başlıyordu. Direklerimiz kısa, yelkenlerimiz yetersiz olduğu için gemimiz yine hafif hafif yalpalamaya başlamıştı. Ama hiç değilse baş kıç vurmuyor, Charles'ın gövdesine bağladığı halatlarsa sağlam görünüyordu. Mürettebat koşuşturup duruyordu. Yelkenlerin değişmesinden sorumlu olanlardan, gözcülerden ve dümeni idare eden vardiya çavuşlarından söz etmiyorum tabii. Vardiyadaki öteki gemicilerden söz ediyorum; harıl harıl ön kasaradan ana direğin bitalarına, oradan da arka kasaraya, yani geminin kıç tarafına ve kıçüstü güvertesine inen merdivenlerin yanlarına güvenlik halatları çekmekte olan mürettebattan. Bu hareketlilik insanı endişelendiriyordu. Onları izlerken Charles Summers'ın ön kasaradan çıktığını gördüm. Eliyle alnını ovuşturup duran Bay Gibbs ile bir şeyler konuşup yine ön kasaraya girdi. Sonra pruva direğinin oraya gidip takozların durumunu gözden geçirdi ve güvenlik halatlarının çekilmesinden sorumlu ufak tefek subayla bir şeyler konuştu. Sonra halatları bizzat kontrol etti; rasgele birkaç tanesine şöyle bir yüklendi. Halatlardan birinin bağlanmasıyla ilgili ufak bir sorun çıktı galiba ama Charles sonunda tatmin olmuş gibi görünüyordu. Yukarı çıkıp ön kasaradaki kampana direğinin altında birine bir şeyler söyledi, o arada beni gördü, selam vermek için kolunu kaldırdı. Ben de aynı hareketi yaptım ama yanına gitmedim. Charles şimdi ön kasaranın orada başkalarıyla konuşuyordu. Sonra dönüp bana, çukur güverteye doğru ilerledi.</p>

  <p>“Hâlâ kuru musun?"</p>

  <p>“Gördüğün gibi muşambamı giydim. Hem sıcak tutuyor hem de kuru. Hava bayağı soğumuş.</p>

  <p>"Sonunda aradığımız rüzgârları bulduk, gerçi olmaları gereken yerden hayli uzakta, çok daha güneyde bulduk ama..."</p>

  <p>“Ne değişiklik ama!"</p>

  <p>“Evet, öyle. Suların da kendi adaları, kıtaları, yolları var.</p>

  <p>“işte şimdi biz farklı bir kıtadayız.</p>

  <p>“Güvenlik halatları insanı ürkütüyor.</p>

  <p>"Yalnızca önlem."</p>

  <p>“Keyifli bir halin var.</p>

  <p>"Aslında keyiflenmek için bir neden yok ama evet, keyifliyim galiba. Gel kulağına bir şey söylicem: Coombs aşağıda kömür yapmaya çalışıyor. Bu günler alır. Üstelik hava daha da sertleşecek. O zaman pruva direğiyle oynamak iyice zorlaşacak."</p>

  <p>"Grubumuz yükselişe geçti desene!"</p>

  <p>"Kullanma dedim şu sözcüğü!"</p>

  <p>“Kusura bakma. Unutmuşum.</p>

  <p>"Albay Anderson valiye senin gemide sorun çıkardığım söylese ne yaparsın?"</p>

  <p>“Vaftiz babam için tuttuğum günlük var oldukça asla böyle bir şey yapamaz.</p>

  <p>"Evet, unutmuşum; sanki üzerinden yıllar geçti. Ama rica ederim, benim hatırım için, aramızda bir bölünme olduğu izlenimini veren sözler kullanmaktan vazgeç. Kısacası, keyfim yerinde çünkü gereksiz bir iş ertelendi; tehlike şimdilik biz den uzakta.”</p>

  <p>“Ben de hızımız artsın istiyordum aslında. Ama ödemek zorunda kalabileceğimiz bedeli öğrenince..."</p>

  <p>"Sana bir tavsiyede bulunabilir miyim? Muşambam yalnızca kendini kuru tutmak için giy, yani asıl işlevi için. Bunların içinde insan terliyor. Sonra bir bakarsın zaten kırk yılda bir yapabildiğin banyonun sağladığı temizlik uçup gitmiş."</p>

  <p>Söylediklerini vurgulamak istercesine kafasını salladı, sonra güverteden yürüyüp ön kasaraya girdi. Kendi kendime mırıldandım.</p>

  <p>"Göz kırpma da salla baş; muşamba giyersen kokarsın leş."</p>

  <p>Sonra, Bay Brocklebank'in hemen birkaç adım ötede durduğunu fark ettim. Sancak tarafında, ana ıstralyanın altında duruyordu; bir kolunu ana istralyaya bağlı bir halata yaslamıştı. Nereden bulduysa, üzerine arabacıların giydiği türden eski, yıpranmış, leş gibi bir pelerin giymişti. Pelerini bedenine öyle bir sarmıştı ki adamı görseniz heykel sanırdınız. Kastor şapkasının tepesinden geçen bir çeşit bağcık çenesinin altında bağlanmıştı. Galiba bir kadın çorabıydı bu. Tombul yüzünde melankolik bir hal vardı. Boş boş çevresine bakıyor gibiydi ama kim bilir belki de kendisiyle ilgili derin düşüncelere dalmıştı. Onunla konuşmak istemiyordum çünkü bana, Bayan Chumley ile ilgili bildiklerimden fazlasını anlatamayacağından emindim. Bu yüzden başımla bir selam vererek yanından geçtim, yolcu güvertesine girdim. Soylu davranıp yeniden taşınmayı teklif ettiğim kamaranın kapısı ardına kadar açıktı. Ben oraya doğru yaklaşırken Phillips elinde bir kova ve bir fıçıyla kamaradan çıktı, çukur güvertenin iskele tarafına doğru yöneldi.</p>

  <p>Wheeler o son, korkunç, trajik eylemini bu odada gerçekleştirmişti. O olaydan beri bu kamaraya adımımı atmamıştım. Ani bir kararlılıkla kendimi toplayıp kapıdan içeri girdim. Her şey eskisi gibi görünüyordu ama çevre biraz daha temiz gibiydi. Önceden hardal rengi olan duvarlar ve tavan -donanma yolculara ancak bu kadar konfor sunabiliyordu-parlak beyaz yağlıboyayla boyanmıştı. Bu kadarı bile insanın içini açmaya yetiyordu. Duvarlara şöyle bir dokununca boyanın kurumuş olduğunu gördüm. Artık bu kamaraya geri dönmemek için hiçbir mazeretim kalmamıştı. Yelken bezinden sandalyeye oturup buranın sıradan bir kamara olduğuna, geçmişte yaşanan tatsız olaylarla bu kamaranın hiçbir bağlantısı olmadığına kendimi inandırmaya çalıştım. Fakat bunu başaramadım. Ne kadar uğraşırsam uğraşayım, gözüm duvarda, hemen yatağın başucuna yakın duran mapaya takılıyordu. Ölen adamın kaskatı kesilmiş eli mapaya asılı kalmıştı; bedeni yatağın ahşap iskeletinden farksızdı. Düşüncelerim Colley'den uzaklaşıp Wheeler”a vardı. Wheeler tam önümde duruyordu. Başı dikti, tüfeğin namlusu yüzünden ancak bir iki santim uzaktaydı. Bu sahneye takılıp kaldım. Sanki adamın, onu yanlış bir amaca, kendi yok oluşuna doğru götüren cesareti bana da bulaşmıştı. Benim de başım dikti, gözlerim ileri bakıyordu. Onun gördüğü son görüntü benim de göreceğim son görüntü olacaktı: Güvertenin duvarını oluşturan bu kocaman, eski kalaslar.</p>

  <p>Üzerimde gemici giysilerim ve muşambam olmasına karşın üşümüştüm ama bu üşüme yalnızca havanın soğukluğundan kaynaklanmıyordu. Duvara dikkatlice sürülen beyaz boya köşedeki kan izlerini örtmüş ama tabii duvarlardaki, tavandaki hasarı saklayamamıştı. Wheeler'ın başının hemen üstündeki kalasta bir yarık göze çarpıyordu. Tüfekle bir iki santimden ateş edilince beyin ve kafatası kurşuna pek büyük bir engel oluşturmuyor. Kalaslardaki yarıklardan birinin iç kısmına fırçayla boya sürülmüş olmasına karşın oraya bıçak gibi saplanmış bir şey gözüme ilişti. Boya işini aceleyle bitirmeye çalışan gemici yarığa saplanmış bu şeyi, ölen adamdan kalan bu hatırayı da beyaza boyamıştı. Dikkatle bakınca başka izler de gördüm, sonra kafatasının patladığı o anda tam olarak neler olduğunu intikal ettim. Aslında hiç etmesem daha iyiydi. Patlamayla birlikte beyin ve kafatası parçalarının nasıl her yana saçılıp duvarlara, tavana yapıştığını gözümün önüne getirebiliyordum. Burası uyunacak bir yer olmaktan çıkmıştı ama yine de burada kalmak zorundaydım, zira bundan çekindiğimi anlayan herkes, gemidekiler, sonra da bütün Yeni Güney Galler bana gülecekti.</p>

  <p>Güverte ayaklarımın altında hareket etti, çizmeli ayaklarımın biri ötekinden ayrıldı. Prettiman'in kamarasından bir inleme sesi geldi. Belli ki inleyen çok acı çekiyordu ama yine de ses bana bu kamaranın dışında bir hayat olduğunu hatırlattığı için menmun oldum. Ahmak Prettiman! Sözde filozof! Dikkatim ölen adamlardan başka yöne kaymıştı. Ee, na'palım, diye düşündüm, kendi ahmaklığının cezasını çekiyor. Bay Prettiman ve nişanlısı Bayan Granham hangi gruptandılar acaba? Düşüncelerim iki kamara arasında gidip geliyordu. Eğer böyle aklı başında bir kadın bu adamı koca olarak almayı kabul ettiyse... Ama Prettiman varlıklı bir adamdı; varlıklı adamlarla paraları için evlenmek isteyen çok olur. Her neyse, eğer burada yatması gereken Bayan Granham olsaydı, bunu nazlanmadan yapardı. Bu düşünce aklıma yine bu kamarada yaşanan korkunç olayları ve bunların belirgin izlerini getirdi. Ayağa kalkıp hole çıktım. Çukur güverteye açılan kapıdan güvertenin baştan başa suyla kaplı olduğunu gördüm. Aradığımız hava kendini göstermeye başlamıştı. Bu kez bacaklarım açık, bir elim tırabzanlarda, yürürken buldum kendimi. Merdivenlerden inerek subay yatakhanesine doğru yöneldim.</p>

  <p>"Webber, şu muşambamı çıkarmama yardım eder misin? Sonra da eşyalarımı yolcu güvertesindeki kamarama taşı.</p>

  <p>"Efendim, üsteğmen dedi ki..."</p>

  <p>"Boş ver onun dediğini. Boya kurumuş, bu gece orada yatacağım."</p>

  <p>Kıç tarafa bakan pencereye sular çarpıyordu.</p>

  <p>“Şahlanıyoruz, efendim. Hava iyice sertleşecek.</p>

  <p>“Evet. Şimdi dediklerimi yap Webber.</p>

  <p>“Adamın kendini vurduğu kamara, değil mi efendim? Ondan önce de rahip...”</p>

  <p>"Evet. Hadi çabuk ol."</p>

  <p>Webber bir an durakladı, sonra başını salladı ama benim söylediğim söz üzerine değil de kendi düşündüğü bir şey üzerine yapmıştı bunu.</p>

  <p>"Ha ha."</p>

  <p>Bana geçici olarak verilen kamaraya doğru ilerleyip birdenbire gözden kayboldu. Evet, buna hiç şüphe yoktu. Adam birden buharlaşmıştı sanki. Bugünlerde her şey sinirime dokunuyor, beni tedirgin ediyordu. Muşambalarımdan kurtulduğum için biraz rahatlamıştım. Bu yüzden, yemek yemek için henüz erken olmasına karşın yemek salonuna yöneldim. Orada, masanın üzerine kapaklanmış Pike'dan başka kimi görecektim ki? Derken bir şangırtı koptu.</p>

  <p>"Pike! Richard! Bu da nesi?"</p>

  <p>Sesini çıkarmadı ama bedeni geminin hareketiyle yere yuvarlanmıştı. Onun bu sarhoşluğu midemi bulandırıyordu; önceden içmeyi günah saydığı halde karar değiştirip içkiye başlayan biri kadar açık görüşlü olamaz kimse içki konusunda. Neyse bunları bir kenara bırakalım.</p>

  <p>"Richard! Topla kendini!"</p>

  <p>Bunu söyler söylemez pişmanlık duydum. Aslında en iyisi zavallı adamı kendi seçimi olan yalnızlığa terk etmekti. Ben kimdim ki uyuyup uyumaması gerektiğine karar verecektim? Kendisini, karısını ve iki küçük kızını öteki yarımküreye taşıyacak bir gemi için gerekli parayı bulmayı bir şekilde becermiş bir kâtip! Kızlarının ikisi de ölüm döşeğinde, karısı ise -bu sözcük hafif bile kalacak- şirretin teki oldu çıktı. Hayır! Bu adama hiç ilişmemeli.</p>

  <p>Kapı açıldı ve insanların en saygını Bay Bowles içeri girdi.</p>

  <p>''Eee, Bay Bowles, pruva direğinden ne haber?"</p>

  <p>"Kömürden ne haber diye sormalıydınız aslında. Damıtırken, yani tahtayı yakarken, eeh, kömür yapmak için her ne yapılıyorsa işte ondan yaparken, tahtayı azar azar kullanmaları gerekiyormuş. Öyle hepsini birden kömüre çevirmek olmuyormuş. Ön kasara bu yöntem uygulansın mı uygulanmasın mı diye tartışıp duranların sesleriyle inliyor”</p>

  <p>"O zaman, siz de oradaydınız."</p>

  <p>"İster inanın ister inanmayın, dilekçe yazılırken bana akıl danışıldı. Sonra da, herhalde çabalarımın bir karşılığı olarak, beni aşağı indirip bana pruva direğinin kırık pabucunu gösterdiler."</p>

  <p>“Fikir çatışması yaşayan iki grup mu var yani?</p>

  <p>“Evet, tartışmalar bitmek bilmiyor ve tartışılan şeylerin bir yasal -yoksa demokratik mi demek gerek- temele dayandığını söylemek güç.</p>

  <p>"Siz kimden yanasınız? Üsteğmenden mi yoksa Bay Benet'den mi?</p>

  <p>“Hiç kimseden yana değilim. Şaşıyorum doğrusu, üniformasız, sivil biri konuyla ilgili yargıda bulunmasını sağlayacak hiçbir altyapısı yokken nasıl oluyor da ortaya atılan düşüncelerden birini hararetle savunmaya başlıyor?</p>

  <p>“Bence bu işe girişilmemeli. Bu çok tehlikeli.</p>

  <p>"Evet. Üsteğmen de öyle düşünüyor. Pabucu bir görmelisiniz! Kocaman bir şey. Ne yazık ki, pabucun yarığı da öyle! Korkunç. Direğin önlenemez biçimde, düzensiz, küçük dairesel hareketler yapıyor olduğunu bilmek insanı nasıl da ürkütüyor. Bu sorunu halletmek için ne yapmaları gerekiyor, hiç bilmiyorum. Ama bir sürü geçici önlem alıyorlar, orası kesin. Bu önlemlerden bazılarını sıradan insanlar da anlayabilir, bazılarını ise anlamaları olanaksız. Direğe payandalar yaslanmış destek olsun diye; geminin yan kısımlarına kalaslar çakılmış. Direğin çevresine öyle sağlam halatlar dolanmış ki görseniz çelik halat sanırsınız. Yine de direk hareket edip duruyor. Her yanı kalaslarla, payandalarla, çelikten halatlarla sarılmış direğe bakınca zaten ürküyorsunuz ama bir de direğin her şeye karşın hareket ettiğini görünce korkudan taş kesiliyor insan."</p>

  <p>“Durum daha da kötüleşebilir mi?"</p>

  <p>"Çok, çok daha kötü olabilir."</p>

  <p>Başka bir şey söylemedi, gözlerini pencereden dışarıya, yükselen denize dikmişti.</p>

  <p>"Eee, Bay Bowles, ne sefil yaratıklar olduk, baksanıza. Pike'ın içmekten başka bir şey gelmiyor elinden. Oldmeadow ise iyice asabileşti. Bizim yanımıza gelmektense adamlarıyla olmayı yeğliyor. Bize gelince -biz de..."</p>

  <p>"Korkudan aklımızı kaybedeceğiz."</p>

  <p>"Prettiman yatağından kalkamıyor."</p>

  <p>"Adam çaresiz. Çok kötü düştü. Gemide doktor olmadığı için ciddi bir muayeneden geçemedi, sonra göçmenlerin arasında bir kadın varmış..”</p>

  <p><i>“</i>Bunun pek işe yaramış olduğunu sanmıyorum.”</p>

  <p>Ben de. Ama gemiciler de göçmenler de bırakalım elinden ne geliyorsa yapsın, dediler. Pek bir şey yapamadı zaten. Okuyup üfledi, üstelik zavallı adamın boynuna bir baş da sarımsak astı."</p>

  <p>“Gemiciler ile göçmenler mi yolladı yani kadını?"</p>

  <p>“Evet, Prettiman'e çok saygı duyuyorlar."</p>

  <p>“Ben çok mu acele ettim acaba adamı palyaço ilan ederken Yok canım, hiç sanmıyorum."</p>

  <p>Kamarot Bates masaya hâlâ yemek yiyebilecek gibi olanlar için hazırladığı yemekleri getirdi: Tuzlama domuz eti soğuktu, kömür yapmak için yakıtı idareli kullanıyor olmalıydılar. Fasulye de soğuktu. Tabii şu meşhur gemi bisküvilerinden de vardı, burada yemin ederim, kurtlu falan değildiler. Acı suyu andıran biralarımıza biraz <i>brandy</i> damlatılmıştı. Ben yemeye başlayınca Bowles da yemeye başladı. Bu arada Pike yerde yuvarlanıp duruyordu. Nihayet Bates, Phillips'i çağırdı da adamı yerlerden toplayıp kamarasına taşıdılar. Öğrendiğim kadarıyla Oldmeadow yemeğini ön kasarada adamlarıyla birlikte yiyordu. Deniz kabarmıştı; geminin hareketi de artmıştı doğal olarak. Ne olursa olsun geminin günlük işleri sürüyordu -vardiya değişimleri yapılıyor, lostromo düdükleri ötüyor, kampanalar çalıyor, subaylar çizmeli ayaklarıyla tepemizde hızlı adımlar atıp duruyor, gemiciler çıplak ayaklarıyla güverteye şap şap basıyordu. Bütün bu sesler hiç durmadan birbirini takip ediyordu. Sonu yoktu sanki bu işlerin, huzursuz geçirdiğimiz saatler gibi, zamanın kendisi gibi, bu hiç bitmeyecek yolculuğumuz gibi. Görevleri arasında bu da var mıydı bilemem ama Bates kamaralarından çıkamayan bayanlara tabak tabak yemek taşıyordu.</p>

  <p>Bowles kamarasına gitti. Pelerinine sarılmış Bay Brocklebank gelip yanıma oturdu. Taş oymacılığı, bakır ve çinko üzerine işleme gibi bazı özel tekniklerden ve bunların uygulamaları sırasında yaşanan bazı zorluklarından söz etmeye başladı. Adamın anlattıklarının yarısını bile dinlemedim, o da nihayet yanımdan ayrıldı. Ara sıra gemimiz kuvvetli bir dalgayla aniden sarsılıyordu.</p>

  <p>Gece saat dokuz sularında yerimden kalkıp tutuna tutuna yeni boyanmış kamarama doğru yürümeye başladım. Webber kamaradaydı. Yatağı düzeltirmiş gibi yapıyordu ama aslında yaptığı işler için ona para vermemi bekliyordu.</p>

  <p>'Teşekkürler, Webber, gidebilirsin."</p>

  <p>Yerinden kıpırdamadı. Şaşırmıştım.</p>

  <p>“Demek burada gördü işini ha, hiç şaşırmadım.</p>

  <p>“Ne demek istiyorsun, Webber?"</p>

  <p>“Kamara kana doymuyor, bi kere tadını tattıktan sona. onun kafasının içini okudu…”</p>

  <p>"Ne diyorsun sen yahu?"</p>

  <p>"Wheeler”dan söz ediyorum. Biz ona Joss derdik kendi aramızda. Bi ona düşmandım, kamarotlar arasında.</p>

  <p>"Hadi, hadi, işine!"</p>

  <p>"Bir kere akıllarına girdi mi, artık hayatta bırakmazlar peşini. Bana dedi ki öylesini seviyormuş. Joss yani. Denize açılmadan beyefendilerin arasında yaşıyormuş herhalde. Öyle bi konuşurdu ki -tam şöyle demişti bana: Bu göreve getirilmeden önce yüksek düzeyli insanların arasındaydım.</p>

  <p>"Bana hiç öyle bir şey söylememişti."</p>

  <p>“Bana demişti ki bir delik varmış, yani hava kötüleşince o deliğe sığınıp uyurmuş. Öyle demişti. 'O delik her zaman orada, ben asla boğulmam,' demişti.</p>

  <p>Aman Allahım! Öyle mi söylemişti? Nasıl böyle bir şey..."</p>

  <p>"Ama neden bu kamara? Cevap şu, kamara onu yuttu, kamara biliyordu, tamam mı..."</p>

  <p>"Webber, çık dışarı, dedim!"</p>

  <p>"Çıkıyorum, efendim, eğer biraz para verirseniz kalmaya hiç rüyetim yok zaten. Ama vermiceksiniz anlaşılan..."</p>

  <p>“Bir an duraladı, çevresine bakındı; ben de inat edip para vermedim. Fakat adamın kamaradan çıkması hiç de iyi olmadı. İçimi bir huzursuzluk kaplamıştı. Ben de çukur güverteye doğru yollandım. İleri doğru bakınca dalgalar denizin üzerinde çizgi çizgi görünüyordu. Cetvelle çizilmiş gibi düzgün, eşit aralıklı çizgiler ay ışığı altında çelikten halatlara dönüşüyordu.</p>
</body>
</html>
