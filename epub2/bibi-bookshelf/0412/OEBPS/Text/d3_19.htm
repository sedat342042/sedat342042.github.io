<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Aşağıdaki Yangın</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1>(19)</h1>

  <p>Eski bir hocamın ona gönderdiğim mektuba verdiği yanıtı burada size aktarırsam yaşadığımız bu olayla ilgili bir sürü açıklama yapmaktan kurtulmuş olacağım. Ama şu kadarını bilmenizde yarar var: Adının gizli kalmasını isteyen bu yaşlı ve birikimli profesör su bilimi alanında ve buna benzer daha pek çok alanda başvurulabilecek tek büyük otoritedir.</p>

  <p>Betimlemeleriniz modem bir kurmacanın parçası sanki! Yamacın tepesinde aklını kaçırmış gibi lanetler okuyan, çığlıklar atan bir kadın yok muydu? Yoksa transa geçmiş bir büyücü müydü kendini aşağı atmadan önce geminizi lanetleyen? Korkarım anlattıklarınız saygın bir coğrafya profesörü için biraz fazla renkli. Eğer bu yazdıklarınızı yayınlamayı kabul edecek kadar gözü pek birini bulursanız, kitabınızda adımı vermemenizi rica ediyorum. Yolculuğun gençler üzerinde inanılmaz etkiler yaptığına çok tanık oldum. Yolculuk yüzünden olgunlaşmamış zihinler çoğu kez iyice karışır, birbirinden kopuk ama fazlasıyla süslenmiş izlenimler ortaya çıkar, tıpkı bir gazete bayiinin vitrinini andırır bunlar. Neyse ki ben hayatı boyunca doğduğu yerden ancak şehir merkezine yolculuk yapacak kadar aklıselim sahibi bir adam olduğum ve üniversite yaşantısının kendi içinde yeterince büyük bir dünya olduğunu düşündüğüm için doğa hareketleriyle ilgili sorunlara nesnel yaklaşabiliyorum.</p>

  <p>Sevgili genç arkadaşım! Eğer sözünü ettiğiniz buz yamacı iki yüz iki yüz elli metre yüksekliğindeyse, onun su altında kalan bölümü en az bin beş yüz metre olmalı. Bu size fazla gelebilir ama o bölgede denizin çok daha derin olduğunu biliyorum. Bu durumda, gördüğünüz yamacın suyun zeminine kadar uzandığı açıklık kazanıyor. Yani siz bir kayalık keşfetmişsiniz ve eğer böyle şeylere önem veriyorsanız ona hemen adınızı vermenizi öneririm. Bir an için bu kayalığın anlattığınız kadar kalın bir buz tabakasıyla kaplı olduğunu düşünelim; o zaman şöyle bir sonuç çıkarmak mümkün: Hem rüzgâr hem de akıntı geminizi bu buzla kaplı kayalığa doğru sürüklemiş ama ona iyice yaklaştığınız sırada akıntının yönü değişmiş, geminiz kuzeye doğru, su oluğunun içine düşmüş bir tahta parçası gibi sürüklenmeye, sürüklenirken de kendi etrafında dönmeye başlamış. Yamaçtan buz parçalarının düşmesi de mantıklı gibi görünüyor çünkü sözünü ettiğiniz bu kayalık hayli kuzeydeymiş; bu kadar kuzeyde buzların çok sert olması beklenemez.</p>

  <p>Şimdi asıl önemli noktaya geliyorum. Eğer sözünü ettiğiniz bu buz yamacı, dediğiniz gibi, hava koşullarını bile etkileyecek kadar yüksekse ve buz göz alabildiğine güneye doğru uzanıyorsa, o zaman buna küçük bir buz parçası değil, yüzen bir kıta demek daha doğru olur. Muhtemelen siz, bu türden bir buz yamacının nasıl olup da bir kara parçası olarak değerlendirilebileceğini, bu kara parçasının üzerinde karın birikmesiyle nasıl buzullar oluşabileceğini, bunların denizin üzerinde yavaş yavaş süzülerek sözünü ettiğiniz türden yıkımlara gebe yolculuklarına nasıl başladıklarım pek kavrayamayacaksınız. Ama evet, anlattıklarınız, Güney Kutbu'nu tümüyle kaplayan, buzdan bir kıtayı akla getiriyor! Erişkinlik hayatının büyük bir bölümünü, bu türden bir kıtanın asla var olamayacağını, bunun coğrafi bakımdan mümkün olmadığını kanıtlamak için ipuçları toplayarak geçiren bir insan olarak anlattıklarınızı ciddiye almam olanaksız, bunları daha çok insanlık tarihinin en uzun deniz yolculuğuna çıkma cesaretini gösteren birinin heyecan verici anıları olarak kabul ediyorum. Eğer yeterli coğrafya bilgisine sahip olsaydınız size "Yörünge Dengesi ve Karşılıklılık İlkesi" nedir, anlatırdım. Fakat coğrafya konusunda fazla bir şey bilmediğiniz için argümanlarımı sıradan bir insanın anlayabileceği biçimde sunmak daha yerinde olacak. Sözünü ettiğiniz buz kütlesinin büyüklüğünden yola çıkarak bir hesap yaptım. Bu hesaba göre bu buz kütlesinin oluşumu, dünyanın ilk oluşmaya başladığı zamanlara, tam olarak M.Ö. 4004 yılının ilkbaharına denk geliyor! Saygıdeğer annenize ve vaftiz babanıza selam ve saygılarımı iletmeniz dileğiyle.</p>

  <p>Biz, geminin içindekiler de bu mektubu bana yollayan profesör kadar kuşkuluyduk başımıza ne geldiği konusunda. Şimdi bu mektubu size aktarırken bile olaydan uzaklaştığımı, yaşadıklarıma daha bir uzaktan baktığımı fark ediyorum. Tehlikeyi atlattıktan sonra ilk düşüncem, Charles”ın bir yara alıp almadığım öğrenmekti. Charles, kıçüstü güvertesinin baş tarafa bakan balkonunda bir eliyle tırabzanlara tutunmuş, dürbünle aşağıya bakıyordu. Ona bakınca birden nerede olduğumu hatırladım. Her nasılsa, yolcu güvertesinden çıkmış, ana direğin çarmıklarının oraya gitmiş, çarmıklardan birinin üzerindeki dev bir boğataya tutunmuş, çevremizdeki çılgınlık sürüp giderken ben orada öylece kalmıştım, tıpkı örümcek ağına asılı kalmış bir yaprak gibi. Ayağımın dibinde Celia Brocklebank yatıyordu. Kollarımın arasındayken bayılıp yere düşmüştü. Nasıl olduysa birbirimize sarılmıştık. Şimdi hatırlıyorum, kadın bana doğru atılmış, ben de tehlike anlarında aşırıya kaçan insan davranışlarına güzel bir örnek oluşturacak biçimde onu kucaklamıştım! Kadım yerden kaldırıp yolcu güvertesindeki kamarasına gitmesine yardımcı oldum. Bu arada o başım sağa sola sallayıp iç çekiyordu. Kamarasının kapısını çaldım. İçerden titrek bir ses geldi.</p>

  <p>"Kim o? Kim o?"</p>

  <p>"Ben Talbot. Eşiniz yanımda. Bayılmıştı da."</p>

  <p>"Onu başka bir yere götürün Bay Talbot. Şu anda pek müsait…”</p>

  <p>Serbest olan elimle kapıyı açtım. Yaşlı adam yatakta oturmuştu. Belden aşağısı bir battaniyeyle örtülüydü. Belli ki çıplaktı. İçeride de pis bir koku vardı. Kadını dikkatle yatağa yatırdım. Başını adamın göğsüne yerleştirdim. Sonra dışarı çıktım.</p>

  <p>"Bayan Prettiman? Benim, Edmund."</p>

  <p>Bayan Prettiman içeriden seslendi.</p>

  <p>"Girin."</p>

  <p>Yatağın kenarına oturmuştu. El ele tutuşmuşlardı. Bayan Prettiman sol eliyle Bay Prettiman'in sağ elini tutuyordu. Herhalde onları son görüşümden beri bu duruşlarını hiç bozmamışlardı. İkisinin de yüzü bembeyazdı. Birbirine kenetlenmiş iki el sanki orada unutulmuş gibi Bay Prettiman'in sağ yanında duruyordu.</p>

  <p>Bayan Prettiman başını kaldırıp bana baktı.</p>

  <p>"Anlaşılan biraz daha ömrümüz var."</p>

  <p>"Öyle görünüyor."</p>

  <p>Kadın birden titredi.</p>

  <p>"Üşüdün mü Letty?"</p>

  <p>"Hayır."</p>

  <p>Bayan Prettiman, Bay Prettiman'inkiyle kenetlenmiş eline baktı, sonra sağ elini kullanarak sol elini adamın elinden ayırdı. Bay Prettiman onun ne yaptığının farkında bile değildi çünkü dikkatle onun yüzüne bakıyordu.</p>

  <p>"Ağlama. Sana hiç yakışmıyor."</p>

  <p>"Ama efendim, Bayan Prettiman..."</p>

  <p>"Susun! Benim bir iki dakika yalnız kalıp kendimi toplamam gerek." Bayan Prettiman konuşurken duygularını denetlemek için büyük çaba harcıyor gibiydi.</p>

  <p>"Ben sizi yalnız bırakayım."</p>

  <p>"Hayır."</p>

  <p>Kapıyı açtım. Bayan Prettiman dışarı çıktı.</p>

  <p>"Bana neler olduğunu anlat, Edmund."</p>

  <p>Ona yaşadığımız macerayı olabildiğince ayrıntılı ve gerçekçi biçimde anlattım. Celia Brocklebank kısmım atladım çünkü onunla nasıl sarmaş dolaş olduğumuzu doğrusu pek hatırlayamıyordum. Herhalde Celia Brocklebank de kendine gelince pek bir şey hatırlamayacaktı. Üstelik bu, Bay Prettiman'in bilmek isteyeceği türden bir şey de değildi. Ona yalnızca, kendime geldiğimde ayağımın dibinde baygın yatan bir kadını yerden kaldırıp kocasına teslim ettiğimi söyledim.</p>

  <p>"Bayan Prettiman böyle bir durumda bayılmazdı," dedi Bay Prettiman. "Ağlayabilir ama asla bayılmaz o."</p>

  <p>"Efendim, bence..."</p>

  <p>"Dur, bir şey söyleme. Onun eğitimine burnunu sokmam istemiyorum."</p>

  <p>"Bayan Prettiman'den mi söz ediyorsunuz?"</p>

  <p>"İdealimdeki şehri kurmak için bir araba dolusu insanla yolculuk ederken kadınca zayıflıkların ona fayda sağlayacağını mı düşünüyorsun yoksa? Ben erkeklere özgü zayıflıklardan kurtulmayı başardıysam, o da bir kadın olarak kadınca zayıflıklardan kurtulmayı bilmeli!"</p>

  <p>"Şunu söylememe izin verin Bay Prettiman, sizin yok etmeye çalıştığınız o kadınca zayıflıkları zaten hiç taşımayan bir kadınla ben hayatım boyunca ilk kez tanışıyo... Yok, tabii daha önce de tanışmıştım ama... Neyse, onun kadar olgunuyla ilk kez tanışıyorum."</p>

  <p>"Sen hiçbir şey bilmiyorsun."</p>

  <p>"Bayan Prettiman'e saygım büyük ve bunu itiraf etmekten de çekinmiyorum. Ona çok... çok değer veriyorum!"</p>

  <p>"Bunun konumuzla ne ilgisi var? Ben bir eğitimciyim. Eğitimle ilgili olarak aldığım kararların da sorgulanmasından hiç hoşlanmıyorum. Benim gibi kendi kişiliği üzerinde yıllarca çalışmış birinin de bildiklerine biraz saygı gösterilmesi gerekiyor."</p>

  <p>"Siz kendi kişiliğinizi mükemmelleştirmek için neler yaptınız acaba?"</p>

  <p>"Bu çok açık değil mi?"</p>

  <p>"Hayır, değil."</p>

  <p>"Artık bu kadarına dayanamayacağım! İnatçı bir yeniyetme kalkmış bana söylev çekiyor! Dayanıklılığımı artırmaya uğraştım efendim, dayanıklılık ve sükûnet! Anlıyor musun? Şimdi çık git buradan, iyice tepem..."</p>

  <p>"Gidiyorum Bay Prettiman! Ama gitmeden bir şey daha söyleye..."</p>

  <p>"Hayır, Edmund, söylemeyeceksin."</p>

  <p>Konuşan Bayan Prettiman'di. Kapıyı kapatıp sandalyesine oturdu. Belki yanılıyorum ama gözleri biraz kızarmış gibi geldi bana.</p>

  <p>"Bu gürültü patırtıdan sonra şöyle biraz sessiz oturmak en iyisi, sence de öyle değil mi Aloysius? Ama Edmund'u ayakta tutuyoruz böyle. Lütfen otur, Edmund. Şöyle bir dışarı çıktım da, sanki başka bir dünyadayız şimdi. Deniz dümdüz, çok sakin. Böyle bir değişikliğin nasıl olduğunu aklım almıyor doğrusu. Sence nasıl oldu bu?"</p>

  <p>"Hiçbir fikrim yok, hanımefendi. Doğayı anlamaya çalışmıyorum artık. Doğaya olan ilgim ona karşı temkinli olma çabamdan ibaret."</p>

  <p>Kapı sertçe vuruldu.</p>

  <p>"Kapıya bakabilir misin Edmund?"</p>

  <p>Bu adamı zavallı Colley'in ölümünden beri hiç görmemiştim. Billy Rogers'dı kapıdaki. Yapılı bedeniyle kapıda dikilmiş neşeyle gülümsüyordu. İki eliyle fıçıma sarılmıştı.</p>

  <p>"Lord Talbot, bu sizin herhalde efendim."</p>

  <p>"A, evet, alayım."</p>

  <p>"Kusura bakmayın, Bay Summers onu kamaranıza götürmemi emretmişti ama kamaranızın nerde olduğu..."</p>

  <p>"Kamaramın nerde olduğunu bilmiyor musun, Rogers?"</p>

  <p>Bir an söylemek istediğimi anlamamış gibi baktı. Kocaman mavi gözleri yelken bezinden sandalyesinde oturmakta olan Bayan Prettiman'e yönelmişti. Kafasında bir hesap yapıyor gibiydi. Öfkelendim, midem bulandı. Dışarı çıkıp arkamdan kapıyı kapattım.</p>

  <p>"Şuraya, yatağın yanına koy."</p>

  <p>Adam dediğimi yapıp doğruldu. En az benim kadar uzundu ama benden çok daha yapılıydı. Bir devi andırıyordu.</p>

  <p>"Hepsi bu mu efendim?"</p>

  <p>"Filikadakiler, veznedar Jones ile Tommy Taylor..."</p>

  <p>"Öldüler. Cesetler Davy Jones'un yanında. Bağırmaya bile vakitleri olmadı, siz de gördünüz, buz filikayı alıp götürüverdi. Neyse, gemideki adamlardan çoğu artık rahat uyuyabilir. Bay Jones habire borçlarını ödemelerini istiyordu ya. Teşekkürler Lord Talbot."</p>

  <p>Elini başına götürüp selam verdi, sonra gözden kayboldu.</p>

  <p>Küçük Tommy Taylor! Öldü ha? Demek son gülüşüymüş o gördüğüm. Kaç yaşındaydı ki? On dört? On beş? O anda biriyle konuşmak, Tommy'nin o mutlak yokluğu karşısında duyduğum üzüntüyü biriyle paylaşmak istedim. Bu yüzden Prettiman'lerin kamarasına yöneldim. Onlara duyduklarımı aktarınca anladım ki Bayan Prettiman, Taylor' ın esprilerini benim bulduğum kadar eğlenceli bulmuyormuş. Hatta yalnızca insanlan değerlendirmek konusunda değil daha pek çok açıdan mükemmel bir insan olan Bayan Prettiman'in, kafası pis şeylere çalışan bu küçük oğlanın yok olmasını değilse bile yokluğunu gayet soğukkanlılıkla karşıladığını söylersem herhalde çok yanlış olmaz.</p>
</body>
</html>
