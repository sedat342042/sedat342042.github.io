<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Aşağıdaki Yangın</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1>(16)</h1>

  <p>Bayan Prettiman'in kamarasından çıkıp arkama bakmadan kapıyı kapattım. Birkaç saniye durup düşündüm. Bayan Prettiman'in yanında gururlu ve kendinden emin davranmayı planlamıştım ama bakın neler olmuştu.</p>

  <p>Öleceğini düşündüğü zaman Bay Prettiman'in bana verdiği dilekçeyi hatırladım. Artık iyileşmeye başladığına göre dilekçesini geri almak istemez miydi? Ama gemici giysilerimin hiç cebi yoktu, dilekçeyi buruşturmadan taşıyamazdım. Onu elimde de götürmek istemiyordum. Yani, Bayan Prettiman elimdekinin ne olduğunu merak edebilir, onu okumak isteyebilir, beni soru yağmuruna tutabilirdi. Ondan sonra ortaya çıkacak karmaşayı, tatsız sonuçları siz düşünün. Bu yüzden Bay Prettiman'in kapısını sessizce açtım. Artık ters yatmıyordu. Başı yazı masasının hizasındaydı. Ses çıkarmamaya dikkat ederek hemen yanı başındaki sandalyeye oturdum. Üzerine kat kat yatak örtüsü örtülmemişti. Battaniyeler de görünürde yoktu. Keten bir çarşaf ve el örgüsü bir örtü çenesine kadar bütün bedenini örtüyordu, içeride mis gibi bir koku olduğu söylenemezdi ama zaten bir hasta odasının mis gibi koktuğu görülmüş müdür? Hastanın üstünün bu kadar az örtülmüş olması birden durumumuzdaki bir başka değişikliği fark etmemi sağladı. Kaplamalar hâlâ ıslak, duvarlar hâlâ nemli olabilirdi ama bahar gelmişti. Güney yarımkürede bahar! Eğer bu böyle giderse, diye düşündüm, yine o eski, sıkıcı giysilerimizi giymek zorunda kalacağız.</p>

  <p>Bay Prettiman'in gözleri kapalıydı. Rahat soluk alıp veriyordu. Yüzü hâlâ biraz solgun, bitkin görünüyordu ama içeri çökmüş avurtlarına artık hafif bir renk gelmişti. Elleri çarşafın dışındaydı. Bir eli açık bir kitabın üzerindeydi. Merakımı yenemeyip kitabın ne olduğunu görmek için biraz öne eğildim. Bir biçimde onu rahatsız etmiş olmalıyım ki adam başını öte yana döndürdü, soluk alışı hızlandı. Yine mi adamın bir yerine bir şey yaptım diye endişelendim; korkudan put kesildim. Ama sonra soluk alışı düzeldi. Bu arada elini de kitaptan çekmişti. Kitap açık halde yatağın üzerinde durduğu için ne olduğunu anlayabilirdim artık.</p>

  <p>"Aman Allahım! Pindar bu."</p>

  <p>Adam gözlerini açıp başım bana çevirdi.</p>

  <p>"Siz misiniz genç Talbot?"</p>

  <p>"Bayan Prettiman siz uyanana kadar yanınızda sessizce oturmamın bir sakmcası olmadığım söyledi."</p>

  <p>"İlle de hareket etmeniz, bir ses çıkarmanız gerekiyordu, değil mi? Görmüyor musunuz, beni uyandırdınız!"</p>

  <p>"Hayır, Bay Prettiman, ağzımdan birdenbire çıkıverdi, yani...</p>

  <p>Dudaklarında bir gülümseme belirdi.</p>

  <p>"Ben de aynı şeyi söylüyorum ya, ille de ağzınızdan bir şey çıkacak... Neyse. 'Pindar' dediniz galiba</p>

  <p>“Evet, efendim, işte, burada, elinizin altında.</p>

  <p>“Böyle yatarak okumak çok zor. Bir söze bakacaktım, sonra dalıp gitmişim. Altıncı bölümde, bir yerlerde olacak. Şöyle başlıyor –“?????????”-Bu dizeleri çok iyi biliyordum.</p>

  <p>"'En genç olanların bile saçları ağarır' Ve şöyle devam ediyor, 'Daha yaşanmadan o uzun yıllar.' Ama bu altıncı bölümde değil, dördüncü bölümün sonunda. Pardon, alabilir miyim? işte burada.</p>

  <p>"Demek sizin de...</p>

  <p>“Hepimiz zor şeyler yaşıyoruz, öyle değil mi? Benim de birkaç saç telim ağarmıştır mutlaka."</p>

  <p><br />
  “Hayır, efendim, ben Yunancayı kastediyorum. Hâlâ Yunanca okuyorsunuz. Neden?</p>

  <p>"Yunancayı seviyorum galiba. Ara sıra Yunanca bir şeyler okuyorum."</p>

  <p>"Sizin gibi bir yeniyetme Yunanca okumayı sürdürüyorsa, bu onun asla zekâdan yoksun, ahmak biri olamayacağını gösterir. Yunanca okumak geniş bir bakış açısının göstergesidir."</p>

  <p>"Ben pek yeniyetme sayılmam Bay Prettiman."</p>

  <p>"Olgun bir erkek olduğunuz da söylenemez ama. Bana laf yetiştirmeyi bırakın. Bu arada, kusura bakmayın sizinle konuşurken sürekli yüzünüze bakamıyorum. Fazla hareket etmemem, başımı düz tutmam gerekiyor. Şu bacağa bakın. Hayatımın geri kalanında topallamak zorunda kalacağım galiba. İnsan nasıl böyle yaşar? Belki de bacağımı keserler. Sizce ata binebilir miyim?"</p>

  <p>"Hiç bilemiyorum."</p>

  <p>"Bayanlar gibi yan oturarak binebilirim herhalde. Bayan Prettiman erkek gibi biner tabii, binici pantolonuyla." Göğsünden bir kahkaha yükseldi ama ancak hıçkırığa benzer bir ses çıktı ağzından. " 'Şu Prettiman'lere bakın!' diyecekler, 'Hangisi kadın hangisi erkek belli değil!' "</p>

  <p>"İyileşmenizden duyduğum memnuniyeti iletmeye, ayrıca buna katkıda bulunduğum için sizden özür dilemeye gelmiştim."</p>

  <p>Tam burada, yüksek sesle kahkahalar atmaya başladı. Gözlerinden yaş gelene kadar uzun uzun güldü.</p>

  <p>" 'Buna katkıda bulunduğum için özür dilemeye..”! Aman, kalçam!"</p>

  <p>"Anlıyorum, gerçekten de komik bir cümle kurdum. Bir başkası böyle bir cümle kursa ben de gülerdim herhalde. Yani, iyileşmenize katkıda bulunayım derken canınızı acıttığım için özür diliyorum."</p>

  <p>"Neredeyse öteki bacağımı da kıracaktınız Talbot. Size şu kadarım söyleyeyim, kırık bir bacakla yatmak hiç de Öyle gülünesi bir şey değil! Neyse, demek size okulda öğretilenlerle yetinmediniz, hâlâ Yunanca okuyorsunuz. Latince de tabii.</p>

  <p>Ama şimdi Latinceyi bir kenara bırakalım. Latince yüksek kademedeki devlet adamlarının dilidir. Hadi anlatın. Niye Yunanca okuyorsunuz?"</p>

  <p>"Bilmiyorum,, keyif aldığım için herhalde. Yo, aslında... Glaucus ile Diomede..</p>

  <p>"Entelektüel olma kaygısıyla mı? Başkalarından daha bilgili olmak için mi? Birkaç seçkin insan arasında yer almak istediğinizden mi?"</p>

  <p>"Evet, bir ölçüde bunların da etkisi var tabii. Ama takdir edersiniz, Yunanca okumanın başka nedenleri de olabilir."</p>

  <p>"Piskopos falan mı olmak istiyorsunuz yoksa?"</p>

  <p>"Hayır, efendim. Ama şimdi beni bir yana bırakalım Bay Prettiman. Carımızı yaktığım için ne kadar üzgün olduğumu söyledim. Artık yanınızdan ayrılıyorum."</p>

  <p>Aman Allahım, şimdi de Rahip Colley gibi konuşmaya başlamıştım. Bay Prettiman elini heyecanla sallayarak beni durdurmaya çalışıyordu.</p>

  <p>"Gitmeyin, gitmeyin!"</p>

  <p>"Sizinle sohbet etmek için uygun kişi olduğumdan kuşkuluyum Bay Prettiman. Dolayısıyla..."</p>

  <p>"Sevgili Bay Talbot! Size böyle hitap etmemden rahatsız olmuyorsunuz değil mi? Eğer günlerce yatakta yatmak, hiç durmadan şu beyaz boyalı tavana bakmak zorunda olsaydınız..."</p>

  <p>"iltifat ediyorsunuz! Beyaz tavandan biraz daha ilginç olduğumu söylemeniz ne büyük incelik!"</p>

  <p>"Düşünceleriniz beni gerçekten ilgilendiriyor. Düşüncelerinizden bir bölümü bana başkaları tarafından iletildi. Bir bölümüneyse, itiraf etmem gerekir ki, kulak misafiri oldum. Yüksek sesle, emreder gibi konuştuğunuz bir gerçek."</p>

  <p>"Ben cidden gitme..."</p>

  <p>"Gitmeyin dedim!"</p>

  <p>"İste bu tam bir emir oldu!"</p>

  <p>"Evet öyle. Birbirimize nazik davranmalıyız. Oturun yerinize. .. Lütfen. Hah şöyle. Yolculuğunuzun amacım öğrenebilir miyim?"</p>

  <p>"Bu soruyu birkaç ay önce sormuş olsaydınız, İngiliz Hükümeti tarafından bana verilecek bir göreve başlamak üzere bu gemiye bindiğimi söylerdim size. Ama şimdi düşüncelerim değişti, başka şeyler yapmak istiyorum."</p>

  <p>"İçi güzel bayanlarla dolu <i>Alcyone</i> gemimize yanaştıktan sonra oldu bu değişiklik herhalde. Ama lütfen oturun! Bunun daha ne kadar gizli kalabileceğini düşünüyorsunuz? Sonuçta, evlilik insanlar önünde edilen bir yemindir. Ben bizzat bu deneyimi yaşadım, biliyorsunuz."</p>

  <p>"Keşke mesele evlilik olsa. Ayrıca benim durumum sizinkine hiç benzemiyor."</p>

  <p>"Doğrudur; yalnızca insanların hayatlarım daha yaşanır kılmak, onlara daha güzel bir dünya sunmak gibi emellerle bir araya gelmiş iki insan..."</p>

  <p>" 'Bir meşale gibi aydınlatacak insanlık yolunu!'"</p>

  <p>"Yolculuğunuza cahilce bir nesnellikle başladınız, onu bilgiyle, acıyla, coşkuyla harmanlanmış bir öznellikle bitiriyorsunuz..."</p>

  <p>"Sizin de efendim, bu yolculuğa çıkarken tek bir amacınız vardı, o da sorun çıkarmak. Kendi iyilikleri için dünyanın bu bölgesine gönderilen insanların içine nifak tohumları yerleştirmek, ortalığı karıştırmak istiyorsunuz! Oysa Ingiliz toplumu, kendi içindeki suçluları, mahkûmları buraya göndererek hem onlara özgürlüklerini geri veriyor hem de onların sağalmalarına olanak tanıyor. Toplumumuzun ne kadar soylu olduğunu gösterir bu."</p>

  <p>"Siz biliyor musunuz bakalım 'toplumumuz' hangi öğelerden oluşuyor?"</p>

  <p>"Niye bilmeyecekmişim? Ben de o toplumun bir parçasıydım. O toplum içinde yaşadım."</p>

  <p>"Okul. Üniversite. Bir çiftlik evi. Siz bir şehrin varoşlarına gittiniz mi hiç?"</p>

  <p>"Şükürler olsun gitmedim."</p>

  <p>"Peki ya babanızın arazisi içindeki köy evlerini hiç ziyaret</p>

  <p>ettiniz mi? Sizin için çalışan insanlar yatakta mı yatıyor?"</p>

  <p>"Onlar yerde yatmaya alışık. Hallerinden de son derece hoşnutlar. Yatak verseniz de onun üzerinde yatamazlar."</p>

  <p>"Siz hiçbir şey bilmiyorsunuz!"</p>

  <p>"Siz de belli ki evrensel hakikatlerin içinde boğuluyorsunuz Bay Prettiman! Bunları keşfetmek bazılarımıza nasip olmuyor!"</p>

  <p>"Bazılarımız bunları keşfetmeye çalışmıyor zaten."</p>

  <p>"Var olan düzen..."</p>

  <p>"Berbat bir düzen!"</p>

  <p>Bağırırken adamın bütün bedeni kasılmıştı. Beni çok rahatsız eden o eski bağırışlarım hatırladım. Çarşafın altındaki kasılmış bedeni titremeye başlamıştı. Öfkeden titrediğini sandım ama belli ki ağrısı vardı. Yüzü yine bembeyaz olmuştu; alnından ter boşanıyordu. Dişlerini gıcırdatmaya başladı. Birden kapı açıldı, Bayan Prettiman aceleyle içeri girdi. Çabucak bir ona bir de bana baktı. Sonra adamın yastığının altından koca bir mendil çıkarıp bu mendille onun yüzünü silmeye başladı. Bunu yaparken ona fısıltıyla bir şeyler söyledi. "Aloysius" ve "sakin" sözcüklerinden başka bir şey duyamadım. Bay Prettiman'in ağrısı nihayet biraz azalıyor gibiydi. Tam onları yalnız bırakmak için sandalyemden kalkıyordum ki elini kaldırıp beni bileğimden yakaladı.</p>

  <p>"Gitmeyin Talbot. Letty. Tam bir numune var elimizde. Ne diyorsun? Sence bir şeyler yapabilir miyiz?"</p>

  <p>"Numune" sözcüğü bildiğim kadarıyla tıbbi malzemeler, ilaçlar bağlamında falan kullanılıyordu. Ne demek istemişti acaba? Bay Prettiman yakaladığı bileğimi bırakmıyor, gitmeme izin vermiyordu. Saçlarını nihayet toplayıp eşarbını bağlamış olan Bayan Prettiman ise hiçbir şey söylemedi, yalnızca başım evet anlamında sallayıp odadan çıktı. Beni ilaçla bayıltmaya mı kalkacaklar acaba diye endişelenmeye başlamıştım. Ama yaşlı adam sohbeti bıraktığımız yerden sürdürmek niyetindeydi.</p>

  <p>"Peki, ne biliyorsunuz o zaman Bay Talbot?"</p>

  <p>Korku nedir biliyorum örneğin. Altın zırhı bronz ile değiştirmenin ne demek olduğunu, dostluğun ne demek olduğunu biliyorum sonra. Her şeyden önce de sevginin ne demek olduğunu biliyorum.</p>

  <p>"Ciddi misiniz? Kendinizle övünüyor olabilir misiniz acaba? Bildiklerinizi abartıyor olmayasınız? Sözünü ettiğiniz sevgiyi kendinize duyuyor olmayasınız?"</p>

  <p>"Belki de öyledir ama o da olmazsa başkalarını nasıl seveceğim. Platon, Aziz Pau”den çok önce söylememiş miydi küçük bir şeyi sevmekle başlayıp sonra daha yüce bir sevgiye varabileceğimizi?"</p>

  <p>"Güzel söylediniz evladım, çok güzel söylediniz. Şurada, yukarıda bir kitap var. Soldan üçüncü galiba. Ona uzanabilir misiniz? Teşekkürler. Bana okur musunuz?"</p>

  <p>Fransızca bu."</p>

  <p>Yunanca gibi harika bir dili iyi biliyorsunuz diye Fransızcayı böyle küçümsemeyin, rica ederim!</p>

  <p>“Doğruyu söylemek gerekirse, büyükbabam beni Racine okumam için o kadar zorladı ki galiba bütün Fransız edebiyatından soğudum.”</p>

  <p>"Bu kitap bütün büyük ustalarla, hatta Eski Yunan edebiyatının devleriyle bile boy ölçüşebilecek bir yazarındır.</p>

  <p>"Peki öyleyse. Nereden başlayayım?"</p>

  <p>Gemimiz sallanıp sarsılarak bilinmeyen kıyılara doğru yol alırken, rüzgârın uğultusu ve kaplamalardan gelen çatırtılar eşliğinde, Voltaire'in <i>Candide'ini</i> okumaya başladım. Bay Prettiman, biraz Benet'ninkini andıran aksanımdan hoşnut gibiydi. Eldorado'yla ilgili bölümü okumamı istemişti. Şimdi düşününce niçin özellikle bu bölümü seçtiğini anlayabiliyorum. Ben okudukça, Bay Prettiman'in ifadesi inanılmaz bir biçimde değişmeye başlamıştı. Ara sıra başını sallıyordu. Dudakları hareket ediyor, gözleri, ışığı algılayan bir organ değil de sanki ışık kaynağının kendisiymiş gibi alev alev yanıyordu. Yüzü kızarıyor, dilinin ucuna bir şeyler geliyor ama adam ağzını açıp tek kelime etmiyordu. Öyle dikkatle dinliyordu ki soluk bile almıyor gibiydi. "Biz Tanrı'ya yakarmayız, ihtiyacımız olanı O bize zaten verir. Biz de ona şükran duyarız. Rahipleri ne yapalım? Biz hepimiz birer rahibiz!" Bu cümleleri okuduktan sonra nihayet araya girip "Evet, evet, çok doğru!" diye bağırdı.</p>

  <p>Ben de bir şey söylemek istedim.</p>

  <p>"Ama Bay Prettiman, bu Pindar' ın anlattıklarından pek de farklı değil. İşte şurada, elinizin altında. İzin verir misiniz?"</p>

  <p>Kitaba uzanıp sayfayı buldum. Sayfadakileri ona okumaya başladım.</p>

  <p>"???????????????."</p>

  <p>Kitabı elimden alıp metne baktı, gülümseyerek cümleyi tercüme etmeye başladı.</p>

  <p>" 'Basit bir yaşamdır onların ödülü, hırsla toprağı eşeleyip durmaz, bencilce emelleri için tuzlu suları bulandırmazlar...'"</p>

  <p>"Ya devamı? Tanrılar arasında neşe içinde yaşarlar.' Sonra bir de Kronos Kulesi var. Okyanustan esen rüzgârlar, altın gibi parlayan çiçekler..."</p>

  <p>"Evet, evet, hatırlıyorum. Ben de size şunu söyleyeyim Talbot, okul çağındayken bana bu kitabı baştan sona ezberletmişlerdi ama bu bile kitaptan keyif almamı engelleyemedi. İki kitap arasındaki benzerliği fark etmeniz çok hoş. Kendinizi iyi eğitmişsiniz evladım, üstelik güzel de okuyorsunuz. Ama Pindar ile Voltaire arasında büyük bir fark olduğunu unutmayın. Pindar'ın söz ettiği mitolojik bir yer..."</p>

  <p>"Voltaire'inki de öyle!"</p>

  <p>"Hayır, hayır, değil. Biliyorum, bugünün Güney Amerika'sı ile Voltaire'in keşfettiği topraklar arasında büyük fark var. Tabii, Roma Katolik Kilisesi tarafından yağmalanan topraklar başka ne halde olacaktı?"</p>

  <p>"Ama Kilise oraya kadar gitmedi ki!"</p>

  <p>"Neyse, Eldorado diye bir yer <i>vardı.</i> İnşallah yine olacak."</p>

  <p>"Heyecanlanıp kendinizi yoruyorsunuz. Ben en iyisi..."</p>

  <p>"Ben bu ideali gerçekleştirmek için yola çıktım işte. Anlıyor musunuz? Ama şimdi nasıl... Böyle sakat bir adam nasıl... Vaat edilmiş toprakları göreceğim belki, Eldorado'nun en yüksek tepesine bakacağım ama orası benim ülkem değil, başkalarının ülkesi olacak!"</p>

  <p>"Yani bu yolculuğa çıkmanızın asıl nedeni bu mu?"</p>

  <p>"Başka ne olabilir? Bir araba dolusu eski mahkûm, kendi halinde bir grup göçmen, kadın mahkûmlar... Yanımızda bir de matbaa makinesi var."</p>

  <p>"Ateşiniz çıkacak Bay Prettiman! Ben en iyisi Bayan Prettiman'e sesleneyim."</p>

  <p>"Durun."</p>

  <p>Bir süre konuşmadı. Sonra gözlerini kapayıp konuşmaya başladı.</p>

  <p>"Ben herhalde ölmeyeceğim; tabii eğer gemimiz batmaz da karaya ulaşmayı başarırsa. Size verdiğim bir belge vardı..."</p>

  <p>"Ben de aynı şeyi düşündüm efendim. Onu geri getirmemi ister misiniz?"</p>

  <p>"Bir dakika. Neden her zaman bir adım önde olmak istiyorsunuz? Ben yatağa mahkûmum. Bayan Prettiman de kendini bana adadı. Onun bu belgeden asla haberi olmamalı. Hele bu belgeyi size verdiğimi kesinlikle bilmemeli."</p>

  <p>"Tabii."</p>

  <p>"Belgeyi bu kamaraya getirmeyin en iyisi. Onu denize atın gitsin."</p>

  <p>"Eğer siz öyle istiyorsanız.</p>

  <p>"Bir dakika. Bunu nasıl söyleyeceğimi bilemiyorum... Bilmelisiniz ki Edmund, Bayan Prettiman varmaya çalıştığımız topraklar gibi.</p>

  <p>"Efendim?"</p>

  <p>"Anlasanıza be evladım, zekânız nerede sizin? Yani, kirletilmemiş demek istiyorum."</p>

  <p>"Haa, anladım. Bunu... Bunu duyduğuma ne kadar sevindiğimi anlatamam, efendim. Tabii benim..."</p>

  <p>Büyük bir öfkeyle sözümü kesti.</p>

  <p>"Sevinmek mi? Sevindiniz ha? Neden seviniyormuşsunuz? Bunda sevinilecek ne var? Kalçamı kırmamış olsaydım, Bayan Prettiman de öyle kalmayacaktı... Yani..."</p>

  <p>"Anlıyorum, efendim. Daha fazla açıklamanıza gerek yok. İsteğinizi hemen yerine getireceğim, ayrıca..."</p>

  <p>"Fazla acele etme, aceleye hacet yok evladım. Beyefendi desem daha çok hoşunuza gider herhalde."</p>

  <p>"En iyisi Edmund bence."</p>

  <p>"Edmund, o kâğıdı elinizde sallaya sallaya güvertede dolaşmanızı istemiyorum. Tıpkı... Tıpkı şu..."</p>

  <p>"Teğmen Benêt gibi mi demek istediniz? Merak etmeyin bu işi gizlice yapacağım."</p>

  <p>"Ayrıca, Edmund, güzel okuyorsunuz."</p>

  <p>"Teşekkürler."</p>

  <p>"Bayan Prettiman de güzel okuyor ama Yunanca okuyamıyor. Kadınların kafası Yunancayı almıyor."</p>

  <p>"Bu durum Bayan Prettiman için geçerli olmasa gerek. Ama ben sizin ne demek istediğinizi anlıyorum. Size kitap okumak beni mutlu eder, hatta bundan onur duyarım. Şimdi izin verirseniz..."</p>

  <p>"Ne zaman isterseniz uğrayın. Yalnız beni uyandırmayın."</p>

  <p>Karmakarışık duygular içinde kamaradan çıktım. Gariptir, bu duygular arasında en baskın olanı mutluluktu. O günden sonra, mutluluk duygusu adeta o iki insanla özdeşleşti. Çok zarif, çok sağduyulu olduğu için bir zamanlar hayranlığımı kazanan Bayan Chumley aklıma gelince, onunla ilgili tek bir şey düşünebildiğimi fark ettim: Bayan Chumley onları tanısaydı 'Evet, hoş insanlar' derdi, 'ama yanlış yoldalar, oysa sen...'.</p>

  <p>Ne diyebilirim ki? Bay Prettiman'in söyledikleri ne kadar saçma olursa olsun -gerçi söylediklerinin saçma olduğuna tam olarak inanmadım hiçbir zaman- onu dinleyenin içi hoş duygularla doluyordu, insan adeta aydınlanıyordu. <i>Evet</i>, <i>gerçekten de</i> evren sonsuz ve görkemliydi! İnsanın varlığını taçlandıransa onun aklıyla, bedeniyle çıktığı yolculuklardı! Tabii bir süre sonra bu aydınlanmışlık duygusu yavaş yavaş kayboluyor, onun yerini başka kaygılar alıyordu.</p>

  <p>İşte bu uzun yolculuk boyunca yaşadığım en ilginç macera da böyle başladı. Rüzgâr hâlâ hafif bir esintiden ibaretti ama yine de iyi yol alıyorduk. Gemimiz doğuya doğru hızla giderken bu iki insan da benim hayatımı <i>aydınlatmaya</i> devam ediyordu. Bayan Prettiman bazen yelken bezinden sandalyesini alıp geliyor, ben eşine kitap okurken yanı başımda oturuyordu. Daha önce tanıdığım insanlardan o kadar farklıydılar ki! Bay Prettiman'de bir öğretmen havası vardı ama kolay öfkelenme eğilimini bir kenara bırakırsak onun hiçbir özelliğine komik denemezdi. Zihni hem kitapların uçsuz bucaksız dünyasında, hem de zaman ve uzamın sonsuzluğunda yolculuk ediyordu. Bayan Prettiman'se onun peşinden gidiyor ama farklı yönlere sapmaktan da hiç çekinmiyor, bazen bizi alıp düşünmediğimiz yerlere götürüyordu! Kraliyet tacı, soyluluğun kuşaktan kuşağa geçmesi, demokrasinin getirebileceği tehlikeler, Hıristiyanlık, aile, savaş... Yetiştirilişimden kaynaklanan her şeyi, o güne kadar edindiğim alışkanlıkları, sahip olduğum bütün inançları, inandığım bütün değerleri fırlatıp atmışım gibi geliyordu bana bazen, tıpkı savaş meydanına çıkarken zırhım fırlatıp atan bir asker gibi; çıplak, savunmasız ama özgür bir asker gibi.</p>

  <p>Öğleden sonraları biraz kestirip gece yansı vardiyasında yine güvertedeki yerimi alıyor, düşüncelerimi Charles'la paylaşıyor, doğruluklarından emin olmak için onları bir de Charles'ın akıl süzgecinden geçiriyordum. Sonra anladım ki ben o zamana kadar bir düşünceyi hiç irdelememişim! Platon okumuşum ama bir düşünceyi her yönüyle ele alıp onun doğruluğunu akıl yoluyla sınamamışım. İnsanın inanası gelmiyor ama işte doğrusu bu.</p>
</body>
</html>
