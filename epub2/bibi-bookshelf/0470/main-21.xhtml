<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta http-equiv="content-type" content="text/html; charset=UTF-8"/><title></title><link rel="stylesheet" href="main.css" type="text/css"/>
</head>
<body>
<p><span style="font-weight:bold;">“Evet...”</span></p>
<p><span style="font-weight:bold;">Kaladin ceketinin geri kalanlarım çekip masadan alarak, devasa yeşil bir mücevheri ortaya çıkardı. Yumrulu ve kesilmemiş olsa da, mücevherkalp güçlü bir işsel ışıkla yanıyordu.</span></p>
<p><span style="font-weight:bold;">“Evet,” dedi Kaladin mücevherkalbi bir eliyle alıp Dalinar’ın önünde yere atarak. “Biz onu da sizin için hallettik, komutanım.” Bir göz kırpışı içinde yorgunluksprenle-rinin yerini şansprenleri almıştı.</span></p>
<p><span style="font-weight:bold;">Dalinar yuvarlanarak çizmesinin ucuna gelen mücevherkalbe dilsizce gözlerini dikti, ışığı neredeyse kör ediciydi.</span></p>
<p><span style="font-weight:bold;">“Aman, o kadar da melodramatik olma, köprücü,” diye seslendi Shallan. “Berrakbey Dalinar, biz yaratığı uçurumun içinde çoktan ölmüş ve çürür hâlde bulduk. Yü-cefırtınadan kurtulmak için onun üstüne tırmanıp, platonun kenarındaki bir çatlağın içine sığınarak yağmurların dinmesini bekledik. Mücevherkalbi çıkarabilmemizin tek nedeni yaratığın yarı yarıya çürümüş olmasıydı.”</span></p>
<p><span style="font-weight:bold;">Kaladin kaşlarını çatarak ona doğru baktı. Neredeyse anında tekrar Dalinar’a doğru döndü. “Evet,” dedi Kaladin. “Öyle oldu.”</span></p>
<p><span style="font-weight:bold;">O Shallan’dan çok daha kötü bir yalancıydı.</span></p>
<p><span style="font-weight:bold;">Amaram ve Navani en sonunda geldiler, biri öbürüne refakat etmek için geride kalmıştı. Shallan’ı görünce Navani’nin nefesi kesildi, sonra ona doğru koşarak sinirle hekimleri azarlamaya başladı. Saçının ve elbisesinin berbat durumuna rağmen, Kaladin’den çok daha iyi bir durumdaymış gibi görünen Shallan’m etrafında telaşla yaygara yapıyordu. Saniyeler içinde Navani, Shallan’ı açıktaki tenini örtmek için bir battaniyeye sardırmış, sonra Dalinar’ın yerleşkesinde Shallan’ın istediği sırayla sıcak bir banyo ve yemek hazırlanması için bir haberci göndermişti.</span></p>
<p><span style="font-weight:bold;">Dalinar kendini gülümserken buldu. Navani, Shallan’ın bunların hiçbirinin gerekli olmadığı konusundaki itirazlarını özellikle duymazdan geliyordu. Anne baltatazısı en sonunda dışarı çıkmıştı. Görünüşe Shallan artık bir yabancı değil, onun eniklerinden biriydi ve Navani’yle yavrularından birinin arasına giren adama ya da kadına ancak Chana yardım edebilirdi.</span></p>
<p><span style="font-weight:bold;">“Komutanım,” dedi Kaladin en sonunda hekimlerin onu masaya geri yerleştirmesine izin vererek. “Askerler ikmâl malzemelerini topluyor. Taburlar toplanıyor. Seferiniz?”</span></p>
<p><span style="font-weight:bold;">“Senin endişe etmene gerek yok, asker,” dedi Dalinar. “Senden şu hâlinde beni korumanı bekleyecek değilim.&quot;</span></p>
<p><span style="font-weight:bold;">“Komutanım,” dedi Kaladin daha da alçak sesle. “Berrakhanım Shallan orada bir şey buldu. Sizin bilmeniz gereken bir şey. Yola çıkmadan önce onunla konuşun.”</span></p>
<p><span style="font-weight:bold;">“Konuşurum,” dedi Dalinar. Bir an için bekledi, sonra elini sallayarak hekimleri uzaklaştırdı. Kaladin acil bir tehlike içindeymiş gibi görünmüyordu. Dalinar yanına yaklaşarak eğildi. “Adamların seni bekledi, Stormblessed. Onlar yemek yemediler, üçer vardiya nöbet tuttular. Eğer ben araya girmeseydim, onların yücefırtınanın sırasında bile uçurumların başında oturup beklemeye kalkacaklarından şüpheleniyorum.”</span></p>
<p><span style="font-weight:bold;">“Onlar iyi askerler,” dedi Kaladin.</span></p>
<p><span style="font-weight:bold;">“Daha fazlası var. Onlar senin geri döneceğini </span><span style="font-weight:bold;font-style:italic;">biliyorlardı.</span><span style="font-weight:bold;"> Onların senin hakkında bildiği ama benim bilmediğim şey ne?”</span></p>
<p><span style="font-weight:bold;">Kaladin Dalinar’ın gözlerinin içine baktı.</span></p>
<p><span style="font-weight:bold;">“Seni arıyordum, değil mi?” dedi Dalinar. “Bütün bu zaman boyunca, farkına bile varmadan.”</span></p>
<p><span style="font-weight:bold;">Kaladin başını çevirdi. “Hayır, komutanım. Belki bir zamanlar ama... Ben sadece sizin gördüğünüz şeyim ama düşündüğünüz şey değilim. Üzgünüm.”</span></p>
<p><span style="font-weight:bold;">Dalinar homurdanarak Kaladin’in yüzünü inceledi. Neredeyse düşünmüştü ki... Ama belki de değil.</span></p>
<p><span style="font-weight:bold;">“Ona neye ihtiyacı varsa ya da ne istiyorsa verin,” dedi Dalinar hekimler yaklaşırlarken. “Bu adam bir kahraman. Yine.”</span></p>
<p><span style="font-weight:bold;">Geri çekilerek köprücülerin başına üşüşmelerine neden oldu. Bu da, elbette ki, hekimlerin onları tekrar azarlamaya başlamasına neden oldu. Amaram </span><span style="font-weight:bold;font-style:italic;">nereye</span><span style="font-weight:bold;"> gitmişti? O daha birkaç dakika önce buradaydı. Shallan için olan tahtırevan gelirken, Dalinar takip etmeye ve Kaladin’in kızın bulduğunu söylediği şeyin tam olarak ne olduğunu öğrenmeye karar verdi.</span></p>
<p>♦</p>
<p>♦ ♦</p>
<p><span style="font-weight:bold;">Bir saat sonra, Shallan ılık battaniyelerden bir yuvanın içinde kıvnlmıştı, ensesindeki ıslak saçları çiçekli parfüm kokuyordu. Navani’nin elbiselerinden birini giymişti, onun için fazlasıyla büyüktü. Shallan kendisini annesinin elbiselerine bürünmüş bir çocuk gibi hissediyordu. Bu, belki de, tam olarak olduğu şeydi. Navani’nin ani şefkati beklenmedikti ama Shallan ona kesinlikle itiraz etmeyecekti.</span></p>
<p><span style="font-weight:bold;">Banyo muhteşemdi. Shallan bu kanepenin üzerinde kıvrılmak ve on gün boyunca uyumak istiyordu. Şu an için ise, bir sonsuzlukmuş gibi gelen bir süreden sonra ilk defa temiz, sıcak ve güvende olmanın belirgin duygusunun tadını çıkarıyordu.</span></p>
<p><span style="font-weight:bold;">“Onu götüremezsin, Dalinar.” Navani’nin sesi, Shallan’ın kanepesinin yanındaki masanın üzerinde duran Desen’den geliyordu. Shallan banyodayken onları dinlemesi için Desen’i gönderdiği için bir an bile pişmanlık hissetmemişti. Ne de olsa, ondan bahsediyorlardı.</span></p>
<p><span style="font-weight:bold;">“Bu harita...” dedi Dalinar’ın sesi.</span></p>
<p><span style="font-weight:bold;">“Sana daha iyi bir harita çizebilir ve sen de onu götürürsün.”</span></p>
<p><span style="font-weight:bold;">“O görmediği şeyi çizemez, Navani. Biz o yöne doğru ilerlediğimiz zaman, Ovalar’ın deseninin merkezini çizebilmesi için onun da orada olması gerek, bizim yanımızda.”</span></p>
<p><span style="font-weight:bold;">“Başka biri...”</span></p>
<p><span style="font-weight:bold;">“Bunu yapmayı başka hiç kimse başaramadı,” dedi Dalinar, sesi huşu içinde gibiydi. “Dört yıl ve bizim gözcülerimizin ya da haritacılarımızın hiçbirisi deseni göremedi. Eğer biz Parshendileri bulacaksak, ona ihtiyacım olacak. Üzgünüm.”</span></p>
<p><span style="font-weight:bold;">Shallan yüzünü buruşturdu. Çizim yeteneğini gizli tutmakta çok iyi bir iş çıkara-mıyordu.</span></p>
<p><span style="font-weight:bold;">&quot;O korkunç yerden daha </span><span style="font-weight:bold;font-style:italic;">yeni</span><span style="font-weight:bold;"> geri döndü,” dedi Navani’nin sesi.</span></p>
<p><span style="font-weight:bold;">“Ben benzer bir kazanın olmasına izin vermeyeceğim. O güvende olacak.”</span></p>
<p><span style="font-weight:bold;">“Eğer hepiniz ölmezseniz,” diye tersledi Navani. “Eğer bütün bu sefer bir felaket olmazsa. O zaman her şeyim elimden alınacak. Yine.” Desen durdu, sonra kendi sesiyle konuşmaya devam etti. “Bu nokta onlar bir süre sarıldılar ve duyamadığım bir şeyler fısıldadılar. Ondan sonra </span><span style="font-weight:bold;font-style:italic;">iyice</span><span style="font-weight:bold;"> yaklaştılar bazı ilginç sesler çıkardılar. Ben o sesleri de...”</span></p>
<p><span style="font-weight:bold;">“Hayır,” dedi Shallan kızararak. “Fazla özel.”</span></p>
<p><span style="font-weight:bold;">“Pekâlâ.”</span></p>
<p><span style="font-weight:bold;">“Onlarla gitmem gerekiyor,” dedi Shallan. “O Harap Ovalar haritasını tamamlamam ve Fırtınamevki’yi antik haritalarıyla bağdaştırmanın bir yolunu bulmam gerek.”</span></p>
<p><span style="font-weight:bold;">Yeminkapısı’m bulmanın tek yolu buydu. </span><span style="font-weight:bold;font-style:italic;">Eğer Ovalar’ı harap eden şey her neyse onunla yok edilmediği varsayılırsa,</span><span style="font-weight:bold;"> diye düşündü Shallan. </span><span style="font-weight:bold;font-style:italic;">Ve, eğer bulacak olsam bile, açmayı başarabilecek miyim</span><span style="font-weight:bold;">? Sadece Parlayan Şövalyeler’den birinin yolu açabileceği söylenirdi.</span></p>
<p><span style="font-weight:bold;">“Desen,” dedi hafifçe, bir kupa ısıtılmış şarabı kavramıştı. “Ben bir Parlayan değilim, değil mi?”</span></p>
<p><span style="font-weight:bold;">“Sanmıyorum,” dedi Desen. “Daha değil. İnanıyorum ki yapılması gereken daha çok şey var, ama emin olamıyorum.”</span></p>
<p><span style="font-weight:bold;">“Nasıl bilemeyebilirsin?”</span></p>
<p><span style="font-weight:bold;">“Parlayan Şövalyeler var olduğu zamanlar ben, ben değildim. Bunu açıklaması karmaşık. Ben her zaman vardım. Bizler insanlar gibi ‘doğmayız’ ve insanlar gibi gerçekten ölemeyiz. Desenler ebedidir, ateş gibi, rüzgâr gibi. Tüm sprenler gibi. Ancak ben bu durumda değildim. Benim... Farkındalığım yoktu.”</span></p>
<p><span style="font-weight:bold;">“Akılsız bir spren miydin?” dedi Shallan. “Resim çizdiğim zaman etrafımda toplananlar gibi mi?”</span></p>
<p><span style="font-weight:bold;">“Ondan daha azı,” dedi Desen. “Ben... Her şeydim. Her şeydeydim. Bunu açıklayamıyorum. Dil yetersiz. Sayılara ihtiyacım olur.”</span></p>
<p><span style="font-weight:bold;">“Mutlaka aranızda başkaları vardır ama/’ dedi Shallan. “Daha yaşlı Muğlaklar? O zamanlar hayatta olan birileri?”</span></p>
<p><span style="font-weight:bold;">“Hayır,” dedi Desen hafifçe. “Bağı tecrübe edenlerin hiçbirisi kurtulmadı.”</span></p>
<p><span style="font-weight:bold;">“Tek bir tane bile mi?”</span></p>
<p><span style="font-weight:bold;">“Hepsi öldü,” dedi Desen. “Bize göre, bu onların akılsız oldukları anlamına gelir, çünkü bir kuvvet gerçek anlamda yok edilemez. O yaşlı olanlar artık doğadaki desenler, doğmamış Muğlaklar gibi. Biz onları tamir etmeye çalıştık. İşe yaramıyor. Mmmm. Belki eğer şövalyeleri hâlâ hayatta olsalardı, bir şeyler yapılabilirdi...”</span></p>
<p><span style="font-weight:bold;">Fırtmababa. Shallan etrafındaki battaniyeyi iyice üzerine çekti. “Bütün bir halk tamamen mi öldü?”</span></p>
<p><span style="font-weight:bold;">“Sadece bir halk değil,” dedi Desen ciddiyetle. “Pek çok. O zamanlar aklı olan sprenler daha az bulunuyordu ve birkaç spren halkının üyelerinin büyük çoğunlukları bağlanmıştı. Çok azı sağ kaldı. Sizin Fırtmababa dediğiniz. Bazı diğerleri. Geri kalanları, binlercemiz, </span><span style="font-weight:bold;font-style:italic;">olay</span><span style="font-weight:bold;"> olduğu zaman öldü. Siz buna Hıyanet diyorsunuz.”</span></p>
<p><span style="font-weight:bold;">“Seni öldüreceğimden emin olmana şaşmamak gerek.”</span></p>
<p><span style="font-weight:bold;">“Bu kaçınılmaz,” dedi Desen. “Sen de eninde sonunda yeminlerine ihanet edecek, zihnimi yok edip, beni öldüreceksin; ama fırsat bedeline değer. Benim türüm fazla sabit. Biz her zaman değişiyoruz, evet, ama aynı şekilde değişiyoruz. Tekrar ve tekrar. Bunu açıklaması zor. Ama siz, siz </span><span style="font-weight:bold;font-style:italic;">canlısınız.</span><span style="font-weight:bold;"> Buraya, sizin bu dünyanıza gelmek için ben pek çok şeyden vazgeçmek zorunda kaldım. Geçiş... Travmatikti. Hafızam yavaş yavaş geri dönüyor ama fırsattan memnunum. Evet. Mitim.&quot;</span></p>
<p><span style="font-weight:bold;">“Sadece bir Parlayan yolu açabilir,” dedi Shallan, sonra şarabından bir yudum aldı. İçinde oluşturduğu sıcaklıktan hoşlanıyordu. “Ama neden ya da nasıl olduğunu bilmiyoruz. Belki ben açmaya yetecek kadar Parlayan sayılabilirim.”</span></p>
<p><span style="font-weight:bold;">“Belki,” dedi Desen. “Ya da sen ilerleyebilirsin. Daha fazlasına dönüşebilirsin. Yapman gereken bir şey daha </span><span style="font-weight:bold;font-style:italic;">var.&quot;</span></p>
<p><span style="font-weight:bold;">“Sözler mi?” dedi Shallan.</span></p>
<p><span style="font-weight:bold;">“Sen, Sözler'i söyledin,” dedi Desen. “Sen onları çok uzun zaman önce söyledin. Hayır... Eksik olan şey Sözler değil. Gerçek.”</span></p>
<p><span style="font-weight:bold;">“Sen yalanları tercih ediyorsun.”</span></p>
<p><span style="font-weight:bold;">“Miran. Evet ve sen bir yalansın. Güçlü bir yalan. Ama senin yaptığın şey </span><span style="font-weight:bold;font-style:italic;">sadece </span><span style="font-weight:bold;">yalan değil. Doğru ve yalanın karışımı. Senin ikisini de anlaman gerekiyor.”</span></p>
<p><span style="font-weight:bold;">Shallan oturma odasının kapıları çarpılarak açılana kadar düşünceler içinde oturup, şarabını bitirdi. Adolin içeri girdi. Durdu, ona bakarken gözlerini kocaman açmıştı.</span></p>
<p><span style="font-weight:bold;">Shallan ayağa kalkarak gülümsedi. “Görünüşe göre ben düzgün bir şekilde...” Adolin bir kucaklamayla onu kavrarken sesi kesildi. Lanet. Halbuki çok da zekice bir espri hazırlamıştı. Bütün banyo boyunca onun üzerine çalışmıştı.</span></p>
<p><span style="font-weight:bold;">Yine de, sarılma güzeldi. Bu Adolin’in şimdiye kadar fiziksel olarak en cüretkâr hareketi olmuştu. İmkânsız bir yolculuktan sağ çıkmanın faydaları da vardı. Shallan kollarını onun etrafına doladı, üniformasının altındaki sırt kaslarını hissetti, kolonyasını içine çekti. Adolin birkaç kalp atışı boyunca onu tuttu. Yetmezdi. Başını çevirdi ve zorlayarak Adolin’i öptü, ağzı onunkinin üzerini kaplamıştı, sıkı sıkı sarılıyordu.</span></p>
<p><span style="font-weight:bold;">Adolin öpücüğün içinde eridi ve geriye çekilmedi. Neden sonra, mükemmel an sona erdi. Adolin onun başını ellerinin arasına aldı, gözlerinin içine baktı ve gülümsedi. Sonra onu bir diğer kucaklamayla kavradı ve o taşkın, keskin kahkahasını attı. </span><span style="font-weight:bold;font-style:italic;">Gerçek</span><span style="font-weight:bold;"> bir kahkaha, Shallan’ın o çok sevdiği.</span></p>
<p><span style="font-weight:bold;">“Neredeydin?” diye sordu Shallan.</span></p>
<p><span style="font-weight:bold;">“Birer birer öbür yüceprensleri ziyaret ediyor ve babamın son ültimatomunu veriyordum: Bu saldırıda bize katılın ya da sonsuza kadar İntikam Paktı’nı yerine getirmeyi reddedenler olarak bilinin,” dedi Adolin. “Babam bana yapacak bir şeyler vermenin dikkatimi... Ee, senden uzaklaştırmaya yardım edeceğini düşünmüştü.” Geriye doğru çekilerek Shallan’ı kollarından tuttu ve ona şapşal bir gülümseme gönderdi.</span></p>
<p><span style="font-weight:bold;">“Sana çizecek resimlerim var,” dedi Shallan sırıtarak karşılık verirken. “Bir uçu-rumşeytanı gördüm.”</span></p>
<p><span style="font-weight:bold;">“Ölü bir tane, değil mi?”</span></p>
<p><span style="font-weight:bold;">“Zavallı şey.”</span></p>
<p><span style="font-weight:bold;">“Zavallı şey mi?” dedi Adolin gülerek. “Shallan, eğer sen canlı bir tane görmüş olsaydın, kesinlikle ölmüş olurdun! ”</span></p>
<p><span style="font-weight:bold;">“Neredeyse kesinlikle.”</span></p>
<p><span style="font-weight:bold;">“Ben hâlâ inanamıyorum... Yâni, sen düştün. Benim seni kurtarmam gerekirdi. Shallan, özür diliyorum. Ben ilk önce babama koştum...&quot;</span></p>
<p><span style="font-weight:bold;">“Sen yapman gereken şeyi yaptın,” dedi Shallan. “O köprünün üzerinde olan hiçbir kişi, babanın yerine bizden birini kurtarmanı istemezdi.”</span></p>
<p><span style="font-weight:bold;">Adolin ona bir kere daha sarıldı. “Eh, bunun bir daha olmasına izin vermeyeceğim. Benzer hiçbir şey olmayacak. Seni koruyacağım, Shallan.”</span></p>
<p><span style="font-weight:bold;">Shallan katılaştı.</span></p>
<p><span style="font-weight:bold;">“Senin bir daha zarar görmeyeceğinden </span><span style="font-weight:bold;font-style:italic;">emin olacağım,&quot;</span><span style="font-weight:bold;"> dedi Adolin şiddetle. “Babamı hedefleyen bir suikast girişimine yakalanabileceğin aklıma gelmeliydi. Bir daha asla öyle bir durumda olmayacağını garantileyeceğiz.”</span></p>
<p><span style="font-weight:bold;">Shallan ondan geriye çekildi.</span></p>
<p><span style="font-weight:bold;">“Shallan? Merak etme,” dedi Adolin. “Sana dokunamayacaklar. Seni koruyacağım. Seni...”</span></p>
<p><span style="font-weight:bold;">“Öyle şeyler söyleme,” diye tısladı Shallan.</span></p>
<p><span style="font-weight:bold;">“Ne?” Adolin elini saçlarının içinden geçirdi.</span></p>
<p><span style="font-weight:bold;">“Sadece yapma,” dedi Shallan titreyerek.</span></p>
<p><span style="font-weight:bold;">“Bunu yapan adam, kolu çeken, o öldü,” dedi Adolin. “Ondan mı korkuyorsun? O biz ondan cevaplar alamadan önce zehirlendi, gerçi onun Sadeas’ın adamı olduğundan eminiz, ama senin onun hakkında endişelenmene gerek yok.”</span></p>
<p><span style="font-weight:bold;">“Ben neyi istiyorsam, onun hakkında endişe edeceğim,” dedi Shallan. “Benim korunmaya ihtiyacım yok.”</span></p>
<p><span style="font-weight:bold;">&quot;Ama...”</span></p>
<p><span style="font-weight:bold;">“Yok!” dedi Shallan. Nefesini alıp vererek kendisini sakinleştirdi. Uzandı ve Adolin’in elini tuttu. “Ben bir daha kafese konulmayacağım, Adolin.”</span></p>
<p><span style="font-weight:bold;">&quot;Bir daha?”</span></p>
<p><span style="font-weight:bold;">“Bu önemli değil.” Shallan onun elini kaldırdı ve parmaklarını onunkilerin içine geçirdi. &quot;Endişeni takdir ediyorum. Önemli olan tek şey bu.”</span></p>
<p><span style="font-weight:bold;font-style:italic;">Ama ben senin, ya da başka herhangi birisinin, bana saklanacak bir şey muamelesi yapmasına izin vermeyeceğim. Asla, bir daha</span><span style="font-weight:bold;"> asla.</span></p>
<p><span style="font-weight:bold;">Dalinar çalışma odasının kapısını açarak ilk önce Navani’ye yol verdi, sonra onun arkasından odaya girdi. Navani huzurlu görünüyordu, yüzü bir maskeydi.</span></p>
<p><span style="font-weight:bold;">“Çocuğum,” dedi Dalinar Shallan’a. “Senden isteyeceğim biraz zor bir şey var.” “Ne isterseniz, Berrakbey,” dedi Shallan eğilerek. “Ama benim de sizden karşılığında isteyeceğim bir şey var.”</span></p>
<p><span style="font-weight:bold;">“Nedir?”</span></p>
<p><span style="font-weight:bold;">“Seferinizde size eşlik etmem gerekiyor.”</span></p>
<p><span style="font-weight:bold;">Dalinar gülümseyerek Navani’ye bir bakış attı. Kadın tepki vermedi. Duygularına </span><span style="font-weight:bold;font-style:italic;">ne kadar iyi hâkim oluyor,</span><span style="font-weight:bold;"> diye düşündü Shallan. </span><span style="font-weight:bold;font-style:italic;">Onun ne düşündüğünü hiç okuyamıyorum.</span><span style="font-weight:bold;"> Bu öğrenmesi faydalı bir beceri olurdu.</span></p>
<p><span style="font-weight:bold;">“Ben Harap Ovalar’m üzerinde antik bir şehrin kalıntılarının gizli olduğuna inanıyorum,” dedi Shallan tekrar Dalinar’a bakarak. “Jasnah onu arıyordu. O yüzden, ben de öyle yapmalıyım.”</span></p>
<p><span style="font-weight:bold;">“Bu sefer tehlikeli olacak,” dedi Navani. “Sen riskleri anlıyor musun, çocuğum?” “Evet.”</span></p>
<p><span style="font-weight:bold;">“İnsan yakın zamandaki çileni göz önüne alındığı zaman, bir süre için korunmak isteyeceğini düşünür,” diye devam etti Navani.</span></p>
<p><span style="font-weight:bold;">“Ee, ben ona öyle şeyler söylemezdim, yenge,” dedi Adolin başını kaşıyarak. “O böyle şeylerde biraz tuhaf.”</span></p>
<p><span style="font-weight:bold;">“Bu bir tuhaflık meselesi değil,” dedi Shallan başını yükseğe kaldırarak. “Benim bir görevim var.”</span></p>
<p><span style="font-weight:bold;">“O zaman izin vereceğim,” dedi Dalinar. O görevlerle ilgili olan her şeyden hoşlanıyordu.</span></p>
<p><span style="font-weight:bold;">“Bu harita,&quot; dedi Dalinar odayı aşıp, Shallan’ın uçurumların içinden geçen yolunu ayrıntılı olarak gösteren kırışmış haritayı kaldırarak. “Navani’nin âlimleri bunun ellerinde olan her türlü harita kadar isabetli olduğunu söylüyor. Sen bunu gerçekten de genişletebilir misin? Bütün Harap Ovalar’ın bir haritasını oluşturabilir misin?”</span></p>
<p><span style="font-weight:bold;">“Evet.” Özellikle de bazı ayrıntıları eklemek için Amaram’ın haritasından hatırladıklarını kullanacak olursa. “Ama Berrakbey, ben bir öneride bulunabilir miyim?” “Söyle.”</span></p>
<p><span style="font-weight:bold;">“Parshmenlerinizi savaş kampında bırakın,” dedi.</span></p>
<p><span style="font-weight:bold;">Dalinar kaşlarını çattı.</span></p>
<p><span style="font-weight:bold;">“Bunun sebebini kesin olarak açıklayamıyorum ama Jasnah onların tehlikeli olduklarını hissediyordu,” dedi Shallan. “Özellikle de Ovalar’ın içine götürmek için.</span></p>
<p><span style="font-weight:bold;">Eğer yardımımı istiyorsanız, eğer sizin için bu haritayı yaratmakta bana güveniyorsanız, o zaman bana bir tek bu noktada güvenin. Parshmenleri bırakın. Bu sefere onlar olmadan çıkın.”</span></p>
<p><span style="font-weight:bold;">Dalinar omzunu silken Navani’ye bir bakış attı. “Bir kere eşyalarımız toplandığı zaman, onlara </span><span style="font-weight:bold;font-style:italic;">gerçekten</span><span style="font-weight:bold;"> gerek kalmayacak... Sadece kendi çadırlarını kurmak zorunda kalacak olan subaylara r</span><span style="font-weight:bold;text-decoration:underline;">aha</span><span style="font-weight:bold;">tsızlık verir.&quot;</span></p>
<p><span style="font-weight:bold;">Dalinar düşündü, Shallan’ın isteğini değerlendiriyordu. “Bu Jasnah’nın notlarından mı geliyor?” diye sordu.</span></p>
<p><span style="font-weight:bold;">Shallan başını sallayarak onayladı. Neyse ki, yan taraftan Adolin de ekledi. “O bana da birazını anlatmıştı baba. Onu dinlemelisin.”</span></p>
<p><span style="font-weight:bold;">Shallan ona müteşekkir bir gülümseme gönderdi.</span></p>
<p><span style="font-weight:bold;">“O zaman öyle olsun,” dedi Dalinar. “Eşyalarını topla ve amcan Sebarial’a haber gönder, Berrakhanım. Biz bir saate kadar yola çıkıyoruz. Parshmenler olmadan.”</span></p>
<p><a id="bookmark0"></a><span style="font-weight:bold;">DÖRDÜNCÜ KISMIN SONU</span></p>
<p><a id="bookmark1"></a>ARA SÖZ</p>
<p>♦ '</p>
<p>♦ ♦</p>
<p>LHATİ ^ ESHONAİ ♦ TARAVANGİATÎ</p>
<p><span style="font-style:italic;">r&gt;%?</span></p>
<p><span style="font-style:italic;">*</span></p>
<p><span style="font-weight:bold;font-style:italic;">:</span> . vi&quot; v ‘</p>
<p>İSI</p>
<p><span style="font-weight:bold;">4..W </span>.</p>
<p><span style="font-weight:bold;">Tebrikler,” dedi Birader Lhan. “Sen dünyadaki en kolay işi kapmayı başardın.” Genç ardent dudaklarını büzerek onu baştan aşağı inceledi. Belli ki kız yeni hocasının şişman, mahmur ve hafifçe sarhoş olmasını beklememişti.</span></p>
<p><span style="font-weight:bold;">“Beni... Atadıkları </span><span style="font-weight:bold;font-style:italic;">kıdemli</span><span style="font-weight:bold;"> ardent sen misin?”</span></p>
<p><span style="font-weight:bold;">“Benim atanmış olduğum,” diye düzeltti Birader Lhan bir kolunu genç kadının omzuna dolarken. “Senin nasıl resmî bir şekilde konuşacağını öğrenmen gerek. Kraliçe Aesudan etrafmdakilerin kültürlü olduklarını hissetmeyi sever. Bu onun da kendisini onların gıyabında kültürlü hissetmesini sağlıyor. Benim işim seni bu noktalar konusunda eğitmek.&quot;</span></p>
<p><span style="font-weight:bold;">“Burada Kholinar’da bir yıldan daha uzun süredir ardentlik yapıyorum,” dedi kadın. “Hiç de eğitilmeye ihtiyacımın olduğunu...”</span></p>
<p><span style="font-weight:bold;">“Evet, evet,” dedi Birader Lhan onu manastırın girişinden uzaklaştırırken. “Ben sadece, görüyorsun ki, üstlerin senin biraz fazladan yönlendirilmeye ihtiyacının olduğunu söylüyorlar. Kraliçenin maiyetine atanmak muhteşem bir ayrıcalık! Senin de bir miktar... Ee... Anladığım kadarıyla, ısrarla istemiş olduğun bir tanesi.”</span></p>
<p><span style="font-weight:bold;">Kadın onunla birlikte yürüdü ve her adımı gönülsüzlüğünü ortaya koyuyordu. Ya da belki de şaşkınlığını. Duvarlarında on lambanın olduğu yuvarlak bir oda olan Hatıralar Halkası’na girdiler, her antik Çağ Krallığı için bir taneydi. On birinci bir lamba Asude Saraylar’ı temsil ediyordu ve duvara yerleştirilmiş olan törensel büyük bir anahtar deliği de, ardentlerin sınırları kabul etmemelerinin ve sadece insanların kalplerinin içlerine bakmalarının gerekliliğini temsil ediyordu... Ya da öyle bir şeyleri. Eğer dürüst olmak gerekirse Lhan emin değildi..</span></p>
<p><span style="font-weight:bold;">Hatıralar Halkasından çıkınca manastır binalarının arasındaki üstü kapalı yürüyüş yollarından bir tanesine geçtiler, hafif bir yağmur çatılara serpiştiriyordu. Yürüyüş yollarının son ayağı, günyolu, Kholinar’ın harika bir manzarasını sunuyordu; ya da en azından açık bir günde. Bugün bile hem tapınak, hem de yüksek saray düz bir tepenin üzerine kurulmuş olduğu için Lhan şehrin büyük bir kısmını görebiliyordu.</span></p>
<p><span style="font-weight:bold;">Bazıları Yaradan’ın kendisinin Kholinar’ı kayalara çizdiğini, hünerli bir parmakla zeminin büyük parçalarını kesip çıkarmış olduğunu söylerdi. Lhan onun o zaman ne kadar sarhoş olduğunu merak etti. Ha, şehir güzeldi ama bu aklı tam olarak yerinde olmayan bir sanatçının güzelliğiydi. Kayalar yokuşlu tepeler ve derin yamaçlı vadiler şeklini almıştı ve taşlar kesildiği zaman, binlerce pırıltılı kırmızı, beyaz, sarı ve turuncu katmanı açığa çıkarmışlardı.</span></p>
<p><span style="font-weight:bold;">En görkemli kaya oluşumları Rüzgârbıçakları’ydı; devasa, dalgalı kaya sırtları şehrin içinden geçiyorlardı. Yanlan renkli katmanlarla harika biçimde çizgilenmiş olan sırtlar beklenmedik şekillerde bükülüyor, kıvrılıyor, yükseliyor ve alçalıyorlardı; sanki okyanustan dışarı sıçrayan balıklar gibiydi. Bütün bunların rüzgârların bu bölgeden esme şekli ile bir ilgisi olduğu söyleniyordu. Lhan’ın bunun ne olduğunu araştırmaya gerçekten de istiyordu. Bugün, yarın, bir ara.</span></p>
<p><span style="font-weight:bold;">Terlikli ayaklar parlak mermerin üzerine yumuşakça düşüyor, Lhan kıza yol gösterirken yağmurun sesine eşlik ediyorlardı; adı neydi onun? “Şu şehre bak,” dedi Lhan. “Oradaki herkesin çalışması gerekiyor, açıkgözlerin bile. Ayakkabıcıların ayakkabı yapması, camcıların cam yapması, fırıncıların... Fırın yapması? Yok, onlar ekmek yapıyordu. Hay Cehennem. Fırınları kim yapıyor o zaman?”</span></p>
<p><span style="font-weight:bold;">“Bilmiyorum,” dedi genç kadın yumuşak bir şekilde.</span></p>
<p><span style="font-weight:bold;">“Eh, bizim için bir önemi yok. Görüyorsun, bizim tek bir işimiz var ve bu da kolay bir iş. Kraliçeye hizmet etmek.”</span></p>
<p><span style="font-weight:bold;">“Bu kolay bir iş değil.”</span></p>
<p><span style="font-weight:bold;">“Ama öyle!” dedi Lhan. “Hepimiz aynı şekilde hizmet ettiğimiz sürece. Çok... Ee... Dikkatli bir şekilde.”</span></p>
<p><span style="font-weight:bold;">“Bizler dalkavuğuz,” dedi genç kadın gözlerini şehre doğru dikerek. “Kraliçenin ardentleri ona sadece kendi duymak istediği şeyleri söylüyorlar. ”</span></p>
<p><span style="font-weight:bold;">“Ah, işte biz de oraya geliyoruz, konunun özünde.” Lhan onun kolunu sıvazladı. Neydi onun adı? Lhan’a söylemişlerdi...</span></p>
<p><span style="font-weight:bold;">Pai. Pek Alethi gibi bir isim değildi; büyük olasılıkla bunu ardent yapıldıktan sonra seçmişti. Böyle şeyler olurdu. Yeni bir hayat, yeni bir isim, çoğu zaman da basit bir tanesi.</span></p>
<p><span style="font-weight:bold;">“Görüyorsun Pai,” dedi onun tepki verip vermediğini görmek için izliyordu. Evet, görünüşe göre Lhan ismi doğru hatırlamıştı. Hafızası güçleniyor olmalıydı, &quot;işte üstlerinin de seninle konuşmamı istedikleri şey buydu. Onlar senin eğer düzgün bir şekilde yönlendirilmezsen, burada Kholinar’da bir parça fırtına koparabileceğinden korkuyorlar. Bunu kimse istemiyor.”</span></p>
<p><span style="font-weight:bold;">Lhan ve Pai günyolu boyunca başka ardentlerin yanlarından geçiyordu ve Lhan da onlara başıyla selam veriyordu. Kraliçenin çok sayıda ardenti vardı. </span><span style="font-weight:bold;font-style:italic;">Pek</span><span style="font-weight:bold;"> çok sayıda.</span></p>
<p><span style="font-weight:bold;">“Durum şu,” dedi Lhan. “Kraliçe... O bazen bir ihtimal Yaradan’ın ondan memnun olmadığından endişe ediyor.”</span></p>
<p><span style="font-weight:bold;">“Haklı olarak,” dedi Pai. “O...” &#160;&#160;&#160;~ ~</span></p>
<p><span style="font-weight:bold;">“Hişt, sus,” dedi Lhan irkilerek. “Sen sadece... Sus. Dinle. Kraliçe düşünüyor ki, eğer o ardentlerine iyi davranırsa, bu ona, tabiri caizse fırtınaları Yaradan ’ın lütfunu kazandırabilir. Güzel yemekler. Güzel cüppeler. Muhteşem odalar. Ne istersek onu yapmak için bol bol boş zaman. O doğru yolda olduğunu düşündüğü sürece bizler bu şeylere sahip olabiliyoruz.”</span></p>
<p><span style="font-weight:bold;">“Bizim görevimiz ona gerçeği vermek.”</span></p>
<p><span style="font-weight:bold;">“Öyle yapıyoruz!” dedi Lhan. &quot;O Yaradan’m seçilmişi, değil mi? Kral Elhokar’ın karısı, o Harap Ovalar’daki kral katillerine karşı kutsal bir misilleme savaşına gitmişken, buradaki hükümdar o. Onun hayatı çok zor. ”</span></p>
<p><span style="font-weight:bold;">“O her gece ziyafet veriyor,” diye fısıldadı Pai. “Sefahate ve taşkınlığa batmış. Alethkar sürünürken o parayı boşa harcıyor. Taşra şehirlerinde insanlar açlıktan ölürken yiyeceklerini buraya gönderiyor, bunun ihtiyacı olan askerlere ulaştırılacak olduğu düşüncesiyle. Kraliçe ilgilenmeye zahmet edemediği için bunlar çürüyor.”</span></p>
<p><span style="font-weight:bold;">“Harap Ovalar’da bol bol yiyecekleri var onların,” dedi Lhan. “Orada onların kulaklarından mücevher akıyor. Ve burada da hiç kimse açlıktan ölmüyor. Sen abartıyorsun. Hayat güzel.”</span></p>
<p><span style="font-weight:bold;">“Eğer kraliçe ya da onun yalakalarından birisiysen öyle. O Dilencilerin Ziyafetleri’ni bile iptal etti. Bu tiksindirici.”</span></p>
<p><span style="font-weight:bold;">Lhan içten içe inledi. Bu kız... Bu kız zor olacaktı. Onu nasıl ikna edebilirdi? Lhan çocuğun kendisini tehlikeye atacak herhangi bir şey yapmasını istemezdi. Ya da, eh, onu. Özellikle de onu.</span></p>
<p><span style="font-weight:bold;">Sarayın muhteşem doğu salonuna girdiler. Buradaki oymalı sütunlar tüm zamanların en büyük sanat eserlerinden bir tanesi sayılıyordu ve insan geçmişi ta gölgegün-lerin ötesine kadar takip edebiliyordu. Zemindeki işlemeler ustacaydı, Ruhdökülmüş kristalden kurdelelerin altına yerleştirilmiş ışık saçan altınlar vardı. Zemin mozaiklerinin altından derecikler gibi akıyorlardı. Tavan da büyük ardent ressam Oolelen’in kendisi tarafından süslenmişti, doğudan esmekte olan bir fırtınayı betimliyordu.</span></p>
<p><span style="font-weight:bold;">Bütün bunların hepsi Pai’nin onlara gösterdiği hürmete bakılırsa, hendekteki krem de olabilirdi. O sanki sadece ardentlerin güzelliğin tadım çıkararak etrafta dolaşmakta olduklarını görüyormuş gibiydi. Ve yemek yiyerek. Ve Majesteleri için yeni şiirler yazarak; gerçi dürüst olmak gerekirse Lhan o türden şeylerden kaçınıyordu. Onlar işe benziyordu.</span></p>
<p><span style="font-weight:bold;">Belki de Pai’nin tavrı bir kıskançlık kalıntısından kaynaklanıyordu. Bazı ardentler kraliçenin kişisel seçilmişlerine gıpta ederdi. Lhan artık onun olan bazı konforları açıklamaya çalıştı; sıcak banyolar, kraliçenin kişisel ahırlarını kullanarak at gezileri, müzik ve sanat...</span></p>
<p><span style="font-weight:bold;">Pai’nin suratı her yeni maddeyle daha da karardı. Eyvah. Bu işe yaramıyordu. Yeni plan.</span></p>
<p><span style="font-weight:bold;">“Bu taraftan,” dedi Lhan kızı merdivenlere doğru yönlendirerek. “Sana göstermek istediğim bir şey var.”</span></p>
<p><span style="font-weight:bold;">Merdivenler sarayın derinliklerine doğru döne döne iniyordu. Lhan burayı seviyordu, her parçasını. Beyaz taş duvarlar, altın küre lambalar ve bir </span><span style="font-weight:bold;font-style:italic;">tarih.</span><span style="font-weight:bold;"> Kholinar hiçbir zaman yağmalanmamıştı. Hiyerokrasi’nin çöküşünden sonraki kargaşa sırasında bu kadere uğramamış olan çok az sayıdaki doğu şehrinden biriydi. Saray bir keresinde yanmıştı ama o yangın doğu kanadını yuttuktan sonra dinmişti. Rener’in mucizesi diyorlardı buna. Bir yücefırtınanın gelişi yangını söndürmüştü. Lhan oranın şimdi üç yüz yıl sonra hâlâ duman koktuğuna yemin edebilirdi. Ve...</span></p>
<p><span style="font-weight:bold;">Ha, evet. Kız. Merdivenlerden aşağı inmeye devam ettiler ve en sonunda saray mutfaklarına girdiler. Öğlen yemeği bitmişti, gerçi bu Lhan’ın geçerlerken tezgâhtan Herdaz usulü bir tabak kızarmış ekmek kapmasına engel değildi. Herhangi bir anda kendilerini acıkmış olarak bulabilecek olan kraliçenin gözdeleri için bol bol yemek Kazır olurdu. Düzgün bir dalkavuk olmak iştahı epey bir açabiliyordu.</span></p>
<p><span style="font-weight:bold;">“Beni egzotik yemeklerle mi kandırmaya çalışıyorsun?&quot; diye sordu Pai. “Son beş yıl boyunca her yemekte sadece bir kâse haşlanmış tallew yedim, özel durumlar için bir parça meyve vardı. Bunlar beni baştan çıkarmayacak.”</span></p>
<p><span style="font-weight:bold;">Lhan olduğu yerde kaldı. “Sen ciddi değilsin, değil mi?”</span></p>
<p><span style="font-weight:bold;">Pai başıyla onayladı.</span></p>
<p><span style="font-weight:bold;">“Senin </span><span style="font-weight:bold;font-style:italic;">derdin</span><span style="font-weight:bold;"> ne?”</span></p>
<p><span style="font-weight:bold;">Pai kızardı. “Ben Feragat Vakfi’ndanım. Vücudumun fiziksel ihtiyaçlar olmadan nasıl yaşar tecrübe etmek istediğim için...”</span></p>
<p><span style="font-weight:bold;">“Bu benim düşündüğümden bile beter,” dedi Lhan, kızı elinden tutup mutfaklar boyunca çekerek. Arkaya yakın, dışarıdaki malzemelerin getirildiği ve çöplerin götürüldüğü servis avlusuna açılan kapıyı buldular. Orada bir tente tarafından yağmurdan korunmakta olan yenmemiş yemek yığınlarını vardı.</span></p>
<p><span style="font-weight:bold;">Pai’nin nefesi kesildi. “Bu nasıl bir israf! Sen beni buraya bir fırtına </span><span style="font-weight:bold;font-style:italic;">koparmamaya </span><span style="font-weight:bold;">ikna etmek için mi getirdin? Tam tersini yapıyorsun!”</span></p>
<p><span style="font-weight:bold;">“Bütün bunların hepsini alan ve fakirlere dağıtan bir ardent vardı eskiden,” dedi Lhan. “Birkaç yıl önce öldü. O zamandan beri, bunu halletmek için diğerleri biraz çaba harcadılar. Fazla değil ama, biraz. Yiyecek eninde sonunda götürülüyor, çoğu zaman dilenciler karıştırsın diye meydana boşaltılıyor. O zamana kadar büyük ölçüde çürümüş oluyor.”</span></p>
<p><span style="font-weight:bold;">Fırtınalar adına. Lhan neredeyse onun kızgınlığının sıcaklığım hissedebiliyordu. “Şimdi,” dedi Lhan. “Eğer aramızda tek açlığı iyilik yapmak olan bir ardent olsaydı, onun ne kadar çok şey başarabileceğini bir düşün. Yahu, sırf boşa giden şeylerle yüzlerce kişiyi besleyebilirdi.”</span></p>
<p><span style="font-weight:bold;">Pai çürümüş meyve yığınlarına, şimdi yağmurdan mahvolmuş açık tahıl çuvallarına ateş püsküren gözlerle baktı.</span></p>
<p><span style="font-weight:bold;">“Şimdi,” dedi Lhan. “Gel bir de tersini düşünelim. Eğer bir ardent bizim sahip olduklarımızı elimizden almaya çalışacak olursa... Eh, ona ne olabilir?”</span></p>
<p><span style="font-weight:bold;">“Bu bir tehdit mi?” diye sordu Pai hafifçe. “Ben fiziksel zarardan korkmam.” “Fırtınalar adına,” dedi Lhan. “Bizim sana... Kızım, ben sabahları </span><span style="font-weight:bold;font-style:italic;">terliklerimi</span><span style="font-weight:bold;"> başka birisine giydirtiyorum. Kalın kafalı olma. Sana zarar verecek değiliz. Zahmete değmez.” Lhan titredi. “Sen buradan gönderilirsin, hızla ve sessizce.”</span></p>
<p><span style="font-weight:bold;">“Ben ondan da korkmuyorum.”</span></p>
<p><span style="font-weight:bold;">“Senin hiçbir şeyden korktuğunu sanmıyorum,” dedi Lhan. “Belki biraz eğlenmek dışında. Ama eğer sen buradan gönderilirsen, bunun kime ne faydası olur? Bizim hayatlarımız değişmez, kraliçe aynı kalır ve şuradaki bu yiyecekler de çürümeye devam eder. Ama eğer sen burada </span><span style="font-weight:bold;font-style:italic;">kalırsan,</span><span style="font-weight:bold;"> iyi bir şeyler yapabilirsin. Kim bilir, belki sen örnek davranışın hepimizin ıslah olmasına yardımcı olur, hı?”</span></p>
<p><span style="font-weight:bold;">Lhan onun omzunu sıvazladı. “Birkaç dakika bunu düşün. Ben gidip ekmeğimi bitirmek istiyorum.” Birkaç kere omzunun üzerinden bakıp kontrol ederek uzaklaştı. Pai çürümüş yiyecek yığınlarının yanına oturdu ve gözlerini onlara dikti. Keskin kokudan rahatsız oluyormuş gibi görünmüyordu.</span></p>
<p>Lhan sıkılana kadar onu içeriden izledi. İkindi masajından geri döndüğü zaman, o hâlâ oradaydı. Lhan akşam yemeğini mutfakta yedi, ki bu o kadar da konforlu değildi. Kız o çöp yığınlarına karşı fazlasıyla ilgiliydi.</p>
<p>En sonunda hava kararırken Lhan sallana sallana onun yanma geri döndü.</p>
<p>&quot;Hiç merak etmiyor musun?” diye sordu kız gözleri çöp yığınlarının üzerinde, yağmur hemen ilerisinde çiseliyordu. “Hiç durup da günahlarınızın bedelini düşünmüyor musun?”</p>
<p>“Bedel mi?&quot; diye sordu Lhan. “Sana söyledim, kimse açlıktan ölüyor değil...”</p>
<p>“Parasal bedeli demiyorum,” diye fısıldadı Pai. “Ruhsal bedeli demek istiyorum. Sana, senin etrafındakilere. Her şey yanlış.”</p>
<p>“Eh, o kadar da kötü değil, ” dedi Lhan kendisi de oturarak.</p>
<p>“Öyle. Lhan, bu kraliçeden ve onun müsrif şölenlerinden daha büyük. Ondan önce de çok daha iyi değildi, Kral Gavilar’ın avları ve prensliklerin birbirleriyle savaşmaları varken. İnsanlar Harap Ovalar’daki savaşın şanım ve oradaki zenginlikleri duyuyor, ama onların hiçbiri burada belli olmuyor.</p>
<p>“Alethi seçkinleri arasında hiç kimse artık Yaradan’ı <span style="font-style:italic;">umursamıyor</span> mu? Evet, onun adıyla lanet okuyorlar. Evet, Elçiler’den bahsediyor, ründuaları yakıyorlar. Ama ne <span style="font-style:italic;">yapıyorlar</span>? Hayatlarım değiştiriyorlar mı? Tartışmalar ’ı dinliyorlar mı? Dönüşüyorlar mı, ruhlarını daha iyi, daha üstün bir şeye döküyorlar mı?”</p>
<p>&quot;Çağrıları var,” dedi Lhan huzursuzca parmaklarıyla oynayarak. “Vakıflar yardımcı oluyor.”</p>
<p>Pai başını iki yana salladı. “Neden O’dan haber almıyoruz Lhan? Elçiler bizim Yokelçileri yendiğimizi, Aharietiam’ın insanoğlu için büyük bir zafer olduğunu söyledi. Ama O’nun Elçileri bizimle konuşmaları, bize yol göstermeleri için göndermiş olması gerekmez miydi? Onlar neden Hiyerokrasi’nin zamanında gelip de bizi inkâr etmediler? Eğer Kilise’nin yaptıkları o kadar kötü idiyse, Yaradan’ın ona karşı olan sözleri neredeydi?”</p>
<p>“Ben... Muhakkak ki sen ona <span style="font-style:italic;">geri dönmemizi</span> önermiyorsundur?” Lhan mendilini çıkardı ve boynunu ve yüzünü sildi. Bu konuşma gittikçe daha da kötüye gitmekteydi.</p>
<p>&quot;Ben ne önerdiğimi bilmiyorum,” diye fısıldadı Pai. “Sadece bir şeyler yanlış. Bütün her şey son derece yanlış.” Lhan’a baktı, sonra da ayağa kalktı. “Senin teklifini kabul ettim.”</p>
<p>“Ettin mi?”</p>
<p>“Kholinar’ı terk etmeyeceğim,” dedi. “Burada kalacak, ve yapabildiğim kadarıyla iyilik için çalışacağım.”</p>
<p>“Diğer ardentlerin başını belaya sokmayacak mısın?”</p>
<p>“Benim derdim ardentlerle değil,” dedi Lhan’ın kalkmasına yardım etmek için ona elini sunarken. “Ben sadece herkesin takip etmesi için iyi bir örnek olmaya çalışacağım.”</p>
<p>“Peki o zaman. Bu iyi bir seçimmiş gibi görünüyor.”</p>
<p>Pai yürüyerek gitti ve Lhan da kafasını sildi. Pai söz vermiş değildi, tam olarak değil. Lhan bu konuda ne kadar endişe etmesi gerektiğinden emin değildi.</p>
<p>Çok endişe etmiş olmasının gerektiği ortaya çıkmıştı.</p>
<p>Ertesi sabah Lhan sendeleyerek Halk Salonu’na girdi; kral ya da kraliçenin kitlelerin dertlerini dinledikleri sarayın gölgesindeki büyük, açık bir binaydı. Dehşet içindeki ardentlerden oluşmuş fısıldaşan bir kalabalık hemen içeride toplanmıştı.</p>
<p>Lhan zaten duymuştu ama kendi gözüyle görmek zorundaydı. Zorlanarak en öne çıktı. Pai burada yere diz çökmüştü, başı eğikti. Görünüşe göre bütün gece boyunca çalışmış, küre ışığıyla zemine rünleri yazmıştı. Hiç kimse fark etmemişti. Kullanımda olmadığı zaman burası genelde sıkı sıkı kilitlenirdi ve Pai de herkes ya uyuduktan, ya da sarhoş olduktan çok sonra çalışmaya başlamıştı.</p>
<p>On büyük rün doğrudan zeminin taşı üzerine yazılmış, kralın Avam Tahtı’nm kaidesine doğru uzanıyordu. On rün, on aptal tarafından temsil edilen on aptalca özelliği listeliyordu. Her rünün yanında kadınların alfabesinde yazılmış olan bir paragraf, nasıl kraliçenin aptallıkların her birisinin timsali olduğunu açıklıyordu.</p>
<p>Lhan dehşetle okudu. Bu... Bu sadece eleştirmiyordu. Bu bütün devletin, açıkgözlerin ve Taht’ın kendisi için olan bir lanetlemeydi!</p>
<p>Pai hemen ertesi sabah idam edildi.</p>
<p>isyanlar o akşam başladı.</p>
<p>Ertesi sabah Lhan sendeleyerek Halk Salonu'na girdi; kral ya da kraliçenin kitlelerin dertlerini dinledikleri sarayın gölgesindeki büyük, açık bir binaydı. Dehşet içindeki ardentlerden oluşmuş fısıldaşan bir kalabalık hemen içeride toplanmıştı.</p>
<p>Lhan zaten duymuştu ama kendi gözüyle görmek zorundaydı. Zorlanarak en öne çıktı. Pai burada yere diz çökmüştü, başı eğikti. Görünüşe göre bütün gece boyunca çalışmış, küre ışığıyla zemine rünleri yazmıştı. Hiç kimse fark etmemişti. Kullanımda olmadığı zaman burası genelde sıkı sıkı kilitlenirdi ve Pai de herkes ya uyuduktan, ya da sarhoş olduktan çok sonra çalışmaya başlamıştı.</p>
<p>On büyük rün doğrudan zeminin taşı üzerine yazılmış, kralın Avam Tahtı’nın kaidesine doğru uzanıyordu. On rün, on aptal tarafından temsil edilen on aptalca özelliği listeliyordu. Her rünün yanında kadınların alfabesinde yazılmış olan bir paragraf, nasıl kraliçenin aptallıkların her birisinin timsali olduğunu açıklıyordu.</p>
<p>Lhan dehşetle okudu. Bu... Bu sadece eleştirmiyordu. Bu bütün devletin, açıkgözlerin ve Taht’m kendisi için olan bir lanetlemeydi!</p>
<p>Pai hemen ertesi sabah idam edildi.</p>
<p>isyanlar o akşam başladı.</p>
<p>Eshonai’nin derinliklerindeki o ses hâlâ çığlık atıyordu. Eski Huzur Ritmi’ne tutulmadığı zamanlarda bile. Onu susturmak için kendisini meşgul ediyor, askerlerinin sık sık antrenman yaptığı Narak’ın hemen dışındaki kusursuz bir şekilde dairesel olan platoda yürüyüş yapıyordu.</p>
<p>Halkı eski ancak yeni olan bir şeye dönüşmüştü. Güçlü bir şeye. Bu platonun üzerinde sıralar hâlinde dizilmişler, Öfke’de mırıldanıyorlardı. Eshonai onları savaş tecrübelerine göre ayırmıştı. Yeni bir forma bürünmek asker olmak anlamına gelmiyordu, bunların pek çoğu hayatları boyunca işçi olmuşlardı.</p>
<p>Onların da oynayacak bir rolü olacaktı. Onlar muhteşem bir şeyi ortaya çıkaracaklardı.</p>
<p>“Alethiler gelecek,” dedi Venli, Eshonai’nin yanında yürüyor ve dikkat etmeden parmaklarından enerji çağırarak iki tanesinin arasında oynatıyordu. Venli bu yeni forma büründüğünden beri sık sık gülümsüyordu. Onun dışında, bu onu hiç değiştirmiş gibi görünmüyordu.</p>
<p>Eshonai kendisinin değişmiş olduğunu biliyordu. Ama Venli... Venli’nin davranışları aynıydı.</p>
<p>Bu konuda yanlış olan bir şeyler varmış gibi geliyordu.</p>
<p>“Bu raporu gönderen casus bundan emin,” diye devam etti Venli. “Senin Karadiken’i ziyaret edişin onları harekete geçmek için cesaretlendirmiş gibi görünüyor ve insanların niyeti bütün güçleriyle Narak’a saldırmak. Elbette, bu hâlâ bir felakete dönüşebilir.”</p>
<p>“Hayır,” dedi Eshonai. “Hayır. Bu mükemmel.”</p>
<p>Venli taşlık meydanda durarak ona baktı. “Bizim daha fazla eğitime ihtiyacımız yok. Harekete geçmeliyiz, hemen, bir yücefırtınayı çağırmalıyız.”</p>
<p>“Bunu insanlar yaklaştığı zaman yapacağız,” dedi Eshonai.</p>
<p>“Neden? Hemen bu gece yapalım gitsin.”</p>
<p>“Aptallık,” dedi Eshonai. “Bu savaşta kullanılacak bir araç. Eğer şimdi beklenmedik bir fırtına yaratırsak, Aletiler gelmezler ve biz de bu savaşı kazanamayız. Beklemek zorundayız.”</p>
<p>Venli düşünceli gibi görünüyordu. En sonunda gülümsedi, sonra da başım salladı.</p>
<p>&quot;Bana söylemediğin neyi biliyorsun?” diye hesap sordu Eshonai kardeşini omzundan kavrayarak.</p>
<p>Venli daha da genişçe gülümsedi. &quot;Ben sadece ikna oldum. Beklemek zorundayız. Ne de olsa fırtına ters yönden esecek. Ya da belki bütün diğer fırtınalar ters yönde esiyordu da, doğru yönde esecek olan ilk fırtına bu mu?”</p>
<p>Ters yönde mi? &quot;Bunu nereden biliyorsun? Fırtınanın yönünü?”</p>
<p>“Şarkılar.”</p>
<p>Şarkılar. Ama... Onlar yönler hakkında...</p>
<p>Eshonai’nin derinliklerinden bir şeyler onu devam etmesi için dürtükledi. “Eğer bu doğruysa, insanları fırtınanın içine kıstırmak için neredeyse onlar tepemize binene kadar beklemek zorunda kalacağız demektir.”</p>
<p>“O zaman yapmamız gereken şey budur,” dedi Venli. “Eğitim vermeye başlayacağım. Silahımız hazır olacak.”</p>
<p>İhtiras Ritmi’nde konuşuyordu, bu eski Heves Ritmi’ne benziyordu ama daha şiddetliydi.</p>
<p>Venli yürüyerek uzaklaştı, eski-eşi ve âlimlerinin pek çoğu da ona katılmıştı. Onlar bu formda rahatmış gibi görünüyorlardı. Fazla rahatlardı. Bu formlara daha önceden de bürünmüş olamazlardı... Değil mi?</p>
<p>Eshonai çığlıkları bastırdı ve yeni askerlerden bir diğer taburu daha hazırlamak için ilerlemeye başladı. O her zaman bir general olmaktan nefret etmişti. O yüzden de, şarkılara en sonunda Alethileri ezen savaş lideri olarak geçecek olması ne kadar ironikti.</p>
<p>Kharbranth kralı Taravangian, tutulmuş kaslar ve sırtındaki bir ağrı ile uyandı. Kendisini aptal hissetmiyordu. Bu iyiye işaretti.</p>
<p>Bir inlemeyle doğruldu. O ağrılar artık kalıcı olmuşlardı ve en iyi hekimleri sadece başlarını sallayabiliyor ve onu yaşı için zinde olduğuna dair temin edebiliyorlardı. Eklemleri ateşin içindeki odunlar gibi çıtırdıyordu ve dengesini kaybedip de yere devrilmesin diye hızla ayağa kalkamıyordu. Gerçek anlamıyla yaşlanmak ihanetlerin en büyüğüne uğramaktı, kişinin bedeninin kendisine karşı olan ihanetine.</p>
<p>Karyolasında doğrularak oturdu. Su kamarasının dışını sessizce dövüyordu ve havada tuz kokusu vardı. Ancak yakın bir mesafeden gelen bağrışları duydu. Gemi tam zamanında gelmişti. Mükemmel.</p>
<p>O yerine yerleşirken bir hizmetkâr bir masayla, öbürü de gözlerini ve ellerini silmesi için ılık, ıslak bir bezle yaklaştı. Onların arkasında Kralın Testçileri bekliyordu. Taravangian’m yalnız, gerçek anlamıyla yalnız olmasının üzerinden ne kadar zaman geçmişti? Ağrıların üzerine çökmesinin öncesinden beri olmamıştı.</p>
<p>Bir tepsinin üzerinde sabah yemeğini taşımakta olan Maben açık kapısını tıklattı, baharatlı ve haşlanmış tahıl püresi. Bunun Taravangian’m bünyesi için iyi olması gerekiyordu. Tadı bulaşık suyu gibiydi. Yavan bulaşık suyu. Maben yemeği yerleştirmek için öne çıktı ama siyah deri bir göğüs zırhı giymiş, hem başını, hem de kaşlarım tıraşlı tutan Thaylen bir adam olan Mrall bir elini koluna koyarak Maben’i durdurdu.</p>
<p>“Önce testler,” dedi.</p>
<p>Taravangian başım kaldırarak iri adamın bakışlarına karşılık verdi. Mrall bir dağa bile tepeden bakabilir ve rüzgârın bile gözünü korkutabilirdi. Herkes onun Taravangian’ın baş koruması olduğunu varsayıyordu. Gerçek ise çok daha rahatsız ediciydi.</p>
<p>Mrall Taravangian’ın gününü kral olarak mı, yoksa bir tutsak olarak mı geçireceğine karar veren kişiydi.</p>
<p>&quot;Mutlaka önce yemek yemesine izin verebilirsin!” dedi Maben.</p>
<p>“Bu önemli bir gün,” dedi Mrall, sesi alçaktı. “Benim testin sonucunu bilmem gerek.”</p>
<p>“Ama...”</p>
<p>“Bunu talep etmek onun hakkı Maben,” dedi Taravangian. “Hadi işe başlayalım.”</p>
<p>Mrall geriye çekildi ve testçiler yaklaştı, kasti bir şekilde sıradışı olan cüppeler ve başlıklar giymiş olan üç fırtınabekçisinden oluşan bir gruptu. Şekiller ve rünler-le kaplanmış sayfalardan oluşan bir desteyi sundular. Bunlar Taravangian’ın daha iyi günlerinden bir tanesinde kendisi tarafından tasarlanmış olan bir dizi gittikçe zorlaşan matematik problemleriydi.</p>
<p>Tereddütlü parmaklarla kalemini aldı. Kendisini aptal <span style="font-style:italic;">hissetmiyordu</span> ama nadiren ederdi. Sadece en kötü olduğu günlerde farkı anında algılayabiliyordu. O günlerde zihni katran kadar koyu olurdu, bir şeylerin çok derinlemesine yanlış olduğunun farkında olur ve kendisini kendi zihninin içinde bir esir gibi hissederdi.</p>
<p>Bugün onlardan birisi değildi, neyse ki. Büsbütün akılsız değildi. En kötü ihtimalle, sadece çok aptal olacaktı.</p>
<p>İşine girişerek yapabildiği kadarıyla matematik problemlerini çözdü. Bir saatin büyük bir kısmını almıştı ama bu süreç sırasında, Taravangian kapasitesini ölçmeyi başarabilmişti. Şüphelenmiş olduğu gibi, korkunç derecede zeki değildi ama aptal da değildi. Bugün... Vasattı.</p>
<p>İdare ederdi.</p>
<p>Problemleri alçak seslerle birbirlerine danışan fırtınabekçilerine teslim etti. Mrall’a döndüler. “O hizmet etmeye uygun,” diye ilan etti bir tanesi. “Diyagram üzerinde bağlayıcı yorumlarda bulunamaz ama gözetim olmaksızın insanlarla etkileşim kurabilir. Değişiklikler yürürlüğe girmeden önce üç günlük bir gecikme olduğu sürece devlet politikasını değiştirebilir ve ayrıca davalarda hüküm de verebilir.”</p>
<p>Mrall başını sallayarak onaylayıp, Taravangian’a baktı. &quot;Siz bu değerlendirmeyi ve bu sınırlandırmaları kabul ediyor musunuz, Majesteleri?”</p>
<p>“Ediyorum.”</p>
<p>Mrall başını salladı, sonra da geriye çekilerek Maben’in Taravangian’ın sabah yemeğini dizmesine izin verdi.</p>
<p>Fırtınabekçisi üçlü Taravangian’ın doldurmuş olduğu kâğıtları topladılar, sonra da kendi kamaralarına çekildiler. Test müsrif bir prosedürdü ve her sabah kıymetli zamanı harcıyordu. Yine de, bu Taravangian’ın durumuyla başa çıkmak için bulabilmiş olduğu en iyi yoldu.</p>
<p>Hayat her sabah farklı bir zekâ seviyesinde uyanan bir adam için zorlu olabiliyordu. Özellikle de bütün dünya onun dehasına bağlı olabilecek ya da aptallığı yüzünden yıkılıp gidebilecekken.</p>
<p>“Dışarısı nasıl?” diye sordu Taravangian hafifçe yemeğini tırtıklarken, test sırasında soğumuştu.</p>
<p>&quot;Dehşet,” dedi Mrall bir sırıtmayla. “Tam da bizim isteğimiz gibi.”</p>
<p>“Eziyetten zevk alma,” diye cevap verdi Taravangian. “Bu bizim elimizin eseri olursa bile.” Püreden bir lokma aldı. “Özellikle de bizim elimizin eseri olursa.”</p>
<p>“Nasıl isterseniz. Bundan sonra yapmayacağım.”</p>
<p>“Sen gerçekten de bu kadar kolaylıkla değişebilir misin?” diye sordu Taravangian. &quot;Canın istediği anda duygularını dindirebiliyor musun?”</p>
<p>“Elbette,” dedi Mrall.</p>
<p>derece mantıklı buyrukla çözmeyi düşündüğü bir dehâ gününün arkasından vermişti; mesela insanların üremelerine izin verilmeden önce kendisi tarafından tasarlanmış bir zekâ testine girmelerinin zorunlu kılınması gibi.</p>
<p>Bir taraftan son derece dâhiceydi. Öbür taraftan da son derece salakça. <span style="font-weight:bold;font-style:italic;">Senin şakan bu mu Gecegözcüsü</span>? diye merak etti. <span style="font-weight:bold;font-style:italic;">Benim öğrenecek olduğum ders bu mu? Sen ders vermeyi umursuyor musun bile, yoksa bizlere yaptıkların sadece senin kendi eğlencen için mi?</span></p>
<p>Dikkatini kitaba çevirdi. Diyagram. Eşi benzeri görülmemiş dehâya sahip olduğu o tek günde tasarlamış olduğu büyük plan. O zaman da Taravangian gününü gözlerini bir duvara dikmiş olarak geçirmişti. Duvara <span style="font-weight:bold;font-style:italic;">yazarak.</span><span style="font-weight:bold;"> </span>Bütün süre boyunca anlaşılmaz bir şekilde konuşmuş, daha önce hiçbir insanın kurmadığı bağlantıları kurmuş, bütün duvarları, zemini, hatta tavanın yetişebildiği kısımlarını bile karalamıştı. Büyük bir kısmı bilinmeyen bir alfabeyle yazılmıştı; kendi kendisinin tasarlamış olduğu bir dildi çünkü bildiği diğer diller fikirleri yeteri kadar hassas bir şekilde aktaramıyordu. Neyse ki, yatağının yanındaki masanın üzerine bir anahtar kazımayı da akıl etmişti, aksi hâlde onun şaheserini anlayabilmeleri mümkün olmazdı.</p>
<p>Zaten zar zor anlayabiliyorlardı. Odasından tam olarak kopyalanmış olan birkaç sayfayı çevirdi. Adrotagia ve âlimleri orada ve burada notlar almış, çeşitli çizimlerin ve listelerin ne anlama geliyor olabileceği konusunda teoriler önermişlerdi. Bunları Taravangian’m da yıllar önce öğrenmiş olduğu kadınların alfabesinde yazmışlardı.</p>
<p>Adrotagia’nm bir sayfadaki notlan, oradaki bir resmin Veden sarayının zeminindeki mozaiğin bir taslağına benziyor olduğuna işaret ediyordu. Taravangian bu sayfada durakladı. Bu günün etkinlikleriyle bir ilgisi olabilirdi. Ne yazık ki, o bugün kitaptan ya da sırlarından pek bir şey anlayabilecek kadar zeki değildi. Daha zeki olan kendisinin, <span style="font-weight:bold;font-style:italic;">daha da</span><span style="font-weight:bold;"> </span>zeki olan kendisinin dehâsı hakkında yaptığı yorumların doğru olduğunu umut etmek zorundaydı.</p>
<p>Kitabı kapattı ve kaşığını bıraktı. “Hadi işe başlayalım.” Ayağa kalktı ve kamarayı terk etti, bir tarafında Mrall ve öbüründe de Adrotagia vardı. Güneş ışığına çıktı ve için için yanmakta olan kıyı şehrinin görüntüsüyle karşılaştı; şehrin kalıntıları tabaklara ya da şistkabuk parçalarına benzeyen devasa taraçalann üzerini kaplıyordu, neredeyse kenarlardan aşağı dökülüyor sayılırdı. Bir zamanlar, bu manzara harikulâdeydi. Şimdi ise siyahtı; binalar, hatta saray bile yok olmuştu.</p>
<p>Vedenar, dünyanın en büyük şehirlerinden birisi, artık bir moloz ve kül yığınından pek fazla bir şey değildi.</p>
<p>Taravangian parmaklığın yakınında oyalandı. Önceki gece gemisi limana yaklaştığında, şehir yanan binaların kızıl ışıltısıyla benek benekti. Onlar canlıymış gibi görünüyordu. Bundan daha canlıydılar. Rüzgâr okyanustan içeri doğru esiyor, onu arkasından itiyordu. Dumanı karaya doğru süpürerek gemiden uzaklaştırıyordu, o yüzden Taravangian kokusunu zar zor alabiliyordu. Bütün bir şehir hemen parmaklarının ucunda yanıyordu ama kokusu rüzgârla kaybolup gitmişti.</p>
<p>Gözyaşları yakında gelecekti. Belki o bu yıkımın bir parçasını yıkayıp götürürdü.</p>
<p>“Gel Vargo,” dedi Adrotagia. “Onlar bekliyor.&quot;</p>
<p>Taravangian başıyla onaylayarak kıyıya doğru gidecek olan yolcu kayığına binmekte ona katıldı. Bu şehrin bir zamanlar muhteşem bir rıhtımı vardı. Artık değil. Bir hizip, rıhtımı diğerlerinin eline geçmesine engel olmak için yok etmişti.</p>
<p>“Bu inanılmaz,&quot; dedi Mrall onun yanında kayığa otururken.</p>
<p>“Ben senin artık daha fazla zevk almayacağını söylediğini düşünmüştüm,” dedi Taravangian şehrin kıyısındaki tepeciklerden bir tanesini gördüğü zaman midesi kalkarak. Cesetler.</p>
<p>“Ben zevk almıyorum, huşu içindeyim,” dedi Mrall. “Emul ile Tukar arasındaki Seksenler Savaşı’nın altı yıl sürdüğünü ama yarattığı yıkımın bu seviyenin yakınına bile yaklaşmadığının farkında mısınız? Jah Keved sadece aylar içinde kendi kendini yedi bitirdi!&quot;</p>
<p>“Ruhdökümcüler,” diye fısıldadı Adrotagia.</p>
<p>Bundan daha fazlası vardı. Acı verici derecedeki normal hâlinde bile, Taravangian bunun böyle olduğunu görebiliyordu. Evet, su ve yiyecek sağlamak için Ruhdökümcüler olduğu zaman ordular, onları yavaşlatacak yük arabaları ya da ikmal hatları olmadığından süratle yol alabilir ve neredeyse hiç zaman kaybetmeden katliama başlayabilirlerdi. Ama Emul ve Tukar’ın da kendi Ruhdökümcüleri yok değildi.</p>
<p>Denizciler kürek çekerek onları kıyıya doğru götürmeye başladılar.</p>
<p>“Daha fazlası vardı,” dedi Mrall. “Her yüceprens başkenti ele geçirmenin peşindeydi. Bu da onların bir araya toplanmalarına sebep oldu. Bu sanki mızrakların sallanması ve tehditlerin bağırılması için bir yer ve zamanın önceden belirlendiği bazı Kuzeyli vahşilerin savaşları gibiydi. Sadece burada, bir krallığın nüfusunu ortadan kaldırdı.”</p>
<p>“Umalım ki, Mrall, sen abartılı bir iddiada bulunuyörsündür,” dedi Taravangian. “Bizim bu krallığın halkına ihtiyacımız olacak.” Kıyıdaki kayaların üzerindeki cesetleri gördüğü zaman bir anlık duyguyu bastırmak için başka yöne doğru döndü, yakınlardaki bir uçurumdan okyanusa itilerek ölmüş olan adamlardı. O sırt normalde rıhtımı yücefırtınalara karşı korurdu. Savaşta öldürmek için kullanılmış, bir ordu öbürünü bastırarak aşağı atmıştı.</p>
<p>Adrotagia onun gözyaşlarını gördü ve her ne kadar bir şey söylemese de, hoşnutsuzlukla dudaklarını büzdü. O Taravangian’ın zekâsı düşük olduğu zamanlarda bu kadar duygusal hâle geliyor olmasından hoşlanmıyordu. Ama yine de, Taravangian yaşlı kadının hâlâ ölen kocası için her sabah bir ründuası yakıyor olduğunu kesinlikle biliyordu. Onlar gibi günahkârlar için garip derecede dindar bir hareketti.</p>
<p>“Evden bugün ne haberler var?” diye sordu Taravangian dikkati silmekte olduğu gözyaşlarından uzaklaştırmak için.</p>
<p>“Dova bulduğumuz Ölüm Sayıklaması sayısının daha da fazla düşmüş olduğunu rapor ediyor. Dün tek bir tane bile bulamamış ve önceki gün de sadece iki tane.&quot;</p>
<p>“Moelach hareket ediyor o zaman,” dedi Taravangian. “Bu artık kesin. Yaratık bir şeyler yüzünden batıya doğru çekilmiş olmalı.” Şimdi ne olacaktı? Taravangian cinayetleri durduracak mıydı? Kalbi bunu yapmanın özlemini çekiyordu; ama eğer gelecek hakkında sadece tek bir kırıntı, yüz binlerin hayatını kurtarabilecek olan tek bir gerçek daha keşfedebilecek olurlarsa, bu şu anki birkaç hayata değmez miydi?</p>
<p>“Dova’ya işe devam etmesini söyle, ” dedi. Taravangian topluluklarının bir arden-tin bile sadakatini kazanabileceğini tahmin etmemişti. Diyagram, ve onun üyeleri, hiçbir sınır tanımıyordu. Dova onların çalışmalarını kendi başına keşfetmişti ve onların da onu ya aralarına almaları, ya da öldürtmeleri gerekiyordu.</p>
<p>“Olur,” dedi Adrotagia.</p>
<p>Kayıkçılar onları rıhtımın kıyısındaki daha pürüzsüz kayaların yanma yanaştırdı, sonra da suyun içine atladılar. Adamlar Taravangian’ın hizmetkârları ve Diyagram’ın üyeleriydi. Onlara güveniyordu, çünkü birilerine güvenmek zorundaydı.</p>
<p>“İstediğim o diğer konuyu araştırdın mı?” diye sordu Taravangian.</p>
<p>&quot;Bu cevap vermesi zor bir soru,” dedi Adrotagia. “Bir adamın zekâsını tam olarak ölçmek imkânsız; senin testlerin bile bize sadece bir tahmin verebiliyor. Senin sorulara cevap verme hızın ve cevaplan verme şeklin... Eh, bu bizim bir hükme varmamızı sağlıyor ama bu kaba bir yol.”</p>
<p>Kayıkçılar iplerle onları taşlık kıyıya çektiler. Tahta taşların üzerinde korkunç bir sesle gıcırdadı. En azından bu kısa bir mesafe uzaktan gelen inleme seslerini bastırmıştı.</p>
<p>Adrotagia cebinden bir kâğıt çıkardı ve açtı. Üzerinde bir grafik vardı, bir tür tümsek şekli oluşturacak şekilde birleştirilmiş olan noktalar vardı, sol taraftaki bir iz merkezdeki bir dağa doğru yükseliyor, sonra da sağ tarafta benzer bir eğriyle düşüyordu.</p>
<p>“Ben senin son beş yüz günlük test sonuçlarını aldım ve her birine sıfır ile on arasında bir sayı verdim,” dedi Adrotagia. “O gün senin ne kadar zeki olduğunun bir temsili; gerçi dediğim gibi, bu kesin değil.”</p>
<p>“Ortaya yakın olan tümsek ne?” diye sordu Taravangian işaret ederek.</p>
<p>“Senin zekânın ortalama olduğu zamanlar,” dedi Adrotagia. “Görebildiğin gibi, zamanının büyük bir kısmını oranın yakınlarında geçiriyorsun. Saf dehâ ve mutlak aptallık günlerinin ikisi de ender. Benim, elimizde olan verilerden ekstrapolasyon yapmam gerekti ama sanırım bu grafik nispeten isabetli.”</p>
<p>Taravangian başını salladı, sonra da kayıkçılardan bir tanesinin onun kayıktan inmesi için yardım etmesine izin verdi. Vasat hâlde geçirdiği günlerin diğerlerinden daha fazla olduğunu o da biliyordu. Ancak Adrotagia’dan bulmasını istemiş olduğu şey, Diyagram’ı yarattığı gün gibi olacağı bir diğerinin ne zaman beklenebileceğiydi. Şimdi o insan ötesi dehâ günün üzerinden yıllar geçmişti.</p>
<p>Adrotagia kayıktan indi ve Mrall da onu takip etti. Kağıdıyla Taravangian’ın yanına geldi.</p>
<p>“O zaman en zeki olduğum yer burası,” dedi Taravangian grafikteki son noktaya işaret ederek. En sağda ve aşağıya çok yakındı. Yüksek bir zekâ ve düşük bir olay sıklığını temsil ediyordu. “Bu o gündü, o mükemmellik günü.”</p>
<p>“Hayır,” dedi Adrotagia.</p>
<p>“Ne?”</p>
<p>“Bu senin son beş yüz gün içinde en zeki olduğun zamandı,” diye açıkladı Adrotagia. “Bu nokta senin kendin için bırakmış olduğun en karmaşık problemleri bitirdiğin ve gelecek testlerde kullanılmak üzere yenilerini tasarladığın gündü.”</p>
<p>“Ben o günü hatırlıyorum,” dedi Taravangian. “Fabrisan’ın Bilmecesi’ni çözdüğüm gündü o.”</p>
<p>&quot;Evet,” dedi Adrotagia. “Dünya bunun için sana teşekkür edebilir, bir gün, eğer yok olmazsa.”</p>
<p>“Ben o gün zekiydim,” dedi. Mrall’ın doğasım açık etmesin diye sarayda kilit altında tutulmasının gerekli olduğunu ilan etmesine yetecek kadar zekiydi. Taravangian eğer sadece durumunu şehre açıklayabilirse, hepsinin mantığı dinleyeceklerini ve onun hayatlarını kusursuz bir şekilde kontrol etmesine izin vereceklerine ikna olmuş hâldeydi. Şehrin iyiliği için ortalamadan az zekâsı olan herkesin intihar etmesini zorunlu kılacak olan bir kanun taslağı hazırlamıştı. Bu mantıklı gibi görünmüştü. Onların direnç gösterebileceklerini düşünmüştü ama argümanının dehâsının onları ikna edeceğinden emindi.</p>
<p>Evet, Taravangian o gün zekiydi. Ama hiç de Diyagram’ın gününde olduğu kadar zeki değildi. Sayfayı inceleyerek kaşlarını çattı.</p>
<p>“İşte bu yüzden senin sorunu cevaplayamıyorum Vargo,” dedi Adrotagia. “Bu grafik bizim logaritmik ölçek dediğimiz şey. Merkez noktadan ayrılan her adım eşit değil, ne kadar uzağa gidersen o kadar fazla birbirlerinin üzerinde katlanıyorlar. Diyagram gününde <span style="font-style:italic;">ne kadar</span> zekiydin? Diğer durumlardaki en zeki hâlinin on katı mı?” “Yüz katı,&quot; dedi Taravangian grafiğe bakarak. “Belki daha da fazla. İzin ver hesaplamaları ben yapayım...”</p>
<p>“Sen bugün aptal değil misin?”</p>
<p>“Aptal değil. Vasat. Bu kadar şeyi kavrayabilirim. Yan tarafa giden her adım...” “Zekâda ölçülebilir bir değişiklik,” dedi Adrotagia. “Yana doğru giden her adım zekânın ikiye katlanması diyebilirsin, gerçi bunu ölçmek zor. Yukarı doğru olan adımlar daha kolay, onlar senin belli bir zekâ düzeyinde ne kadar sık bulunduğunu ölçüyorlar. Yani eğer tepenin merkezinden başlayacak olursan, görebilirsin ki vasat olarak geçirdiğin her beş gün için, bir günü biraz aptal ve bir günü de biraz zeki olarak geçiriyorsun. Onların her beş tanesi için, bir günü kısmen aptal ve bir günü de kısmen zeki olarak geçiriyorsun. Onların her beş tanesi için de...”</p>
<p>Taravangian grafiği sayarken taşların üzerinde dikildi, askerleri yukarıda bekliyorlardı. Grafiğin yan tarafından devam ederek ötesine geçti, Diyagram gününün olabileceğini düşündüğü zekâ düzeyine kadar gitti. Bu nokta bile ona çekimser gibi geliyordu.</p>
<p>“Yukarıdaki Yaradan adına...” diye fısıldadı. Binlerce gün. Binlerce ve binlerce. “Hiçbir zaman olmamış olması gerekirdi.”</p>
<p>“Elbette ki olmalıydı,&quot; dedi Adrotagia.</p>
<p>“Ama imkânsız sayılabilecek kadar olasılık dışı!”</p>
<p>“Tamamen olasılık dâhilinde,” dedi. “Bunun olmuş olma ihtimali bir, çünkü <span style="font-style:italic;">zaten oldu bile.</span> Aykırı değerlerin ve olasılığın garipliği buradadır Taravangian. Onun gibi bir gün yarın yine olabilir. Bunu engelleyen hiçbir şey yok. Benim belirleyebildiğim kadarıyla bunlar tamamen rasgele. Ama eğer bunun tekrar olmasının ihtimalini bilmek istiyorsan...”</p>
<p>Taravangian başını salladı.</p>
<p>“Eğer şöyle bir <span style="font-style:italic;">iki bin yıl</span> daha yaşayacak olursan Vargo, belki onların içinde bunun gibi tek bir gün daha olabilir,” dedi. “Belki. Yüzde elli derim ben.”</p>
<p>Mrall homurdandı. “O zaman her şey şans eseri.”</p>
<p>“Hayır, bu basit olasılık sonucuydu.”</p>
<p>“Ne olursa olsun,” dedi Taravangian sayfayı katlayarak. “Benim istediğim cevap bu değildi.”</p>
<p>“En son ne zaman bizim ne istediğimizin bir önemi oldu?”</p>
<p>“Hiçbir zaman,” dedi Taravangian. “Ve hiçbir zaman da olmayacak.” Kağıdı cebine koydu.</p>
<p>Taşların arasından dikkatlice ilerlediler, güneşte fazla kalmaktan şişmiş cesetlerin yanından geçtiler ve sahilin yukarısında küçük bir grup askere katıldılar. Onlar Kharbranth’ın yanık turuncu armasını giyiyorlardı. Taravangian’ın emri altında pek az askeri vardı. Diyagram’a göre ülkesinin tehditkâr görünmemesini gerektiriyordu.</p>
<p>Ancak Diyagram kusursuz değildi. Arada sırada hatalar buluyorlardı. Ya da... Gerçekten de hata değil de, sadece yanlış tahminler. Taravangian o gün benzeri görülmemiş derecede zekiydi ama geleceği görmüş <span style="font-style:italic;">değildi.</span> O akıllıca, çok akıllıca, tahminlerde bulunmuştu ve ürkütücü bir sıklıkla da haklı çıkmıştı. Ama o günden ve o zaman sahip olduğu bilgilerden ne kadar uzaklaşırlarsa, Diyagram’ın da yolundan sapmaması için o kadar fazla çok bakıma ve terbiye edilmeye ihtiyacı oluyordu.</p>
<p>Bu yüzden Taravangian yakın zamanlarda Diyagram’ı tekrar gözden geçirmek için, onun gibi bir günün daha gelmesini umut etmişti... Büyük olasılıkla o gün gelmeyecekti.. . Onlar da devam etmek, Taravangian’ın o bir seferlik olduğu adama, o adamın vizyonuna ve anlayışına güvenmek zorundaydılar.</p>
<p>Bu dünyadaki her şeyden ama her şeyden daha iyiydi. Tanrılar ve dinler onları yarı yolda bırakmıştı. Krallar ve yücelordlar bencil, adi şeylerdi. Eğer Taravangian tek bir şeye güvenecekse, bu kendisi ve de zincirlerinden kurtulmuş bir insan zihninin saf dehâsı olacaktı.</p>
<p>Gerçi zaman zaman yoluna devam etmesi <span style="font-style:italic;">zor</span> geliyordu. Özellikle de hareketlerinin sonuçlarıyla yüzleştiği zaman.</p>
<p>Savaş meydanına girdiler.</p>
<p>Savaşın büyük bir kısmı görünüşe göre yangınlar başladıktan sonra şehrin dışına kaymıştı. Askerler başkentleri yanarken bile savaşlarına devam etmişlerdi. Yedi düşman. Diyagram altı öngörmüştü. Bu bir fark yaratır mıydı?</p>
<p>Ölenlerin ve ölmekte olanların yanından geçerlerken yüzünü kapatması için bir asker ona parfümlenmiş bir mendil verdi. Kan ve duman. Bu iş bitmeden önce Taravangian’ın fazlasıyla yakından tanır hâle geleceği kokular.</p>
<p>Kharbranth’ın yanık turuncu renklerine bürünmüş olan adamlar ve kadınlar ölülerin ve yaralıların arasında geziniyordu. Doğu’nun her tarafında bu renk şifa ile eş anlamlı hâle gelmişti. Gerçekten de, onun sancağını; hekimin sancağını, taşıyan çadırlar savaş meydanını benekliyordu. Taravangian’ın doktorları savaşın hemen öncesinde gelmişlerdi ve derhal yaralılarla ilgilenmeye başlamışlardı.</p>
<p>O ölülerle dolu meydanı arkasında bırakırken, Veden askerleri savaş meydanının kıyısında boş gözlü sersemlik hâllerinde oturdukları yerlerden kalkmaya başladı. Sonra da ona tezahürat yapmaya başladılar.</p>
<p>“Pali'nin aklı adına,” dedi Adrotagia onların ayağa kalkmalarını izlerken. “Buna inanmıyorum.”</p>
<p>Askerler sancak sancak ayrılmış gruplar hâlinde oturuyorlar, Taravangian’ın hekimleri, su taşıyıcıları ve avutucuları tarafından bakılıyorlardı. İster sağlam, ister yaralı olsun; ayakta durabilen herkes Kharbranth’m kralı için ayağa kalkıyor ve ona tezahürat yapıyordu.</p>
<p>“Diyagram bunun olacağım söylemişti,” dedi Taravangian.</p>
<p>&quot;Ben bunun bir hata olduğundan kesinlikle emindim,” diye cevap verdi Adrotagia başım sallayarak.</p>
<p>“Onlar biliyor,&quot; dedi Mrall. “Bugünün tek kazananı biziz. Bizim hekimlerimiz bütün tarafların saygısını kazandı. Bizim avutucularımız ölmekte olanların başında durdu. Onların yücelordları onlara sadece ıstırap getirdi. Siz onlara hayat ve umut getirdiniz.”</p>
<p>“Ben onlara ölüm getirdim,” diye fısıldadı Taravangian.</p>
<p>Krallarının ve Diyagram’ın işaret ettiği belli yüceprenslerin suikastını o emretmişti. Bunu yapmakla, Taravangian çeşitli hizipleri birbirleriyle savaşa tutuşmaya itmişti. O bu krallığı dizlerinin üzerine çökertmişti.</p>
<p>Şimdi ise onlar bunun için ona tezahürat yapıyordu. Taravangian kendisini gruplardan birinin yanında durarak sağlıklarını, onlar için yapabileceği herhangi bir şeyin olup olmadığını sormaya zorladı. Halk tarafından şefkatli bir adam olarak görünmesi önemliydi. Diyagram bunu teklifsiz bir sterillik ile anlatıyordu, sanki şefkat, insanın bir pint kanın yamnda kaba koyarak ölçebileceği bir şeymiş gibi.</p>
<p>Bir diğer asker grubunu ziyaret etti, sonra bir üçüncüsünü. Pek çok kişi onun yanına geliyor, şükran ve sevinç ile ağlayarak kollarına ya da cüppesine dokunuyorlardı. Ancak Veden askerlerinin çok daha fazlası çadırların içinde oturdukları yerlerde kalıyor, gözlerini cesetlerle dolu meydanlara dikiyorlardı. Akılları uyuşmuştu.</p>
<p>“Heyecan mı?&quot; diye fısıldadı Adrotagia’ya en son asker grubunun yanından ayrılırlarken. “Başkentleri yandığı hâlde gece boyunca savaştılar. Kuvvetli bir şekilde gelmiş olmalı.”</p>
<p>“Katılıyorum,” dedi Adrotagia. “Bu bize bir diğer referans noktası daha veriyor. Heyecan burada da en azından Alethkar’da olduğu kadar güçlü. Belki daha bile fazla. Âlimlerimizle konuşacağım. Belki bu bizim Nergaoul’un yerini tam olarak belirlememizi sağlayabilir.”</p>
<p>“Bunun üzerinde çok fazla çaba harcamayın,” dedi Taravangian bir diğer Veden asker grubuna yaklaşırlarken. “Eğer onu bulabilseydik bile, ne yapacağımızdan emin değilim.” Kadim, kötücül bir spren onun başa çıkabilmesi için kaynaklarını aşan bir şeydi. En azından şimdilik. “Ben Moelach’ın nereye gidiyor olduğunu bilmeyi tercih ederim.”</p>
<p>Moelach’ın tekrar uyumaya karar vermemiş olduğunu umut ediyordu. Ölüm Sayıklamaları, şu ana kadar onların Diyagram’a ekleme yapmak için bulabilmiş oldukları en iyi yoldu.</p>
<p>Ancak Taravangian’ın belirlemeyi hiçbir zaman başaramamış olduğu bir cevap verdi. Bilmek için neredeyse her şeyini verebilecek olduğu cevap.</p>
<p>Bunların hepsi yeterli olacak mıydı?</p>
<p>Askerlerle buluştu ve pek zeki olmasa da nazik, yaşlı bir adamın havasına büründü. Yardımsever ve müşfik. Taravangian gerçekten de neredeyse o adamdı, bugün için. Kendisinin biraz daha aptal olan hâlini taklit etmeye çalıştı. İnsanlar o adamı kabul ediyordu ve Taravangian’ın o zekâda olduğu zamanlarda, hiç de daha zeki olduğu zamanlarda olduğu kadar fazla şefkatli numarası yapmasına gerek olmuyordu.</p>
<p>Zekâ ile kutsanmış, yaptığı şeylerin acısını hissetmek için şefkat ile lanetlenmiş. Ters orantılı olarak geliyorlardı. Neden aynı anda ikisi birden olamıyordu ki? Diğer insanlarda zekâ ile şefkatin bu şekilde bağlı olduğunu düşünmüyordu. Gecegözücüsü’nün lütufları ve lanetlerinin arkasındaki asıl amaç anlaşılamıyordu.</p>
<p>Taravangian asker kalabalığının arasında ilerledi, onların daha fazla yardım ve acılarını dindirmek için ilaçlar dilenmelerini dinledi. Teşekkürlerini dinledi. Bu askerler kazananı olmayan bir savaştan henüz çıkmışlardı. Tutunacak bir şeyler istiyordu ve Taravangian da güya tarafsızdı. Ruhlarını ona bu kadar kolay açıyor olmaları şok ediciydi.</p>
<p>Sıradaki diğer askere geldi, görünüşe göre kırılmış olan bir kolunu kavramış pelerinli bir adamdı. Taravangian adamın kapüşonunun altındaki gözlerine baktı.</p>
<p>Bu Vallono’nun oğlunun oğlu Szeth’ti.</p>
<p>Taravangian bir an saf panikten başka bir şey hissetmedi.</p>
<p>“Konuşmamız gerek,” dedi Shin adam.</p>
<p>Taravangian suikastçıyı kolundan kavrayıp çekerek onu Veden asker kalabalığından uzaklaştırdı. Diğer eliyle her zaman üzerinde taşıdığı Yemintaşı’na dokunmak için cebini karıştırdı. Sırf görmek için çekip çıkardı. Evet, bu bir sahtesi değildi. Hay Cehennem, Szeth’i orada görmek Taravangian’ın bir şekilde yenilgiye uğramış olduğunu, taşın çalınmış ve Szeth’in de onu öldürmek için gönderilmiş olduğunu düşünmesine neden olmuştu.</p>
<p>Szeth onu çekiştirmesine izin verdi. Ne demişti? <span style="font-weight:bold;font-style:italic;">Konuşmasının gerektiğini, seni salak,</span><span style="font-weight:bold;"> </span>diye düşündü Taravangian kendi kendine. <span style="font-weight:bold;font-style:italic;">Eğer o seni öldürmeye gelmiş olsaydı, ölmüş olurdun.</span></p>
<p>Szeth burada görülmüş müydü? Eğer insanlar Taravangian’ın kel bir Shin adamla konuştuğunu görürlerse ne derlerdi? Söylentiler çok daha azıyla başlardı. Eğer herhangi birisi Taravangian’ın meşhur Beyazlı Suikastçı ile arasında bir ilişki olduğunun en ufak bir izini bile bulacak olursa...</p>
<p>Mrall bir şeylerin yanlış olduğunu anında fark etti. Muhafızlara emirler vererek Taravangian’ı Veden askerlerden ayırdı. Yakınlarda oturarak kollarını kavuşturmuş, ayağını yere vurarak izlemekte olan Adrotagia ayağa fırlayarak hızla yaklaştı. Kapüşonun altındaki kişiye bir göz attı, sonra da yüzünün rengi solarak nefesi tıkandı.</p>
<p>“Buraya gelmeye nasıl cüret edersin?” dedi Taravangian Szeth’e alçak sesle, hâlâ neşeli bir duruş ve yüz ifadesi taşımaya devam ederken. O bugün sadece vasat zekâlı olabilirdi ama yine de bir kraldı, sarayda büyümüş ve eğitim görmüştü. Soğukkanlılığını koruyabilirdi.</p>
<p>“Bir sorun çıktı,&quot; dedi Szeth, yüzü gölgeli, sesi duygusuzdu. Bu yaratıkla konuşmak sanki bir ölüyle konuşmak gibiydi.</p>
<p>“Neden Dalinar Kholin’i öldürmekte başarısız oldun?” diye hesap sordu Adrotagia sessiz bir ısrarcılıkla. “Biz kaçtığını biliyoruz. Geri dön ve işini bitir!”</p>
<p>Szeth ona bir bakış attı ama cevap vermedi. Onun Yemintaşı Adrotagia’da değildi. Ancak onu o bomboş gözlerindeki bakışla aklının bir kenarına yazarmış gibi görünmüştü.</p>
<p>Hay Cehennem. Onların planı Szeth’in Adrotagia’yla karşılaşmasına ya da varlığını öğrenmesine engel olmaktı, eğer olur da Taravangian’a karşı dönmeye ve onu öldürmeye karar verirse diye. Diyagram bu olasılığı da öngörüyordu.</p>
<p>“Kholin’in bir Dalgabağlayan’ı var,” dedi Szeth.</p>
<p>Demek Szeth Jasnah’yı öğrenmişti. Taravangian’ın da şüphelenmiş olduğu gibi, Jasnah ölü numarası mı yapmıştı? Hay Cehennem.</p>
<p>Savaş meydanı sessizleşirmiş gibi geldi. Yaralıların inlemeleri Taravangian için solup gitti. Her şey sadece o ve Szeth’ten ibaret hâle gelmişti. O gözler. Adamın sesinin tonu. Tehlikeli bir tondu. Ne...</p>
<p><span style="font-style:italic;">Duyguluca konuştu,</span> diye fark etti Taravangian. O <span style="font-style:italic;">son cümle tutkulu bir şekilde söylendi.</span> Kulağa bir yalvarış gibi gelmişti. Sanki Szeth’in sesi kıskaca alınıyormuş gibi.</p>
<p>Bu adamın aklı yerinde değildi. Vallono’nun oğlunun oğlu Szeth bütün Roshar üzerindeki en tehlikeli silahtı ve o bozulmuştu.</p>
<p>Fırtınalar adına, neden bu Taravangian’ın yarım akıllı olduğu bir günde olamamıştı</p>
<p>ki?</p>
<p>“Nereden biliyorsun?” dedi Taravangian hantal zihninin bu imaların arasından yolunu bulması için zaman kazanmaya çalışarak. Sanki sorunları onunla kovalayabilir-miş gibi Szeth’in Yemintaşı’nı öne doğru uzatmıştı, neredeyse batıl inançlı bir kadının ründuası gibi.</p>
<p>“Ben onunla dövüştüm,” dedi Szeth. “Kholin’in adamlarının arasındaydı.’’</p>
<p>&quot;Ha, evet,” dedi Taravangian şiddetle düşünerek. Szeth Shinovar’dan sürgün edilmiş, Yokelçilerin geri dönmüş olduğu yönünde bir iddiayla ilgili bir şey yüzünden Hakikatsiz yapılmıştı. Eğer o bu iddia konusunda haksız olmadığını keşfedecek olursa, o zaman ne...</p>
<p><span style="font-style:italic;">Adam mı?</span></p>
<p>“Sen bir Dalgabağlayan’la mı dövüştün?” dedi Adrotagia Taravangian’a göz ucuyla bir bakış atarak.</p>
<p>“Evet,” dedi Szeth. “Fırtınaışığı ile beslenen Alethi bir adam. Kılıçla kesilmiş bir kolu iyileştirdi. O... Parlayan...” Sesindeki o zorlanma kulağa hiç tekin gelmiyordu. Taravangian Szeth’in ellerine bir bakış attı. Tekrar tekrar yumruklar olarak kasılıp gevşiyorlardı, atan kalpler gibi.</p>
<p>“Hayır, hayır,” dedi Taravangian. “Ben de bunu daha yeni öğrendim. Evet, şimdi mantıklı oldu. Şerefkılıçları’ndan bir tanesi kayboldu.”</p>
<p>Szeth gözlerini kırptı ve sanki uzak bir yerlerden geri dönermiş gibi Taravangian’ın üzerine odaklandı. “Öbür yediden biri mi?”</p>
<p>“Evet,” dedi Taravangian. “Ben sadece söylentiler duymuştum. Senin halkının ağzı sıkı. Ama evet... Anladım, bu Filizlenme veren iki tanesinden biridir. Kholin’in elinde olmalı.”</p>
<p>Szeth ileri geri sallandı, gerçi hareket ettiğinin farkındaymış gibi görünmüyordu. Şimdi bile bir savaşçının zerafetiyle hareket ediyordu. Fırtınalar adına.</p>
<p>“Dövüştüğüm bu adam,” dedi Szeth. “O bir Kılıç çağırmadı.”</p>
<p>“Ama Fırtınaışığı kullandı mı?” dedi Taravangian.</p>
<p>“Evet.”</p>
<p>“O zaman onun da bir Şerefkılıcı olmalı.”</p>
<p>“Ben...”</p>
<p>“Bu <span style="font-weight:bold;font-style:italic;">tek</span><span style="font-weight:bold;"> </span>açıklama.”</p>
<p>“Bu...” Szeth’in sesi soğudu. “Evet, tek açıklama. Ben onu öldürüp Kılıç’ı geri alacağım.”</p>
<p>“Hayır,” dedi Taravangian kararlı bir şekilde. “Sen Dalinar Kholin’e geri dönecek ve sana verilmiş olan görevi yerine getireceksin. Bu diğer adamla dövüşmeyeceksin. Onun olmadığı bir zamanda saldır.”</p>
<p>“Ama...&quot;</p>
<p>“Senin Yemintaşın kimin elinde?” diye hesap sordu Taravangian. “Benim sözüm sorgulanacak mı?”</p>
<p>Szethsallanmayıkesti. Bakışları Taravangian’mkilere kilitlendi. “BenHakikatsiz’im. Ben efendimin emrettiğini yaparım ve başka bir açıklama da istemem.&quot;</p>
<p>“Şerefkılıcı olan adamdan uzak dur,” diye tekrar etti Taravangian. “Dalinar’ı öldür.”</p>
<p>“Emredersiniz.” Szeth döndü ve uzun adımlarla uzaklaştı. Taravangian bağırarak daha fazla emir vermek istiyordu. <span style="font-weight:bold;font-style:italic;">Görülme! Bir daha asla toplum içinde bana gelme</span><span style="font-weight:bold;">!</span></p>
<p>Bunun yerine soğukkanlılığı darmadağın olarak hemen orada yolun üzerinde oturdu. Nefes nefese titriyordu, ter alnından aşağı akıyordu.</p>
<p>“Fırtınababa,” dedi Adrotagia, yanında o da yere yerleşirken. “Ben öldük diye düşünmüştüm.”</p>
<p>Hizmetkârlar ona bir sandalye getirirken Mrall onun adına bahaneler uyduruyordu. <span style="font-weight:bold;font-style:italic;">Kral bu kadar çok kişinin ölümü karşısında kederine yenik düşmüştü. O yaşlıydı, siz de biliyordunuz. Ve o kadar da iyi kalpliydi...</span></p>
<p>Taravangian nefes aldı ve verdi, kontrolünü geri kazanmak için çabalıyordu. Hepsi de Diyagram’a yeminli olan hizmetkârlar ve askerlerden oluşmuş bir halkanın ortasında oturuyordu. &quot;Kim bu?” diye sordu Taravangian hafifçe. “Kim bu Dalgabağla-yan?</p>
<p>“Jasnah’mn çırağı?” dedi Adrotagia.</p>
<p>O Harap Ovalar’a ulaştığı zaman afallamışlardı. Kızın eğitilmiş olduğunu şimdiden varsayıyorlardı. Eğer Jasnah tarafından değilse, o zaman ölümünden önce abisi tarafından.</p>
<p>“Hayır,” dedi Taravangian. “Bir adam. Dalinar’ın aile üyelerinden birisi mi?” Bir süre için düşündü. “Bizim Diyagram’a ihtiyacımız var.”</p>
<p>Adrotagia kitabı gemiden getirmek için gitti. Şu anda hiçbir şeyin, ne askerleri ziyaret etmesinin, ne de Veden liderleriyle olan daha önemli görüşmelerinin bir önemi yoktu. Diyagram’dan sapılmıştı. Tehlikeli sulara girmişlerdi.</p>
<p>Adrotagia yanında fırtınabekçileriyle geri döndü, hemen orada yolun üzerinde Taravangian’ın etrafına bir çadır kurdular. Bahaneler devam etti. <span style="font-weight:bold;font-style:italic;">Kral güneş yüzünden zayıf düşmüştü. Dinlenmesi ve ülkenizin kurtuluşu için Yaradan'a ründualan yakması gerekiyordu. Sizin kendi açıkgözleriniz sizi katliama göndermişken, Taravangian halkınızı umursuyordu...</span></p>
<p>Kürelerin ışığında Taravangian cildin sayfalarını karıştırdı, kendisinin icat etmiş ve sonra da unutmuş olduğu bir dilde yazılmış olan kendi kelimelerinin tercümelerini inceliyordu. Cevaplar. Onun cevaplara ihtiyacı vardı.</p>
<p>“Sana hiç ne dilediğimi söylemiş miydim Adro?” diye fısıldadı okurken.</p>
<p>&quot;Evet.”</p>
<p>Taravangian dinlemiyordu. “Kapasite,” diye fısıldadı bir sayfayı çevirirken. &quot;Gelmekte olan şeyi durdurmak için kapasite. İnsanoğlunu kurtarmak için kapasite.”</p>
<p>Okudu. Bugün dâhi değildi ama bu sayfaları okuyarak pek çok gün geçirmiş, pasajların üzerinden tekrar ve tekrar ve tekrar geçmişti. Taravangian onları biliyordu.</p>
<p>Cevaplar burada olacaktı. <span style="font-weight:bold;font-style:italic;">Olmalıydı.</span><span style="font-weight:bold;"> </span>Taravangian artık sadece tek bir tanrıya tapıyordu. O gün olduğu adama.</p>
<p>İşte.</p>
<p>Cevabı yatak odasının bir köşesinin kopyasında buldu, boş yeri kalmadığı için ufacık bir el yazısıyla birbirlerinin üzerine yazılmış cümlelerin arasındaydı. Dehâsının ışığında, cümleleri ayırt etmek ona kolay görünmüştü ama âlimlerinin burada ne yazdığını seçebilmesi yıllar almıştı.</p>
<p><span style="font-weight:bold;font-style:italic;">Gelecekler. Onların yeminlerini durduramazsın. Sağ kalamamış olması gerektiği hâlde kalmış olanları ara. İpucun o düzende olacak.</span></p>
<p>“Köprücüler,” diye fısıldadı Taravangian.</p>
<p>“Ne?” diye sordu Adrotagia.</p>
<p>Taravangian başını kaldırıp sulanmış gözlerini kırpıştırarak baktı. “Dalinar’ın köp-rücüleri, Sadeas’tan aldıkları. Sen onların nasıl sağ kaldıklarının raporunu okudun mu?”</p>
<p>“Önemli olduğunu düşünmedim. Sadece Sadeas ile Dalinar’ın arasındaki bir diğer güç oyunu.”</p>
<p>“Hayır. Daha fazlası.” Onlar sağ kalmışlardı. Taravangian ayağa kalktı. “Sahip olduğumuz bütün gizli Alethi ajanlarımızı seferber edin; tüm casusları bölgeye gönderin. O köprücülerden bir tanesinin hakkında hikâyeler anlatılıyor olacak. Mucizevi kurtuluş. Rüzgârların sevgilisi. Bir tanesi onların arasında. O daha tam olarak ne yaptığını bilmiyor olabilir ama bir sprenle bağ kurmuş ve en azından Birinci İdeal’e yemin etmiş.”</p>
<p>“Eğer onu bulursak?” diye sordu Adrotagia.</p>
<p>“Onu Szeth’ten uzak tutacağız, ne pahasına olursa olsun.” Taravangian Diyagram’ı ona geri verdi. “Hayatlarımız buna bağlı. Szeth bağlarından kaçabilmek için kendi bacağını kemiren bir hayvan. Eğer özgür kalacak olursa...”</p>
<p>Başını sallayarak onayladı ve Taravangian’ın emrettiği gibi yapmak için uzaklaştı. Geçici çadırlarının kapısında tereddüt ederek durdu. “Senin zekânı belirleme yöntemlerimizi yeniden değerlendirmemiz gerekiyor olabilir. Son bir saat içinde gördüğüm şeyler, beni bugün senin için ‘ortalama’ denilip demlemeyeceğini sorgulamaya itiyor.”</p>
<p>“Değerlendirmeler yanlış değil,” dedi Taravangian. “Sen sadece ortalama insanı hafife alıyorsun.”</p>
<p>Dahası konu Diyagram olduğu zaman, ne yazdığını ya da neden yazdığını hatırlayamıyor olsa bile arada bir gelen <span style="font-weight:bold;font-style:italic;">yankılar</span><span style="font-weight:bold;"> </span>oluyordu.</p>
<p>Mrall içeri girerken çekilerek yol veren Adrotagia çıktı. “Majesteleri, ” dedi Mrall. “Zaman azalıyor. Yüceprens ölüyor.”</p>
<p>“O yıllardır ölüyor.” Yine de, Taravangian yürüyüşüne geri dönerken adımlarını hızlandırdı, bu günlerde yapabildiği kadarıyla en azından. Artık askerler için durmuyor ve kendisine yapılan tezahüratlara da sadece kısaca el sallıyordu.</p>
<p>En sonunda Mrall onu savaşın ve yanan şehrin kokusundan biraz korunaklı olan bir tepenin arkasına getirdi. Burada bir dizi fırtına arabası vardı, iyimserlik içinde bir sancak dalgalandırıyordu; Jah Keved kralınınki. Buradaki muhafızlar Taravangian’m araba halkasına girmesine izin verdiler ve o da en büyüğüne doğru yaklaştı, neredeyse tekerlekli bir bina sayılabilecek olan devasa bir araca.</p>
<p>Yüceprens Valam’ı... <span style="font-style:italic;">Kral</span> Valam’ı... Yatağında öksürürken buldular. Taravangian’m onu son görmesinden bu yana saçları dökülmüştü ve yanakları da o kadar çöküktü ki, üzerlerinde yağmur suyu birikebilirdi. Kralın piç oğlu Redin yatağın ayak ucunda ayakta bekliyordu, başı eğikti. Odanın içinde duran üç muhafızla da birlikte Taravangian için yer yoktu, o yüzden o da kapının ağzında durdu.</p>
<p>“Taravangian,” dedi Valam, sonra da mendilinin içine öksürdü. Kumaş kanlı olarak geri döndü. “Krallığım için geldin, öyle mi?”</p>
<p>“Ne demek istediğinizi bilmiyorum Majesteleri/' dedi Taravangian.</p>
<p>“Utangaçlık numarasını kes,” diye tersledi Valam. “Buna kadınlarda ya da düşmanlarda katlanamam. Fırtınababa... Seninle ne yapacaklar bilmiyorum. Yarı yarıya daha haftanın sonu gelmeden suikast yapacaklarını düşünüyorum.” Tamamen kumaşlara sarılmış olan hastalıklı bir elini salladı ve muhafızlar Taravangian’ın küçük yatak odasına girebilmesi için yer açtılar.</p>
<p>“Kurnaz taktik,” dedi kral. “Bütün o yiyecekleri, doktorları göndermek. Duydum ki askerler sana bayılıyormuş. Eğer taraflardan bir tanesi açık bir şekilde kazanmış olsaydı ne yapacaktın?”</p>
<p>“Yeni bir müttefikim olacaktı,” dedi Taravangian. “Yardımım için müteşekkir olan.”</p>
<p>“Sen bütün taraflara yardım ettin.”</p>
<p>“Ama en çok kazanan tarafa, Majesteleri,” dedi Taravangian. “Biz sağ kalanları tedavi edebiliriz ama ölüleri değil.”</p>
<p>Valam tekrar öksürdü, derinden, pis bir öksürüktü. Piçi endişeli bir şekilde yaklaştı ama kral elini sallayarak onu kovaladı. “Çocuklarımın içinden tek sağ kalanın,&quot; dedi kral hırıltılı nefeslerinin arasında, “sen olacağını tahmin etmem gerekirdi, piç.&quot; Taravangian’a doğru döndü. “Görünüşe göre senin de taht üzerinde meşru bir hakkın varmış Taravangian. Annenin tarafından mıydı sanki? Üç nesil filan önce bir Veden prensesiyle evlilik?”</p>
<p>&quot;Haberim yok,” dedi Taravangian.</p>
<p>“Sen utangaçlık numarası için ne dediğimi duymadın mı?”</p>
<p>&quot;ikimizin de bu piyeste oynayacak bir rolümüz var Majesteleri,” dedi Taravangian. &quot;Ben sadece repliğimi yazıldığı şekliyle söylüyorum.”</p>
<p>“Karı gibi konuşuyorsun,” dedi Valam. Yan tarafa doğru kan tükürdü. “Senin ne haltlar karıştırdığını biliyorum. Bir hafta kadar sonra, sen halkımla ilgilenirken, senin kâtiplerin taht üzerindeki hakkını ‘keşfedecekler’. Sen de gönülsüz bir şekilde krallığı kurtarmak adına tahta çıkacaksın, benim kendi fırtına kapası halkımın ısrarıyla hem de.”</p>
<p>&quot;Görüyorum ki siz de senaryoyu önceden okutmuşsunuz,” dedi laravangian hafifçe.</p>
<p>“O suikastçı senin için de gelecek.”</p>
<p>“Gerçekten de gelebilir.” Bu doğruydu.</p>
<p>“Bu fırtına kapası tahtı almaya ne diye çalıştığımı bile bilmiyorum,” dedi Valam. “En azından bir kral olarak öleceğim.” Derin bir nefes aldı, sonra da bir elini kaldırarak sabırsız bir şekilde odanın dışında toplanmış olan kâtiplere eliyle işaret etti. Kadınlar dikkat kesilerek Taravangian’ın arkasından içeri baktılar.</p>
<p>“Ben bu salağı varisim ilan ediyorum,” dedi Valam elini Taravangian’a doğru sallayarak. “Hah! Bu da öbür yüceprenslerin içine dert olsun.”</p>
<p>“Onlar öldü Majesteleri,” dedi Taravangian.</p>
<p>&quot;Ne? Hepsi mi?”</p>
<p>“Evet.”</p>
<p>“Boriar bile mi?”</p>
<p>“Evet.”</p>
<p>“Ya,” dedi Valam. “Piç.”</p>
<p>İlk önce Taravangian onun ölenlerden bir tanesinden bahsettiğini düşündü. Ancak sonra kralın gayrimeşru oğluna doğru elini sallamakta olduğunu fark etti. Taravangian yol vermek için geri çekilirken, Redin yaklaşarak bir dizinin üzerine çöktü.</p>
<p>Valam yorganlarının altından bir şeyi çıkarmak için uğraştı, hançeriydi. Redin ona yardım etti, sonra da sakar bir şekilde elinde tuttu.</p>
<p>Taravangian bu Redin’i inceledi, meraklanmıştı. Raporlarda okuduğu kralın amansız celladı bu muydu? Bu endişeli, çaresiz görünüşlü adam mı?</p>
<p>&quot;Tam kalbimden,” dedi Valam.</p>
<p>“Baba hayır...” dedi Redin.</p>
<p>“Tam fırtına kapası kalbimden!” diye bağırdı Valam yatağının üzerine kanlı tükürükler saçarak. “Burada yatıp da Taravangian’ın kendi hizmetçilerimi beni zehirlemeleri için kandırmasına izin verecek değilim. Emre uy, piç! Yoksa sen tek bir haltı bile yapmaktan...”</p>
<p>Redin hançeri babasının göğsüne öyle bir şiddetle gömdü ki Taravangian’ı sıçrattı. Sonra Redin ayağa kalktı, selam verdi ve herkesi ite kaka odadan çıkıp gitti.</p>
<p>Kral gözleri donarak son bir nefes aldı. “Böylece gece hüküm sürecek, çünkü şerefin seçimi yaşam...”</p>
<p>Taravangian bir kaşını kaldırdı. Bir Ölüm Sözü? Burada mı, şimdi mi? Hay lanet, Taravangian sözleri tam bir şekilde yazabileceği bir durumda değildi. Aklında tutmak zorunda kalacaktı.</p>
<p>Valam’ın hayatı solup gitti, sonunda sadece et kalmıştı. Yatağın yanında buhardan bir Parekılıcı belirdi, sonra da arabanın tahta zeminine bir gümlemeyle düştü. Kimse ona doğru uzanmadı ve odadaki askerler ile dışarıdaki kâtipler Taravangian’a baktılar, sonra da diz çöktüler.</p>
<p>“Zalimlik, Valam’ın o adama yaptığı,” dedi Mrall fırtına arabasından çıkarak dışarıdaki ışığa karışmış olan piçe doğru başıyla işaret ederek.</p>
<p>“Düşündüğünden de fazlası,” dedi Taravangian uzanarak eski kralın göğsünden ve yorganlarından dışarı doğru çıkmakta olan bıçağa dokunurken. Tereddüt etti, parmakları kabzadan azıcık uzaktaydı. “Piç resmî kayıtlara babasını öldürmüş biri olarak geçecek. Eğer tahta çıkmak gibi bir hevesi vardıysa, bu onun için soy durumundan bile daha fazla... Sorun teşkil edecek.” Taravangian parmaklarını geri çekerek bıçaktan uzaklaştırdı. “Merhum kral ile biraz yalnız kalabilir miyim? Onun için bir dua edeceğim.”</p>
<p>Diğerleri yanından ayrıldı, Mrall bile. Küçük kapıyı kapattılar ve Taravangian da cesedin yanındaki tabureye oturdu. Herhangi bir dua etmek gibi bir niyeti hiç yoktu ama yalnız kalmayı istiyordu. Düşünmek için.</p>
<p>İşe yaramıştı. Tıpkı Diyagram’ın emrettiği gibi, Taravangian Jah Keved’in kralı olmuştu. Dünyayı birleştirmek için olan ilk büyük adımı atmıştı, aynı Gavilar’ın eğer kurtulacaklarsa gerçekleşmesinin gerekli olduğunda ısrar ettiği şekilde.</p>
<p>En azından görülerin iddia ettiği şey buydu. Gavilar’m altı yıl önce, öldüğü gecede Taravangian’a itiraf etmiş olduğu görülerin. Gavilar, şimdi kendisi de ölmüş olan Yaradan’ı ve yaklaşmakta olan bir fırtınayı görmüştü.</p>
<p><span style="font-weight:bold;font-style:italic;">Onları birleştir.</span></p>
<p>“Ben elimden geleni yapıyorum Gavilar,” diye fısıldadı Taravangian. “Kardeşini öldürmek zorunda olduğum için üzgünüm. ”</p>
<p>Bu iş bittiği zaman Taravangian’ın vebalini taşıyacağı tek günah bu olmayacaktı. Ne hafif bir esintinin ne de fırtına rüzgârının ölçüsüyle.</p>
<p>Bir kere daha bu günün bir dehâ günü olmasını diledi. O zaman kendisini bu kadar suçlu hissediyor olmazdı.</p><div></div><br clear="all"/>
<p><span style="font-style:italic;">Çelecekler onlann yeminlerini durduramazsın sağ kalamamq olması gerektiği hâlde kalmış olanları ara senin ipucun o düzende olacak-</span></p>
<p>-Diyagram’dan, Kuzeybatı Alt Kö§e Kodası: paragraf 3</p>
<p><span style="font-style:italic;">Sen onu öldürdün...</span></p>
<p>Kaladin uyuyamıyordu.</p>
<p>Uyuması <span style="font-style:italic;">gerektiğini</span> biliyordu. Karanlık kışla odasının içinde yatmıştı, etrafı tanıdık taşlarla çevrili, günlerdir ilk kez rahatlık içindeydi. Yumuşak bir yastığı, Hearthstone’daki evinde olanı kadar iyi bir battaniyesi vardı.</p>
<p>Vücudu yıkandıktan sonra suyu sıkılmış bir kumaş parçası gibi hissediyordu. Uçurumlardan canlı çıkmış ve Shallan’ı sağ salim geri getirmişti. Şimdi ise uyuması ve iyileşmesi gerekiyordu.</p>
<p><span style="font-style:italic;">Sen onu öldürdün...</span></p>
<p>Yatağında doğrulup oturdu ve bir baş dönmesi dalgası hissetti. Dişlerini sıktı ve geçmesini bekledi. Bacak yarası bandajın içinde zonkluyordu. Kamp hekimleri orada iyi bir iş çıkarmıştı, babası olsa memnun olurdu.</p>
<p>Dışarıdaki kamp fazla sessiz gibi geliyordu. Onu övgü ve coşkuya boğduktan sonra Köprü Dört’ün üyeleri, diğer bütün köprü ekipleri gibi sefer için orduya katılmaya gitmişti, ordu için köprüleri taşıyacaklardı. Sadece kralı korumak için Köprü Dört’ten ufak bir kuvvet geride kalacaktı.</p>
<p>Kaladin karanlığın içine doğru uzanarak, mızrağını bulana kadar yanındaki duvarı yokladı. Kavradı, sonra kendisini doğrulttu ve ayağa kalktı. Bacak anında acıyla alevlendi ve Kaladin dişlerini sıktı ama o kadar da kötü değildi. Acı için kulaç kabuğu almıştı ve işe yarıyordu. Hekimlerin ona vermeye çalıştığı ateşyosununu reddetmişti. Babası bağımlılık yapıcı maddeleri kullanmaktan nefret ederdi.</p>
<p>Kaladin zorlanarak küçük odasının kapısına doğru ilerledi, sonra itip açtı ve güneş ışığına çıktı. Gözlerini gölgeledi ve gökyüzünü taradı. Daha bulut yoktu. Gözyaşları, yılın en berbat zamanı, yarın bir ara başlayacaktı. Dört hafta kesintisiz yağmur ve kasvet. Bu bir Açık Yıl'dı, o yüzden ortasında bir yücefırtına bile olmayacaktı. Istırap.</p>
<p>Kaladin içindeki fırtınanın özlemini duyuyordu. Bu zihnini uyandırır, harekete geçmesini sağlardı.</p>
<p>“Hey, gancho?” dedi Lopen ateş çukurunun yanında oturduğu yerden ayağa fırlayarak. “Bir şey mi istiyorsun?”</p>
<p>“Gel gidip ordunun yola çıkışını izleyelim.”</p>
<p>&quot;Sanırım senin yürümüyor olman gerek...”</p>
<p>“Bir şey olmaz,” dedi Kaladin güçlükle topallarken.</p>
<p>Lopen yardım etmek için hızla gelerek, Kaladin’in kolunun altına girdi, ağırlığını yaralı bacağının üzerinden aldı. “Niye biraz parlamıyorsun, gon?” diye sordu Lopen alçak sesle. “Şu yarayı iyileştirirsin.”</p>
<p>Kaladin bir yalan hazırlamıştı, hekimleri fazla hızlı iyileşerek şüphelendirmeyi istemediği hakkında bir şeyler. Uğraştı ama söyleyemedi. Köprü Dört’ün bir üyesine yalan söyleyemezdi.</p>
<p>“Ben güçlerimi kaybettim, Lopen,” dedi alçak sesle. “Syl benden ayrıldı.”</p>
<p>Cılız Herdazlı olağandışı bir şekilde sessizleşti. “Eh,” dedi en sonunda. “Belki ona güzel bir şeyler almalısın?”</p>
<p>“Güzel bir şeyler alayım? Bir <span style="font-weight:bold;font-style:italic;">sprene</span><span style="font-weight:bold;">?”</span></p>
<p>&quot;Evet. Mesela... Bilmem. Güzel bir bitki belki ya da yeni bir şapka. Evet, bir şapka. Ucuz da olur, harbiden bak. O küçük. Eğer terzi senden o kadar küçük bir şapka için tam fiyat almaya kalkarsa, ona bir tane patlatırsın. ”</p>
<p>“Bu benim hayatımda duyduğum en saçma öneri.”</p>
<p>&quot;Üstüne köri sürüp, Boynuzyiyenli ninnileri söyleyerek kampta dans etmelisin.” Kaladin inanamayan gözlerle baktı. <span style="font-weight:bold;font-style:italic;">“Ne?&quot;</span></p>
<p>“Bak? Şimdi şapka için olan sesin hayatında duyduğun en saçma ikinci öneri oldu, o yüzden bir denemen gerek. Kadınlar şapkaları sever. Benim şapka yapan bir kuzenim var. Ona sorabilirim. Hatta belki sana şapkanın kendisi bile gerekmeyebilir. Sadece şapkanın spreniyle idare edersin. O zaman daha bile ucuz olur.”</p>
<p>“Sen çok eşsiz bir acayiplik türüsün, Lopen.”</p>
<p>“Elbette öyleyim, gon. Benden sadece <span style="font-weight:bold;font-style:italic;">bir tane</span><span style="font-weight:bold;"> </span>var. ”</p>
<p>Boş kampın içinden yollarına devam ettiler. Fırtınalar, burası terk edilmiş gibi görünüyordu. Boş kışla üstüne boş kışla geçtiler. Kaladin, Lopen’in yardımından memnun, dikkatle yürüyordu ama bu bile yorucuydu. O bacağıyla hareket etmiyor olması gerekirdi. Babasının sözleri, bir hekimin sözleri, zihninin derinliklerinden yükselerek geldi.</p>
<p><span style="font-weight:bold;font-style:italic;">Yırtık kaslar. Bacağı sar, enfeksiyona karşı önlem al ve hastanın ağırlığını üzerine vermesine engel ol. Daha fazla yırtılma kalıcı topallık ya da daha kötüsüne neden olabilir.</span></p>
<p>&quot;Tahtırevan ister misin?” diye sordu Lopen.</p>
<p>“Onlar kadınlar için. ”</p>
<p>“Kadın olmakta yanlış bir şey yok, gancho,” dedi Lopen. “Benim kadın akrabalarım da var.”</p>
<p>“Elbette senin...” Lopen’in sırıtışı karşısında durdu. Fırtına kapası Herdazlı. Onun sözlerinin ne kadarı özellikle aptal gibi görünmek içindi? Eh, Kaladin aptal Herdazlı fıkrası anlatan çok adam duymuştu ama Lopen onların hepsini parmağında oynatırdı. Elbette, Lopen’in kendi esprilerinin yarısı Herdazlılar hakkındaydı. O bunları fazladan komik bulurmuş gibi görünüyordu.</p>
<p>Platolara yaklaşırlarken, ölüm sessizliği yerini sınırlı bir alanda toplanmış olan binlerce kişinin alçak uğultusuna bıraktı. Kaladin ve Lopen en sonunda kışla sıralarının arasından çıkmayı başararak, Harap Ovalar’a açılan tören alanının hemen yukarısındaki doğal taraçaya çıktılar. Orada binlerce asker toplanmıştı. Kocaman bloklar hâlinde mızrakçılar, daha ince saflarda açıkgöz okçular, ışıldayan zırhlarla at sırtında dolanan subaylar.</p>
<p>Kaladin hafifçe nefesini bıraktı.</p>
<p>“Ne oldu?” diye sordu Lopen.</p>
<p>&quot;Bu benim her zaman bulacağımı düşündüğüm şeydi.”</p>
<p>“Ne? Bugün mü?”</p>
<p>“Alethkar’da genç bir adamken,” dedi Kaladin, beklenmedik bir şekilde duygulanmıştı. &quot;Savaşın şanım hayal ettiğim zaman, gözümde canlandırdığım şey işte buydu.” Amaram’ın Alethkar’da eğittiği yeşilasmaları ve zar zor idare eden askerleri hayal etmemişti. Ne de Sadeas’ın ordusundaki etkili ama basit yabanilerini, ya da hatta Dalinar’ın plato saldırılarının hızlı vurucu kuvvetlerini hayal etmişti.</p>
<p>O <span style="font-style:italic;">bunu</span> hayal etmişti. Müthiş bir sefer için toplanmış olan bütün bir orduyu. Mızraklar dik tutulmuş, sancaklar dalgalanıyordu, davulcular ve borucular, üniformalı haberciler, at süren kâtipler, hatta etrafı kapatılmış kendi alanlarında sırıklar üzerinde taşınan kumaşlarla gözden saklanmış kralın Ruhdökümcüleri.</p>
<p>Kaladin artık savaşın gerçeğini biliyordu. Savaşta şan yoktu, ama yerde yatmış, kendi iç organlarına dolanmış olarak çığlık atan ve debelenen adamlar vardı. Oklardan bir duvarın üzerine atılan köprücüler vardı ya da şarkı söylerken katledilen Parshendiler.</p>
<p>Ama şu anda, Kaladin kendisine tekrar hayal etme izni verdi. Hâlâ içinin derinliklerinde bir yerlerde olan gençliğine, her zaman hayalini kurduğu manzarayı gösterdi. Bu askerler bir diğer gereksiz katliam değil, muhteşem bir şey içinmiş gibi yaptı.</p>
<p>“Hey, başka birisi daha geliyor,” dedi Lopen işaret ederek. “Şuna bak.”</p>
<p>Sancaklara göre, Dalinar’a sadece tek bir yüceprens katılmıştı: Roion. Ama Lopen’in de gösterdiği gibi, onlar kadar büyük ya da iyi organize olmuş olmasa da, bir diğer kuvvet daha savaş kamplarının doğu kenarı boyunca uzanan geniş ve açık yol boyunca kuzeye doğru akıyordu. En azından bir diğer yüceprens daha Dalinar’ın çağrısına karşılık vermişti.</p>
<p>“Hadi Köprü Dört’ü bulalım,” dedi Kaladin. “Ben adamları uğurlamak istiyorum.”</p>
<p>♦</p>
<p>♦ ♦</p>
<p>“Sebarial?” diye sordu Dalinar. <span style="font-style:italic;">“Sebarial’ın</span> askerleri mi bize katılıyor?”</p>
<p>Roion eyerinde otururken homurdanarak ellerini ovuşturdu, sanki elini yıkamak istermiş gibiydi. “Sanırım herhangi bir destek bulabildiğimiz için bile sevinmemiz gerekir.”</p>
<p>“Sebarial,” dedi Dalinar, afallayıp kalmıştı. “O hiç Parshendi riskinin olmadığı yakın plato saldırılarına bile asker göndermezdi. Şimdi neden asker gönderiyor?” Roion başını iki yana salladı ve omzunu silkti.</p>
<p>Dalinar Gallant’ı çevirdi ve yaklaşmakta olan gruba doğru at sürdü, Roion da takip etmişti. Hemen arkada Shallan’ın yanında at binmekte olan Adolin’in yanından geçtiler, muhafızları da onları takip ediyordu. Renarin elbette ki köprücülerin yanındaydı.</p>
<p>Shallan Adolin’in atlarından birine biniyordu, Sureblood’un üzerinde kule gibi yükseldiği narin bir hayvandı. Shallan haberci kadınların tercih ettiği türden bir kıyafet giymişti, önden ve arkadan beline kadar yırtmaçlıydı. Altına tozluk giymişti. Temel olarak ipek bir pantolondu ama kadınlar başka isimleri tercih ediyordu.</p>
<p>Onların arkasında Navani’nin âlimleri ve haritacılarından oluşan büyük bir grup at sürüyordu, kraliyet haritacısı olan ardent Isasik de aralarındaydı. Bunlar Shallan’ın çizdiği haritayı elden ele geçiriyorlardı, yan taraftan at sürmekte olan Isasik çenesini kaldırmıştı, sanki kadınların Shallan’ın haritasına yağdırdıkları övgüleri özellikle görmezden gelmeye çalışıyordu. Dalinar’ın bütün bu âlimlere ihtiyacı vardı, gerçi olmamasını dilerdi. Getirdiği her kâtip, riske attığı bir diğer hayattı. Navani'nin kendisinin de gelmesi bunu daha da beter yapıyordu. Dalinar onun argümanına itiraz edememişti. <span style="font-weight:bold;font-style:italic;">Eğer sen kızın gelmesi için yeteri kadar güvenli olduğunu düşünüyorsan, o zaman benim için de yeteri kadar güvenlidir.</span></p>
<p>Dalinar Sebarial’ın yaklaşmakta olan kafilesine doğru ilerlerken, Parezırhı’nı giymiş olan Amaram at sürerek yanma geldi, altın pelerini arkasında dalgalanıyordu. Kaliteli bir savaş atı vardı, Shinovar’da ağır arabaları çekmek için kullanılan iri cinstendi. Yine de Gallant’m yanında bir midilli gibi kalıyordu.</p>
<p>“O <span style="font-weight:bold;font-style:italic;">Sebarial</span><span style="font-weight:bold;"> </span>mı?” diye sordu Amaram yaklaşmakta olan kuvvete doğru işaret ederek.</p>
<p>“Görünüşe göre.”</p>
<p>“Onu geri çevirsek mi?”</p>
<p>“Bunu neden yapalım?”</p>
<p>“O güvenilmez,” dedi Amaram.</p>
<p>“Bildiğim kadarıyla, o sözünü tutuyor,” dedi Dalinar. “Bu pek çoğu için söyleyebileceğimden daha fazlası.”</p>
<p>“O sözünü tutuyor çünkü hiçbir zaman bir şeye söz vermiyor.”</p>
<p>Dalinar, Roion ve Amaram, ordunun önündeki at arabasından inen Sebarial’a tırısla yaklaştılar. Bir at arabası. Bir savaş kafilesinde. Eh, bu Dalinar’ı bütün o kâtiplerden daha fazla yavaşlatacak değildi. Hatta, Dalinar’ın büyük ihtimalle birkaç tane daha at arabası hazırlatması iyi olurdu. Navani’nin günler ilerledikçe rahatlık içinde gidebilmesi için bir yol olsa güzel olurdu.</p>
<p>“Sebarial?” diye sordu Dalinar.</p>
<p>“Dalinar 1” dedi şişman adam, gözlerini gölgeleyerek. “Sen şaşırmış gibi görünüyorsun.”</p>
<p>“Öyleyim.”</p>
<p>&quot;Hah! Bu gelmiş olmak için yeterli sebep. Sence de değil mi, Palona?”</p>
<p>Dalinar at arabasının içinde oturmakta olan kadım zar zor seçebiliyordu, kocaman şık bir şapka ve gösterişli bir elbise giymişti.</p>
<p>“Sen metresini mi getirdin?” diye sordu Dalinar.</p>
<p>“Tabii. Neden olmasın? Eğer biz orada başarısız olursak, ölmüş olacağım ve o da sokakta kalacak. Zaten o ısrar etti. Fırtına kapası kadın.” Sebarial Gallant’ın tam yanına kadar yürüyüp geldi. “İçimde seninle ilgili bir his var oğlum Dalinar. Senin yakınında kalmanın akıllıca olacağım düşünüyorum. Orada Ovalar ’da bir şeyler olacak ve fırsat güneş gibi doğuyor.”</p>
<p>Roion burnunu çekti.</p>
<p>“Roion,” dedi Sebarial. “Senin bir yerlerde bir masanın altında saklanıyor olman gerekmez miydi?”</p>
<p>“Belki de öyle, sadece senden uzakta olmak için bile olsa.”</p>
<p>Sebarial güldü. “İyi dedin, ihtiyar kaplumbağa! Belki bu yolculuk tamamen sıkıcı olmaz. O zaman hadi ileri! Şan ve şeref ve benzer safsatalar için. Eğer hâzineleri bulursak, benim de payımı unutmayın! Ben Aladar’dan daha önce geldim. Bunun bir değeri olsa gerek.”</p>
<p>“Aladar’dan...” dedi Dalinar irkilerek. Dönerek kuzeyde kendisininkine komşu olan savaş kampına doğru baktı.</p>
<p>Oradan, Aladar’ın beyaz ve koyu yeşil renklerini giymiş bir ordu Harap Ovalar’a doğru akıyordu.</p>
<p>“İşte <span style="font-style:italic;">bu,</span> benim <span style="font-style:italic;">gerçekten de</span> beklemediğim bir şeydi,” dedi Amaram.</p>
<p>♦</p>
<p>♦ ♦</p>
<p>&quot;Bir darbe deneyebiliriz,” dedi İalai.</p>
<p>Sadeas eyerinde karısına doğru döndü. Muhafızları etraflarındaki tepelere dağılmıştı, yüceprens ve karısı hoş bir “tepelerde gezintinin” tadını çıkarırken kulak misafiri olamayacakları kadar uzaktalardı. Aslında, ikisi Sebarial’ın burada savaş kamplarının batısında tam ölçekli tarım faaliyetlerine geçmek için yaptığı hazırlıklara daha yakından bakmak istemişlerdi.</p>
<p>İalai gözleri ileriye dönük at sürüyordu. “Dalinar kamptan gitmiş olacak, tek destekçisi Roion da onunla birlikte. Biz Zirve’yi ele geçirip, kralı idam eder ve tahtı alabiliriz.”</p>
<p>Sadeas atını çevirerek doğudaki savaş kamplarına doğru baktı. Uzaklarda Dalinar’ın ordusunun Harap Ovalar’da toplanmakta olduğunu zar zor seçebiliyordu.</p>
<p>Bir darbe. Son bir adım, Gavilar’ın suratına atılan son bir tokat. Yapardı. Fırtına kapsın, gerçekten de yapardı.</p>
<p>Yalnız buna gerek olmadığı gerçeği vardı.</p>
<p>“Dalinar bu aptalca sefere çıkmakta kararlı,” dedi Sadeas. “O yakında ölmüş olacak, o Ovalar’ın üzerinde etrafı sarılacak ve yok edilecek. Bizim bir darbeye ihtiyacımız yok; eğer ben onun bunu gerçekten de <span style="font-style:italic;">yapacağını</span> bilseydim, o suikastçına bile ihtiyacımız olmazdı.”</p>
<p>İalai bakışlarını kaçırdı. Suikastçısı başarısız olmuştu. Her ne kadar plan kusursuz bir şekilde uygulanmış olsa da, o bunu kendi adına büyük bir başarısızlık olarak görüyordu. Böyle şeyler hiçbir zaman kesin olmazdı. Ne yazık ki, şimdi denedikleri ve başarısız oldukları için, bundan sonra daha dikkatli olmaları...</p>
<p>Sadeas at sırtında bir haberci yaklaşırken kaşlarını çatarak atını çevirdi. Gencin muhafızları geçmesine izin verildi ve o da Ialai’ye bir mektup sundu.</p>
<p>İalai okudu ve yüzü karardı.</p>
<p>&quot;Bundan hoşlanmayacaksın,” dedi başını kaldırarak</p>
<p>♦</p>
<p>♦ ♦</p>
<p>Dalinar Gallant’ı harekete geçirmek için tekmeleyerek arazi boyunca dörtnala gitti, bitkileri korkutarak deliklerine kaçırıyordu. Birkaç dakikalık sıkı at sürüşün ardından ordusunu geride bıraktı ve yeni kuvvete yaklaştı.</p>
<p>Aladar burada at sırtında oturmuş, ordusunu tetkik ediyordu. Şık siyah bir üniforma giymişti, kol yenlerinde bordo şeritleri ve boynunda uyumlu bir fular vardı. Askerler etrafına doluşmuştu. Ovalar’daki en büyük kuvvetlerden biri ona aitti; fırtınalar, Dalinar’ın askerlerindeki azalmalar düşünülürse, Aladar’ın ordusu en büyüğü olabilirdi.</p>
<p>Ayrıca o Sadeas’m en büyük destekçilerinden biriydi.</p>
<p>“Nasıl yapıyoruz, Dalinar?” diye sordu Aladar Dalinar atıyla yaklaşırken. &quot;Hepimiz kendi başımıza farklı platolar üzerinden giderek sonra mı buluşuyoruz, yoksa tek bir devasa kol hâlinde mi ilerliyoruz?”</p>
<p>“Neden?” diye sordu Dalinar. “Neden geldin?&quot;</p>
<p>“Sen en baştan beri o kadar ateşli tartışmalar sundun ama şimdi birileri dinledi diye mi şaşırıyorsun?”</p>
<p>“Birileri değil. Sen.”</p>
<p>Aladar dudaklarını sıkarak ince bir çizgi hâline getirdi, en sonunda Dalinar'ın gözlerine bakmak için döndü. “Roion ve Sebarial, aramızdaki en büyük iki korkak, savaşa gidiyorlar. Ben geride kalıp, onların İntikam Paktı’nı ben olmadan yerine getirmelerine izin mi verecektim?”</p>
<p>“Öbür yüceprensler bunu yapmaktan memnun görünüyor.”</p>
<p>“Ben onların kendilerine yalan söylemekte benden daha iyi olduklarından şüpheleniyorum.”</p>
<p>Bir anda Aladar'm bütün o hararetli itirazları, Dalinar’ın karşısındaki hizibin en başını çekmesi, farklı bir renge büründü. O <span style="font-weight:bold;font-style:italic;">kendi kendini ikna etmek için tartışıyordu,</span><span style="font-weight:bold;"> </span>diye düşündü Dalinar. O <span style="font-weight:bold;font-style:italic;">en başından beri benim haklı olduğumdan korkuyordu.</span></p>
<p>“Sadeas memnun olmayacak,” dedi Dalinar.</p>
<p>“Sadeas fırtına olup gitsin. O benim sahibim değil.” Aladar bir an için dizginleriyle oynadı. “Olmak istiyor ama. Bunu beni yapmaya zorladığı anlaşmalarda, yavaş yavaş herkesin boğazına dayadığı bıçaklarda hissedebiliyorum. O bu iş bitmeden önce hepimizi kölesi yapmaya niyetli. ’’</p>
<p>“Aladar,” dedi Dalinar doğrudan yüz yüze gelmelerini sağlayacak şekilde atını öbür adamınkinin tam yanına kadar sürerken. Aladar’ın gözlerinin içine baktı. “Bana seni buraya Sadeas’ın göndermediğini söyle. Bana bunun beni terk etmeyi ya da ihanet etmeyi amaçlayan bir diğer planın parçası olmadığını söyle.”</p>
<p>Aladar gülümsedi. “Eğer öyle olsaydı, sana söyleyeceğimi mi düşünüyorsun?”</p>
<p>“Ben senin ağzından bir söz duymak istiyorum.”</p>
<p>“Ve sen de o söze güvenecek misin? Bunun Sadeas sana dostluğunu iddia ederken ne kadar faydası oldu?”</p>
<p>“Bir söz, Aladar.”</p>
<p>Aladar gözlerinin içine baktı. “Ben senin Alethkar hakkında söylediğin şeylerin, en iyi ihtimalle safça ve şüphesiz bir şekilde imkânsız olduğunu düşünüyorum. Senin o sanrıların, Sadeas’ın bizim inanmamızı istediği şekilde bir delilik işareti değil, sadece bir şeylere, aptalca bir şeylere çaresizce inanmak isteyen bir adamın rüyaları. ‘Şeref’, geçmişte hayatları tarihçiler tarafından temizlenip cilalanmış adamların hareketleri için kullanılan bir kelime.” Tereddüt etti. “Ama... Fırtına götürsün aptallığımı, Dalinar, ben onların doğru <span style="font-style:italic;">olabilmelerini</span> dilerdim. Ben kendim için geldim, Sadeas için değil. Sana ihanet etmeyeceğim. Alethkar hiçbir zaman senin istediğin şey olamayacak olsa bile, biz en azından Parshendileri <span style="font-style:italic;">yenebilir</span> ve Gavilar’ın intikamını alabiliriz. Yapılacak doğru şey bu sonuçta.”</p>
<p>Dalinar başını sallayarak onayladı.</p>
<p>“Yalan söylüyor olabilirim,” dedi Aladar.</p>
<p>“Ama söylemiyorsun.”</p>
<p>“Nereden biliyorsun?”</p>
<p>“Dürüst olmak gerekirse mi? Bilmiyorum. Ama eğer bütün bunlar işe yarayacaksa, bazılarınıza güvenmem gerekecek.” Bir yere kadar. Bir daha asla kendisini Kule’de olduğu gibi bir konuma düşürmeyecekti.</p>
<p>Ne olursa olsun, Aladar’ın varlığı bu seferin gerçekten de mümkün olabileceği anlamına geliyordu. Dördü birlikte büyük ihtimalle sayıca Parshendilerden üstün olacaklardı, gerçi kâtiplerinin onların sayıları hakkındaki değerlendirmelerinin ne kadar güvenilir olduğundan emin değildi.</p>
<p>Bu Dalinar’ın istediği tüm yüceprenslerin büyük ittifakı değildi ama, uçurumlar Parshendilere avantaj veriyor olsa bile, bu yeterli olabilirdi.</p>
<p>“Birlikte gidiyoruz,” dedi Dalinar işaret ederek. “Ben dağılmamızı istemiyorum. Biz birbirlerine komşu platoların üzerinde kalacağız, hatta mümkün olduğu zamanlarda aynı platoda. Ve senin parshmenlerini geride bırakman gerekecek.”</p>
<p>“Bu alışılmadık bir talep,” dedi Aladar bir surat asışla.</p>
<p>“Biz onların kuzenlerine karşı savaşacağız,” dedi Dalinar. “Onların bize karşı dönmeleri riskine girmemek en iyisi.&quot;</p>
<p>“Ama onlar hiçbir zaman... Öf, neyse. Bu yapılabilir.”</p>
<p>Dalinar başıyla onaylayarak, arkasından Roion ve Amaram en sonunda gelirlerken, bir elini Aladar’a uzattı. Dalinar Gallant’la onları çok geride bırakmıştı.</p>
<p>“Teşekkür ederim,” dedi Dalinar Aladar’a.</p>
<p>“Sen bütün bunlara gerçekten inanıyorsun, değil mi?”</p>
<p>“Evet.”</p>
<p>Aladar elini uzattı ama tereddüt etti. “Sen de benim baştan aşağı lekeli olduğumun farkındasındır. Ellerimde kan var, Dalinar. Ben, senin hayal etmek istermiş gibi göründüğün bir tür kusursuz, şerefli şövalye değilim.”</p>
<p>“Olmadığını biliyorum,” dedi Dalinar elini kavrayarak. “Ben de değilim. İdare etmemiz gerekecek.”</p>
<p>Birlikte baflarını salladılar, sonra Dalinar Gallant’ı çevirdi ve kendi ordusuna doğru geri gitmeye başladı. Roion inleyerek, bütün yol boyunca dörtnala geldiği için uyluklarının ağrımasından şikâyet etti. Bugünkü yolculuk, onun için hoş olmayacaktı.</p>
<p>Amaram Dalinar’m yanına geçti. “Önce Sebarial, sonra Aladar? Bugün senin güvenin ucuza veriliyormuş gibi görünüyor, Dalinar.”</p>
<p>“Benim onları geri çevirmemi mi isterdin?”</p>
<p>“Eğer kendi başımıza başaracak olsaydık, bu zaferin ne kadar ihtişamlı olacağını düşün.”</p>
<p>“Umuyorum ki, biz böyle kibirliliklerin ötesindeyizdir, eski dostum,” dedi Dalinar. Bir süre at sürdüler, tekrar Adolin ve Shallan’ın yanından geçtiler. Dalinar gözleriyle ordusunu taradı ve bir şeyi fark etti. Köprü Dört’ün korumalarının ortasındaki bir taşın üzerinde oturmuş olan uzun boylu, mavi üniformalı bir adam vardı.</p>
<p><span style="font-weight:bold;font-style:italic;">Aptallardan bahsetmişken...</span></p>
<p>&quot;Benimle gel,” dedi Dalinar Amaram’a.</p>
<p>Amaram atını yavaşlatarak geride kalmıştı. “Sanırım benim gidip...”</p>
<p>“Gel,” dedi Dalinar keskince. “Senin o genç adamla konuşmanı istiyorum, böyle-ce onun senin hakkında söylediği şeylere ve söylentilere bir son verebiliriz. Onların kimseye bir faydası yok.”</p>
<p>“Pekâlâ,” dedi Amaram ona yetişerek.</p>
<p>♦</p>
<p>♦ ♦</p>
<p>Kaladin, bacağının acısına rağmen, Adolin ve Shallan’ın at sürerek yanlarından geçmekte olduğunu görünce kendisini köprücülerin arasında ayağa kalkarken bulmuştu. Gözleriyle çifti izledi. Adolin kalın toynaklı Ryshadium’unun üzerindeydi, Shallan ise daha mütevazı bir büyüklükte olan kahverengi bir hayvana biniyordu.</p>
<p>O göz kamaştırıcıydı. Kaladin bunu itiraf etmeyi kabul ediyordu, sadece kendi kendine olsa bile. Işıltılı kızıl saçlar, hızlı gülümseme. Akıllıca bir şeyler söyledi, Kaladin neredeyse onun sözlerini duyabiliyordu. Bekledi, onun bu tarafa doğru dönmesini, kısa mesafenin ötesinden gözlerine bakmasını umuyordu.</p>
<p>Bakmadı. Yoluna devam etti ve Kaladin kendisini tam bir aptal gibi hissetti. Bir parçası onun dikkatini üzerinde tuttuğu için Adolin’den nefret etmek istiyordu ama bunu yapamadığını gördü. İşin doğrusu, Kaladin Adolin’i <span style="font-weight:bold;font-style:italic;">seviyordu.</span><span style="font-weight:bold;"> </span>Ve o ikisi birbirleri için iyiydi. <span style="font-weight:bold;font-style:italic;">Uyuyorlardı.</span></p>
<p>Belki Kaladin bundan nefret edebilirdi.</p>
<p>Bir kayanın üzerine geri oturarak, başını eğdi. Köprücüler etrafında toplanmışlardı. Umuyordu ki, Kaladin’in gözleriyle Shallan’ı takip ettiğini, sesini duymak için çabaladığını onlar görmemişti. Renarin grubun arka tarafında bir gölge gibi duruyordu. Köprücüler onu kabul etmeye başlamışlardı ama o hâlâ onların yanındayken uygunsuzmuş gibi görünüyordu. Elbette, o çoğu insanın etrafında uygunsuzmuş gibi görünürdü.</p>
<p><span style="font-weight:bold;font-style:italic;">Benim hastalığı hakkında onunla daha çok konuşmam gerek,</span><span style="font-weight:bold;"> </span>diye düşündü. Kaladin’e onda ve sarası hakkında yaptığı açıklamada yanlış olan bir şeyler varmış gibi geliyordu.</p>
<p>“Neden buradasınız, komutanım?” diye sordu Bisig Kaladin’in dikkatini tekrar diğer köprücülere doğru çekerek.</p>
<p>“Ben sizi uğurlamak istemiştim,” dedi Kaladin içini çekerek. “Beni görmekten memnun olacağınızı varsaymıştım.”</p>
<p>“Çocuk gibi sen,” dedi Kaya Kaladin’e doğru kaim bir parmağı sallayarak. “Ne yapardın, ulu Yüzbaşı Stormblessed, eğer yakalasaydın yaralı bacakla gezerken bu adamlardan birini? Dövdürürdün o adamı! Sonra elbette iyileştikten.”</p>
<p>“Ben sizin <span style="font-style:italic;">komutanınız</span> olduğumu düşünüyordum,&quot; diye belirtti Kaladin.</p>
<p>“I ıh, olamaz,” dedi Teft. “Çünkü bizim komutanımız yatakta kalacak kadar akıllı olurdu. ”</p>
<p>“Ve yerdi çok güveç,” dedi Kaya. “Bıraktım yiyecek güveç sana ben yokken.” “Sefere sen de mi gidiyorsun?” diye sordu Kaladin başını kaldırıp iri Boynuzyiyenli’ye bakarak. “Ben senin de sadece adamları uğurlamaya geldiğini düşünmüştüm. Sen savaşmak istemiyorsun. Orada ne yapacaksın?”</p>
<p>“Pişirmeli birileri yemeklerini onların,” dedi Kaya. “Sürecek günlerce bu sefer. Bırakmayacağım insafına kamp aşçılarının arkadaşlarımı. Ha! Olacak onların pişirdiği bütün yemekler Ruhdökülmüş tahıl ve etten. Krem gibi tadı! Gelmesi gerek binlerinin düzgün baharatlarla.”</p>
<p>Kaladin surat asan adamlar grubuna baktı. &quot;Tamam,” dedi. “Geri gideceğim. Fırtınalar adına, ben...&quot;</p>
<p>Köprücüler neden açılıyordu? Kaya omzunun üzerinden geriye baktı, sonra geriye çekilerek güldü. “Göreceğiz gerçek belayı şimdi.”</p>
<p>Arkalarında, Dalinar Kholin eyerinden iniyordu. Kaladin içini çekti, sonra düzgün selam verebilmek için ayağa kalkmasına yardım etmesi için Lopen’e elini salladı. Teft’ten ateş püsküren bir bakış aldıktan sonra, Dalinar’ın yalnız olmadığını fark etti. Amaram. Kaladin katılaştı, yüzünü ifadesiz tutabilmek için zorlanıyordu.</p>
<p>Dalinar ve Amaram yaklaştılar. Kaladin’in bacağındaki acı kaybolurmuş gibi göründü ve bir an için sadece o adamı görebildi. O <span style="font-style:italic;">canavar</span> adamı. Kaladin’in kazandığı Zırh’ı giyiyor, Parlayan Şövalyeler’in sembolünü taşıyan altın sarısı bir pelerin arkasında dalgalanıyordu.</p>
<p><span style="font-style:italic;">Kendini kontrol et,</span> diye düşündü Kaladin. Öfkesini yutmayı başardı. Son sefer ona yenik düştüğünde, kendini haftalarca hapiste bulmuştu.</p>
<p>“Senin dinleniyor olman gerek, asker,” dedi Dalinar.</p>
<p>“Evet, komutanım,” diye cevap verdi Kaladin. “Adamlarım da bunu açıkça ifade ettiler.”</p>
<p>“O zaman onları iyi eğitmişsin. Ben onların da bu seferde yanımda olmalarından gurur duyuyorum.”</p>
<p>Teft selam verdi. “Eğer size karşı bir tehlike varsa, Berrakbey, bu orada Ovalar’da olacak. Biz eğer burada geride kalıp beklersek, sizi koruyamayız.”</p>
<p>Kaladin kaşlarını çattı, sonra bir şeyi fark etti. “Skar burada... Teft... O zaman kralı kim koruyor?”</p>
<p>“Biz onunla ilgilendik, komutanım,” dedi Teft. “Berrakbey Dalinar, kendi seçtiği bir ekiple birlikte en iyi adamımızı geride bırakmamızı söyledi. Kralı onlar koruyacak.”</p>
<p>En iyi adamları...</p>
<p>Ürperdi. Moash. Kralın güvenliği <span style="font-style:italic;">Moash'a</span> emanet edilmişti ve onun kendi seçtiği bir ekibi vardı.</p>
<p>Fırtınalar.</p>
<p>“Amaram,” dedi Dalinar yücebeyin yaklaşması için elini sallayarak. “Sen bana buraya Harap Ovalar’a gelmeden önce bu adamı hiçbir zaman görmediğini söylemiştin. Bu doğru mu?”</p>
<p>Kaladin bir katilin gözlerinin içine baktı.</p>
<p>“Evet,” dedi Amaram.</p>
<p>“Ya senin Kılıç ve Zırh’ını ondan aldığın yönündeki iddiası?” diye sordu Dalinar.</p>
<p>&quot;Berrakbey,” dedi Amaram Dalinar’ın kolunu tutarak. “Oğlanın aklından zoru mu var yoksa sadece ilgi çekmeye mi çalışıyor, bilmiyorum. Belki iddia ettiği gibi ordumda hizmet etmiştir, kesinlikle doğru köle damgasını taşıyor. Ama benimle ilgili olan suçlamaları <span style="font-style:italic;">besbelli ki</span> abes.”</p>
<p>Dalinar kendi kendine başını salladı, sanki bunların hepsi beklenen şeylermiş gibi. “İnanıyorum ki, bir özrün zamanı geldi.&quot;</p>
<p>Kaladin ayakta kalmakta zorlandı, bacağı zayıf hissediyordu. Demek ki son cezası bu olacaktı. Amaram’dan toplum içinde özür dilemek. Diğer her şeyin ötesinde bir aşağılanma.</p>
<p>“Ben...&quot; diye başladı Kaladin.</p>
<p>“Sen değil, oğlum,” dedi Dalinar hafifçe.</p>
<p>Amaram döndü, duruşu bir anda daha tetikteydi, sanki bir dövüş için hazırlanan bir adam gibi. “Muhakkak ki, sen bu suçlamalara inanmıyorsundur, Dalinar!”</p>
<p>“Birkaç hafta önce, benim kampıma iki özel misafir geldi,” dedi Dalinar. “Bir tanesi Kholinar’dan gizlice değerli bir yük taşıyarak gelmiş olan güvenilir bir hizmetkârdı. Diğeri ise o yüktü; elinde bir Parekılıcı ile Kholinar’ın kapılarına gelmiş olan deli bir adam.”</p>
<p>Amaram’ın benzi attı ve geriye çekildi, eli yan tarafına uzanıyordu.</p>
<p>“Ben hizmetkârıma, pek çoğunu tanıdığı senin kişisel muhafızlarınla birlikte içmeye gitmesini ve delinin yıllar önce savaş kampının dışında gizlenmiş olan bir hâzineden bahsettiğini anlatmasını söyledim. Emrim üzerine, bundan sonra delinin Parekılıcı’nı yakınlardaki bir mağaranın içine yerleştirdi. Ondan sonra, bekledik.”</p>
<p><span style="font-style:italic;">Kıliç’ını çağırıyor,</span> diye düşündü Kaladin Amaram’ın eline bakarak. Kaladin bıçağına doğru uzandı ama Dalinar zaten kendi elini kaldırıyordu.</p>
<p>Dalinar’ın parmaklarının arasında beyaz sis katılaştı ve bir Parekılıcı belirdi, ucu Amaram’ın boğazına dayanmıştı. Pek çoğundan daha genişti, görünüş olarak neredeyse bir satıra benziyordu.</p>
<p>Bir saniye sonra Amaram’ın elinde bir Kılıç belirdi, bir saniye fazla geç kalmıştı. Boğazına dayanmış olan gümüşsü Kılıç’a bakarken gözleri kocaman açıldı.</p>
<p>Dalinar’ın da bir Parekılıcı vardı.</p>
<p>“Düşünmüştüm ki, eğer sen bir Kılıç için cinayet işlemeye gönüllü <span style="font-style:italic;">olmuşsan, </span>bir İkincisi için yalan söylemeye de kesinlikle gönüllü olursun,” dedi Dalinar. “Ve böylece, senin deliyi görmek için kendi başına gizlice gittiğini öğrendikten sonra, senden benim için delinin iddialarını incelemeni istedim. Arkadaşlığımızın hatırı için vicdanına bol bol zaman tanıdım. Bana, aslında Parekılıcı’nı aldığın hâlde, hiçbir şey bulamadığını söylediğin zaman gerçeği anladım.”</p>
</body>
</html>