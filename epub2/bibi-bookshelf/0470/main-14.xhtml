<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta http-equiv="content-type" content="text/html; charset=UTF-8"/><title></title><link rel="stylesheet" href="main.css" type="text/css"/>
</head>
<body>
<p>Fırtınalar! Yücebey Amaram'ın, modaya uygun ya da değil, bugün evde <span style="font-weight:bold;font-style:italic;">olmaması </span>gerekiyordu. Adolin Amaram’ın bu gece Dalinar ve kral ile yemek yiyeceğini söylemişti. Neden buradaydı?</p>
<p>Amaram elindeki bir hesap defterine bakarak duruyordu ve Shallan’ı fark etmiş gibi görünmüyordu. Ona arkasını döndü ve koridordan aşağı doğru ilerledi.</p>
<p><span style="font-weight:bold;font-style:italic;">Kaç.</span><span style="font-weight:bold;"> </span>Bu onun anlık tepkisiydi. Ön kapılardan dışarı kaç, karanlığın içinde kaybol. Sorun aşçının onunla konuşmuş olmasıydı. Shallan’ın taklit ettiği kadın daha sonra geri döndüğü zaman başı çok büyük belaya girecekti ama şahitlerle eve daha önce gelmediğini kanıtlamayı başarabilirdi. Shallan ne yaparsa yapsın, o gittikten sonra Amaram’ın hizmetçilerinden biri kılığında evine sızan birisi olduğunu öğrenme ihtimali yüksekti.</p>
<p>Fırtınababa! Daha Shallan binadan içeri yeni girmişti ve şimdiden her şeyi berbat etmişti bile.</p>
<p>İlerideki merdivenler gıcırdadı. Amaram odasına gidiyordu, Shallan'ın incelemesi gereken odaya.</p>
<p><span style="font-weight:bold;font-style:italic;">Hayaletkarılar Amaram'ı uyardığım için bana çok kızacak,</span><span style="font-weight:bold;"> </span>diye düşündü. <span style="font-weight:bold;font-style:italic;">Ama ben bunu yapar ve üstüne hiçbir bilgi edinmeden geri dönersem daha bile kızgın olacaklardır.</span></p>
<p>Shallan’ın o odaya girmesi gerekiyordu, yalnız başına. Bu da Amaram’ın içeri girmesine izin veremeyeceği anlamına geliyordu.</p>
<p>Koşturarak arkasından gitti, giriş salonuna daldı ve merdiven direğini yakalayıp, etrafından savrularak dönüp, merdivenlerden yukarı doğru fırladı. Amaram üst sahanlığa ulaşmıştı ve koridora doğru döndü. Belki de o odaya gitmezdi.</p>
<p>Shallan o kadar şanslı değildi. O merdivenlerden yukarı koştururken, Amaram tam da o kapıya doğru döndü ve bir anahtar çıkardı, kilitten içeri soktu ve çevirdi.</p>
<p>“Berrakbey Amaram,” dedi Shallan, üst sahanlığa vardığı zaman nefes nefeseydi.</p>
<p>Amaram ona doğru dönerek kaşlarım çattı. “Telesh? Sen bu gece dışarı çıkmıyor muydun?”</p>
<p>Eh, en azından artık ismini biliyordu. Amaram gerçekten de hizmetkârlarıyla mütevazı bir hizmetçinin akşam planlarından haberdar olacağı kadar yakından mı ilgileniyordu?</p>
<p>“Evet, Berrakbey/’ dedi Shallan. “Ama geri geldim.”</p>
<p><span style="font-weight:bold;font-style:italic;">Dikkatini dağıtacak bir şeyler gerek. Ama çok şüpheli bir şey değil.</span><span style="font-weight:bold;"> </span>Düşün! Sesin farklı olduğunu fark edecek miydi?</p>
<p>“Telesh,” dedi Amaram başını iki yana sallayarak. “Hâlâ ikisinden birini seçemiyor musun? Babana sana iyi bakılacağına dair söz verdim. Eğer sen durulmazsan, bunu nasıl yapabilirim?”</p>
<p>“Ondan değil, Berrakbey,” dedi Shallan hızla. “Hav size gelen bir haberciyi durdurmuş. Beni size söylemem için geri gönderdi.”</p>
<p>“Haberci mi?” dedi Amaram anahtarım kilitten geri çıkararak. “Kimden?”</p>
<p>“Hav söylemedi, Berrakbey. Gerçi önemli olduğunu düşünüyor gibiydi.”</p>
<p>“Bu adam...” dedi Amaram bir iç çekişle. “O fazla korumacı. O bu darmadağınık kampın içinde çevrenin güvenliğini sağlayabileceğini mi düşünüyor?&quot; Yücebey düşündü, sonra anahtarım cebine geri soktu. “Gidip baksam iyi olacak.”</p>
<p>O yanından geçer ve merdivenlerden aşağıya doğru giderken Shallan Amaram'a reverans yaptı. O görüş alanından çıktıktan sonra ona kadar saydı, sonra kapıya doğru koştu. Hâlâ kilitliydi.</p>
<p>“Desen!” diye fısıldadı Shallan. “Neredesin?”</p>
<p>Eteğinin kıvrımlarının arasından çıktı, zemin boyunca ve sonra da duvardan yukarıya ilerledi, en sonunda Shallan’ın hemen önünde tahtadaki bir oyma gibi durdu.</p>
<p>“Kilit?” diye sordu Shallan.</p>
<p>“Bu bir desen,” dedi Desen, sonra da iyice küçüldü ve anahtar deliğinden içeri girdi. Shallan ona odalarındaki kilitleri de birkaç sefer denetmişti ve o da Tyn’in sandığında yaptığı gibi her seferinde kilitleri açmayı başarmıştı.</p>
<p>Kilit tık etti ve Shallan kapıyı açtı ve karanlık odanın içine daldı. Elbisesinin cebinden çıkardığı bir küre onun için içeriyi aydınlattı.</p>
<p>Sır oda. Kepenkleri her zaman çekik olan, kapısı sürekli kilitli tutulan oda. Haya-letkanlarm görmeyi o kadar ısrarla istediği bir oda.</p>
<p>Haritalarla doluydu.</p>
<p>♦</p>
<p>♦ ♦</p>
<p>Yüzeyler arasında sıçramanın numarası inişte değildi, diye keşfetmişti Kaladin. Mesele refleksler ya da zamanlama da değildi. Hatta mesele perspektif kayması bile değildi.</p>
<p>Mesele korkuydu.</p>
<p>Mesele havada asılı dururken, bedenin <span style="font-weight:bold;font-style:italic;">aşağı</span><span style="font-weight:bold;"> </span>doğru çekilmeyi bırakıp yalpalayarak <span style="font-weight:bold;font-style:italic;">yan tarafa</span><span style="font-weight:bold;"> </span>doğru çekilmeye başladığı o andı, içgüdüleri bu değişimle baş etmeye</p>
<p>hazırlıklı değildi. İlkel bir parçası aşağının aşağı olmayı bıraktığı her sefer paniğe kapılıyordu.</p>
<p>Duvara doğru koştu ve zıpladı, ayaklarını yan tarafa doğru savurdu. Tereddüt edemezdi, korkamazdı, irkilemezdi. Bu korunmak için kollarını kaldırmadan, kendini yüz üstü taş zemine fırlatmayı öğrenmeye benziyordu.</p>
<p>Perspektifini değiştirdi ve duvarı aşağıya dönüştürmek için Fırtınaışığı’nı kullandı. Ayaklarım hazırladı. Şimdi bile, o kısa an için, içgüdüleri ayaklandı. Vücut biliyordu, uçurum zeminine geri düşecek olduğunun <span style="font-weight:bold;font-style:italic;">farkındaydı.</span><span style="font-weight:bold;"> </span>Kemiklerini kıracak, başını çarpacaktı.</p>
<p>Kaladin tökezlemeden duvarın üzerine indi.</p>
<p>Kaladin doğrularak kalktı, şaşırmıştı, ve Fırtınaışığı’yla parlayan derin bir nefes verdi.</p>
<p>“Güzel!” dedi Syl etrafında uçuşarak.</p>
<p>“Bu doğaya aykırı,” dedi Kaladin.</p>
<p>“Hayır. Benim hiçbir zaman doğaya aykırı bir şeyle ilişkim olamaz. Bu sadece... <span style="font-weight:bold;font-style:italic;">Doğafazlast.&quot;</span></p>
<p>“Doğaüstü demek istiyorsun.”</p>
<p>“Hayır, istemiyorum.” Syl güldü ve fırlayarak önünden gitti.</p>
<p>Bu doğaya <span style="font-weight:bold;font-style:italic;">aykırıydı,</span><span style="font-weight:bold;"> </span>daha yeni öğrenen bir çocuk için yürümenin doğasına aykırı olması gibi. Zaman içinde doğaya uygun hâle geliyordu. Kaladin emeklemeyi öğreniyordu ve, ne yazık ki, kısa süre sonra ondan koşması istenecekti. Aksırt inine atılan bir çocuk gibi. Ya hızla öğrenir, ya da yenilir giderdin.</p>
<p>Duvar boyunca koştu, bir şistkabuk çıkıntısının üzerinden atladı, sonra da yana doğru zıpladı ve aşağıyı uçurumun zeminine kaydırdı. Sadece ufak bir tökezlemeyle yere inmişti.</p>
<p>Daha iyiydi. Syl'in arkasından koştu ve devam etti.</p>
<p>♦</p>
<p>♦ ♦</p>
<p>Haritalar.</p>
<p>Shallan öne doğru süzüldü, tek küresi duvarları haritalarla kaplanmış ve her tarafa kâğıtların saçılmış olduğu bir odayı aydınlatıyordu. Hızla karalanmış rünlerle kaplılardı, güzel olmaları için yapılmamışlardı. Shallan büyük bir kısmını zar zor okuyabiliyordu.</p>
<p><span style="font-weight:bold;font-style:italic;">Bunu duymuştum,</span><span style="font-weight:bold;"> </span>diye düşündü <span style="font-weight:bold;font-style:italic;">Fırtınabekçisi alfabesi. Onların yazı üzerindeki yasaklan atlatmak için kullandıklan yol.</span></p>
<p>Amaram bir fırtınabekçisi miydi? Duvardaki yücefırtınaları ve sonraki gelişlerini listeleyen, haritaların üzerindeki notlarla aynı elle yazılmış bir zaman çizelgesi, bunun bir kanıtıymış gibi görünüyordu. Belki de Hayaletkanların aradığı buydu; şantaj malzemesi. Erkek âlimler olarak fırtınabekçileri çoğu kişiyi rahatsız ediyordu. Yazı yazmak ile temelde aynı şey olan bir şekilde rünleri kullanmaları, ağzı sıkılıkları... Amaram bütün Alethkar’daki en başarılı generallerden birisiydi. Savaştığı kişiler tarafından bile saygı duyulurdu. Onun bir firtınabekçisi olduğunu açığa çıkarmak, ünü-570 ne ciddi zararlar verebilirdi.</p>
<p>Ama neden böyle garip hobilerle uğraşıyordu ki? Bu haritaların hepsi Shallan’a hafifçe ölümünden sonra babasının çalışma odasında keşfettiği haritaları hatırlatıyordu; gerçi onlar Jah Keved’indi. &quot;Dışarıyı izle, Desen,” dedi. “Amaram binaya geri döndüğü zaman bana çabucak haber ver.”</p>
<p>“Mmmm,&quot; diye vızıldan Desen gitti.</p>
<p>Zamanının kısa olduğunun farkında olan Shallan duvara doğru hızla gitti, küresini kaldırdı ve haritaların Hatıralarım aldı. Harap Ovalar? Bu harita daha önce gördüklerinin hepsinden çok daha geniş kapsamlıydı ve buna kralın Haritalar Galerisi’ndey-ken incelediği Asli Harita da dâhildi.</p>
<p>Amaram bu kadar geniş kapsamlı bir şeyi nasıl ele geçirebilmişti? Rünlerin kullanılış şeklini çözmeye çalıştı, görebildiği kadarıyla herhangi bir gramer yoktu. Rünler o şekilde kullanılmak için değillerdi. Onlar tek bir fikri ifade ederlerdi, bir düşünceler dizisini değil. Sırayla birkaç tanesini okudu.</p>
<p><span style="font-weight:bold;font-style:italic;">Köken... Yön... Belirsizlik... 'Ortanın yeri belli değil’ mi?</span><span style="font-weight:bold;"> </span>Herhâlde bu anlama geliyordu.</p>
<p>Diğer notlar da benzerdi ve Shallan kafasının içinde tercüme etti. <span style="font-weight:bold;font-style:italic;">Belki bu yönde bastırmak sonuç verir. Buradan izleyen savaşçılar görüldü.</span><span style="font-weight:bold;"> </span>Diğer rün grupları Shallan’a hiçbir anlam ifade etmiyordu. Bu yazı acayipti. Belki Desen bunu tercüme edebilirdi ama Shallan kesinlikle edemiyordu.</p>
<p>Haritaların dışında, duvarlar ayrıca yazılar, şekiller ve diyagramlarla dolu uzun kâğıt parçalarıyla da kaplanmıştı. Amaram bir şeyler üzerinde araştırma yapıyordu, büyük bir şeyler...</p>
<p><span style="font-weight:bold;font-style:italic;">Parshendi</span>! diye fark etti. O <span style="font-weight:bold;font-style:italic;">rünler bu anlama geliyor. Parap-shenesh-idi.</span><span style="font-weight:bold;"> </span>Uç rün, üç farklı şey anlamına geliyordu ama bir arada, okunuşları “Parshendi” kelimesini oluşturuyordu. Yazıların bazılarının anlamsızmış gibi görünmesinin sebebi işte buydu. Amaram bazı rünleri sesleri için kullanıyordu. Bunu yaptığı zaman altlarını çiziyordu ve bu da onun rünlerle hiçbir zaman ifade edilemeyecek olması gereken şeyleri yazmasını sağlıyordu. Fırtınabekçileri <span style="font-weight:bold;font-style:italic;">gerçekten de</span><span style="font-weight:bold;"> </span>rünleri tam bir alfabeye dönüştürüyordu.</p>
<p><span style="font-weight:bold;font-style:italic;">Parshendiler Yokelçilerin nasıl geri getirileceğini biliyor olmalı,</span><span style="font-weight:bold;"> </span>diye tercüme etti hâlâ rünlerin kullanımı yüzünden dikkati dağınık olarak.</p>
<p>Ne?</p>
<p><span style="font-weight:bold;font-style:italic;">Sırrı onlardan çıkar.</span></p>
<p><span style="font-weight:bold;font-style:italic;">Ortaya Alethi ordularından önce ulaş.</span></p>
<p>Yazıların bazıları referans listeleriydi. Her ne kadar rünlere çevrilmiş olsalar da, Shallan bazılarım Jasnah’nın çalışmalarından alıntılar olarak tamdı. Yokelçiler hak-kındalardı. Diğerleri Yokelçi ve başka mitolojik yaratıklar oldukları iddia edilen çi-zimlerdi.</p>
<p>İşte bu, Hayaletkanların Jasnah ile aynı şeylerle ilgilenmekte olduklarının kanıtıydı. Ve görünüşe göre Amaram da öyleydi. Kalbi heyecanla çarpan Shallan dönerek odaya göz gezdirdi. Urithiru’nun sırrı burada mıydı? Amaram bunu bulmuş muydu?</p>
<p>Shallan’ın şu anda tercüme edemeyeceği kadar çok şey vardı. Okuması fazla zordu ve kalbinin gümlemesi onu fazla geriyordu. Dahası, Amaram büyük olasılıkla çok kısa süre sonra geri gelecekti. Bunların hepsinin daha sonra resmini çizmek üzere Hatıralar aldı.</p>
<p>Bunu yaparken, üstünkörü tercüme ettiği yazılar Shallan'ın içinde yeni bir dehşet türünün evrilmesine neden oldu. Görünüşe göre... Görünüşe göre Yücebey Ama-ram, Alethi şerefinin timsali, ciddi ciddi Yokelçilerin geri dönüşü için çalışıyordu.</p>
<p><span style="font-weight:bold;font-style:italic;">Benim bunların bir parçası olarak kalmam gerekli,</span><span style="font-weight:bold;"> </span>diye düşündü. <span style="font-weight:bold;font-style:italic;">Hayaletkan-ların bu operasyonu berbat ettiğim için beni dışlamalarına izin veremem. Onların başka neler bildiklerini öğrenmem gerek. Ve Amaram'm da bu yaptıklarının sebebini öğrenmem gerek.</span></p>
<p>Bu gece basitçe kendini kurtarmak için kaçamazdı. Amaram’m birilerinin gizli odasına sızdığını fark etmesine izin verme riskine giremezdi. Bu işi eline yüzüne bulaştıramazdı.</p>
<p>Shallan’ın daha iyi yalanlar yaratması gerekiyordu.</p>
<p>Cebinden bir kâğıt çıkardı ve sayfanın üzerine vurdu, sonra da şiddetle çizim yapmaya başladı.</p>
<p>♦</p>
<p>♦ ♦</p>
<p>Kaladin dikkatli bir hızla duvardan zıpladı, yan tarafına doğru döndü ve adımlarım bozmadan tekrar zemine indi. Fazla hızlı gitmiyordu ama en azından artık tökezlemiyordu.</p>
<p>Her zıplamayla, o içgüdüsel paniği daha da fazla bastırıyordu. Yukarı, tekrar duvarın üstüne. Tekrar aşağı. Fırtınaışığı’nı içine çekerek tekrar ve tekrar.</p>
<p>Evet, bu doğaldı. Evet, bu <span style="font-weight:bold;font-style:italic;">kendisiydi.</span></p>
<p>içinde kabaran bir heyecan hissederek uçurum zemininde koşmaya devam etti. O kemik ve yosun yığınlarının arasından geçerek giderken, gölgeler de ona el sallayarak cesaret verdi. Büyük bir su havuzunun üzerinden sıçradı ama büyüklüğünü iyi seçememişti. Aşağı indi, sığ suyun içine şapırtıyla inmek üzereydi.</p>
<p>Ama refleks olarak yukarıya doğru baktı ve kendisini gökyüzüne doğru Çiviledi.</p>
<p>Kısa bir an için Kaladin düşmeyi kesti ve bunun yerine yukarı doğru düştü. İleriye doğru olan momentumu devam ediyordu ve havuzu aştı, sonra da tekrar kendisini aşağı doğru Çiviledi. Hızlı bir yürüyüş hâlinde yere indi, terliyordu.</p>
<p><span style="font-weight:bold;font-style:italic;">Kendimi yukarıya doğru Çivileyebilir ve sonsuza kadar gökyüzünün içine düşebilirim,</span><span style="font-weight:bold;"> </span>diye düşündü.</p>
<p>Ama hayır, bu sıradan bir insanın düşüneceği şeydi. Bir gökyılanı düşmekten korkmazdı, değil mi? Balıklar boğulmaktan korkmazdı.</p>
<p>Yeni bir şekilde düşünmeye başlayana kadar, kendisine verilmiş olan bu hediyeyi kontrol edemeyecekti. Ve bu <span style="font-weight:bold;font-style:italic;">kesinlikle</span><span style="font-weight:bold;"> </span>bir hediyeydi. Kaladin buna sarılacaktı.</p>
<p>Artık gökyüzü onundu.</p>
<p>Kaladin bağırarak koşmaya başladı. Sıçradı ve kendisini duvara Çiviledi. Duraklamak yok, tereddüt yok, <span style="font-weight:bold;font-style:italic;">korku</span><span style="font-weight:bold;"> </span>yok. Son hız koşar hâlde indi ve yakınlarında Syl sevinçle güldü.</p>
<p>Ama bu, bu kolaydı. Kaladin duvardan zıpladı ve doğrudan yukarısında olan karşı duvara baktı. Kendisini o yöne doğru Çiviledi ve bedenini bir savurmayla döndürdü. Bir dizinin üzerine çökerek, bir an önce onun için tavan olan şeyin üzerine kondu.</p>
<p>&quot;Başardın!” dedi Syl etrafında uçuşarak. “Ne değişti?”</p>
<p>“Ben değiştim.”</p>
<p>&quot;Eh, evet, ama neyin değişti?” diye sordu Syl.</p>
<p>“Her şeyim.”</p>
<p>Syl ona kaşlarını çattı. Kaladin sırıtarak karşılık verdi ve uçurum duvarı boyunca koşarak fırlayıp gitti.</p>
<p>♦</p>
<p>♦ ♦</p>
<p>Shallan malikânenin arka basamaklarından mutfağa doğru iniyor, her adımım normalde olacağından daha sertçe yere vurarak, olduğundan daha ağırmış izlenimini yaratmaya çalışıyordu. Aşçı romanından başını kaldırdı ve gözleri kocaman açılarak panik hâlinde elinden düşürüp, ayağa kalkmaya çalıştı. “Berrakbey!”</p>
<p>“Oturmaya devam et,” diye ağzını oynattı Shallan dudaklarını kapatmaya çalışarak yüzünü kaşırken. Desen Amaram’ın sesini kusursuz bir şekilde taklit ederek, Shallan’ın söylemesini istediği kelimeleri söylüyordu.</p>
<p>Aşçı emredildiği gibi oturmaya devam etti. Shallan umuyordu ki, o konumdan aşçı Amaram’ın olması gerekenden daha kısa boylu olduğunu fark etmeyecekti. İllüzyonun altında parmaklarının ucunda yürürken bile, yücebeyden çok daha kısa boyluydu.</p>
<p>“Biraz önce hizmetçi Telesh ile konuşmuşsun,” dedi Desen Shallan dudaklarını oynatırken.</p>
<p>“Evet, Berrakbey,” dedi aşçı, Desen’in ses tonuna uymak için alçak sesle konuşmuştu. “Onu akşam için Stine’la çalışmaya gönderdim. Kızın biraz yönlendirmeye ihtiyacı olduğunu düşünmüştüm.”</p>
<p>“Hayır,” dedi Desen. “Onun geri dönmesini ben emrettim. Onu tekrar gönderdim ve bu gece olanlar hakkında konuşmamasını emrettim.”</p>
<p>Aşçı kaşlarını çattı. “Bu gece... Olanlar hakkında mı?”</p>
<p>“Sen bu olaydan asla bahsetmeyeceksin. Seni ilgilendirmeyen bir şeye müdahale ettin. Telesh’i hiç görmemişsin gibi davran. Bu olay hakkında benimle asla konuşma. Eğer konuşursan, bunların hiçbirisi olmamış gibi davranacağım. Anlıyor musun?”</p>
<p>Aşçı’nın rengi attı ve sandalyesinde büzülerek başıyla onayladı.</p>
<p>Shallan ona kısaca başını salladı, sonra da yürüyerek mutfaktan gecenin içine çıktı. Orada binanın yan tarafına çömeldi, kalbi küt küt atıyordu. Yine de yüzünde bir sırıtış belirdi.</p>
<p>Görülmeyeceğinden emin olunca, nefesini bırakarak bir bulut hâlinde içindeki Fırtınaışığı’nı üfledi, sonra da öne bir adım attı. İçinden geçerken Amaram’ın görüntüsü kayboldu, yerinde daha önce taklit etmekte olduğu haberci oğlanınki belirdi. Koşarak binanın ön tarafına geri döndü ve basamaklara oturup, başını ellerinin üzerine dayadı.</p>
<p>Amaram ve Hav alçak sesle konuşarak karanlığın içinden yaklaşıyorlardı. “...Kızın beni haberciyle konuşurken gördüğünü fark etmemiştim, Yücebey,” diyordu Hav. “O mutlaka...” Shallan’ı görürlerken konuşmasını keserek sustu.</p>
<p>Shallan fırlayarak ayağa kalktı ve Amaram’a eğildi.</p>
<p>“Şimdi bir önemi yok, Hav,” dedi Amaram askere devriyesine geri dönmesi için elini sallayarak.</p>
<p>“Yücebey,” dedi Shallan “Size bir mesaj getirdim.”</p>
<p>&quot;Orası belli, koyudoğumlu,” dedi adam yanına gelerek. “Bu sefer ne istiyormuş?&quot;</p>
<p>“Bu sefer mi?” diye sordu Shallan. “Ben Shallan Davar’dan geldim.”</p>
<p>Amaram başım bir yana yatırdı. “Kim?”</p>
<p>“Adolin Kholin’in nişanlısı,” dedi Shallan. “O Alethkar’dakibütün Parekılıçlan’nın envanterini resimli olarak güncelleştirmek istiyor. Eğer siz kabul ederseniz, gelip sizinkinin bir çizimini yapmak üzere zaman ayarlamak istiyor.”</p>
<p>“Oh,” dedi Amaram. Rahatlarmış gibi göründü. “Evet, eh, bunda bir sakınca yok. Çoğu öğleden sonra boşum. Ona bir buluşma ayarlamak için vekilharcımla görüşecek birini göndermesini söyle.”</p>
<p>“Emredersiniz, Berrakbey. Dediğiniz gibi yapacağım.” Shallan gitmek için hareketlendi.</p>
<p>“Bu kadar basit bir soru sormak için mi bu kadar geç saatte geldin?&quot; diye sordu Amaram.</p>
<p>Shallan omzunu silkti. “Açıkgözlerin emirlerini sorgulamıyorum, Yücebey. Ama hanımım, ee, onun bazı zamanlar dikkati dağınık olabiliyor. Sanırım o, bana vereceği görev hazır hâlâ akimdayken beni yollamak istemiştir. Ve o Parekılıçları ile gerçekten de çok ilgili.”</p>
<p>“Kim değil ki?” dedi Amaram arkasına dönerken düşünceli bir şekilde, alçak sesle konuşuyordu. “Onlar muhteşem şeyler, değil mi?”</p>
<p>O Shallan’la mı, yoksa kendi kendine mi konuşmuştu? Shallan tereddüt etti. Amaram’m elinde sisler katılaşarak bir Kılıç oluştu, yüzeyinde su damlacıkları vardı. Bunu yukarı kaldırarak yansımasında kendisine baktı.</p>
<p>“Nasıl bir güzellik,” dedi. &quot;Nasıl bir sanat. Neden en muhteşem eserlerimizle öldürmek zorundayız? Ah, ama ben gevezelik ediyor, seni alıkoyuyorum. Özür dilerim. Kılıç benim için hâlâ yeni. Onu çağırmak için bahaneler uyduruyorum.”</p>
<p>Shallan neredeyse duymuyordu bile. Keskin olmayan ağzı su dalgacıkları gibi şekilli olan bir Kılıç’tı. Ya da belki yanan alevler. Bütün yüzeyi boyunca oymalar vardı. Eğimli, kıvrımlı.</p>
<p>Shallan bu Kılıç’ı tanıyordu.</p>
<p>Bu abisi Helaran’a aitti.</p>
<p>♦</p>
<p>♦ ♦</p>
<p>Kaladin uçurum boyunca koştu ve rüzgâr da ona katıldı, arkasından esiyordu. Syl önünde ışıktan bir kurdele şeklinde süzülüyordu.</p>
<p>Yoluna çıkan bir kayaya geldi ve havaya zıpladı, kendisini yukarı doğru Çiviledi. En az bir otuz ayak kadar yukarı doğru süzüldü, sonra da kendisini aynı anda aşağıya ve yana doğru Çiviledi. Aşağı doğru olan Çivileme, yukarı yöndeki momentumunu yavaşlattı, yana doğru olan Çivileme de onu duvara getirdi.</p>
<p>Aşağı doğru olan Çivilemeyi bıraktı ve bir eliyle duvara çarptı, kıvrıldı ve kendi-574 sini iterek ayağa kalktı. Uçurumun duvarı boyunca koşmaya devam etti. Platonun</p>
<p>sonuna ulaştığı zaman, bir sonrakine doğru zıpladı ve kendisini onun duvarına doğru Çiviledi.</p>
<p><span style="font-style:italic;">Daha hızlı</span>1 Daha önce bıraktığı torbalara dönerek, neredeyse geride kalmış olan bütün Fırtınaışığı’m almıştı. O kadar çok Işık’ı vardı ki, bir ateş gibi parlıyordu. O zıplar ve kendini ileri, doğuya doğru Çivilerken Kaladin’i teşvik ediyordu. Bu onun uçurum boyunca düşmesine neden olmuştu. Uçurumun zemini altından süratle geçiyordu, yanlarındaki bitkiler bir bulanıklıktan ibaretti.</p>
<p>Kaladin’in düşmekte olduğunu hatırlaması gerekiyordu. Bu uçmak değildi ve hareket ettiği her saniye hızını arttırıyordu. Bu o özgürlük, o nihai hürriyet hissini durdurmuyordu. Sadece tehlikeli olabileceği anlamına geliyordu.</p>
<p>Rüzgârlar kuvvetlendi ve en son anda kendisini geriye doğru Çivileyerek önündeki uçurum duvarına bindirirken düşüşünü yavaşlattı.</p>
<p>O yön artık onun için aşağıydı, o yüzden de ayağa kalktı ve bu duvarın üzerinde koşmaya başladı. Fırtınaışığı’nı şiddetli bir hızla kullanıyordu ama cimrilik yapmasına gerek yoktu. Altıncı Dan’dan olan açıkgöz bir subay gibi maaş alıyordu ve kürelerinin içinde minik çentik mücevherleri değil, broamlar vardı. Şimdi onun bir aylık ücreti, daha önce bir arada görmediği kadar çok para ediyordu ve içindeki Fırtınaışığı ise, bir zamanlar görmüş olduğuyla kıyaslandığı zaman, büyük bir hâzineydi.</p>
<p>Bir grup firfırçiçeğin üstünden atlarken bağırdı, altındaki yapraklan içlerine çekiliyordu. Kendini uçurumun karşı duvarına Çiviledi ve uçurumu aşarak, ellerinin üzerine indi. Kendisini geriye doğru fırlattı ve her nasılsa o yöne doğru sadece <span style="font-style:italic;">biraz </span>Çiviledi.</p>
<p>Şimdi çok daha hafifti ve havada dönerek ayaklarının üzerine inmeyi başabildi. Duvarın üzerinde ayakta duruyordu, yüzü uçurumun ilerisine dönüktü, yumruklan sıkılmış ve üzerinden Fırtınaışığı dökülüyordu.</p>
<p>Syl tereddüt ederek etrafında ileri geri uçtu. “Ne oldu?” diye sordu.</p>
<p>“Daha fazla,” dedi Kaladin, sonra kendini öne, koridordan ileriye doğru doğru Çiviledi.</p>
<p>Korkusuzca düştü. Bu onun yüzeceği okyanusu, üzerinde yükseleceği rüzgârlarıydı. Bir sonraki platoya doğru yüz üstü düştü. Tam gelmeden önce, kendisini yana ve geriye doğru Çiviledi.</p>
<p>Karnı sarsıldı. Sanki birileri etrafına bir ip bağlamış ve onu bir uçurumdan atmış, sonra da tam o sonuna gelirken ipe asılmış gibi hissediyordu. Ancak içindeki Fırtına-ışığı rahatsızlığını önemsiz hâle getiriyordu. Yana doğru çekilerek başka bir uçurum boyunca düştü.</p>
<p>Çivilemeler onu bir diğer koridor boyunca tekrar doğuya doğru gönderiyordu ve Kaladin uçurumların içinde kalarak platoların arasından salına salına geçiyordu; dalgalann içinden yüzerek taşlann arasından kıvnlan bir yılan gibi. İleriye, daha da hızlı, hâlâ düşüyordu...</p>
<p>Hem hayret, hem de onu savuran güçlerle sıkılmış olan dişlerle, dikkati bir kenara attı ve kendisini yukarı doğru Çiviledi. Bir, iki, üç kere. Diğer her şeyi bıraktı ve üstünden dökülen Işık’ın içinde uçurumlardan dışarıya fırlayarak yukarıdaki havada yükseldi.</p>
<p>Tekrar o yöne doğru düşebilmek için kendisini doğruya doğru Çiviledi ama artık önünü kesen platolar yoktu. Uzak, karanlığın içinde kaybolmuş olan ufka doğru uçtu. Hız kazanıyordu, ceketi dalgalanıyor, saçları arkasında savruluyordu. Hava yüzünü yumrukluyordu ve gözlerini kıstı ama kapatmadı.</p>
<p>Altında, karanlık uçurumlar birbiri ardına geçip gidiyordu. Plato. Çukur. Plato. Çukur. Bu his... Dünyanın üzerinden uçmak... Kaladin bunu daha önce de hissetmişti, rüyalarında. Geçmesi köprücülerin saatlerini alan yolu, dakikalar içinde geçti. Sanki bir şeyler ona arkasından destek oluyor, rüzgârın kendisi onu taşıyormuş gibi hissetti. Syl sağ tarafından uçarak geliyordu.</p>
<p>Peki o solundakiler? Hayır, onlar diğer rüzgârsprenleriydi. Kaladin düzinelercesini toplamıştı, ışıktan kurdeleler hâlinde etrafında uçuşuyorlardı. Syl’i ayırt edebiliyordu. Nasıl olduğunu bilmiyordu, o öbürlerinden farklı görünmüyordu, ama Kaladin seçebiliyordu. Bir kalabalığın içinden ailenin bir üyesini sırf yürüyüşünden seçebilmen gibiydi.</p>
<p>Syl ve kuzenleri ışıktan bir sarmal hâlinde etrafında döndü, özgür ve serbestlerdi ama bir düzenin ipuçları da görülüyordu.</p>
<p>Kendini en son bu kadar iyi, bu kadar muzaffer, bu kadar <span style="font-style:italic;">canlı</span> hissetmesinden beri ne kadar zaman geçmişti? Tien’in ölümünden daha önceydi. Köprü Dört’ü kurtardığı zaman bile, karanlık onu takip etmişti.</p>
<p>Bu buharlaşıp gitti. İlerisinde platoların üzerinde taştan bir çıkıntı gördü ve kendisini sağa doğru dikkatli bir Çivileme ile ona doğru itekledi. Arkaya doğru olan diğer Çivilemeler, onu kaya çıkıntısının ucuna geldiği zaman yakalayıp etrafında dönebileceği kadar yavaşlattı, parmaklarının altındaki kremtaşı pürüzsüzdü.</p>
<p>Yüz tane rüzgârspreni bir dalga gibi üzerine çarparak yarıldı, ışıktan bir yelpaze şeklinde Kaladin’den etrafına doğru saçıldılar.</p>
<p>Sırıttı. Sonra yukarıya baktı, gökyüzüne doğru.</p>
<p>♦</p>
<p>♦ ♦</p>
<p>Yücebey Amaram karanlığın içinde Parekılıcı’na bakmaya devam etti. Malikânenin ön tarafından dökülen ışıkta yukarı kaldırmıştı.</p>
<p>Shallan, babasının o silah kendisine doğru uzatıldığı zaman ki sessiz dehşetini hatırladı. Bu bir tesadüf olabilir miydi? İki silah aynı görüntüye sahip olabilir miydi? Belki de yanlış hatırlıyordu.</p>
<p>Hayır. Hayır, Shallan o Kılıç’ın görüntüsünü <span style="font-style:italic;">hiçbir zaman</span> unutmayacaktı. Bu Helaran’ın elinde olan Kılıç’tı. Ve onlar hiçbir zaman birbirinin aynısı olmazdı.</p>
<p>“Berrakbey,” dedi Shallan, Amaram’ın dikkatini çekerek. İrkilmiş gibi görüntü, sanki Shallan’ın orada olduğunu unutmuştu.</p>
<p>“Evet?”</p>
<p>“Berrakhanım Shallan Alethi ordusunda bütün Kılıç ve Zırhların geçmişlerinin de düzgün bir şekilde takip edilmiş ve bütün kayıtların da doğru olduğundan emin olmak istiyor,” dedi. “Sizin Kılıç’ınız kayıtlarda yok. O yüzden de size Kılıç’ınızın kökenini paylaşmayı kabul eder misiniz diye sormamı istemişti, âlimlik adına.”</p>
<p>“Bunu Dalinar’a zaten anlattım,” dedi Amaram. “Ben Parelerimin geçmişini bilmiyorum. İkisi de beni öldürmeye çalışan bir suikastçının elindeydi. Genç bir adam.</p>
<p>Veden, kızıl saçlı. Adını bilmiyoruz ve yüzü de karşı saldırım nedeniyle tanınmaz hâle geldi. Onu yüz plakasının aralığından vurmak zorunda kalmıştım çünkü.”</p>
<p><span style="font-weight:bold;font-style:italic;">Genç adam. Kızıl saçlı.</span></p>
<p>Shallan abisinin katilinin önünde duruyordu.</p>
<p>“Iı...” Shallan kekeledi, kendini berbat hissediyordu. “Teşekkür ederim. Ben bu bilgiyi aktaracağım.”</p>
<p>Döndü, yürüyerek uzaklaşırken tökezlememeye çalışıyordu. En sonunda Helaran’a ne olduğunu öğrenmişti.</p>
<p><span style="font-weight:bold;font-style:italic;">Sen de bütün bunların içindeydin, değil mi Helaran</span>? diye düşündü. <span style="font-weight:bold;font-style:italic;">Tıpkı babam gibi. Ama nasıl, neden</span><span style="font-weight:bold;">?</span></p>
<p>Görünüşe göre Amaram Yokelçileri geri getirmeye çalışıyordu. Helaran onu öldürmeye çalışmıştı.</p>
<p>Ama herhangi birileri gerçekten de Yokelçileri geri getirmeyi <span style="font-weight:bold;font-style:italic;">ister</span><span style="font-weight:bold;"> </span>miydi? Belki de Shallan yanlış anlamıştı. Odalarına geri dönmesi, aldığı Hatıralar’daki o haritaları çizmesi ve bütün bunların ne anlama geldiğini çözmesi gerekiyordu.</p>
<p>Muhafızlar, neyse ki, o Amaram’ın kampından çıkarak karanlığın gizliliğine karışırken daha fazla sorun çıkarmadı. Bu da iyiydi, çünkü eğer yakından baksalardı, haberci oğlanın gözlerinde yaşlar olduğunu görürlerdi. Şimdi kesin bir şekilde ölmüş olduğunu bildiği bir abi için ağlıyordu.</p>
<p>♦</p>
<p>♦ ♦</p>
<p>Yukarı.</p>
<p>Bir Çivileme, sonra bir tane daha, sonra bir üçüncüsü. Kaladin gökyüzüne doğru fırladı. Boşluk dışında hiçbir şey yoktu, onun zevki için sonsuz bir deniz.</p>
<p>Hava soğuk oldu. Yine de yukarı doğru gitti, bulutlara ulaşıyordu. En sonunda, yere geri dönmeden önce Fırtınaışığı’mn tükeneceğinden endişe ederek, Kaladin gönülsüz bir şekilde kendini aşağı doğru Çiviledi. Sadece tek bir dolu küresi kalmıştı, acil bir durum için cebinde taşıyordu.</p>
<p>Anında aşağı doğru inmedi, sadece yukarı yöndeki momentumu azalmıştı. Hâlâ gökyüzüne doğru Çiviliydi, yukarıya doğru olan Çivilemeleri bırakmamıştı.</p>
<p>Meraklanarak, daha da fazla yavaşlamak için kendisini aşağı Çiviledi, sonra da bir tane yukarı, bir tane de aşağıya doğru olanlar dışında bütün Çivilemelerini bıraktı. En sonunda yavaşlayarak havanın ortasında durdu, ikinci ay yükselmiş, çok aşağılarındaki Ovalar’ı ışığıyla yıkıyordu. Buradan kırık bir tabağa benziyordu. <span style="font-weight:bold;font-style:italic;">Hayır... </span>diye düşündü gözlerini kısarak. <span style="font-weight:bold;font-style:italic;">Bu bir desen.</span><span style="font-weight:bold;"> </span>Kaladin bunu daha önce de görmüştü. Rüyasında.</p>
<p>Rüzgâr üzerine esiyor, onun bir uçurtma gibi kaymasına neden oluyordu. Çektiği rüzgârsprenleri artık rüzgârlara binmediği için dağılıp gitti. Komikti. Kaladin hiç insanın duygu sprenlerini çektiği gibi, rüzgârsprenlerini de çekebileceğini fark etmemişti.</p>
<p>Tek yapman gereken şey gökyüzünün içine düşmekti.</p>
<p>Syl geride kalmıştı, en sonunda omzuna gelip konmadan önce etrafında bir girdap hâlinde döndü. Oturdu, sonra da aşağıya baktı.</p>
<p>“Bu görüntüye çok fazla insan şahit olmaz,” diye belirtti. Böyle yukarıdan, sağ tarafındaki ateş halkaları şeklindeki savaş kampları önemsiz gibi görünüyordu. Rahatsız olacak kadar soğuktu. Kaya yükseklerde havanın daha seyrek olduğunu iddia ediyordu, gerçi Kaladin hiçbir fark görememişti.</p>
<p>“ Epey bir süredir sana bunu yaptırmaya çalışıyorum,” dedi Syl.</p>
<p>“Bu elime ilk mızrak aldığım zaman gibi,” diye fısıldadı Kaladin. “Ben sadece bir çocuktum. Sen o zaman da benimle birlikte miydin? O kadar yıl önce?”</p>
<p>“Hayır,” dedi Syl. “Ve evet.”</p>
<p>“İkisi birden olamaz.”</p>
<p>&quot;Olabilir. Seni bulmam gerektiğini biliyordum. Ve rüzgârlar seni tanıyordu. Beni sana getirdiler.”</p>
<p>“O zaman yapabildiğim her şey, mızrakta olan yeteneğim, dövüşme tarzım,” dedi Kaladin. &quot;Onlar benden değil. Senden.”</p>
<p><span style="font-style:italic;">“Bizden.”</span></p>
<p>“Hile yapmışım. Hak etmemişim.”</p>
<p>“Saçmalık,” dedi Syl. “Sen her gün antrenman yaptın.”</p>
<p>“Bir avantajım var.”</p>
<p>“Yeteneğin avantajı,” dedi Syl. “Usta müzisyen ilk kez eline bir alet alır ve içinde başka kimsenin bulamadığı müziği bulursa, hile mi yapmış olur? Sırf o doğal olarak daha yetenekli diye, o sanatı hak edilmemiş mıdır? Ya da dehâsından mıdır?”</p>
<p>Kaladin kendisini batıya, savaş kamplarına doğru Çiviledi. Kendisini Harap Ovalar’ın ortasında Fırtınaışığı olmadan mahsur bırakmak istemiyordu. İçindeki fırtına başladığından beri epey bir sakinleşmişti. Bir süre için o yöne düştü, kendini yavaşlatmadan önce cesaret edebildiği kadar yaklaşmıştı, sonra da yukarıya doğru olan Çivilemenin bir kısmını kaldırdı ve aşağıya doğru süzülmeye başladı.</p>
<p>“Kabul edeceğim,” dedi Kaladin. “Bana o avantajı sağlayan her ne ise, bunu kullanacağım. Onu yenmek için buna ihtiyacım var.”</p>
<p>Syl başını sallayarak onayladı, hâlâ omzunun üstünde oturuyordu.</p>
<p>“Sen onun bir spreni olmadığını düşünüyorsun,” dedi Kaladin. “Ama o zaman bütün bunları nasıl yapabiliyor?”</p>
<p>“Kılıç,” dedi Syl, daha önce olduğundan daha kendinden emindi. &quot;O özel bir şey. O becerileri insanlara vermek için yaratılmıştı, tıpkı bizim bağımızın yaptığı gibi.” Kaladin başıyla onayladı, karanlığın içinden düşerken hafif rüzgâr ceketini dalgalandırıyordu. “Syl...” Bunu nasıl açacaktı? “Ben bir Parekılıcı olmadan onunla dövü-şemem.”</p>
<p>Syl başka tarafa baktı, kollarını birbirine bastırarak kendisine sarılıyordu. Hareketleri ne kadar da insaniydi.</p>
<p>“Zahel’in önerdiği gibi Kılıç’la eğitim yapmaktan kaçındım,” diye devam etti Kaladin. “Bunu mantıklı göstermek mümkün değil. Benim o silahlardan bir tanesinin nasıl kullanıldığını öğrenmem <span style="font-style:italic;">gerek.&quot;</span></p>
<p>“Onlar kötü,” dedi Syl küçük bir sesle.</p>
<p>“Şövalyelerin bozuk yeminlerinin sembolleri oldukları için,” dedi Kaladin. “Ama onlar ilk başta nereden gelmişti? Nasd imal edildiler?”</p>
<p>Syl cevap vermedi.</p>
<p>“Yeni bir tanesi imal edilebilir mi? Bozulmuş Sözler ’in lekesini taşımayan bir tane?”</p>
<p>“Evet.”</p>
<p>“Nasıl?”</p>
<p>Cevap vermedi. Bir süre sessizlik içinde aşağı doğru uçtular, sonunda karanlık bir platonun üzerinde durdular. Kaladin nerede olduğunu kontrol etti, sonra da kenara giderek aşağıya atlayıp, yavaşça uçurumların içine doğru alçaldı. Geriye dönerken köprülerden yürümek istemiyordu. Nöbetçiler onun dışarı çıkmadan geri geliyor olduğunu garip bulurlardı.</p>
<p>Fırtınalar. Onlar onu orada uçarken görmüşlerdi, değil mi? Ne düşüneceklerdi? Herhangi bir tanesi onun yere inişini görecek kadar yakında mıydı?</p>
<p>Eh, artık bu konuda bir şey yapamazdı. Uçurumun zeminine indi ve yürüyerek savaş kamplarına doğru geri dönmeye başladı, Fırtınaışığı yavaşça tükenerek onu karanlıkta bırakmıştı. O olmadan kendisini boşaltılmış gibi hissediyordu, tembel, yorgun.</p>
<p>Son dolu küreyi cebinden çıkardı ve bunu yolunu aydınlatmak için kullandı.</p>
<p>“Senin kaçındığın bir soru var,” dedi Syl omzuna konarak. “İki gün oldu. Ne zaman Dalinar’a Moash’ın seni görüşmeye götürdüğü adamdan bahsedeceksin?”</p>
<p>“O Amaram’dan bahsettiğim zaman inanmadı.”</p>
<p>“Bunun farklı bir şey olduğu <span style="font-weight:bold;font-style:italic;">besbelli,&quot;</span><span style="font-weight:bold;"> </span>dedi Syl.</p>
<p>O öyleydi, ve Syl de haklıydı. O zaman Kaladin neden Dalinar’a anlatmamıştı?</p>
<p>“O adamlar uzun süre bekleyecek türden görünmüyorlardı,” dedi Syl.</p>
<p>“Onlar hakkında bir şeyler yapacağım,” dedi Kaladin. “Sadece bunun hakkında biraz daha düşünmek istiyorum. Onların işini bitirdiğimiz zaman, Moash’ın da fırtınaya yakalanmasını istemiyorum.”</p>
<p>Kaladin yolun kalanını yürüyerek geri döner, mızrağını alır, sonra da merdivenden tırmanarak platoların üzerine çıkarken Syl sessiz kaldı. Tepelerindeki gökyüzü bulut-lanmıştı ama hava son zamanlarda bahara dönüyordu.</p>
<p><span style="font-weight:bold;font-style:italic;">Hazır bulmuşken tadım çıkar,</span><span style="font-weight:bold;"> </span>diye düşündü. <span style="font-weight:bold;font-style:italic;">Gözyaşları yakında geliyor.</span><span style="font-weight:bold;"> </span>Haftalar boyunca bitmeyen yağmur. Onu neşelendirecek bir Tien de yoktu. Kardeşi bunu yapmayı her zaman başarabilmişti.</p>
<p>Amaram bunu ondan almıştı. Kaladin başını eğdi ve yürümeye başladı. Savaş kamplarının kıyısına geldiği zaman, sağa döndü ve kuzeye yürüdü.</p>
<p>“Kaladin?” diye sordu Syl yanında uçuşarak. “Neden bu yönde yürüyorsun?”</p>
<p>Başını kaldırdı. Bu Sadeas’ın kampına doğru giden yoldu. Dalinar’ın kampı öbür yöndeydi.</p>
<p>Kaladin yürümeye devam etti.</p>
<p>&quot;Kaladin? Ne yapıyorsun?”</p>
<p>En sonunda durdu. Amaram orada olacaktı, hemen ileride, Sadeas’ın kampının içinde bir yerlerde. Saat geçti. Nomon tepeye yaklaşıyordu.</p>
<p>“Onu <span style="font-weight:bold;font-style:italic;">yok edebilirim,”</span><span style="font-weight:bold;"> </span>dedi Kaladin. “Fırtınaışığı’ndan bir şimşek gibi penceresinden girer, öldürür, daha kimse tepki verecek zaman bulamadan çıkıp gidebilirim. Çok kolay. Herkes Beyazlı Suikastçı’nın yaptığını düşünür.”</p>
<p>“Kaladin...”</p>
<p>“Bu adalet, Syl,” dedi Kaladin, birden kızarak ona doğru döndü. “Bana korumam gerektiğini söylüyorsun. Eğer onu öldürürsem, bunu yapmış olurum! İnsanları korur, onları mahvetmesini engellerim. Beni mahvettiği gibi.”</p><div></div><br clear="all"/>
<p>“Onu düşündüğün zaman dönüştüğün kişiden hoşlanmıyorum,” dedi Syl, küçülmüş gibi görünüyordu. “Sen, sen olmayı bırakıyorsun. Düşünmeyi bırakıyorsun. Lütfen.&quot;</p>
<p>“O Tien’i öldürdü,’’ dedi Kaladin. “Onu <span style="font-style:italic;">yaşatmayacağım,</span> Syl.”</p>
<p>“Ama bu gece?” diye sordu Syl. “Biraz önce keşfettiklerinden, biraz önce yaptıklarından sonra mı?”</p>
<p>Kaladin derin bir nefes alarak uçurumların heyecanını ve uçmanın özgürlüğünü düşündü. Sanki yüzyıllardır ilk kez gerçek sevinç hissetmiş gibiydi.</p>
<p>Bu hatırayı Amaram’la kirletmeyi istiyor muydu? Hayır. Herifin ölüsüyle bile, her ne kadar bu günü kesinlikle muhteşem yapacak olsa bile.</p>
<p>“Pekâlâ,” dedi Dalinar’ın kampına doğru geri dönerek. “Bu gece değil.”</p>
<p>Kaladin kışlaya geri dönene kadar akşam güveci bitmişti. Korların hâlâ parlamakta olduğu ateşin yanından geçti ve odasına doğru ilerledi. Syl havaya doğru uçarak gitti. O gece boyunca rüzgârlara binecek, kuzenleriyle oynayacaktı. Kaladin’in bildiği kadarıyla, onun uyumaya ihtiyacı yoktu.</p>
<p>Kendi özel odasına girdi, kendini yorgun ve tükenmiş hissediyordu, ama memnun edici bir şekilde. Bu...</p>
<p>Odanın içinde birisi kımıldadı.</p>
<p>Kaladin hızla dönerek mızrağını doğrulttu ve yolunu görmek için kullanmakta olduğu son kürenin ışığını içine çekti. Üzerinden yükselen Işık kırmızı ve siyah bir yüzü aydınlatıyordu. Shen o gölgelerin içinde rahatsız edici derecede ürkütücü görünüyordu, sanki hikâyelerdeki kötü bir spren gibi.&quot;</p>
<p>“Shen,” dedi Kaladin mızrağını indirerek. “Sen burada ne...”</p>
<p>“Komutanım,” dedi Shen. “Benim gitmem gerek.”</p>
<p>Kaladin kaşlarını çattı.</p>
<p>“Üzgünüm,” diye ekledi Shen o yavaş, düşünceli konuşma tarzıyla. “Neden olduğunu söyleyemem.” Bir şeyler için bekliyormuş gibi görünüyordu, mızrağını tutan elleri gergindi. Kaladin’in ona verdiği mızrağı.</p>
<p>“Sen özgür bir adamsın, Shen,” dedi Kaladin. “Eğer gitmen gerektiğini hissediyorsan, seni burada tutmayacağım ama özgürlüğünü iyi kullanmayı başarabileceğin başka bir yer bulmanın pek mümkün olduğunu düşünmüyorum.”</p>
<p>Shen başını salladı, sonra da Kaladin’in yanından yürüyerek geçmek için hareketlendi.</p>
<p>“Bu gece mi gidiyorsun?”</p>
<p>“Hemen.”</p>
<p>“Ovalar’ın kıyısındaki muhafızlar seni durdurmaya çalışabilir.”</p>
<p>Shen başını iki yana salladı. “Parshmenler esaretten kaçmaz. Onlar sadece verilmiş olan bir görevi yapan köle görecek. Mızrağınızı ateşin yanma bırakacağım.” Kapıya doğru yürüdü ama sonra Kaladin’in yanında tereddüt etti ve bir elini omzuna koydu. “Siz iyi bir adamsınız, Yüzbaşı. Sizden çok şey öğrendim. Benim adım Shen değil. Adım Rlain.”</p>
<p>“Rüzgârlar sana iyi davransın, Rlain.”</p>
<p>“Benim korktuğum rüzgârlar değil,” dedi Rlain. Kaladin’in omzunu sıvazladı, sonra sanki zor bir şeyi beklermiş gibi derin bir nefes aldı ve odadan dışarı çıktı.</p>
<p><span style="font-style:italic;">Sprenlerin ırak âlemini ziyaret etmekte daha madun olan diğer tarikatlara gelince, Diyaryürüyenler fevkalade müşfik idi, onların ziyaretlerine ve toplantılarına muavin olarak iştirak etmelerine müsaade ederlerdi; gerçi hiçbir vakit âli sprenler ile asli irtibat müsdahdemi olarak mevtlerinden feragat etmezlerdi; Ve Işıkörenler ve Azimörenlerin ikisinin de aynısına meyili vardı, ancak onlar o âlemin gerçek üstatları değillerdi.</span></p>
<p>—Parlayan Sözler - Bölüm 6 - Sayfa 2</p>
<p>Adolin Elit'in Parekılıcı’nı önkoluyla vurarak uzaklaştırdı. Paredarlar kalkan kullanmazdı, Zırh’ın her parçası taşlardan daha güçlüydü.</p>
<p>Kendi Kılıç’ını sallayarak bastırdı, arenanın kumları üzerinde hareket ederken Rüzgârduruşu’ndaydı.</p>
<p><span style="font-weight:bold;font-style:italic;">Benim için Pareler kazan, oğlum.</span></p>
<p>Adolin duruşun saldırılarını birbiri ardına indiriyordu, bir yönden, sonra da diğerinden; Elit’i geri çekilmeye zorladı. Adam geriye doğru kaçındı, Zırh’ı Adolin’in vurduğu bir düzine yerden Işık sızdırıyordu.</p>
<p>Harap Ovalar’daki savaş için barışçıl bir son umutlarının hepsi gitmişti. Ölmüştü. Adolin babasının bunune kadar çok istediğini biliyordu ve Parshendilerin sahip olduğu kibir onu hüsrana uğratmıştı. Kızdırmıştı.</p>
<p>Buna engel oluyordu. Öfkesinin onu yiyip bitirmesine izin veremezdi. Duruşunun hareketlerini hatasızca yapıyordu, dikkatliydi, dingin bir sakinliği muhafaza ediyordu.</p>
<p>Elit görünüşe göre Adolin’in Pareler için yaptığı ilk düelloda olduğu gibi pervasız olmasını beklemişti. Geri çekilip durmaya devam etti, o pervasızlık anı için bekliyordu. Adolin ona bunu vermedi.</p>
<p>Bugün, Adolin incelikle dövüşüyordu; formu ve duruşu mükemmeldi, her şeyi kuralına uygundu. Önceki düellosunda becerisini azmış gibi göstermek, güçlü olan kimseyi bir maça çıkmayı kabul edecek kadar cezbetmemişti. Adolin Elit’i bile zar zor ikna edebilmişti.</p>
<p><span style="font-weight:bold;">Başka bir taktiğin zamanıydı.</span></p>
<p><span style="font-weight:bold;">Adolin Sadeas, Aladar ve Ruthar’ın izlemekte olduğu yerin önünden geçti. Babasına karşı olan ittifakın merkezi. Şimdiye kadar, hepsi gayrimeşru olarak plato saldırılarına gitmişler, asıl görevli olanlar yetişemeden önce platoya varmış ve mücevherkal-bi çalmışlardı. Her seferinde, Dalinar’ın itaatsizlikleri için talep ettiği para cezalarını ödemişlerdi. Dalinar açık açık savaş riskine girmeden onlara daha fazla hiçbir şey yapamazdı.</span></p>
<p><span style="font-weight:bold;">Ama Adolin onları farklı yollardan cezalandırabilirdi.</span></p>
<p><span style="font-weight:bold;">Adolin silahını savurarak yaklaşırken Elit geriye doğru tökezledi, temkinliydi. One doğru bir hamle denemesi yaptı ve Adolin Kılıç’ına vurarak uzaklaştırdı, sonra da ters bir vuruşla silahını savurarak Elit’in önkolunu sıyırdı. O da Fırtınaışığı sızdırmaya başladı.</span></p>
<p><span style="font-weight:bold;">Kalabalık mırıldanıyordu, arenanın yukarısında konuşmalar yükseliyordu. Elit tekrar saldırdı ve Adolin de darbelerini vurarak savuşturdu ama karşı saldırıda bulunmadı.</span></p>
<p><span style="font-weight:bold;">İdeal form. Her adım doğru yerde. İçinde Heyecan yükseldi ama Adolin onu bastırdı. Yüceprensler ve onların dalaşmaları onu tiksindiriyordu ama bugün onlara bu öfkeyi göstermeyecekti. Onun yerine, onlara bugün </span><span style="font-weight:bold;font-style:italic;">kusursuzluğu</span><span style="font-weight:bold;"> gösterecekti.</span></p>
<p><span style="font-weight:bold;">“O seni yıpratmaya çalışıyor, Elit!” dedi Ruthar’ın sesi yakınlarındaki sıralardan. Gençliğinde o kendisi de biraz düellocu sayılırdı, gerçi hiçbir zaman Dalinar ya da Aladar kadar iyi olmamıştı. “Ona izin verme]”</span></p>
<p><span style="font-weight:bold;">Elit başıyla onaylayıp, Dumanduruşu’nda öne atılarak Kılıç’ıyla bir saplama hareketi yaptı, Adolin miğferinin içinde gülümsedi. Bir kumar. Zırh’la yapılan yarışmaların çoğu parçalar kırılarak kazanılırdı ama bazı zamanlarda Kılıç’ının ucunu plakaların arasındaki bir eklem yerine saplayabilir, onları çatlatarak bir darbe indirebilirdin.</span></p>
<p><span style="font-weight:bold;">Bu sadece rakibini yenmenin değil, ayrıca üstüne yaralamaya çalışmanın da bir yoluydu.</span></p>
<p><span style="font-weight:bold;">Adolin sakince geriye adım attı ve saplama saldırılarını savuşturmak için kullanılan doğru Rüzgârduruşu hamlelerini yaptı. Elit’in silahı tangırtıyla engellendi ve kalabalık daha fazla homurdandı. İlk önce Adolin onlara vahşi bir gösteri sunmuştu, bu onları kızdırmıştı. Sonra, onlara bol bol heyecanı olan denk bir dövüş sunmuştu.</span></p>
<p><span style="font-weight:bold;">Bu sefer ikisinin de tersi olan bir şey yapıyor, bir düellonun büyük bir bölümünü oluşturan heyecan verici çatışmalara girmeyi reddediyordu.</span></p>
<p><span style="font-weight:bold;">Yan tarafa bir adım attı ve vurarak Elit’in miğferine hafif bir darbe indirdi. Küçük bir çatlaktan Işık sızdırmaya başladı. Ancak olması gerektiği kadar çok değildi.</span></p>
<p><span style="font-weight:bold;font-style:italic;">Mükemmel.</span></p>
<p><span style="font-weight:bold;">Elit miğferinin içinden duyulur bir şekilde hırladı, sonra bir diğer saplama daha yaparak geldi. Doğrudan Adolin’in yüz plakasına doğru.</span></p>
<p><span style="font-weight:bold;font-style:italic;">Beni öldürmeye çalışıyorsun, öyle mi?</span><span style="font-weight:bold;"> diye düşündü Adolin bir elini Kılıç’ının kabzasından çekerken ve Elit’in saplanmakta olan Kılıç’ının hemen altına soktu, Kılıç’ın ağzı baş ve işaret parmaklarının arasında kalmıştı.</span></p>
<p><span style="font-weight:bold;">Adolin elini sağa ve yukarı doğru kaldırırken, Elit’in Kılıç’ı Adolin’in elinin üzerinden kaydı. Bu Zırh olmadan asla yapamayacağın bir hareketti; sıradan bir kılıca karşı bunu denersen elini ikiye ayrılmış bulurdun, bir Parekılıcı’na karşı ise daha beteri olurdu.</span></p>
<p><span style="font-weight:bold;">Zırh ile, saplama hareketini kolaylıkla başından yukarıya doğru iterek savuşturdu, sonra da öbür elini savurarak Kılıç’ım Elit’in yan tarafına gömdü.</span></p>
<p><span style="font-weight:bold;">Kalabalıktan bazıları doğrudan bir saldırı gördükleri için tezahürat yaptılar. Ancak başkaları yuhaladı. Orada klasik saldırı Elit’in başına vurmak, miğferini kırmaya çalışmak olmalıydı.</span></p>
<p><span style="font-weight:bold;">Elit öne doğru tökezledi, ıskalayan darbesi ve ardından gelen darbeyle dengesi bozulmuştu. Adolin omzuyla ona yüklenerek itip, fırlatarak yere devirdi. Sonra, üstüne saldırmak yerine, geriye çekildi.</span></p>
<p><span style="font-weight:bold;">Daha fazla yuhalama.</span></p>
<p><span style="font-weight:bold;">Elit ayağa kalktı, sonra bir adım attı. Hafifçe yalpaladı, sonra bir adım daha attı. Adolin geriye çekildi ve Kılıç’ının ucunu yere doğru çevirerek bekledi. Yukarılarında, gökyüzü gürüldedi. Büyük ihtimalle bugün daha sonra yağmur yağacaktı. Neyse ki bir yücefırtına değildi, sadece sıradan bir sağanaktı.</span></p>
<p><span style="font-weight:bold;">“Dövüş!” diye bağırdı Elit miğferinin içinden.</span></p>
<p><span style="font-weight:bold;">“Dövüştüm.” diye cevap verdi Adolin sessizce. “Ve kazandım.”</span></p>
<p><span style="font-weight:bold;">Elit öne doğru yalpaladı. Adolin geriye çekildi. Kalabalık yuhalamaya devam ederken, Elit tamamen kilitlenene, yâni Zırh’ının Fırtınaışığı tükenene kadar bekledi. Adolin’in Zırh’ında açtığı düzinelerce küçük çatlak en sonunda etkisini göstermişti.</span></p>
<p><span style="font-weight:bold;">Sonra, Adolin sakince yürüyerek yaklaştı, bir elini Elit’in göğsüne koydu ve geriye doğru itti. Elit bir gümbürtüyle yere devrildi.</span></p>
<p><span style="font-weight:bold;">Adolin başını kaldırarak yücehakem Berrakhanım Istow’a baktı.</span></p>
<p><span style="font-weight:bold;">“Zafer yine Adolin Kholin’e gidiyor,” dedi yücehakem bir iç çekişle. “Elit Ruthar Zırh’ını kaybetti.”</span></p>
<p><span style="font-weight:bold;">Kalabalık bundan pek hoşlanmamıştı. Adolin dönerek onlarla yüzleşti, birkaç kere savurduktan sonra Kılıç’ını sise dönüştürerek bıraktı. Miğferini çıkardı ve yuhalamalarına karşı eğildi. Arkasında bunun için hazırlamış olduğu silahtarları hızla geldiler ve Elit’inkileri ite kaka uzaklaştırıp, artık Adolin’e ait olan Zırh’ını üzerinden çıkarıp aldılar.</span></p>
<p><span style="font-weight:bold;">Gülümsedi ve onlar işlerini bitirdiği zaman arkalarından sıraların altındaki bekleme odasına gitti. Kendi Zırh’ını giymiş olan Renarin kapının yanında bekliyordu ve Navani Yenge de odadaki maltızın yanında oturuyordu.</span></p>
<p><span style="font-weight:bold;">Renarin dışarıdaki memnuniyetsiz kalabalıklara bir göz attı. “Fırtınababa. Yaptığın ilk düelloyu bir dakikadan kısa sürede bitirdin ve senden nefret ettiler. Bugün bir saatin büyük bir kısmını dövüşerek geçirdin ve senden daha da çok nefret etmiş gibi görünüyorlar.”</span></p>
<p><span style="font-weight:bold;">Adolin bir çekişle banklardan bir tanesinin üzerine oturdu. “Ben kazandım.”</span></p>
<p><span style="font-weight:bold;">“Öyle,” dedi Navani yanına yaklaşarak, sanki yara ararmış gibi onu inceliyordu. O Adolin düello yaptığı zaman hep endişe ederdi. “Ama senin bunu çok havalı bir şekilde yapman gerekmiyor muydu?”</span></p>
<p><span style="font-weight:bold;">Renarin başını sallayarak onayladı. “Babam öyle istemişti.”</span></p>
<p><span style="font-weight:bold;">“Bu hatırlanacak,” dedi Adolin bugünkü köprücü muhafızlarından birisi olan Peet’ten bir kupa suyu kabul ederken. Teşekkürle başını salladı. “Havalılık herkesin dikkat kesilmesini sağlamak demektir. Bu işe yarayacak.”</span></p>
<p><span style="font-weight:bold;">Umutluydu ama sonraki kısım da önemliydi.</span></p>
<p><span style="font-weight:bold;">“Yenge,” dedi Adolin o bir teşekkür duası çizmeye başlarken. “Sen sorduğum şey hakkında hiç düşündün mü?”</span></p>
<p><span style="font-weight:bold;">Navani çizmeye devam etti.</span></p>
<p><span style="font-weight:bold;">“Shallan’ın çalışmaları gerçekten de önemliymiş gibi görünüyor,” dedi Adolin. “Yâni o...”</span></p>
<p><span style="font-weight:bold;">Odanın kapısından bir tıklatma geldi.</span></p>
<p><span style="font-weight:bold;font-style:italic;">Bu kadar çabuk mu?</span><span style="font-weight:bold;"> diye düşündü Adolin ayağa kalkarken. Köprücülerden bir tanesi kapıyı açtı.</span></p>
<p><span style="font-weight:bold;">Eflatun bir elbise giymiş olan Shallan Davar içeri daldı, odayı geçerken kızıl saçları alev alevdi. “Bu inanılmazdı!”</span></p>
<p><span style="font-weight:bold;">“Shallan!” Adolin’in beklediği kişi o değildi ama onu gördüğü için mutsuz olduğu söylenemezdi. “Dövüşten önce senin koltuğunu kontrol ettim ama sen yoktun.” “Ben dua yakmayı unutmuştum,” dedi. “O yüzden de bunun için durdum. Gerçi dövüşün büyük kısmını yakaladım.” Adolin’in hemen önünde durduğu yerde bir an için tereddüt etti. Adolin de o tereddüdü paylaşıyordu. Daha resmî olarak kur yapmaya başlamalarının üzerinden bir haftadan biraz fazlası geçmişti ama şartname de vardı... Onların ilişkisi </span><span style="font-weight:bold;font-style:italic;">tam olarak</span><span style="font-weight:bold;"> neydi?</span></p>
<p><span style="font-weight:bold;">Navani boğazını temizledi. Shallan hızla döndü ve hürelini ağzına kaldırdı, sanki eski kraliçeyi daha yeni fark etmişti. “Berrakhanım,” dedi ve eğildi.</span></p>
<p><span style="font-weight:bold;">“Shallan,” dedi Navani. “Yeğenimden senin hakkında sadece iyi şeyler duyuyorum.”</span></p>
<p><span style="font-weight:bold;">“Teşekkür ederim.”</span></p>
<p><span style="font-weight:bold;">“O zaman sizi baş başa bırakayım,” dedi Navani kapıya doğru yürüyerek, ründuası bitirilmemişti.</span></p>
<p><span style="font-weight:bold;">“Berrakhanım...” dedi Shallan ona doğru bir elini kaldırarak.</span></p>
<p><span style="font-weight:bold;">Navani dışarı çıktı ve kapıyı çekip kapattı.</span></p>
<p><span style="font-weight:bold;">Shallan elini indirdi ve Adolin yüzünü buruşturdu. “Affedersin,” dedi Adolin. “Onunla konuşmaya çalışıyordum. Sanırım onun birkaç güne daha ihtiyacı var, Shallan. Yola gelecek. Seni görmezden geliyor olmaması gerektiğinin o da farkında, bunu hissedebiliyorum. Sen sadece ona olanları hatırlatıyorsun.”</span></p>
<p><span style="font-weight:bold;">Shallan başıyla onayladı, hayal kırıklığına uğramış gibi görünüyordu. Adolin’in silahtarları ona Zırh’ını çıkarmasına yardım etmek için yaklaştılar ama o onlara elini sallayarak gönderdi. Ona bu miğferin içinde durmaktan kafasına yapışmış olan darmadağın saçlarını göstermek yeteri kadar kötüydü. Altındaki kıyafet olan takviyeli üniforma ile çok daha beter görünürdü.</span></p>
<p><span style="font-weight:bold;">“Peki, ee, sen düelloyu beğendin mi?” diye sordu.</span></p>
<p><span style="font-weight:bold;">“Sen </span><span style="font-weight:bold;font-style:italic;">harikaydın,&quot;</span><span style="font-weight:bold;"> dedi Shallan tekrar ona dönerek. “Elit senin üzerine atlayıp durdu ve sen de sanki bacağından yukarı tırmanmaya çalışan bir kremcikmiş gibi onu silkip attın.”</span></p>
<p><span style="font-weight:bold;">Adolin sırıttı. “Kalabalığın geri kalanı bunun harika olduğunu düşünmedi.”</span></p>
<p><span style="font-weight:bold;">“Onlar ezilmeni görmek için gelmişti,” dedi Shallan. “Bunu onlara vermediğin için çok düşüncesizsin.”</span></p>
<p><span style="font-weight:bold;">&quot;O konuda epey bir cimriyimdir,” dedi Adolin.</span></p>
<p><span style="font-weight:bold;">“Neredeyse hiçbir zaman kaybetmiyormuşsun, keşfedebildiğim kadarıyla. Ne kadar da sıkıcısın. Belki de arada bir berabere kalmayı denemen gerek. Değişiklik olsun diye.”</span></p>
<p><span style="font-weight:bold;">“Bir düşüneyim,” dedi Adolin. “Belki bunu bu akşam yemek sırasında tartışabiliriz? Babamın savaş kampında?”</span></p>
<p><span style="font-weight:bold;">Shallan yüzünü astı. “Bu akşam meşgulüm. Affedersin.”</span></p>
<p><span style="font-weight:bold;">“Ha.”</span></p>
<p><span style="font-weight:bold;">“Ama yakında senin için bir hediyem olabilir,” dedi Shallan iyice yaklaşarak. “Fazla araştırma yapacak zamanım olmadı, Sebarial’ın ev defterlerini baştan düzenlemek için sıkı çalışıyorum, ama sana yardımcı olabilecek bir şeyler bulmuş olabilirim. Düellolar için.”</span></p>
<p><span style="font-weight:bold;">“Ne?&quot; diye sordu Adolin kaşlarını çatarak.</span></p>
<p><span style="font-weight:bold;">“Kral Gavilar’ın biyografisinden bir şeyi hatırladım. Gerçi bu senin bir düelloyu görkemli bir şekilde kazanmanı gerektirecek. İnanılmaz bir şeyler, kalabalığı hayran bırakacak bir şeyler. ”</span></p>
<p><span style="font-weight:bold;">“Daha az yuhalamalı yâni,” dedi Adolin başını kaşıyarak.</span></p>
<p><span style="font-weight:bold;">“Sanırım bu herkesi memnun edecektir,” diye belirtti Renarin kapının yanından. “Görkemli...&quot; dedi Adolin.</span></p>
<p><span style="font-weight:bold;">“Daha fazlasını yarın anlatırım,” dedi Shallan.</span></p>
<p><span style="font-weight:bold;">“Yarın ne olacak?”</span></p>
<p><span style="font-weight:bold;">“Bana yemek yedireceksin.”</span></p>
<p><span style="font-weight:bold;">“Öyle mi?”</span></p>
<p><span style="font-weight:bold;">“Ve bir yürüyüşe çıkaracaksın. ”</span></p>
<p><span style="font-weight:bold;">“Öyle mi?”</span></p>
<p><span style="font-weight:bold;">“Evet.”</span></p>
<p><span style="font-weight:bold;">“Şanslı adammışım ben.” Ona gülümsedi. “Pekâlâ o zaman, biz...”</span></p>
<p><span style="font-weight:bold;">Kapı çarpılarak açıldı.</span></p>
<p><span style="font-weight:bold;">Adolin’in köprücü muhafızları irkildiler ve Renarin ayağa kalktı. Adolin sadece döndü, dışarıda duranın kim olduğunu görmek için Shallan’ı hafifçe kenara doğru çekti. Relis, şu anki düello şampiyonu ve Yüceprens Ruthar’ın en büyük oğlu.” Beklendiği gibi.</span></p>
<p><span style="font-weight:bold;">“Neydi </span><span style="font-weight:bold;font-style:italic;">bul”</span><span style="font-weight:bold;"> diye hesap sordu uzun adımlarla odanın içine girerken. Onu küçük bir açıkgöz sürüsü takip ediyordu, yücehakem Berrakhanım İstow da bunların arasındaydı. “Sen bana ve evime hakaret ettin, Kholin.”</span></p>
<p><span style="font-weight:bold;">Relis yürüyerek dibine kadar gelir ve suratını Adolin’in burnunun dibine sokarken, o zırhlı ellerini arkasında kavuşturdu.</span></p>
<p><span style="font-weight:bold;">“Düelloyu beğenmedin mi?” diye sordu Adolin rahat rahat.</span></p>
<p><span style="font-weight:bold;">“O bir düello </span><span style="font-weight:bold;font-style:italic;">değildi,&quot;</span><span style="font-weight:bold;"> diye tersledi Relis. “Sen düzgün bir şekilde dövüşmeyi reddederek kuzenimi utandırdın. Bu maskaralığın hükümsüz sayılmasını </span><span style="font-weight:bold;font-style:italic;">talep ediyorum.”</span></p>
<p><span style="font-weight:bold;">“Size söyledim, Prens Relis,” dedi İstow arkadan. &quot;Prens Adolin hiçbir kuralı...”</span></p>
<p><span style="font-weight:bold;">“Sen kuzeninin Zırh’ım geri mi istiyorsun?” diye sordu Adolin sessizce Relis’in gözlerinin içine bakarak. “Onun için benimle dövüş.”</span></p>
<p><span style="font-weight:bold;">“Beni kışkırtamayacaksın,” dedi Relis Adolin’in göğüs zırhının ortasına parmağıyla vurarak. “Beni bir diğer düello maskaralığının içine çekmeyi başaramayacaksın.”</span></p>
<p><span style="font-weight:bold;">“Altı Pare, Relis/’ dedi Adolin. “Benimkiler, kardeşiminkiler, Eranniv’in Zırh’ı ve kuzeninin Zırh’ı. Hepsini birden tek bir maçın üstüne yatırıyorum. Sen ve ben.” “Eğer bunu kabul edeceğimi sanıyorsan salaksın demektir,” diye tersledi Relis. “Çok mu korktun?” diye sordu Adolin.</span></p>
<p><span style="font-weight:bold;">“Sen benim dengim değilsin, Kholin. Bu son iki dövüş de bunun kanıtı. Sen artık nasıl düello yapacağını bile bilmiyorsun, tek bildiğin şey numara yapmak.”</span></p>
<p><span style="font-weight:bold;">“O zaman beni kolaylıkla yenebilmen gerekir.”</span></p>
<p><span style="font-weight:bold;">Relis bocaladı, ağırlığını bir ayağından öbürüne veriyordu. En sonunda tekrar Adolin’e işaret etti. “Sen piçsin, Kholin. Kuzenimle babamı ve beni utandırmak için dövüştüğünü biliyorum. Yemini yutmayı reddediyorum.” Gitmek için döndü.</span></p>
<p><span style="font-weight:bold;font-style:italic;">Görkemli bir şeyler,</span><span style="font-weight:bold;"> diye düşündü Shallan’a bir bakış atarak. </span><span style="font-weight:bold;font-style:italic;">Babam havalı istemişti...</span></p>
<p><span style="font-weight:bold;">“Eğer korkuyorsan,” dedi Adolin tekrar Relis’e bakarak, “Benimle tek başına dövüşmek zorunda değilsin. ”</span></p>
<p><span style="font-weight:bold;">Relis olduğu yerde durdu. Geriye baktı. “Sen benim yanımda kimi getirirsem getireyim, </span><span style="font-weight:bold;font-style:italic;">aynı anda</span><span style="font-weight:bold;"> dövüşeceğini mi söylüyorsun?”</span></p>
<p><span style="font-weight:bold;">“Öyle,” dedi Adolin. “Yanında kimi getirirsen getir, aynı anda dövüşeceğim.” “Sen </span><span style="font-weight:bold;font-style:italic;">salaksın,&quot;</span><span style="font-weight:bold;"> dedi Relis nefesini bırakarak.</span></p>
<p><span style="font-weight:bold;">“Evet mi, hayır mı?”</span></p>
<p><span style="font-weight:bold;">“İki gün,” dedi Relis tersçe. “Burada arenada.” Yücehakeme baktı. “Sen buna şahit misin?”</span></p>
<p><span style="font-weight:bold;">“Evet,” dedi Berrakhanım İstow.</span></p>
<p><span style="font-weight:bold;">Relis fırtına olup gitti. Öbürleri de peşinden çıktılar. Yücehakem geride kalarak Adolin’i inceledi. “Sen ne yaptığının farkında mısın?”</span></p>
<p><span style="font-weight:bold;">“Düello geleneklerini oldukça iyi biliyorum. Evet, farkındayım.”</span></p>
<p><span style="font-weight:bold;">İstow içini çekti ama başıyla onayladı, yürüyerek çıktı.</span></p>
<p><span style="font-weight:bold;">Peet kapıyı kapattı, sonra da bir kaşını kaldırarak Adolin’e baktı. Harika. Şimdi de köprücülere hesap veriyordu. Adolin tekrar bankın üzerine çöktü. “Bu görkemli için uygun mu?” diye sordu Shallan’a.</span></p>
<p><span style="font-weight:bold;">“Sen gerçekten de aynı anda iki tanesini yenebileceğini düşünüyor musun?” diye sordu Shallan.</span></p>
<p><span style="font-weight:bold;">Adolin cevap vermedi. Aynı anda iki adamla dövüşmek zordu, özellikle eğer ikisi de Paredarsa. Etrafını sarabilir, ortalarına alabilirlerdi, arkandan saldırabilirlerdi. Arka arkaya iki taneyle dövüşmekten çok daha zordu.</span></p>
<p><span style="font-weight:bold;">&quot;Bilmiyorum,” dedi. “Ama sen görkemli istemiştin. O yüzden ben de görkemliyi deneyeceğim. Şimdi, umarım ki senin </span><span style="font-weight:bold;font-style:italic;">gerçekten de</span><span style="font-weight:bold;"> bir planın vardır.”</span></p>
<p><span style="font-weight:bold;">Shallan yanına oturdu. “Sen Yüceprens Yenev hakkında ne biliyorsun...?”</span></p><div></div><br clear="all"/>
<p><span style="font-style:italic;">Ayrıca Rüzgârkpşucu tarikatının on altı azası da geldi, ve onlara iştirak eden mühim miktarda silahtar vardı, ve o mekânda Semadeşenleri masumu suçludan ayırırken buldukları vakit, orada müthiş bir münazara meydana geldi.</span></p>
<p>-Parlayan Sözler - Bölüm 28 - Sayfa 3</p>
<p><span style="font-weight:bold;">Shallan arabadan inerek hafif bir yağmura çıktı. Peçe diye isimlendirdiği ko-yugözlü hâlinin beyaz ceketi ve pantolonunu giyiyordu. Yağmur şapkasının siperliğine serpiştiriyordu. Düellosundan sonra Adolin’le konuşarak çok fazla zaman harcamıştı ve savaş kamplarından en az bir saat uzakta, Sahipsiz Tepeler’de gerçekleşecek olan bu buluşmaya yetişmek için acele etmesi gerekmişti.</span></p>
<p><span style="font-weight:bold;">Ama işte buradaydı, kılığında ve de zamanında. Ucu ucuna. Yağmurun etrafındaki taşlar üzerindeki pıtırtısını dinleyerek yürüdü. Her zaman bunun gibi yağmurları sevmişti. Yücefırtınaların küçük kardeşleri, hayatı öfke olmadan getiriyorlardı. Burada savaş kamplarının batısındaki ıssız fırtına diyarları bile suyun gelişiyle çiçek açmıştı. Kayafilizleri yarılmıştı ve, her ne kadar bunların memleketindekiler gibi çiçekleri olmasa da, canlı yeşil sarmaşıklarını uzatmışlardı. Çimenler deliklerinden susuzlukla dışarı çıkmıştı ve neredeyse üzerlerine basılana kadar geri çekilmeyi reddediyorlardı. Bazı kamışlar kremcikleri çekmek için çiçek verirdi, onlar da çiçek yapraklarını yer ve bunu yaparken de, diğer bitkilerinkilerle karıştıkları zaman sonraki nesli üretecek olan sporlara sürtünürlerdi.</span></p>
<p><span style="font-weight:bold;">Eğer evinde olsaydı, çok daha fazla sarmaşık olurdu; o kadar çok ki, ayağın takılmadan yürümesi zor olurdu. Ormanlık bir alana gitmek, birkaç ayaktan daha fazla hareket edebilmek istiyorsan bir palaya ihtiyaç duyacağın bir işti. Burada ise, bitki örtüsü renkleniyor ama bir engel oluşturmuyordu.</span></p>
<p><span style="font-weight:bold;">Shallan muhteşem çevresine, hafif yağmura, güzel bitkilere gülümsedi. Yağmurun melodik şırıltı sesi, taze temiz hava ve grinin her tonunu içeren bulutlarla dolu güzel bir gökyüzü için biraz ıslaklık, ödemesi küçük bir bedeldi.</span></p>
<p><span style="font-weight:bold;">Shallan kolunun altında su geçirmez bir çanta ile yürüyordu, kiraladığı araba sürücüsü emretmiş olduğu gibi geri dönüşünü bekleyecekti, bugünkü işi için Sebarial’ın at arabasını kullanamazdı. Bu araba atlar yerine parshmenler tarafından çekiliyordu ama onlar chullardan daha hızlıydı ve yeteri kadar iyi çalışıyorlardı.</span></p>
<p><span style="font-weight:bold;">İlerisindeki bir tepenin eteğine doğru yürüdü, hedefi uzakalemle gelen haritanın üzerinde gösterilmişti. Sağlam bir çift çizme giyiyordu, lyn’in bu kıyafetleri sıradışı olabilirdi ama Shallan bundan memnundu. Ceket ve şapka yağmura engel oluyor ve çizmeleri kaygan kayaların üzerinde sağlam basabilmesini sağlıyordu.</span></p>
<p><span style="font-weight:bold;">Tepenin etrafından dolaştı ve öbür tarafını kırık halde buldu, kayalar çatlamış ve küçük bir çığ hâlinde düşmüştü. Kaya parçalarının kenarlarında sertleşmiş krem tabakaları açıkça görünüyordu, bu da bunun yeni bir kırılma olduğu anlamına gelirdi. Eğer eski olsaydı, yeni krem o renk değişikliğinin üstünü kapatmış olurdu.</span></p>
<p><span style="font-weight:bold;">Kırılma tepenin yanında küçük bir vadi oluşturmuştu, yıkılmış kayalardan oluşmuş yarıklar ve sırtlarla doluydu. Bunlar sporları ve rüzgârla taşınan sapları yakalamıştı ve bu da bir yaşam patlamasına neden olmuştu. Bitkiler rüzgâra karşı sığınak buldukları her yerde kök salar ve büyümeye başlardı.</span></p>
<p><span style="font-weight:bold;">Yeşil kargaşa rasgele şekilde büyümüştü; bu yaşamın uzun yıllar boyunca güvende olacağı gerçek bir lahit değil, geçici bir korunaktı, en fazla birkaç yıl dayanacaktı. Şu an için ise bitkiler hevesle, bazen birbirlerinin üstünde büyüyor, tomurcuklanıyor, çiçek açıyor, sallanıyor, kıvranıyorlardı, canlılardı. Burası ham doğanın bir örneğiydi.</span></p>
<p><span style="font-weight:bold;">Ancak çadır değildi.</span></p>
<p><span style="font-weight:bold;">Çevre için fazlasıyla güzel olan sandalyelerde oturmuş dört kişinin üzerini örtüyordu. Atıştırırken, açık kenarlı çadırın ortasındaki bir maltız tarafından ısıtılıyorlardı. Shallan onların yüzlerinin Hatıralarını alarak yaklaştı. İlk karşılaştığı Hayaletkan grubunda yaptığı gibi, onları da daha sonra çizecekti. İki tanesi geçen seferkilerle aynıydı. İki tanesi değildi. Rahatsız edici maskeli kadın buradaymış gibi görünmüyordu.</span></p>
<p><span style="font-weight:bold;">Dimdik ve mağrur durmakta olan Mraize uzun kamışını inceliyordu. Shallan tentenin altına girerken başını kaldırmadı.</span></p>
<p><span style="font-weight:bold;">“Ben yerel silahları kullanmayı öğrenmeyi seviyorum,” dedi Mraize. “Bu garip, gerçi haklı olduğumu hissediyorum. Eğer bir halkı anlamak istiyorsan, onların silahlarını öğren. İnsanların birbirlerini öldürme şekli, sana bir kültür hakkında hiçbir âlimin yapamayacağı kadar çok etnografik bilgi sağlar.&quot;</span></p>
<p><span style="font-weight:bold;">Silahını Shallan’a doğru kaldırdı ve o da yerinde donup kaldı. Sonra kırığa doğru döndü ve üfleyerek yeşilliklerin arasına bir iğne gönderdi.</span></p>
<p><span style="font-weight:bold;">Shallan yürüyerek onun yanına geldi. İğne bir kremciği bitki saplarından bir tanesine çivilemişti. Küçük, bol bacaklı yaratık debeleniyor ve kasılıyor, kurtulmaya çalışıyordu, gerçi mutlaka ortasını delip geçmiş olan iğne ölümcül olacaktı.</span></p>
<p><span style="font-weight:bold;">“Bu bir Parshendi borusu,” diye belirtti Mraize. “Sence bu onlar hakkında neler anlatıyor dur, küçük bıçak?”</span></p>
<p><span style="font-weight:bold;">“Bunun büyük av hayvanları öldürmek için olmadığı belli,” dedi Shallan. “Bu da mantıklı. Bu bölgede benim bildiğim tek büyük av hayvanı uçurumşeytanı, ki Pars-hendilerin tanrıları olarak onlara tapındığı söylenir.”</span></p>
<p><span style="font-weight:bold;">Shallan onların bunu gerçekten yaptığından emin değildi. Jasnah’nın ısrarıyla ayrıntılı olarak okuduğu ilk raporlar, Parshendi tanrılarının uçurumşeytanları olduğu </span><span style="font-weight:bold;font-style:italic;">varsayımında</span><span style="font-weight:bold;"> bulunuyordu. Bu aslında kesin değildi.</span></p>
<p><span style="font-weight:bold;">“Onlar bunu büyük ihtimalle küçük avlar için kullanıyorlardı,” dedi Shallan. “Bu da onların zevk için değil, yiyecek için avlandıkları anlamına gelir.”</span></p>
<p><span style="font-weight:bold;">“Neden böyle diyorsun?” diye sordu Mraize.</span></p>
<p><span style="font-weight:bold;">“Avda şan gören insanlar müthiş avları yakalamak ister,” dedi Shallan. “Kelle toplamak ister. O boru sadece ailesini beslemek isteyen bir adamın silahı.”</span></p>
<p><span style="font-weight:bold;">“Ya bunu başka adamlara karşı kullanacak olursa?”</span></p>
<p><span style="font-weight:bold;">“Savaşta işe yaramazdı,” dedi Shallan. “Menzili çok düşüktür, diye tahmin ediyorum, ve Parshendilerin zaten yayları var. Belki bu suikast amaçlı olarak kullanılabilir ama ben öyle olduğunu öğrenirsem çok şaşırırdım.&quot;</span></p>
<p><span style="font-weight:bold;">&quot;Peki o neden?” diye sordu Mraize.</span></p>
<p><span style="font-weight:bold;">Bir tür sınavdı. “Eh, çoğu yerli nüfuslarında gerçek anlamda bir suikast kavramı yoktur; Silnasen yerlileri, Reshi halkları, İri ovalarının göçebeleri. Bildiğim kadarıyla, onların savaşla pek işi yokmuş gibi görünüyor. Avcılar fazla değerli ve bu yüzden de o kültürlerde bir ‘savaş’ bol bol bağrış ve gösteriş, ama çok az sayıda ölüm içerecektir. O türden gösterişçi bir toplumun suikastçıları olurmuş gibi görünmüyor.”</span></p>
<p><span style="font-weight:bold;">Ama yine de Parshendiler bir tane göndermişlerdi. Alethilere karşı.</span></p>
<p><span style="font-weight:bold;">Mraize onu inceliyordu, okunamaz gözlerle onu izliyordu, uzun boruyu parmak uçlarıyla hafifçe tutmuştu. “Anlıyorum,” dedi en sonunda. “Bu sefer Tyn çırağı olması için bir âlim mi seçmiş? Bunu sıradışı buluyorum.”</span></p>
<p><span style="font-weight:bold;">Shallan kızardı. Bu şapkayı ve koyu renk saçı taşırken dönüştüğü kişinin başka birisinin taklidi, farklı bir insan olmadığını fark etti. Bu sadece Shallan’ın farklı bir hâliydi.</span></p>
<p><span style="font-weight:bold;">Bu tehlikeli olabilirdi.</span></p>
<p><span style="font-weight:bold;">“Ee,” dedi Mraize gömleğinin cebinden başka bir iğne çıkarırken. “Tyn sana bugün ne bahane uydurdu?”</span></p>
<p><span style="font-weight:bold;">“Bahane mi?” diye sordu Shallan.</span></p>
<p><span style="font-weight:bold;">“Görevinde başarısız olduğu için.” Mraize iğneyi boruya sürdü.</span></p>
<p><span style="font-weight:bold;">Başarısız mı? Shallan terlemeye başladı, alnına soğuk iğneler batıyordu. Ama Shallan Amaram’ın kampında olağandışı bir şeyler olup olmadığım görmek için kontrol etmişti! Bu sabah bir işçinin yüzünü taşıyarak geri gitmişti, Adolin’in düellosuna geç kalmasının gerçek nedeni oydu. Hiç kimse bir hırsızlık ya da Amaram’m şüpheli olması hakkında konuşuyor mu diye dinlemişti. Hiçbir şey bulamamıştı.</span></p>
<p><span style="font-weight:bold;">Eh, Amaram’ın şüphelerini ortalık yerde anlatmayacağı belliydi. Girişinin izlerini örtmek için o kadar çok uğraştıktan sonra, başarısız olmuştu. Büyük ihtimalle şaşırmaması gerekirdi ama yine de şaşkındı.</span></p>
<p><span style="font-weight:bold;">“Ben...” diye başladı Shallan.</span></p>
<p><span style="font-weight:bold;">“Ben Tyn gerçekten de rahatsız mı diye merak etmeye başlıyorum,” dedi Mraize boruyu kaldırarak yeşilliklerin arasına bir diğer iğne daha üflerken. “Verilen görevi yapmayı bile denememek...”</span></p>
<p><span style="font-weight:bold;">“Denememek mi?” diye sordu Shallan afallayarak.</span></p>
<p><span style="font-weight:bold;">“Ha, bahanesi bu mu?” diye sordu Mraize. “Bir deneme yaptığı ama başarısız olduğu mu? O evi izletiyorum. Eğer o gerçekten...”</span></p>
<p><span style="font-weight:bold;">Shallan çantasının suyunu silker, sonra da dikkatlice açar ve bir kâğıt sayfası çıkarırken sesi azalarak sustu. Bu Amaram’m duvarlarındaki haritalarıyla birlikte kilitli odasının bir betimlemesiydi. Ayrıntıların bazılarım tahmin etmek zorunda kalmıştı, oda karanlıktı ve tek küresi çok fazla aydınlık vermiyordu ama Shallan yeteri kadar iyi olduğunu düşünmüştü.</span></p>
<p><span style="font-weight:bold;">Mraize resmi ondan aldı ve havaya kaldırdı. Shallan’ı endişeli bir şekilde ter dökmeye bırakarak, resmi inceledi.</span></p>
<p><span style="font-weight:bold;">“Beni aptal durumuna düşürmek, nadir bir şeydir,” dedi Mraize. “Tebrikler.”</span></p>
<p><span style="font-weight:bold;">Bu iyi bir şey miydi?</span></p>
<p><span style="font-weight:bold;">“Tyn’de bu yetenek yok,” diye devam etti Mraize, hâlâ kağıdı inceliyordu. “Sen bu odayı kendin mi gördün?”</span></p>
<p><span style="font-weight:bold;">“Yardımcı olarak bir âlim seçmesinin bir sebebi vardı. Yeteneklerimin onunkilere destek olması amaçlanmıştı.”</span></p>
<p><span style="font-weight:bold;">Mraize kağıdı indirdi. “Şaşırtıcı. Hanımın hırsızlıkta bir dâhi olabilir ama arkadaş çevresini her zaman kültürsüzler arasından seçmiştir.” Ne kadar zarif bir konuşma tarzı vardı. Hiç de yaralı yüzüne, yamulmuş dudağına ve yıpranmış ellerine uyarmış gibi görünmüyordu. Ömrünü şarap yudumlayarak ve kaliteli müzikler dinlemekle geçirmiş bir adam gibi konuşuyordu ama görüntüsü kemikleri tekrar tekrar kırılmış ve büyük ihtimalle karşılığını da rakiplerine kat kat ödetmiş olan birisi gibiydi.</span></p>
<p><span style="font-weight:bold;">“Bu haritalarda daha fazla ayrıntı olmaması çok yazık,” diye belirtti Mraize resmi tekrar inceleyerek.</span></p>
<p><span style="font-weight:bold;">Shallan itaatkâr bir şekilde onun için çizdiği diğer beş resmi de çıkardı. Dört tanesi duvarlardaki haritaların ayrıntılı çizimleriydi, diğeri ise Amaram’ın yazısının olduğu duvar parşömenlerinin daha yakından bir betimlemesiydi. Her birinde, asıl yazılar okunamıyordu, sadece dalgalı çizgilerdi. Shallan bunu kasten yapmıştı. Her ne kadar Shallan yapabiliyor olsa da, hiç kimse bir ressamın bu kadar çok ayrıntıyı kafasından hatırlayabilmesini beklemezdi.</span></p>
<p><span style="font-weight:bold;">Yazının ayrıntılarını onlardan gizleyecekti. Onların güvenini kazanmaya, yapabildiği kadar çok şey öğrenmeye niyetliydi ama onlara zorunda olduğundan daha fazla yardım </span><span style="font-weight:bold;font-style:italic;">etmeyecekti.</span></p>
<p><span style="font-weight:bold;">Mraize borusunu yana doğru uzattı. Kısa boylu maskeli kız oradaydı, Mraize’in vurduğu kremciğin yanında, bir de boynunda iğne olan ölü bir vizonu tutuyordu. Hayır, bacağı seğirmişti. Hayvan sadece sersemlemişti. O zaman iğnenin üzerinde bir tür zehir mi vardı?</span></p>
<p><span style="font-weight:bold;">Shallan titredi. Bu kadın nerede saklanıyordu? O koyu gözler Shallan’a dikilmişti, kırpılmıyorlardı, yüzün geri kalanı kabuk ve boyadan yapılmış maskenin arkasında gizliydi. Kadın boruyu da aldı.</span></p>
<p><span style="font-weight:bold;">“İnanılmaz,” dedi Mraize Shallan’ın resimleri hakkında. &quot;İçeri </span><span style="font-weight:bold;font-style:italic;">nasıl</span><span style="font-weight:bold;"> girdin? Biz pencereleri izliyorduk.”</span></p>
<p><span style="font-weight:bold;">Tyn olsa öyle mi yapardı? Gecenin köründe gizlice pencerelerin birinden içeri mi girerdi? O Shallan’ı bu türden şeylerde eğitmemişti, eğitimi sadece şiveler ve taklit üzerineydi. Belki de o, bazen kendi ayaklarına takılan Shallan’ın akrobatik hırsızlık konusunda pek bir yol kaydedemeyeceğini fark etmişti.</span></p>
<p><span style="font-weight:bold;">“Bunlar ustalıklı,” dedi Mraize, bir masaya doğru yürüdü ve resimleri yerleştirdi. “Bir zafer, kesinlikle. Bu nasıl bir yetenek!”</span></p>
<p><span style="font-weight:bold;">Hayaletkanlar’la ilk görüşmesi sırasında Shallan’ın karşısına çıkan tehlikeli, duygusuz adama ne olmuştu? Duygularla canlanmış, hayat doluydu. One eğildi ve resimleri birer birer inceledi, hatta ayrıntıları incelemek için bir büyüteç bile çıkardı.</span></p>
<p><span style="font-weight:bold;">Shallan merak ettiği şeyleri sormadı. Amaram ne yapıyor? Parekılıcı’nı nasıl elde ettiğini siz biliyor musunuz? Onun... Helaran Davar’ı nasıl öldürdüğünü? Bunun hakkında düşünürken bile hâlâ nefesi boğazına takılıyordu, ama bir parçası yıllar önce abisinin geri dönmeyeceğini itiraf etmişti.</span></p>
<p><span style="font-weight:bold;">Bu onun Meridas Amaram denen adama karşı belirgin ve şaşırtıcı bir nefret hissetmesine engel olmuyordu.</span></p>
<p><span style="font-weight:bold;">&quot;Ee?” diye sordu Mraize ona bir göz atarak. “Gel otur, çocuğum. Bunu sen kendin mi yaptın?”</span></p>
<p><span style="font-weight:bold;">“Evet,” dedi Shallan duygularını bastırarak. Mraize ona az önce “çocuğum” mu demişti? Shallan bu yüzünü kasıtlı olarak daha yaşlı, daha kemikli yapmıştı. Daha ne yapması gerekecekti? Başına gri saçlar eklemeye mi başlamalıydı?</span></p>
<p><span style="font-weight:bold;">Masanın yanındaki bir sandalyeye oturdu. Maskeli kadın yanında belirdi, elinde bir kupa ve ibrik içinde dumanı tüten bir şey vardı. Shallan tereddütlü bir şekilde başını salladı ve bir kupa baharatlı turuncu şarapla ödüllendirildi. Yudumladı, büyük ihtimalle zehir konusunda endişe etmesine gerek yoktu, ne de olsa bu insanlar onu istedikleri anda öldürebilirlerdi. Çadırın altındaki diğerleri birbirleriyle alçak seslerle konuşuyorlardı ama Shallan hiçbir şeyi seçemiyordu. Sanki seyirciler önünde bir sergiye çıkarılmış gibi hissediyordu.</span></p>
<p><span style="font-weight:bold;">“Sizin için metnin bir kısmını kopyaladım,” dedi Shallan yazıdan bir sayfa çıkararak. Bu satırları onlara göstermek için özellikle seçmişti; çok fazla bir şey belli etmiyorlardı ama Mraize’in bu konuda konuşmaya başlamasını sağlayacak bir öncü olabilirdi. “Odanın içinde fazla zamanımız yoktu, o yüzden sadece birkaç satır aldım.”</span></p>
<p><span style="font-weight:bold;">“Orada resimleri çizmek için o kadar çok ve metni kaydetmek için o kadar az zaman mı harcadın?” diye sordu Mraize.</span></p>
<p><span style="font-weight:bold;">“Ha, yok,” dedi Shallan. “Ben o resimleri aklımdan çizdim.”</span></p>
<p><span style="font-weight:bold;">Mraize başını kaldırarak ona baktı, ağzı bir parça açılmıştı, hızla her zamanki kendine güvenir sakinliğiyle üzerini kapatmadan önce, yüzünden gerçek bir şaşkınlık ifadesi geçiyordu.</span></p>
<p><span style="font-weight:bold;font-style:italic;">Bunu... İtiraf etmek büyük ihtimalle akıllıca değildi,</span><span style="font-weight:bold;"> diye fark etti Shallan. Kaç kişi aklından bu kadar iyi resim çizebilirdi? Shallan hiç savaş kamplarında becerisini açık etmiş miydi?</span></p>
<p><span style="font-weight:bold;">Bildiği kadarıyla, etmemişti. Şimdi ise Hayaletkanlar açıkgöz leydi Shallan ile koyugöz dolandırıcı Peçe arasında bir bağlantı kurmasın diye, becerisinin o tarafını gizli tutmak zorunda kalacaktı. Fırtınalar.</span></p>
<p><span style="font-weight:bold;">Eh, Shallan illa ki birkaç hata yapacaktı. En azından bu hayatını tehdit etmeyecekti. Büyük ihtimalle.</span></p>
<p><span style="font-weight:bold;">“Jin,” diye seslendi Mraize.</span></p>
<p><span style="font-weight:bold;">Dökümlü bir dış cüppenin içinde çıplak göğsü görünen altın saçlı bir adam, sandalyelerin birinden ayağa kalktı.</span></p>
<p><span style="font-weight:bold;">“Ona bak,” dedi Mraize Shallan’a.</span></p>
<p><span style="font-weight:bold;">Shallan bir Hatıra aldı.</span></p>
<p>“Jin, uzaklaş. Onu çizeceksin, Peçe.”</p>
<p>Shallan’ın itaat etmekten başka seçeneği yoktu. Jin kendi kendine homurdanarak yağmura çıkarken, Shallan çizim yapmaya başladı. Tam bir çizim yapıyordu, sadece yüzü ve omuzlarını çizmedi, bir çevre eskizi yaptı, arka plandaki düşmüş kayaları da içeriyordu. Gergindi, yapmasının mümkün olduğu en iyi işi çıkarmış değildi ama Mraize yine de resmin karşısında gururlu bir baba gibi sevinç içindeydi. Shallan bitirdi ve verniğini çıkardı, kömür kalemle çizdiği için gerekli olacaktı, ama ondan önce Mraize resmi parmaklarından kaptı.</p>
<p>&quot;İnanılmaz,” dedi kağıdı yukarıya kaldırarak. “Sen Tyn’in yanında boşa harcanıyorsun. Ancak sen bunu metin ile yapamıyorsun, öyle mi?”</p>
<p>“Evet,” diye yalan söyledi Shallan.</p>
<p>“Yazık. Yine de, bu harikulâde. <span style="font-style:italic;">Harikulade.</span> Bunu kullanmanın yolları olması gerek, evet öyle.” Shallan’a baktı. “Senin hedefin nedir, çocuğum? Eğer güvenilir olduğunu kanıtlarsan, senin için organizasyonumda bir yer olabilir.”</p>
<p><span style="font-style:italic;">Evet</span>1 “Eğer bu fırsatı istemeseydim, Tyn’in yerine gelmeyi kabul etmiş olmazdım.”</p>
<p>Mraize Shallan’a gözlerini kıstı. “Sen onu öldürdün, değil mi?”</p>
<p><span style="font-style:italic;">Ah, eyvah.</span> Shallan, elbette ki, anında kızarmıştı. “Iı...”</p>
<p>“Hah<sup>1</sup>” diye haykırdı Mraize. “O en sonunda fazla becerikli olan bir yardımcı seçmiş. Enfes. Bütün kibirli pozlarından sonra, bir dalkavuğa çevirmeyi düşündüğü bir kişi tarafından alt edildi.”</p>
<p>“Efendim,” dedi Shallan. “Ben onu... Yâni, ben bunu istememiştim. O bana karşı döndü.”</p>
<p>“Bu epey ilginç bir hikâye olmalı,” dedi Mraize gülümseyerek. Bu hoş bir gülümseme değildi. “Bil ki yaptığın şey yasak değil, ancak hiç de teşvik edilmiyor. Eğer astlar üstlerini avlamayı geçerli bir yükselme yöntemi olarak düşünmeye başlarsa, organizasyonumuzu düzgün bir şekilde işletemeyiz.”</p>
<p>“Evet, efendim.”</p>
<p>“Ancak <span style="font-style:italic;">senin</span> üstün bizim organizasyonumuzun bir üyesi değildi. Tyn kendisinin avcı olduğunu düşünüyordu ama o en başından beri avdı. Eğer bize katılacaksan, bunu anlaman gerekir. Bizler tanışmış olabileceğin başkaları gibi değiliz. Bizim daha büyük bir amacımız var ve... Birbirimize karşı korumacıyızdır.”</p>
<p>“Evet, efendim.”</p>
<p>“Peki sen kimsin?” diye sordu hizmetkârına boruyu geri getirmesi için elini sallarken. “Sen <span style="font-style:italic;">gerçekte</span> kimsin, Peçe?”</p>
<p>“İşlerin bir parçası olmak isteyen birisi,” dedi Shallan. “Birkaç açıkgözü soymak ya da lüks içinde bir hafta sonu geçirmek için dolandırıcılık yapmaktan daha önemli işlerin bir parçası.”</p>
<p>“O zaman bu bir av,” dedi Mraize alçak sesle, sırıtarak. Ona arkasını döndü, çadırın kıyısına geri yürüdü. “Daha fazla talimat gelecek. Sana verilen görevi yerine getir. Ondan sonra da göreceğiz.”</p>
<p>O <span style="font-style:italic;">zaman bu bir av...</span></p>
<p>Ne tür bir av? Shallan bu ifade yüzünden ürperdiğini hissetti.</p>
<p>“Jin, uzaklaş. Onu çizeceksin, Peçe.”</p>
<p>Shallan’ın itaat etmekten başka seçeneği yoktu. Jin kendi kendine homurdanarak yağmura çıkarken, Shallan çizim yapmaya başladı. Tam bir çizim yapıyordu, sadece yüzü ve omuzlarını çizmedi, bir çevre eskizi yaptı, arka plandaki düşmüş kayaları da içeriyordu. Gergindi, yapmasının mümkün olduğu en iyi işi çıkarmış değildi ama Mraize yine de resmin karşısında gururlu bir baba gibi sevinç içindeydi. Shallan bitirdi ve verniğini çıkardı, kömür kalemle çizdiği için gerekli olacaktı, ama ondan önce Mraize resmi parmaklarından kaptı.</p>
<p>“İnanılmaz,” dedi kağıdı yukarıya kaldırarak. “Sen Tyn’in yanında boşa harcanıyorsun. Ancak sen bunu metin ile yapamıyorsun, öyle mi?”</p>
<p>“Evet,” diye yalan söyledi Shallan.</p>
<p>“Yazık. Yine de, bu harikulâde. <span style="font-style:italic;">Harikulade.</span> Bunu kullanmanın yolları olması gerek, evet öyle.” Shallan’a baktı. “Senin hedefin nedir, çocuğum? Eğer güvenilir olduğunu kanıtlarsan, senin için organizasyonumda bir yer olabilir.”</p>
<p><span style="font-style:italic;">Evet]</span> “Eğer bu fırsatı istemeseydim, Tyn’in yerine gelmeyi kabul etmiş olmazdım.”</p>
<p>Mraize Shallan’a gözlerini kıstı. “Sen onu öldürdün, değil mi?”</p>
<p><span style="font-style:italic;">Ah, eyvah.</span> Shallan, elbette ki, anında kızarmıştı. “Iı...”</p>
<p>“Hah!” diye haykırdı Mraize. “O en sonunda fazla becerikli olan bir yardımcı seçmiş. Enfes. Bütün kibirli pozlarından sonra, bir dalkavuğa çevirmeyi düşündüğü bir kişi tarafından alt edildi.”</p>
<p>“Efendim,” dedi Shallan. “Ben onu... Yâni, ben bunu istememiştim. O bana karşı döndü.”</p>
<p>“Bu epey ilginç bir hikâye olmalı,” dedi Mraize gülümseyerek. Bu hoş bir gülümseme değildi. “Bil ki yaptığın şey yasak değil, ancak hiç de teşvik edilmiyor. Eğer astlar üstlerini avlamayı geçerli bir yükselme yöntemi olarak düşünmeye başlarsa, organizasyonumuzu düzgün bir şekilde işletemeyiz.”</p>
<p>“Evet, efendim.”</p>
<p>“Ancak <span style="font-style:italic;">senin</span> üstün bizim organizasyonumuzun bir üyesi değildi. Tyn kendisinin avcı olduğunu düşünüyordu ama o en başından beri avdı. Eğer bize katılacaksan, bunu anlaman gerekir. Bizler tanışmış olabileceğin başkaları gibi değiliz. Bizim daha büyük bir amacımız var ve... Birbirimize karşı korumacıyızdır.”</p>
<p>“Evet, efendim.”</p>
<p>“Peki sen kimsin?” diye sordu hizmetkârına boruyu geri getirmesi için elini sallarken. “Sen <span style="font-style:italic;">gerçekte</span> kimsin, Peçe?”</p>
<p>“İşlerin bir parçası olmak isteyen birisi,” dedi Shallan. “Birkaç açıkgözü soymak ya da lüks içinde bir hafta sonu geçirmek için dolandırıcılık yapmaktan daha önemli işlerin bir parçası.”</p>
<p>“O zaman bu bir av,” dedi Mraize alçak sesle, sırıtarak. Ona arkasını döndü, çadırın kıyısına geri yürüdü. “Daha fazla talimat gelecek. Sana verilen görevi yerine getir. Ondan sonra da göreceğiz.”</p>
<p>O <span style="font-style:italic;">zaman bu bir av...</span></p>
<p>Ne tür bir av? Shallan bu ifade yüzünden ürperdiğini hissetti.</p>
<p>Bir kere daha, gitmesine izin verilip verilmediği kesin değildi ama çantasını topladı ve gitmeye başladı. Bunu yaparken, hâlâ oturmakta olan diğer insanlara bir göz attı. Yüz ifadeleri soğuktu. Korkutucu derecede hem de.</p>
<p>Shallan çadırdan çıktı ve yağmurun durmuş olduğunu gördü. Yürüyerek uzaklaştı, gözleri sırtında hissedebiliyordu. <span style="font-style:italic;">Hepsi onları kusursuz bir şekilde teşhis edebileceğimi ve isteyen herhangi birisine isabetli resimlerini sunabileceğimi biliyorlar,</span> diye fark etti.</p>
<p>Onlar bundan hoşlanmayacaktı. Mraize Hayaletkanlar’ın sık sık birbirlerini öldürmediklerini açıkça ifade etmişti. Ama Shallan’ın onlardan biri olmadığını da açıkça ifade etmişti, daha değildi. Bunu üstüne basa basa söylemişti, sanki dinleyenlere izin verirmiş gibi.</p>
<p>Talat’ın eli adına, başına ne iş açmıştı?</p>
<p><span style="font-style:italic;">Bunu düşünmeye şimdi mi başladın</span>? diye düşündü tepenin eteğini dolanırken. Arabası ilerdeydi, arabacı yukarıda yayılıp oturmuştu, sırtı Shallan’a dönüktü. Shallan endişeyle omzunun üzerinden geriye baktı. Daha kimse takip etmemişti, en azından Shallan’ın görebildiği kadarıyla.</p>
<p>“İzleyen kimse var mı, Desen?” diye sordu.</p>
<p>“Mmm. Ben. İnsan yok.&quot;</p>
<p>Bir kaya. Mraize için olan resimde bir kaya çizmişti. Düşünmeden, içgüdü ve az olmayan bir miktarda panikle harekete geçerek, Fırtınaışığı üfledi ve önünde o kayanın bir görüntüsünü oluşturdu.</p>
<p>Sonra da hemen içine saklandı.</p>
<p>İçerisi karanlıktı. Shallan kayanın içinde büzüldü, bacaklarım göğsüne çekerek oturmuştu. Kendini saygın hissetmiyordu. Mraize’in birlikte çalıştığı diğer insanlar büyük ihtimalle bunun gibi salak şeyler yapmıyordu. Onlar becerikli, tecrübeli, soğukkanlıydı. Fırtınalar, büyük ihtimalle Shallan’ın saklanmasına zaten gerek yoktu.</p>
<p>Yine de orada oturdu. Öbürlerinin gözlerindeki bakışlar... Mraize’in konuşma şekli...</p>
<p>Fazla temkinli olmak saf olmaktan daha iyiydi. İnsanların onun kendi başının çaresine bakamayacağını varsaymalarından yorulmuştu.</p>
<p>“Desen,” diye fısıldadı. “Araba sürücüsüne git. Ona tam olarak benim sesimle şunu söyle. ‘Sen bakmazken arabaya girdim. Bakma. Ayrılışımın gizli olması gerek. Beni şehre geri götür. Savaş kamplarına yaklaşınca dur ve ona kadar say. Ben gideceğim. Bakma. Sen ücretini aldın ve gizlilik de bunun bir parçasıydı.”</p>
<p>Desen uğuldadı ve gitti. Kısa bir süre sonra, parshmenlerinin çektiği araba tıkırtılarla uzaklaştı. Nal seslerinin takip etmesi fazla zaman almadı. Shallan at görmemişti.</p>
<p>Bekledi, gergindi. Hayaletkanlar’dan herhangi biri, bu kayanın burada olmaması gerektiğini fark eder miydi? Onun savaş kamplarında arabadan inmediğini gördükleri zaman, aramak için geri gelirler miydi?</p>
<p>Belki arkasından bile gitmemişlerdi. Belki de Shallan paranoyaklık ediyordu. Bekledi, acı içindeydi. Yağmur tekrar yağmaya başladı. Bu illüzyonuna ne yapacaktı? Çizdiği taş zaten ıslaktı, o yüzden kuruluk onu ele vermeyecekti ama yağmurun üzerine 594 düşmesine bakılacak olursa, görüntünün içinden geçtiği çok belliydi.</p>
<p><span style="font-style:italic;">Benim böyle saklanırken dışarıyı görmek için bir yol bulmam gerek,</span> <span style="font-weight:bold;">diye düşündü. Göz delikleri? Shallan illüzyonun içinden bunu yapabilir miydi? Belki onu...</span></p>
<p><span style="font-weight:bold;">Sesler.</span></p>
<p><span style="font-weight:bold;">&quot;Onun ne kadar şey bildiğini öğrenmemiz gerek.” Mraize’in sesiydi. “Bu sayfalan Üstat Thaidakar’a götüreceksin. Biz yaklaştık ama, görünüşe göre, Restares’in ahbapları da öyle.”</span></p>
<p><span style="font-weight:bold;">Hırıltılı bir sesle cevap geldi. Shallan ne dediğini seçemiyordu.</span></p>
<p><span style="font-weight:bold;">“Hayır, onun hakkında endişeli değilim. Yaşlı aptal kargaşa ekiyor ama fırsatın sunduğu güce uzanmıyor. O önemsiz şehrinde saklanıyor, şarkılarını dinliyor, dünyanın olaylarıyla oynadığını düşünüyor. Hiçbir fikri yok. Onunki avcının konumu değil. Ancak Tukar’daki bu yaratık, o farklı. Onun insan olduğundan emin değilim. Eğer öyleyse bile, kesinlikle yerel türden değil...”</span></p>
<p><span style="font-weight:bold;">Mraize konuşmaya devam etti ama Shallan uzaklaşmış oldukları için başka bir şey duymadı. Kısa bir süre sonra, daha fazla nal sesi duydu.</span></p>
<p><span style="font-weight:bold;">Bekledi, su ceket ve pantolonunun içine sızıyordu. Kucağında çantasıyla titredi ve birbirlerine çarpmalarına engel olmak için dişlerini sıktı. Son zamanlarda hava daha sıcaktı ama yağmurda oturmak bunu yalanlıyordu. Omurgası şikâyet edene ve kasları ona çığlık atana kadar bekledi. En sonunda kaya parlayan dumana dönüşene ve kaybolana kadar bekledi.</span></p>
<p><span style="font-weight:bold;">Shallan irkildi. Ne olmuştu?</span></p>
<p><span style="font-style:italic;">Fırtınaışığı,</span> <span style="font-weight:bold;">diye fark etti bacaklarını uzatarak. Cebindeki keseyi kontrol etti. Kayanın illüzyonunu sürdürürken bilinçsizce kürelerin hepsini tüketmişti.</span></p>
<p><span style="font-weight:bold;">Saatler geçmişti, akşam yaklaşırken gökyüzü kararıyordu. Kaya gibi basit bir şeyi sürdürmesi çok fazla Işık harcamıyordu ve Shallan’ın illüzyonu bilinçli olarak düşünmesi gerekmiyordu. Bunu bilmek iyiydi.</span></p>
<p><span style="font-weight:bold;">Ayrıca ne kadar Işık kullanmakta olduğu konusunda endişe bile etmemekle, bir kere daha aptal olduğunu kanıtlamıştı. İçini çekerek ayağa kalktı. Sendeledi, bacakları ani harekete itiraz ediyordu. Derin bir nefes aldı, sonra da yürüyerek gitti ve köşeden bir göz attı. Çadır ve onunla birlikte Hayaletkanlar’ın bütün izleri de gitmişti.</span></p>
<p><span style="font-weight:bold;">“Sanırım bu yürüyeceğim anlamına geliyor,” dedi Shallan savaş kamplarına doğru dönerek.</span></p>
<p><span style="font-weight:bold;">“Sen başka türlü olmasını mı beklemiştin?” diye sordu Desen ceketinin üzerindeki yerinden, sesi gerçekten de meraklı gibi geliyordu.</span></p>
<p><span style="font-weight:bold;">“Hayır,” dedi Shallan. “Sadece kendi kendime konuşuyorum.”</span></p>
<p><span style="font-weight:bold;">“Mmm. Hayır, benimle konuşuyorsun.”</span></p>
<p><span style="font-weight:bold;">Shallan akşam havasında yürümeye devam etti, soğuktu. Ama bu güneyde maruz kaldığı öldürücü soğuk gibi değildi. Rahatsız ediciydi ama daha fazlası değildi. Eğer ıslak olmasaydı, hava loşluğa rağmen büyük ihtimalle hoş gelirdi. Zamanını Desenle şivelerini çalışarak geçirdi; konuşuyor, sonra Desen’e söylediği şeyi tam olarak onun sesi ve tonlamasıyla tekrar ettiriyordu. Bu şekilde konuşmasını duyabilmenin çok faydası oluyordu.</span></p>
<p><span style="font-weight:bold;">Alethi şivesini halletmişti, bundan emindi. Bu da iyiydi, çünkü Peçe Alethi rolü yapıyordu. Ancak o kolaydı çünkü Vedence ve Alethçe o kadar benzerdi ki, neredeyse birini bilirsen, öbürünü de anlıyordun.</span></p>
<p><span style="font-weight:bold;">Boynuzyiyenli şivesi de oldukça iyiydi, hem Alethçe, hem Vedence’de. Daha iyiye gidiyordu ve Tyn’in önerdiği gibi fazla abartmıyordu. Vedence ve Alethçe’deki Bavlandlı şivesi idare ederdi ve geri dönüşü sırasında, zamanının çoğunu iki dili de bir Herdazlı şivesi kullanarak konuşmaya çalışarak geçirdi. Palona ona Alethçe için güzel bir örnek sağlıyordu ve Desen’in de onun söylediği şeyleri tekrar edebilmesi, pratik yapmasına yardım ediyordu.</span></p>
<p><span style="font-weight:bold;">“Yapmam gereken şey, seni de görüntülerimin yanında konuşmak için eğitmek,” dedi Shallan.</span></p>
<p><span style="font-weight:bold;">“Onları kendin konuşturman gerek,” dedi Desen.</span></p>
<p><span style="font-weight:bold;">“Bunu </span><span style="font-weight:bold;font-style:italic;">yapabilir</span><span style="font-weight:bold;"> miyim?”</span></p>
<p><span style="font-weight:bold;">“Neden olmasın?”</span></p>
<p><span style="font-weight:bold;">“Çünkü... Ee, Fırtınaışığı’m illüzyon için kullanıyorum ve o yüzden o da ışığın bir taklidini yaratıyor. Mantıklı. Ama görüntü yaratırken ses kullanmıyorum.”</span></p>
<p><span style="font-weight:bold;">“Bu bir Dalga,” dedi Desen. “Ses de onun bir parçası. Mmm... Birbirlerinin kuzenleri. Çok benzerler. Yapılabilir. ”</span></p>
<p><span style="font-weight:bold;">“Nasıl?”</span></p>
<p><span style="font-weight:bold;">&quot;Mmmm. Bir şekilde.”</span></p>
<p><span style="font-weight:bold;">“Çok yardımcı oldun.”</span></p>
<p><span style="font-weight:bold;">“Ben...” Sesi azalarak durdu. “Yalan?”</span></p>
<p><span style="font-weight:bold;">“Hı hı.” Shallan eminelini cebine soktu, ki o da ıslaktı, ve önünde geri çekilen çimen kümelerinin arasından yürümeye devam etti. Uzak tepelerde düzenli polip tarlalarında büyümekte olan lavis tahılları görünüyordu, gerçi Shallan bu saatte herhangi bir çiftçi göremedi.</span></p>
<p><span style="font-weight:bold;">En azından yağmur kesilmişti. Shallan yağmuru </span><span style="font-weight:bold;font-style:italic;">hâlâ</span><span style="font-weight:bold;"> seviyordu ama onun altında uzun uzun yürümenin ne kadar nahoş olabileceğini düşünmemişti. Ve...</span></p>
<p><span style="font-weight:bold;">Şu neydi?</span></p>
<p><span style="font-weight:bold;">Durdu, ilerisindeki zemini gölgeleyen koyu bir şeyler yığını vardı. Tereddütlü bir şekilde yaklaştı ve duman kokusu alabildiğini fark etti. Bir kamp ateşi söndürüldükten sonraki ıslak, yaş duman kokusu.</span></p>
<p><span style="font-weight:bold;">Arabası. Shallan şimdi onu seçebiliyordu, karanlığın içinde kısmen yanmış hâlde duruyordu. Yağmurlar ateşi söndürmüştü, uzun süre yanmamıştı. Büyük ihtimalle yangın kuru olan içeride başlamıştı.</span></p>
<p><span style="font-weight:bold;">Bu kesinlikle Shallan’ın kiraladığıydı. Tekerleklerin üzerindeki süslemeleri tanımıştı. Tereddüt ederek yaklaştı. Eh, endişe etmekte haklı çıkmıştı. Geride kalmış olması iyi bir şeydi. Bir şeyler onu rahatsız ediyordu...</span></p>
<p><span style="font-weight:bold;font-style:italic;">Arabacı]</span></p>
<p><span style="font-weight:bold;">Koşarak ilerledi, en kötüsünden korkuyordu. Ceset oradaydı, dağılmış arabanın yanında gözlerini gökyüzüne doğru dikmiş yatıyordu. Boğazı kesilmişti. Onun yanında, parshmen hamalları bir yığın hâlinde ölü yatıyordu.</span></p>
<p><span style="font-weight:bold;">Shallan eli ağzında taşların üzerine oturup kaldı, hasta hissediyordu. “Ah... Yukarıdaki Yaradan...”</span></p>
<p><span style="font-weight:bold;">“Mmm...” diye uğuldadı Desen, her nasılsa daha somurtkan bir tonla söylemeyi başarıyordu.</span></p>
<p><span style="font-weight:bold;">“Onlar benim yüzümden öldü,” diye fısıldadı Shallan.</span></p>
<p>“Onları sen öldürmedin.”</p>
<p>“Öldürdüm,” dedi Shallan. &quot;Bıçağı ben tutsam da olurdu. İçine girdiğim tehlikeyi biliyordum. Arabacı bilmiyordu.”</p>
<p>Ve parshmenler. Shallan onun hakkında ne hissediyordu? Yokelçilerdi, evet, ama yapılan şey karşısında kötü hissetmemek zordu.</p>
<p><span style="font-style:italic;">Eğer Jasnah’nın iddia ettiklerini kanıtlarsan</span>, <span style="font-style:italic;">bundan çok daha beter bir şeye sebep olacaksın,</span> dedi bir parçası.</p>
<p>Bir an için, Mraize’in sanatı karşısındaki heyecanını izlerken, Shallan’m adamdan hoşlanası gelmişti. Eh, <span style="font-style:italic;">bu</span> anı hatırlasa iyi olacaktı. Bu cinayetlere o izin vermişti. Arabacının boğazını kesen o olmayabilirdi ama diğerlerine, eğer yapabiliyorlarsa, Shallan’ı öldürmelerinde bir sakınca olmadığını bir tek ağzıyla söylemediği kalmıştı.</p>
<p>Bunun arkasında haydutlar varmış gibi göstermek için arabayı yakmışlardı ama hiçbir haydut Harap Ovalar’ın bu kadar yakınına gelmezdi.</p>
<p><span style="font-style:italic;">Seni zavallı adam,</span> diye düşündü arabacı hakkında. Ama eğer arabayla gelmemiş olsa, araba sahte bir iz bırakırken bu kadar başarıyla saklanmayı başarması mümkün olmayacaktı. Fırtınalar! Ne yapsaydı da kimse ölmeseydi? Bu mümkün müydü ki?</p>
<p>Eninde sonunda kendini ayağa kalkmaya zorladı ve düşük omuzlarla tekrar savaş kamplarına doğru yürümeye devam etti.</p>
<p><span style="font-weight:bold;font-style:italic;">Semadeşenlerin böylesini yapmaya muktedir olan, hiçbir malum Dalga yahut spren tarafından bahşedilmeyen kayda değer kabiliyetleri, neredeyse ilahi bir hünere denk idi&gt; lâkin tarikat böyle bir yetiye nasıl kavuşmuş olursa olsun, hakikat olduğu kesindi ve hatta rakipleri tarafından bile tasdik ediliyordu.</span></p>
<p>—Parlayan Sözler - Bölüm 28 - Sayfa 3</p>
<p><span style="font-weight:bold;">Harika. Bugün beni sen mi koruyacaksın?”</span></p>
<p><span style="font-weight:bold;">Adolin odasından çıkarken Kaladin döndü. Prens her zaman olduğu gibi şık bir üniforma giyiyordu. Baş harflerinin kabartması düğmeler, bazı evlerden daha pahalı çizmeler, hafif bir kılıç. Bir Paredar için garip bir seçimdi ama Adolin bunu büyük ihtimalle süs eşyası olarak takıyordu. Saçları siyahla beneklenmiş olan sarışın bir yığındı.</span></p>
<p><span style="font-weight:bold;">&quot;Ona güvenmiyorum, prenscik,” dedi Kaladin. &quot;Yabancı kadın, gizli nişan ve onu teyit edebilecek olan tek kişi de ölmüş. O bir suikastçı olabilir ve bu da seni korumak için elimdeki en iyi adamı görevlendirmem gerektiği anlamına geliyor.”</span></p>
<p><span style="font-weight:bold;">“Alçak gönüllüyüz, değil mi?” dedi Adolin taş koridor boyunca uzun adımlarla yürürken. Kaladin ayak uydurarak yanında yürüdü.</span></p>
<p><span style="font-weight:bold;">“Hayır.”</span></p>
<p><span style="font-weight:bold;">“Oğlum köprücü, o bir şakaydı.”</span></p>
<p><span style="font-weight:bold;">“Pardon. Şakaların komik olması gerektiği sanırdım.”</span></p>
<p><span style="font-weight:bold;">“Sadece bir espri anlayışı olan insanlar için.”</span></p>
<p><span style="font-weight:bold;">“Ah, elbette,” dedi Kaladin. “Espri anlayışımı çok uzun zaman önce teslim ettim.” “Peki karşılığında ne aldın?”</span></p>
<p><span style="font-weight:bold;">“Yara izleri,” dedi Kaladin alçak sesle.</span></p>
<p><span style="font-weight:bold;">Adolin’in gözleri Kaladin’in alnındaki damgalara doğru kaydı, gerçi büyük bir kısmı saçlar tarafından kapanıyor olmalıydı. “Bu harika,” dedi Adolin mırıldanarak. “Müthiş. Sen de geleceğin için öyle </span><span style="font-weight:bold;font-style:italic;">mutlu</span><span style="font-weight:bold;"> oldum ki.”</span></p>
<p>Koridorun sonundan güneş ışığına çıktılar. Çok fazlasına değil ama. Gökyüzü hâlâ son birkaç günün yağmurları yüzünden bulutluydu.</p>
<p>Savaş kampının içine girdiler. “Başka muhafız alacak mıyız?” diye sordu Adolin. &quot;Genelde sizden iki tane oluyor.”</p>
<p>“Bugün sadece ben varım.” Teft yeni acemileri tekrar devriyeye çıkardığı ve kralı da korumakla meşgul oldukları için, Kaladin’in elinde asker kalmamıştı. Diğer herkesin yanında iki ya da üç adamı vardı ama Adolin’i tek başına koruyabileceğini düşünmüştü.</p>
<p>İki tane huysuz görünüşlü at tarafından çekilen bir araba bekliyordu. O fazla zeki gözleri ve ani hareketleriyle, bütün atlar huysuz görünüşlüydü. Ne yazık ki, bir prens chullar tarafından çekilen bir arabayla gelemezdi. Bir uşak Adolin için kapıyı açtı, o da içeriye yerleşti. Uşak kapıyı kapattı, sonra da arabanın arka tarafındaki bir yere çıktı. Kaladin de ayağını atarak araba sürücüsünün yanındaki koltuğa çıkmaya hazırlanıyordu, sonra durdu.</p>
<p>“Seni” dedi sürücüye eliyle işaret ederek.</p>
<p>“Beni” diye cevap verdi Kral’ın Aklı dizginleri tutarak oturduğu yerden. Mavi gözler, siyah saçlar, siyah üniforma. O ne diye arabayı sürüyordu? O bir hizmetkâr değildi, değil mi?</p>
<p>Kaladin temkinli bir şekilde koltuğuna çıktı ve Akıl da dizginleri sallayarak atları harekete geçmeleri için dürtükledi.</p>
<p>“Burada ne yapıyorsun?” diye sordu Kaladin ona.</p>
<p>“Haylazlık peşinde koşuyorum,” diye cevap verdi Akıl neşeli bir şekilde atların nallan taşların üstünde çınlarken. “Flütümle pratik yapıyor musun?”</p>
<p>“Iı...”</p>
<p>“Bana onu giderken Sadeas'ın kampında bıraktığını söyleme.”</p>
<p>“E...”</p>
<p>“Bana <span style="font-style:italic;">söyleme</span> dedim,” diye cevap verdi Akıl. “Söylemen gerekli değil, çünkü ben zaten biliyorum. Çok yazık. Eğer sen o flütün tarihini bilseydin, beyninin altı üstüne gelirdi. Ve bununla da, beni dikizlediğin için seni itip arabadan aşağı atardım demek istiyorum.”</p>
<p>“Iı...”</p>
<p>“Epey konuşkansın bugün.”</p>
<p>Kaladin flütü geride <span style="font-style:italic;">bırakmıştı.</span> Sadeas’ın kampında kalmış olan köprücüleri, Köprü Dört’ün yaralıları ve diğer köprü ekiplerinin adamlarını, topladığı zaman eşyaların değil, insanların üzerine odaklanmıştı. Kendi küçük eşyalar yığınıyla uğraşmaya zahmet etmemiş, flütün de içlerinde olduğunu unutmuştu.</p>
<p>“Ben bir askerim, müzisyen değilim,” dedi Kaladin. “Dahası, müzik kadınlar içindir.”</p>
<p>“Bütün insanlar müzisyendir,” diye karşılık verdi Akıl. “Soru onların şarkılarını paylaşıp, paylaşmadığıdır. Müziğin dişil olmasına gelince; o tezi yazan kadın, hepinizin Alethkar’da neredeyse <span style="font-style:italic;">tapındığınız</span> o kadın, bütün dişil işlerin oturup eğlenmeyi içerirken, bütün eril işlerin de gidip sana mızrak saplayacak birilerini aramayı içermesi gerektiğine karar vermişti. Anlamlı, hı?”</p>
<p>“Sanırım.”</p>
<p>&quot;Biliyor musun, burada sana ilginç, akıllıca, anlamlı konuşma konuları sunmak için epey sıkı çalışıyorum. Ama senin konuşmanın kendi üzerine düşen kısmında görevini yerine getirmediğini düşünmekten kendimi alamıyorum. Bu biraz sağır bir adam için müzik çalmaya benziyor. Ki ben bunu yapmayı deneyebilirdim, çünkü eğlenceli gibi görünüyor, eğer <span style="font-style:italic;">binleri</span> benim flütümü kaybetmiş olmasaydı.”</p>
<p>“Üzgünüm,” dedi Kaladin. Daha çok Zahel’in ona öğretmiş olduğu yeni kılıç duruşları hakkında düşünmeyi tercih ederdi ama Akıl ona daha önce iyilik <span style="font-style:italic;">göstermişti. </span>Kaladin en azından onunla muhabbet edebilirdi. “Peki, ee, sen işini elinde tutabildin mi? Kral’ın Aklı olarak demek istiyorum. Daha önce görüştüğümüz zaman, sen unvanını kaybetme tehlikesiyle karşı karşıya olduğunu ima etmiştin.”</p>
<p>“Daha bakmadım,” dedi Akıl.</p>
<p>“Sen... Daha... Kral senin geri döndüğünü biliyor mu?”</p>
<p>“I ıh! Ona haber vermek için yeteri kadar dramatik bir yol düşünmeye çalışıyorum. Belki hep beraber benim ihtişamım için yazılmış şarkılar söyleyerek geçit töreni yapan yüz uçurumşeytanı olur.”</p>
<p>“Bu... Zor görünüyor.”</p>
<p>“Evet, fırtına kapası şeyler tonik akorlarının ayarım yapmakta ve tonlamayı korumakta cidden zorlanıyorlar.”</p>
<p>“Demin ne dediğin hakkında hiçbir fikrim yok.”</p>
<p>“Evet, fırtına kapası şeyler tonik akorlarının ayannı yapmakta ve tonlamayı korumakta cidden zorlanıyorlar.”</p>
<p>“Bunun faydası olmadı, Akıl.”</p>
<p>&quot;Hah! Demek sen sağır oluyorsun, öyle mi? İşlem tamamlandığı zaman bana haber ver. Denemek istediğim bir şey vardı. Eğer bir hatırlayabilirsem...”</p>
<p>“Evet, evet,” dedi Kaladin içini çekerek. “Sen bir tanesine flüt çalmak istiyordun.”</p>
<p>“Hayır, o değil... Ah! Tamam. Ben her zaman sağır bir adama gizli gizli arkadan yaklaşıp, kafasının arkasını dürtüklemek istemişimdir. Bence çok komik olacak.” Kaladin içini çekti. Hızlı hareket etse bile, Sebarial’m savaş kampına ulaşması bir saat kadar sürüyordu. Çok <span style="font-style:italic;">uzun</span> bir saat olacaktı.</p>
<p>“Peki sen buraya sadece benimle alay etmek için mi geldin?” dedi Kaladin.</p>
<p>“Eh, bu biraz <span style="font-style:italic;">işim.</span> Ama senin üzerine fazla gelmeyeceğim. Uçup gitmeni istemem.”</p>
<p>Kaladin bir irkilmeyle sıçradı.</p>
<p>“Bilirsin,” dedi Akıl, kayıtsızca. “Kızgın bir nutuktan sonra basar gidersin ya. Öyle bir şeyler.”</p>
<p>Kaladin uzun boylu açıkgöz adama gözlerini kıstı. “Sen ne biliyorsun?” “Neredeyse her şeyi. O <span style="font-style:italic;">neredeyse</span> kısmı bazen adamın suratında çok fena patlayabiliyor.”</p>
<p>“O zaman ne istiyorsun?”</p>
<p>“Sahip olamayacağım şeyi.” Akıl ona döndü, gözleri ciddiydi. “Diğer herkes gibi, Kaladin Stormblessed.”</p>
<p>Kaladin huzursuzlukla kımıldandı. Akıl’ın ondan ve Dalgabağlama’dan haberi vardı. Kaladin bundan emindi. O zaman bir tür talep mi beklemesi gerekirdi?</p>
<p><span style="font-style:italic;">“Benden</span> ne istiyorsun?” dedi Kaladin daha kesin bir şekilde konuşmaya çalışarak. “Hah, demek düşünmeye başladın. İyi. Senden, dostum, tek bir şey istiyorum. Bir hikâye.”</p>
<p>“Ne tür bir hikâye?”</p>
<p>“Karar vermek sana kalmış,” Akıl ona gülümsedi. “Umarım hareketli bir şeyler olur. Eğer katlanamadığını tek bir şey varsa, bu sıkıntı. Bir zahmet sıkıcı olmaktan kaçın. Yoksa gizli gizli yaklaşıp kafanın arkasını dürtüklemek zorunda kalabilirim.” “Ben sağır <span style="font-style:italic;">olmuyorum.”</span></p>
<p>“Bu sağır olmayan insanlar üzerinde de çok komik olur, elbette ki. Ne, sen benim sırf sağır olduğu için birisine eziyet edeceğimi mi düşünmüştün? Bu ayıp olur. Hayır, ben bütün insanlara eşit olarak eziyet ederim, sağ ol.”</p>
<p>“Harika.” Kaladin daha fazlasını bekleyerek arkasına yaslandı. İnanılmaz bir şekilde, Akıl konuşmanın bitmesini izin vermekten memnunmuş gibi görünüyordu.</p>
<p>Kaladin gökyüzünü izledi, ne kadar da kasvetliydi. Ona Gözyaşları’nı hatırlatan böyle günlerden nefret ediyordu. Fırtınababa. Gri gökyüzü ve berbat hava, onun yataktan kalkma zahmetine bile neden girdiğini merak etmesine neden oluyordu. En sonunda araba Sebarial’ın savaş kampına ulaştı, bir şehre diğer savaş kamplarından daha fazla benzeyen bir yerdi. Kaladin şaşkınlıkla bakarak inşa edilmiş olan gerçek apartmanlar gördü, pazar yerlerini ve...</p>
<p>“Çiftçiler?” diye sordu kapılara doğru yürümekte olan bir grup adamın yanından geçerlerken, solucanlama kamışları ve krem kovaları taşıyorlardı.</p>
<p>“Sebarial onlara güneybatı tepelerinde lavis tarlaları kurduruyor,” diye açıklama yaptı Akıl.</p>
<p>“Buralardaki yücefırtınalar tarım yapmak için fazla güçlü.”</p>
<p>“Sen onu Natan halkına anlat. Onlar eskiden bu bölgenin tamamında tarım yaparlardı. Alışık oldukların kadar büyümeyen bir bitki türü gerektiriyor.”</p>
<p>“Ama neden?” diye sordu Kaladin. “Neden çiftçiler bunun daha kolay olacağı bir yere gitmiyor? Örneğin Alethkar’ın kendisi gibi.”</p>
<p>“Sen insan doğası hakkında fazla şey bilmiyorsun, değil mi Stormblessed?” “Ben... Hayır, bilmiyorum.”</p>
<p>Akıl başını iki yana salladı. “Ne kadar dürüst, ne kadar dobra. Sen ve Dalinar benziyorsunuz, kesinlikle. Binlerinin siz ikinize nasıl arada bir iyi zaman geçirileceğini öğretmesi gerek.”</p>
<p>“Ben nasıl iyi zaman geçirileceğini gayet iyi biliyorum.”</p>
<p>“Öyle mi?”</p>
<p>“Evet. Bu senin olmadığın herhangi bir yerde olmayı içeriyor.”</p>
<p>Akıl gözlerini ona dikti, sonra dizginleri sallayarak kıs kıs güldü ve atların biraz hoplayıp zıplamasına neden oldu. “Demek senin de içinde bir parça akıl kıvılcımı <span style="font-style:italic;">varmış.”</span></p>
<p>Bu Kaladin’in annesinden geliyordu. O da sık sık böyle şeyler söylerdi, gerçi hiçbir zaman bu kadar kırıcı değildi. <span style="font-style:italic;">Akıl'ın etrafında olmak beni bozuyor olmalı.</span></p>
<p>Neden sonra, Akıl arabayı Kaladin’in benzerlerini burada savaş kampının içinde değil, bir lahitte görmeyi bekleyeceği güzel bir malikâne evinin önüne çekti. O sü-</p>
<p><span style="font-style:italic;">“Benden</span> ne istiyorsun?&quot; dedi Kaladin daha kesin bir şekilde konuşmaya çalışarak. “Hah, demek düşünmeye başladın. İyi. Senden, dostum, tek bir şey istiyorum. Bir hikâye.”</p>
<p>“Ne tür bir hikâye?”</p>
<p>“Karar vermek sana kalmış,” Akıl ona gülümsedi. “Umarım hareketli bir şeyler olur. Eğer katlanamadığını tek bir şey varsa, bu sıkıntı. Bir zahmet sıkıcı olmaktan kaçın. Yoksa gizli gizli yaklaşıp kafanın arkasını dürtüklemek zorunda kalabilirim.” “Ben sağır <span style="font-style:italic;">olmuyorum.”</span></p>
<p>“Bu sağır olmayan insanlar üzerinde de çok komik olur, elbette ki. Ne, sen benim sırf sağır olduğu için birisine eziyet edeceğimi mi düşünmüştün? Bu ayıp olur. Hayır, ben bütün insanlara eşit olarak eziyet ederim, sağ ol.”</p>
<p>“Harika.” Kaladin daha fazlasını bekleyerek arkasına yaslandı. İnanılmaz bir şekilde, Akıl konuşmanın bitmesini izin vermekten memnunmuş gibi görünüyordu.</p>
<p>Kaladin gökyüzünü izledi, ne kadar da kasvetliydi. Ona Gözyaşları’nı hatırlatan böyle günlerden nefret ediyordu. Fırtmababa. Gri gökyüzü ve berbat hava, onun yataktan kalkma zahmetine bile neden girdiğini merak etmesine neden oluyordu. En sonunda araba Sebarial’ın savaş kampına ulaştı, bir şehre diğer savaş kamplarından daha fazla benzeyen bir yerdi. Kaladin şaşkınlıkla bakarak inşa edilmiş olan gerçek apartmanlar gördü, pazar yerlerini ve...</p>
<p>“Çiftçiler?” diye sordu kapılara doğru yürümekte olan bir grup adamın yanından geçerlerken, solucanlama kamışları ve krem kovaları taşıyorlardı.</p>
<p>“Sebarial onlara güneybatı tepelerinde lavis tarlaları kurduruyor,” diye açıklama yaptı Akıl.</p>
<p>“Buralardaki yücefirtmalar tarım yapmak için fazla güçlü.”</p>
<p>“Sen onu Natan halkına anlat. Onlar eskiden bu bölgenin tamamında tarım yaparlardı. Alışık oldukların kadar büyümeyen bir bitki türü gerektiriyor.”</p>
<p>“Ama neden?” diye sordu Kaladin. “Neden çiftçiler bunun daha kolay olacağı bir yere gitmiyor? Örneğin Alethkar’ın kendisi gibi.”</p>
<p>“Sen insan doğası hakkında fazla şey bilmiyorsun, değil mi Stormblessed?” “Ben... Hayır, bilmiyorum.”</p>
<p>Akıl başını iki yana salladı. “Ne kadar dürüst, ne kadar dobra. Sen ve Dalinar benziyorsunuz, kesinlikle. Birilerinin siz ikinize nasıl arada bir iyi zaman geçirileceğini öğretmesi gerek.”</p>
<p>“Ben nasıl iyi zaman geçirileceğini gayet iyi biliyorum.”</p>
<p>“Öyle mi?”</p>
<p>“Evet. Bu senin olmadığın herhangi bir yerde olmayı içeriyor.”</p>
<p>Akıl gözlerini ona dikti, sonra dizginleri sallayarak kıs kıs güldü ve atların biraz hoplayıp zıplamasına neden oldu. “Demek senin de içinde bir parça akıl kıvılcımı <span style="font-style:italic;">varmış.&quot;</span></p>
<p>Bu Kaladin’in annesinden geliyordu. O da sık sık böyle şeyler söylerdi, gerçi hiçbir zaman bu kadar kırıcı değildi. <span style="font-style:italic;">Akıl'ın etrafında olmak beni bozuyor olmalı.</span></p>
<p>Neden sonra, Akıl arabayı Kaladin’in benzerlerini burada savaş kampının içinde değil, bir lahitte görmeyi bekleyeceği güzel bir malikâne evinin önüne çekti. O sütunlar ve güzel cam pencereleriyle, Hearthstone’daki şehirbeyinin konağından bile daha kaliteliydi.</p>
<p>Akıl araba yolundaki uşağa Adolin’in şartnameli nişanlısını çağırmasını söyledi. Adolin onu beklemek için aşağı indi, ceketini düzeltiyor, bir kol yenindeki düğmeleri parlatıyordu. Başını kaldırıp sürücü koltuğuna doğru bir baktı, sonra irkildi.</p>
<p>&quot;Seni&quot; diye haykırdı Adolin.</p>
<p>“Beni” diye cevap verdi Akıl. Arabanın üzerinden aşağıya atladı ve gösterişli bir reverans yaptı. “Her daim hizmetinizdeyim, Berrakbey Kholin.”</p>
<p>“Her zamanki araba sürücüme ne yaptın?”</p>
<p>“Hiçbir şey.”</p>
<p>“Akıl...”</p>
<p>“Ne, sen benim zavallı adama <span style="font-style:italic;">zarar verdiğimi</span> mi ima ediyorsun? Bu benim yapacağım bir şeye benziyor mu, Adolin?”</p>
<p>“Eh, hayır,” dedi Adolin.</p>
<p>“Aynen öyle. Dahası, eminim ki o şimdiye kadar ipleri çözmeyi başarmıştır. Ah, ve işte bu da senin sevgili neredeyse-ama-daha-tam-değil gelinin.”</p>
<p>Shallan Davar evden dışarı çıkmıştı. Merdivenlerden aşağıya hoplaya hoplaya indi, çoğu açıkgöz leydinin yapacağı şekilde süzülerek yürümüyordu. <span style="font-style:italic;">Bu kesinlikle hevesli bir tip,</span> diye düşündü Kaladin öylesine, Akıl bıraktıktan sonra eline aldığı dizginleri tutuyordu.</p>
<p>Bu Shallan Davar’da <span style="font-style:italic;">tersmiş</span> gibi gelen bir şeyler vardı. O hevesli tavrın ve hızlı gülümsemenin arkasında ne gizliyordu? Bir açıkgöz kadının elbisesindeki o eminelin düğmeli kol yeni, orası her türlü ölümcül aracı saklıyor olabilirdi. Kumaşın içine saplanmış olan basit bir zehirli iğne, Adolin’in hayatını sonlandırmak için yeterdi.</p>
<p>Ne yazık ki, onu Adolin’in yanında olduğu her saniye izleyemezdi. Bundan daha fazla inisiyatif göstermesi gerekiyordu; bunun yerine onun gerçekten de söylediği kişi olup olmadığını doğrulayabilir miydi? Geçmişine bakarak onun bir tehdit olup olmadığına karar vermesi?</p>
<p>Kaladin ayağa kalktı, o Adolin’e yaklaşırken bir gözünü üzerinde tutmak için aşağı atlamayı planlıyordu. Kadın bir anda irkildi, gözleri kocaman açılmıştı. Hüreliyle Akıl’a işaret etti.</p>
<p>“Seni” diye haykırdı Shallan.</p>
<p>“Evet, evet. Bugün insanlar beni tanımakta gerçekten de iyiler. Belki de benim bir...”</p>
<p>Shallan üzerine atılırken Akıl’ın sesi kesildi. Kaladin yere atlarken bıçağına uzandı, sonra Shallan Akıl’ı yakalayıp sarılırken tereddüt etti, başını onun göğsüne dayamış, gözlerini sıkı sıkı kapatmıştı.</p>
<p>Kaladin elini bıçağından çekerek, tamamen afallamış gibi görünen Akıl’a bir kaşını kaldırdı. O ise kolları iki yanında, sanki onlarla ne yapacağını bilmezmiş gibi boş dururken dikilip kalmıştı.</p>
<p>“Her zaman sana teşekkür etmek istemiştim,” diye fısıldadı Shallan. “Asla fırsatını bulamadım.”</p>
<p>Adolin boğazını temizledi. En sonunda Shallan Akıl’ı bıraktı ve prense baktı.</p>
<p>“Sen Akıl’a sarıldın,” dedi Adolin.</p>
<p>“Onun adı bu mu?” diye sordu Shallan.</p>
<p>“Bir tanesi,” dedi Akıl, görünüşe göre hâlâ şaşkındı. &quot;Saymak için çok fazla var, gerçekten. Gerçi, büyük bir kısmı o ya da bu türden bir lanetleme sayılır...”</p>
<p><span style="font-style:italic;">“Sen Akıla</span> sarıldın,” dedi Adolin.</p>
<p>Shallan kızardı. “Bu uygunsuz muydu?”</p>
<p>“Konu uygunluk değil,’’ dedi Adolin. “Konu sağduyu. Ona sarılmak bir aksırta sarılmak, ya da, ya da bir çivi yığınına sarılmak gibi bir şey filan. Yâni, o Akıl. Onu <span style="font-style:italic;">sevmemen</span> gerekiyor.”</p>
<p>“Konuşmamız gerek,” dedi Shallan Akıl’a bakarak. “Ben, bahsettiğimiz her şeyi hatırlamıyorum ama bir kısmı...”</p>
<p>“Onu da programıma sıkıştırmaya çalışırım,” dedi Akıl. “Gerçi epey bir meşgulüm. Yâni sadece Adolin’e hakaret etmek bile en az gelecek haftaya kadar zamanımı alacak.”</p>
<p>Adolin başını iki yana salladı, uşağı elini sallayarak gönderdi ve Shallan’ın arabaya binmesine yardım etti. Bunu yaptıktan sonra, Akıl’a doğru eğildi. “Ellerine dikkat et.”</p>
<p>“O benim için <span style="font-style:italic;">fazlasıyla</span> küçük, oğlum,” dedi Akıl.</p>
<p>“Doğru,” dedi Adolin başıyla onaylayarak. “Sen yaşıtın olan kadınlardan şaşma.” Akıl sırıttı. “Eh, o biraz daha zor olabilir. Sanırım ondan buralarda sadece tek bir tane var ve onunla ben hiçbir zaman iyi geçinememişizdir.”</p>
<p>“Sen ne acayipsin, ya,” dedi Adolin arabanın içine binerken.</p>
<p>Kaladin içini çekti, sonra da onları takip etmek için hareketlendi.</p>
<p>“Sen de orada gitmeye mi niyetlisin?” diye sordu Akıl sırıtışı daha da büyüyerek. “Evet,” dedi Kaladin. Shallan’ı izlemek istiyordu. Onun ortalık yerde, Adolin’le birlikte arabanın içinde giderken bir şeyler denemesi pek olası değildi. Ama Kaladin onu izleyerek bir şeyler öğrenebilirdi ve Adolin’e zarar vermeye çalışmayacağından ise <span style="font-style:italic;">kesin bir şekilde</span> emin olamazdı.</p>
<p>“Kıza asılmamaya çalış,” diye fısıldadı Akıl. “Genç Adolin biraz sahiplenmeye başlarmış gibi görünüyor... Ya da, ne diyorum ben? Asıl kıza, Kaladin. Bu prensin gözlerini yuvalarından fırlatabilir.”</p>
<p>Kaladin burun kıvırdı. “O açıkgözlü.”</p>
<p>“Ee?” diye sordu Akıl. “Hepiniz buna kafayı çok fazla takıyorsunuz.”</p>
<p>“Kusura bakma da, bir uçurumşeytanına asılırım daha iyi,” diye fısıldadı Kaladin. Arabayı sürmeyi Akıl’a bırakarak arabanın içine tırmandı, içeride, Adolin gökyüzüne doğru baktı. “Şaka yapıyorsun.”</p>
<p>“Bu benim işim,” dedi Kaladin Adolin’in yanına otururken.</p>
<p>&quot;Muhakkak burada güvendeyimdir,” dedi Adolin sıkılı dişlerin arasından, “nişanlımın yanında.”</p>
<p>“Eh, belki ben sadece oturacak rahat bir yer istiyorumdur,” dedi Kaladin Shallan Davar’a başıyla selam vererek.</p>
<p>O Kaladin’i görmezden geldi, araba yola çıkarken Adolin’e gülümsüyordu. “Bugün nereye gidiyoruz?”</p>
<p>“Eh, sen yemek hakkında bir şeyler söylemiştin,&quot; dedi Adolin. “Ben Dış Pazar’da yeni bir şarap evi biliyorum ve onlar gerçek yemek servisi de yapıyor.”</p>
<p>“Sen her zaman en iyi yerleri biliyorsun,” dedi Shallan gülümsemesi genişleyerek. <span style="font-weight:bold;font-style:italic;">Yağcılık bu kadar da bariz yapılır mı, be kadın</span>? diye düşündü Kaladin.</p>
<p>Adolin onun gülümsemesine karşılık verdi. “Sadece dinliyorum.”</p>
<p>“Eğer bir de hangi şarapların güzel olduğuna daha çok dikkat etseydin...” “Etmiyorum çünkü o kolay!” Sırıttı. <span style="font-weight:bold;font-style:italic;">“Hepsi</span><span style="font-weight:bold;"> </span>güzel.”</p>
<p>Kadın kıkırdadı.</p>
<p>Fırtınalar adına, açıkgözler asap bozucuydu. Özellikle de birbirlerine yalakalık ettikleri zaman. Konuşmaları devam etti ve bu kadının Adolin’le bir ilişkisinin olmasını ne kadar fena istediği Kaladin’e fazlasıyla bariz göründü. Eh, bu şaşırtıcı değildi. Açıkgözler her zaman öne geçmek için fırsat kolluyorlardı; ya da canlan onu çekmişse. Birbirlerini sırtından bıçaklamak için. Onun işi bu kadının bir fırsatçı olup olmadığım çözmek değildi. Her açıkgöz bir fırsatçıydı. Onun sadece bu kadının fırsatçı bir servet avcısı mı, yoksa fırsatçı bir suikastçı mı olduğunu bulması gerekiyordu.</p>
<p>Konuşmaya devam ettiler ve Shallan konuyu tekrar günün etkinliklerine getirdi. “Şimdi, bir diğer şarap evine daha gitmeye itiraz ediyor değilim,” dedi Shallan. “Ama bu biraz fazla bariz bir seçenek mi diye de merak ediyorum.”</p>
<p>“Biliyorum,” diye cevap verdi Adolin. “Ama onun dışında burada yapacak çok az şey var. Konser yok, sanat gösterisi yok, heykel yarışması yok.”</p>
<p><span style="font-weight:bold;font-style:italic;">Siz açıkgözler gerçekten de zamanınızı bunlarla mı geçiriyorsunuz</span>? diye merak etti Kaladin. izleyecek heykel yarışman <span style="font-weight:bold;font-style:italic;">yoksa seni ancak Yaradan kurtarır.</span></p>
<p>“Bir hayvanat bahçesi var,” dedi Shallan hevesle. “Dış Pazar’da.”</p>
<p>“Hayvanat bahçesi, o biraz... Düşük seviyeli değil mi?” dedi Adolin.</p>
<p>“Aa, hadi ama. Hayvanların hepsine bakabiliriz ve sen de bana avlarda hangilerini cesurca katlettiğini anlatabilirsin. Bu çok eğlenceli olur.” Tereddüt etti ve Kaladin onun gözlerinde bir şey gördüğünü düşündü. Daha derin bir şeylerin kıvılcımı. Acı mı? Endişe mi? “Ve biraz eğlence iyi gelirdi,” diye ekledi daha yumuşak bir sesle.</p>
<p>“Ben aslında avlanmaktan nefret ederim,” dedi Adolin, sanki fark etmemiş gibiydi. &quot;Hiç gerçek bir rekabeti yok.” Shallan’a baktı, o da yüzüne bir gülümseme yapıştırdı ve hevesle başını salladı. “Eh, farklı bir şeyler hoş bir değişiklik olabilir. Tamam, Akıl’a bizi oraya götürmesini söyleyeceğim. Umarım o dehşet çığlıklarımıza gülmek için arabayı bir uçurumun içine devirmek yerine bunu yapar.”</p>
<p>Adolin sürücünün yerine bakan küçük sürgülü kapağı açmak için döndü ve emri verdi. Kaladin ise yüzünde kendinden memnun bir gülümsemeyle arkasına yaslanıp oturan Shallan’ı izliyordu. Onun hayvanat bahçesine gitmekte gizli bir amacı vardı. Bu neydi?</p>
</body>
</html>