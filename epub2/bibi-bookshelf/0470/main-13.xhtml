<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta http-equiv="content-type" content="text/html; charset=UTF-8"/><title></title><link rel="stylesheet" href="main.css" type="text/css"/>
</head>
<body>
<p><a id="bookmark0"></a><span style="font-weight:bold;">ÜÇ YIL ÖNCE</span></p>
<p>Bunlar gerçekten de iyi Shallan,” dedi Balat çizimlerinin olduğu sayfaları çevirirken. İkisi bahçelerde oturuyorlardı, yerde oturmuş, baltatazısı Sakisa’ya yakalaması için kumaşla sarılı bir top atmakta olan Wikim de onlara eşlik ediyordu.</p>
<p>“Anatomim doğru değil,” dedi Shallan bir kızarmayla. “Orantıları iyi tutturamı-yorum.” Bunun üzerinde çalışabilmesi için ona poz verecek modellere ihtiyacı vardı.</p>
<p>“Annem hiç senin kadar iyi olmamıştı,” dedi Balat bir başka sayfayı çevirirken, Shallan’ın Balat'ı antrenman sahasında kılıç öğretmeniyle birlikte çizmiş olduğu bir sayfaydı. Bunu Wikim’e doğru çevirdi ve o da bir kaşını kaldırdı.</p>
<p>Ortanca kardeşi son dört aydır gittikçe daha da iyi görünüyordu. Daha az cılız, daha katı olmuştu. Neredeyse her zaman yanında matematik problemleri taşıyordu. Babası bir seferinde bunun için ona bağırıp çağırmış, kadınsı ve yakışıksız olduğunu iddia etmişti ama babasının ardentleri nadir bir muhalefet gösterisi ile ona yaklaşmış ve kendisini sakinleştirmesini, Yaradan’ın Wikim’in ilgisini onayladığını söylemişlerdi. Onlar Wikim’in de kendi aralarına katılabileceğini umuyorlardı.</p>
<p>“Eylita’dan bir diğer mektup daha almışsın diye duydum,&quot; dedi Shallan, Balat’ın ilgisini eskiz defterinden uzaklaştırmaya çalışarak. O sayfaları çevirdikçe Shallan kendisini kızarmaktan alıkoyamıyordu. Onlar başkalarının görmesi için değildi. Bunlar hiç iyi değillerdi.</p>
<p>“Evet,” dedi Balat sırıtarak.</p>
<p>“Shallan’a okutturacak mısın?” diye sordu Wikim topu fırlatarak.</p>
<p>Balat öksürdü. “Malise’e okuttum. Shallan’ın işi vardı.”</p>
<p>“Utanmış]” dedi Wikim parmağıyla işaret ederek. <span style="font-style:italic;">“Ne</span> yazıyordu o mektupların içinde?”</p>
<p>“On dört yaşındaki kız kardeşimin bilmesine gerek olmayan şeyler]” dedi Balat.</p>
<p>“O kadar müstehcen, hı?” dedi Wikim. “Bunu o Tavinar kızından hiç beklemezdim. O fazla terbiyeli görünüyordu.”</p>
<p>&quot;Hayır!” Balat daha da fazla kızardı. “Onlar müstehcen değil, onlar sadece mahrem.”</p>
<p>“Mahrem yerlerinden mi...”</p>
<p>“Wikim,” Shallan onun sözünü kesti.</p>
<p>Wikim başını kaldırdı ve sonra Balat’ın ayaklarının altında öfkesprenlerinin birikmekte olduğunu fark etti. “Fırtınalar adına Balat. Sen o kız konusunda iyice alıngan olmaya başladın.”</p>
<p>“Aşk herkesi aptal eder,” dedi Shallan ikisinin dikkatini çekerek.</p>
<p>“Aşk mı?” diye sordu Balat ona bir göz atarak. &quot;Shallan, sen daha eminelini kapatacak yaşa anca geldin. Aşktan ne anlarsın?”</p>
<p>Shallan kızardı. “Ee... Peki.”</p>
<p>&quot;Oo, şuna bak,” dedi Wikim. “Esprili bir şeyler uydurdu. Şimdi söylemen gerekecek Shallan.”</p>
<p>“Böyle bir şeyi içinde tutmanın bir faydası yok,” diyerek katıldı Balat.</p>
<p>“Ministara diyor ki, ben hep ağzıma geleni söylüyormuşum. Bu dişil bir özellik değilmiş.”</p>
<p>Wikim güldü. “Bu <span style="font-style:italic;">benim</span> tanıdığım hiçbir kadını durdururmuş gibi görünmüyor.” “Evet Shallan,” dedi Balat. “Eğer sen düşündüğün şeyleri bize de söyleyemeyeceksen, o zaman kime söyleyeceksin?”</p>
<p>“Ağaçlara,” dedi Shallan. “Taşlara, çalılara. Temel olarak benim öğretmenlerimle başımı belaya sokamayacak olan herhangi bir şeye.”</p>
<p>“O zaman Balat konusunda endişe etmene gerek yok,” dedi Wikim. “O esprili bir şeyi söylemeyi hayatta beceremez, tekrarlamayla bile olsa.”</p>
<p>“Hey!” dedi Balat. Gerçi, ne yazık ki bu doğruluktan çok uzak değildi.</p>
<p>“Aşk,” dedi Shallan, gerçi kısmen sadece onları durdurmak içindi, “bir chul pisliği yığını gibidir.”</p>
<p>“Kokusu mu çıkar?” diye sordu Balat.</p>
<p>“Hayır, çünkü biz ikisinden de kaçınmaya çalışsak bile eninde sonunda ayağımıza bulaşır,” dedi Shallan.</p>
<p>“Ergenliğe tam olarak on beş ay önce girmiş olan bir kız için epey derin laflar,” dedi Wikim bir kıkırdamayla.</p>
<p>“Aşk güneş gibidir,” dedi Balat içini çekerek.</p>
<p>“Kör mü eder?” diye sordu Shallan. “Beyaz, ılık, güçlü ama ayrıca seni yakabilir de?”</p>
<p>“Belki,” dedi Balat başını sallayarak onaylarken.</p>
<p>“Aşk Herdazlı bir hekim gibidir,” dedi Wikim Shallan’a bakarak.</p>
<p>“Peki o nasıl oluyor?” diye sordu Shallan.</p>
<p>“Sen söyle,” dedi Wikim. “Ne çıkaracaksın merak ettim.”</p>
<p>“Iı... İkisi de insanı sakat mı bırakır?” dedi Shallan. “Yok. Hah! İkisini de istemek için tek sebep kafana sert bir darbe almış olmaktır!”</p>
<p>“Vay be! Aşk çürümüş yemek gibidir.”</p>
<p>“Hayatta kalmak için gerekli olabilir ama ayrıca mutlaka mideyi bulandırır,’’ diye karşıladı Shallan.</p>
<p>“Babamın horlaması.”</p>
<p>Shallan titredi. “Ne kadar rahatsız edici olduğunu kendin görmeden inanmazsın.”</p>
<p>Wikim kıkırdadı. Fırtınalar adına, onun bunu yaptığını görmek ne kadar da iyiydi.</p>
<p>“Kesin şunu, ikiniz de,” dedi Balat. “Bu türden konuşmalar saygısızca. Aşk... Aşk klasik bir müzik gibidir.”</p>
<p>Shallan sırıttı. “Eğer fazla hızlı icra edersen dinleyiciler hayal kırıklığına mı uğrar?”</p>
<p>“Shallan!” dedi Balat.</p>
<p>Ancak Wikim yerde yuvarlanıyordu. Bir an sonra Balat başını salladı ve uzlaşmacılıkla hafifçe güldü. Kendi açısından, Shallan kıpkırmızı olmuştu. <span style="font-style:italic;">Bunu gerçekten de söyledim mi?</span> Bu en sonuncusu gerçekten de biraz espriliydi, diğerlerinden çok daha iyiydi. Ayrıca da terbiyesizceydi.</p>
<p>Shallan bundan suçlulukla dolu bir heyecan duydu. Balat utanmış gibi görünüyordu ve utançsprenleri çekerek kızardı. Güçlü Balat. O kardeşlerine önderlik etmeyi ne kadar da çok istiyordu. Shallan’ın bildiği kadarıyla, o zevk için kremcikleri öldürme alışkanlığını terk etmişti. Aşık olmak onu güçlendirmiş, değiştirmişti.</p>
<p>Taşların üzerindeki tekerleklerin sesi evlerine bir arabanın gelmekte olduğunu ilan etti. Nal sesleri yoktu; babalarının atları vardı ama bölgede çok az başka kişide olurdu. Onların arabaları chullar ya da parshmenler tarafından çekiliyordu.</p>
<p>Balat gidip kimin geldiğini görmek için ayağa kalktı ve Sakisa da heyecanla öterek onu takip etti. Shallan çizim tahtasını aldı. Babası kısa süre önce onun malikânenin parshmenlerini ya da koyugözlerini çizmesini yasaklamıştı, bunu uygunsuz buluyordu. Bu Shallan’ın pratik yapacak modeller bulmasını zorlaştırmıştı.</p>
<p>“Shallan?”</p>
<p>Shallan irkilerek Wikim’in Balat’ı takip etmemiş olduğunu fark etti. “Evet?”</p>
<p>“Yanılmışım,” dedi Wikim ona bir şey vererek. Küçük bir keseydi. “Senin yaptıkların hakkında. Senin ne çevirdiğini görüyorum. Ama... Ama yine de işe yarıyor. Hay Cehennem, işe yarıyor. Teşekkür ederim.”</p>
<p>Shallan ona verdiği keseyi açmak için harekete geçti.</p>
<p>“Yapma,” dedi Wikim.</p>
<p>“Bu ne?”</p>
<p>“Karabela,” dedi Wikim. “Bir bitki, en azından yaprakları. Eğer onları yersen seni felç ediyorlar. Nefes alışın da yavaşlıyor.”</p>
<p>Shallan rahatsızlık içinde keseyi sıkı sıkı çekerek kapattı. Wikim’in böylesine ölümcül bir bitkiyi nasıl tanıyabildiğini bilmeyi bile istemiyordu.</p>
<p>“Bunları neredeyse bir yıl taşıdım,” dedi Wikim yumuşakça. “Yaprakları ne kadar uzun süre saklarsan, o kadar güçlü hâle geliyor olmaları lâzım. Artık onlara ihtiyaç duyduğumu sanmıyorum. Sen onları yak, ya da ne istersen yap. Ben sadece onları senin alman gerektiğini düşündüm.&quot;</p>
<p>Shallan gülümsedi, gerçi kendisini tedirgin hissediyordu. Wikim bu zehri yanında mı taşıyordu? Onu Shallan’a vermesi gerektiğini mi düşünmüştü?</p>
<p>Wikim koşarak Balat’ın arkasından gitti ve Shallan da keseyi çantasının içine tıktı. Bunu yok etmenin bir yolunu daha sonra bulacaktı. Kalemlerini aldı ve çizim yapmaya geri döndü.</p>
<p>Kısa bir süre sonra malikânenin içinden gelen bağırışlar dikkatini dağıttı. Başını kaldırdı, ne kadar zaman geçmiş olduğundan bile emin değildi. Çantası göğsüne bastırılmış olarak ayağa kalktı ve bahçeyi geçti. Sarmaşıklar titredi ve önünden çekildi, gerçi adımları hızlandıkça Shallan gittikçe daha da fazlasının üzerine basıyor, ayağının altında kıvranmalarını ve geri çekilmeye çalışmalarını hissediyordu. Yetiştirilmiş sarmaşıkların içgüdüleri zayıf olurdu.</p>
<p>Eve ulaştığında daha fazla bağrış buldu.</p>
<p>“Baba!” Asha Jushu’nun sesiydi. “Baba, lütfen!”</p>
<p>Shallan çıtalı tahta kapıları iterek açtı, ipek elbisesi zeminin üzerinde hışırdıyordu ve içeri girdiği zaman babasının önünde eski tarz giysileri olan üç adamın durmakta olduğunu gördü; dizlerine kadar inen eteğe benzer ulatuları, parlak gevşek gömlekleri ve yere kadar sarkan ince ceketleri vardı.</p>
<p>Jushu yerde dizlerinin üzerindeydi, elleri arkasından bağlanmıştı. Yıllar boyunca taşkınlık nöbetleri yüzünden Jushu tombul hâle gelmişti.</p>
<p>“Of,” dedi babası. “Bu şantajı kabul etmeyeceğim.”</p>
<p>“Onun kredisi sizin kredinizdir Berrakbey,” dedi adamlardan bir tanesi sakin, pürüzsüz bir sesle. Koyugözlüydü ama öyleymiş gibi konuşmuyordu. “O bize borçlarını sizin ödeyeceğinize dair söz verdi. ”</p>
<p>“Yalan söylemiş,” dedi babası. Ev muhafızları Ekel ve Jix yanmdalardı, elleri silahlarının üzerindeydi.</p>
<p>“Baba,” diye fısıldadı Jushu gözyaşlarının arasından. “Onlar beni götürüp...”</p>
<p>“Senin bizim uzak mülklerimize at sürmüş olman gerekiyordu!” diye kükredi babası. “Senin bizim arazilerimizi kolaçan ediyor olman gerekiyordu, hırsızlarla masaya oturuyor ve zenginliğimizi ve ailemizin adını kumarda tüketiyor olman değil!”</p>
<p>Jushu başını eğdi, bağlarının içinde çökmüştü.</p>
<p>“O sizindir,” dedi babası dönerek odayı hışımla terk ederken.</p>
<p>Shallan’ın nefesi kesilirken adamlardan bir tanesi içini çekti, sonra da Jushu’ya doğru eliyle işaret etti. Diğer ikisi onu kavradılar. Adamlar ödeme yapılmadan gidiyor oldukları için memnun olmuş gibi görünmüyordu. Onlar yakınlarda izlemekte olan Balat ve Wikim’in önünden onu çekerek götürürlerken Jushu titredi. Dışarıda Jushu merhamet için bağırdı ve adamların babasıyla tekrar konuşmasına izin vermeleri için yalvardı.</p>
<p>“Balat,&quot; dedi Shallan, onun yanına giderek kolunu yakaladı. “Bir şey yap!”</p>
<p>“Hepimiz kumarın onu nereye götüreceğini biliyorduk,” dedi Balat. “Ona söyledik Shallan. O dinlemedi.&quot;</p>
<p>“O hâlâ kardeşimiz!”</p>
<p>“Benim ne yapmamı bekliyorsun? Onun borcunu ödemeye yetecek kadar küreyi nereden bulayım?”</p>
<p>Adamlar malikâneyi terk ederken Jushu’nun ağlayış sesi gittikçe hafifliyordu.</p>
<p>Shallan döndü ve başını kaşımakta olan Jix’in yanından geçerek babasının arkasından koştu. Babası iki oda ilerideki çalışma odasına gitmişti; Shallan kapının ağzında tereddüt etti, şöminenin yanındaki koltuğuna yığılmış olan babasına bakıyordu. İçeri girerek ardentlerinin ve bazen de karısının hesaplarını incelediği ve babasına raporları okudukları masasının yanından geçti.</p>
<p>Şimdi orada duran hiç kimse yoktu ama hesap defterleri açıktı, gaddar bir gerçeği gözler önüne seriyorlardı. Shallan birkaç borç mektubunu fark ederek bir eliyle ağzım kapattı. O ufak hesaplamalarda yardımcı oluyordu ama resmin tamamını hiç bu kadar net görmemişti ve gördüğü şey karşısında afalladı. Ailenin nasıl bu kadar çok borcu olabilirdi ki?</p>
<p>“Fikrimi değiştirmeyeceğim Shallan,” dedi babası. “Git. Jushu bu ateşi kendisi yaktı. ”</p>
<p>“Ama...”</p>
<p>“Çık dışarı<sup>1</sup>.” diye kükredi babası ayağa kalkarak.</p>
<p>Shallan neredeyse kalbi durarak korkuyla geriye çekildi, gözleri kocaman açılmıştı. Korkusprenleri etrafında kıpırtılarla belirdi. O Shallan’a asla bağırmamıştı. <span style="font-style:italic;">Asla.</span></p>
<p>Babası derin bir nefes aldı, sonra da odanın penceresine doğru döndü. Shallan’a arkası dönük olarak konuşmaya devam etti. “Verecek kürem yok.”</p>
<p>“Neden?” diye sordu Shallan. “Baba, bu Berrakbey Revilar ile olan anlaşma yüzünden mi?” Shallan hesap defterlerine baktı. “Hayır, bu ondan daha büyük bir şey.” “En sonunda kendimi, ve de bu evi bir yerlere getireceğim,” dedi babası. “Onların bizim hakkımızda fısıldanmalarını durduracağım, sorgulamalara bir son vereceğim. Davar Evi bu prenslikte bir <span style="font-style:italic;">güç</span> hâline gelecek.”</p>
<p>“Sahip olmadığımız parayla hayali müttefiklere rüşvet vererek mi?” diye sordu Shallan.</p>
<p>O Shallan’a baktı, yüzü gölgeler içindeydi ama gözleri kafatasının karanlığının içindeki ikiz korlar gibi ışığı yansıtıyordu. O anda Shallan babasından dehşet verici bir nefret hissetti. Sert adımlarla gelerek Shallan’ı kollarından kavradı. Çantası yere düşmüştü.</p>
<p>“Bunu <span style="font-style:italic;">senin</span> için yaptım,” diye hırladı kollarını sıkı, acı verici bir tutuşla kavrayarak. “Ve sen de itaat <span style="font-style:italic;">edeceksin.</span> Ben bir yerlerde yanlış yaptım, sana beni sorgulamayı öğrenmen için izin vermiştim..”</p>
<p>Shallan acıdan inledi.</p>
<p>“Bu evde değişiklikler olacak,” dedi babası. “Artık zayıflık yok. Ben bir yol buldum...”</p>
<p>“Lütfen, dur.”</p>
<p>Babası başını eğerek ona baktı ve Shallan'ın gözlerindeki yaşları görünüşe göre ilk kez fark etti.</p>
<p>“Baba...” diye fısıldadı Shallan.</p>
<p>Babası yukarıya doğru baktı. Odalarına doğru. Shallan onun annesinin ruhuna doğru baktığını biliyordu. O zaman babası onu bıraktı ve Shallan’ın yere yığılmasına neden oldu, kızıl saçları yüzünü örtüyordu.</p>
<p>“Odanda hapissin,” dedi tersçe. “Git ve ben sana izin verene kadar dışarı çıkma.” Shallan aceleyle ayaklandı, çantasını kaptı, sonra da odayı terk etti. Koridorda sırtım duvara dayayarak düzensizce nefes alıp verdi, gözyaşları çenesinden damlıyordu. İşler daha iyiye gidiyordu... Babası iyiye gitmişti...</p>
<p>Gözlerini sıkı sıkı kapattı. İçinde duygular fırtına gibi dönüyorlardı. Kontrol edemiyordu.</p>
<p>Jushu.</p>
<p><span style="font-style:italic;">Babam beni gerçekten de incitmek istiyormuş gibi görünüyordu,</span> diye düşündü Shallan titreyerek. O <span style="font-style:italic;">kadar çok değişti ki.</span> Shallan kollarını etrafına dolayarak yere doğru çökmeye başladı.</p>
<p>Jushu.</p>
<p><span style="font-style:italic;">O dikenleri budamaya devam et... Işığa doğru bir yol aç...</span></p>
<p>Shallan kendisini ayağa kalkmaya zorladı. Koşarak yemek salonuna geri döndü, hâlâ ağlıyordu. Balat ve Wikim oturmuşlardı, Minara sessizce onlara içecek veriyordu. Muhafızlar gitmişti, belki de malikâne bahçelerindeki yerlerine geri dönmüşlerdi.</p>
<p>Balat Shallan’ı gördüğü zaman gözleri iyice açılarak ayağa fırladı. Ona doğru koşarken aceleden kupasını devirerek şarabı yere döktü.</p>
<p>“Seni incitti mi?” diye sordu Balat. “Cehennem olası! Onu öldüreceğim! Ben yü-ceprense gidecek ve...”</p>
<p>“O beni incitmedi,” dedi Shallan. &quot;Lütfen. Balat, bıçağın. Babamın sana verdiği.” Balat kemerine baktı. &quot;Ne olmuş ona?”</p>
<p>“O iyi para eder. Onu Jushu ile takas etmeye çalışacağım.”</p>
<p>Balat elini koruyucu bir şekilde bıçağının üzerine koydu. “Jushu ateşini kendisi yaktı Shallan.”</p>
<p>“Bu tam olarak babamın da bana söylediği şey,” diye cevap verdi Shallan gözlerini silerek, sonra da abisinin gözlerinin içine baktı.</p>
<p>“Ben...” Balat omzunun üzerinden Jushu’nun götürülmüş olduğu yöne doğru baktı. İçini çekti, sonra da kını kemerinden çözerek Shallan’a verdi. “Bu yeterli olmayacak. Diyorlar ki onun neredeyse yüz zümrüt broam borcu varmış.”</p>
<p>“Benim kolyem de var,” dedi Shallan.</p>
<p>Sessizce şarabını içmekte olan Wikim kemerine uzandı ve bıçağını çıkardı. Masanın kenarına koydu. Shallan geçerken onu kaptı, sonra da koşarak odadan çıktı. Adamlara zamanında yetişebilecek miydi?</p>
<p>Dışanda arabanın yoldan sadece kısa bir mesafe ilerlemiş olduğunu gördü. Terlikli ayaklarla yapabildiği kadar hızla taş döşeli araba avlusu boyunca koştu ve yola açılan kapılardan çıktı. O hızlı değildi ama chullar da değildi. Yaklaşırken Jushu’nun yürümesi için arabanın arkasına bağlanmış olduğunu gördü. Shallan yanından geçerken başını kaldırıp bakmadı.</p>
<p>Araba durdu ve Jushu da yere yıkılarak dertop oldu. Kibirli havası olan koyugözlü adam, Shallan’a bakmak için kapısını itip açtı. “Çocuğu mu gönderdi?”</p>
<p>“Kendim geldim,” dedi Shallan bıçakları yukarı kaldırarak. “Lütfen, bunlar çok kaliteliler.”</p>
<p>Adam bir kaşını kaldırdı, sonra da yoldaşlarından bir tanesine aşağı inip bıçakları alması için eliyle işaret etti. Shallan kolyesini de çözdü ve adamın avucuna iki bıçakla birlikte bıraktı. Adam bıçaklardan bir tanesini kınından çıkardı, Shallan gergince ayaklarını sürüyerek beklerken inceledi.</p>
<p>“Sen ağlamışsın,” dedi arabanın içindeki adam. “Onu bu kadar çok mu umursu-yorsun?”</p>
<p>“O benim kardeşim.”</p>
<p>&quot;Ee?” diye sordu adam. “Ben, bana kazık atmaya çalıştığı zaman kendi kardeşimi öldürdüm. İlişkilerin gözünü kör etmesine izin vermemen gerekir.”</p>
<p>“Ben onu seviyorum,” diye fısıldadı Shallan.</p>
<p>Bıçakları inceleyen adam ikisini de kınlarının içine geri koydu. “Bunlar şaheser,” diye itiraf etti. “Onlara yirmi zümrüt broam değer biçerim.”</p>
<p>&quot;Ya kolye?” diye sordu Shallan.</p>
<p>&quot;Basit ama alüminyumdan, o da sadece Ruhdöküm ile yapılabilir, ” dedi adam patronuna. “On zümrüt.”</p>
<p>“Hepsi birden kardeşinin borcunun yarısı ediyor,” dedi arabanın içindeki adam. Shallan’ın içi cız etti. “Ama... Siz onunla ne yapacaksınız ki? Onu bir köle yaparak satmak bu kadar büyük bir borcu kapatamaz.”</p>
<p>“Ben çoğu zaman kendime açıkgözlerin kanının da koyugözlerinki gibi aktığını hatırlatma havasında olurum,” dedi adam. “Ve bazen başkaları için örnek olacak bir şeylere sahip olması iyidir, onlara geri ödeyemeyecekleri borçları almamayı hatırlatmanın bir yolu. Onun masrafından çok para getirmesi mümkün, eğer onu sağduyulu bir şekilde sergileyecek olursam.”</p>
<p>Shallan kendisini küçük hissetti. Ellerini kavuşturdu, biri örtülü, biri değildi. O zaman o yenilmiş miydi? Babasmın kitaplarındaki kadınlar, onun hayran olmaya başladığı kadınlar, bu adamın kalbini yumuşatmak için yalvarmazlardı. Onlar mantığı denerdi.</p>
<p>O bu konuda iyi değildi. Bunun için eğitimi yoktu ve şu anda kesinlikle ruh hâli de buna uygun değildi. Ama gözyaşları tekrar akmaya başlarken aklına gelen ilk şeyi söylemek için kendisini zorladı.</p>
<p>“O size bu yoldan para getirebilir,” dedi Shallan. “Ama getirmeyebilir de. Bu bir kumar ve siz bana kumar oynayan türden bir adam gibi gelmiyorsunuz.”</p>
<p>Adam güldü. &quot;Bunu sana söyleten ne? Beni buraya getiren şey kumar zaten!” &quot;Hayır,” dedi Shallan gözyaşları yüzünden kızararak. “Siz başkalarının kumar oynamasından kâr eden türde bir adamsınız. Bunun çoğu zaman kayıpla sonuçlandığını biliyorsunuz. Ben size gerçek değer sahibi olan şeyler veriyorum. Onları alın. Lütfen?”</p>
<p>Adam bunu düşündü. Bıçaklar için elini uzattı ve adamı da bıçakları ona verdi. Bıçaklardan bir tanesini kınından çıkardı ve inceledi. “Bana bu adama merhamet göstermem için bir tane sebep söyle. Evimde o kibirli bir domuzdu; sizlere, ailesine yaşatacağı zorlukları hiç düşünmeden hareket ediyordu.”</p>
<p>“Bizim, annemiz öldürüldü,” dedi Shallan. &quot;O gece, ben ağlarken Jushu bana sarıldı. ” Elindeki tek şey buydu.</p>
<p>Adam düşündü. Shallan kalbinin küt küt attığını hissediyordu. En sonunda adam kolyeyi ona doğru geri attı. “Bu kalsın.” Adamına başını salladı. “Pis kremciği sal gitsin. Çocuğum, eğer aldın varsa kardeşine daha... Tutumlu olmayı öğretirsin.” Kapıyı çekerek kapattı.</p>
<p>Hizmetkâr Jushu’nun bağlarım keserken Shallan geriye çekildi. Ondan sonra o da arabanın arkasına tırmandı ve vurdu. Araba uzaklaşıp gitti.</p>
<p>Shallan Jushu’nun yanında diz çöktü. Shallan onun kanlı ellerini çözerken Jushu bir gözünü kırpıştırdı, diğeri bereliydi ve şişerek kapanmaya başlıyordu. Babasının adamların onu götürebileceğini söylemesinden bu yana daha bir saatin çeyreği olmamıştı ama onlar, belli ki Jushu’ya para alamamak konusunda ne düşündüklerini göstermek için zaman harcamışlardı.</p>
<p>“Shallan?” diye sordu kanlı dudaklarla. “Ne oldu?”</p>
<p>“Sen duymadın mı?”</p>
<p>“Kulaklarım çınlıyor,” dedi Jushu. “Her şey dönüyor. Ben... Kurtuldum mu?” “Balat ve Wikim senin için bıçaklarını takas ettiler.”</p>
<p>“Mili o kadar az karşılığı kabul etti mi?”</p>
<p>“Belli ki o senin gerçek değerini bilmiyor.”</p>
<p>Jushu dişlekçe sırıttı. “Dilin her zaman hızlı, değil mi?” Shallan’ın yardımıyla ayağa kalktı ve topallayarak eve doğru geri gitmeye başladı.</p>
<p>Yarı yolda Balat da onlara katılarak Jushu’yu kolunun altına aldı. “Teşekkür ederim,” diye fısıldadı Jushu. “Beni sizin kurtardığınızı söyledi. Teşekkür ederim abi.” Ağlamaya başladı.</p>
<p>“Iı...” Balat bir Shallan’a, bir de Jushu’ya doğru baktı. “Sen benim kardeşimsin. Haydi seni geri götürüp toparlayalım.”</p>
<p>Shallan Jushu’yla ilgilenilecek olmasından memnunluk duyarak onlardan ayrıldı ve malikâneye girdi. Merdivenlerden çıktı, babasının parlayan odasını geçti ve kendi odasına girdi. Yatağın üzerine oturdu.</p>
<p>Orada yücefırtınayı bekledi.</p>
<p>Aşağıdan bağrışlar yükseldi. Shallan gözlerini sıkı sıkı kapattı.</p>
<p>En sonunda, odasının kapısı açıldı.</p>
<p>Shallan gözlerini açtı. Babası dışarıda duruyordu. Shallan onun arkasındaki koridorda yerde yatan büzüşmüş bir şekli seçebiliyordu. Hizmetçi Minara. Vücudunun yatışı doğru değildi, bir kolu yanlış açıda kıvrılmıştı. Şekil kımıldandı, sessizce ağlıyordu, sürünerek uzaklaşmaya çalışırken duvarda kan izi bıraktı.</p>
<p>Babası Shallan’ın odasına girdi ve kapıyı arkasından kapattı. “Sana asla zarar vermeyeceğimi biliyorsun Shallan,” dedi yumuşakça.</p>
<p>Shallan başını sallayarak onayladı, yaşlar gözlerinden akıyordu.</p>
<p>“Kendimi kontrol etmenin bir yolunu buldum,” dedi babası. “Benim sadece öfkenin dışarı çıkmasına izin vermem gerekli. Bu öfke için kendimi suçlayamam. Bana itaatsizlik ettikleri zaman bunu başkaları yaratıyor.”</p>
<p>Shailan’ın ona söylenen şeyin odasına <span style="font-style:italic;">derhâl</span> gitmesi değil, sadece bir kere odasına gittiği zaman dışarı çıkmaması olduğu şeklindeki itirazı dudaklarında öldü. Aptalca bir mazeretti, ikisi de Shallan’m kasıtlı olarak itaatsizlik ettiğini biliyordu.</p>
<p>“Ben senin yüzünden başka birisini daha cezalandırmak zorunda kalmak istemem Shallan,” dedi babası.</p>
<p>Bu soğuk canavar, bu gerçekten de onun babası mıydı?</p>
<p>“Zaman doldu.” Babası başını salladı. “Daha fazla müsamaha yok. Eğer Jah Keved’de önemli olacaksak, zayıf olarak görünemeyiz. Anlıyor musun?”</p>
<p>Shallan başıyla onayladı, gözyaşlarını durdurmayı başaramıyordu.</p>
<p>“Güzel,” dedi elini Shallan’ın başının üstüne koyarak, sonra parmaklarını saçlarının içinden geçirdi. “Teşekkür ederim.”</p>
<p>Dışarı çıkarak kapıyı kapattı.</p>
<p>&gt;fiÇ</p>
<p><span style="font-style:italic;">Bu Işıkprerıler, tesadüfi olmayan bir şekilde, sanatları icra eden pek çoklarım içeriyordu. ismen; yazarlar, oyuncular, müzisyenler, ressamlar, heykeltıraşlar. Tarikatın genel mizacı düşünüldüğü zaman, onlann acayip ve türlü hafızasal hünerlerinin hikâyeleri abartılmış olması mümkündür.</span></p>
<p>—Parlayan Sözler - Bölüm 21 - Sayfa 10</p>
<p>At arabasını Dış Pazar’daki bir ahırda bıraktıktan sonra, Shallan’a bir tepe yamacının taşlarına oyulmuş olan bir merdiven boşluğuna doğru yol gösterildi. Merdivenleri tırmandı ve tereddütlü bir şekilde burada tepenin yan tarafı kesilerek yapılmış olan bir terasın üzerine çıktı. Modaya uygun elbiseler giyinmiş olan açıkgözler terastaki çok sayıda demir işlemeli masaya oturmuş, önlerinde şarap kupalarıyla muhabbet ediyorlardı.</p>
<p>Burada savaş kamplarına yukarıdan bakacak kadar yüksekteydiler. Manzara Fırtınayönü’ne, Köken’e doğru bakıyordu. Ne kadar da anormal bir düzenlemeydi, Shallan’m kendini savunmasız kalmış gibi hissetmesine neden oluyordu. Shallan balkonların, bahçelerin ve terasların fırtınalardan uzağa doğru bakıyor olmasına alışkındı. Doğru, bir yücefırtınanın beklendiği sırada bililerinin buraya çıkmış olması pek olası değildi ama yine de Shallan’a <span style="font-style:italic;">yanlış</span> geliyordu.</p>
<p>Siyah ve beyaz giyinmiş olan bir başhizmetkâr geldi ve eğildi, kendini tanıtmasına gerek olmadan ona Berrakhanım Davar diye seslenmişti. Buna alışması gerekecekti; Alethkar’da o bir istisnaydı ve kolaylıkla tanınabilir olan bir tanesiydi. Muhafızlarını sağ taraftaki taşların daha içlerine oyulmuş olan bir odaya gitmeleri için göndererek, hizmetkârın ona masaların arasından yol göstermesine izin verdi. Onun düzgün bir çatısı ve duvarları vardı, o yüzden de tamamıyla kapatılabiliyordu, ve bir grup diğer muhafız orada efendilerinin keyfini bekliyorlardı.</p>
<p>Shallan diğer müşterilerin dikkatlerini üzerine çekiyordu. Eh, iyi. O buraya dünyalarını alt üst etmeye gelmişti. Ne kadar çok kişi onun hakkında konuşursa, onun da zamanı geldiğinde parshmenler konusunda dediklerini dinlemeleri için ikna etme şansı o kadar yüksek olurdu. Onlar kampta her yerdelerdi, buradaki bu lüks şarap evinde bile. Köşede üç tanesini gördü, şarap şişelerini duvara tutturulmuş raflardan kasalara geçiriyorlardı. Hantal ancak düzenli bir hızla hareket ediyorlardı.</p>
<p>Birkaç adım daha Shallan’ı terasın hemen kıyısında mermer bir tırabzana getirdi. Burada Adolin önünde bir engel olmadan doğrudan doğuya bakan, diğerlerinden ayrı bir masada oturuyordu. Dalinar’m ev muhafızlarının üyelerinden iki tanesi kısa bir mesafe uzaktaki duvarın yanında duruyorlardı; görünüşe göre Adolin, muhafızlarının diğerlerinin yanında beklemek zorunda kalmayacağı kadar önemliydi.</p>
<p>Adolin bir klasöre göz atıyordu, tasarım itibarıyla bir kadın kitabıyla karıştırılmaması için aşırı büyüktü. Shallan savaş haritaları içeren bazı sayfalar görmüştü, zırh tasarımları ya da mimari resimlerini içeren başkaları da vardı. Shallan bunun üzerindeki rünler ve rünlerin altında kadın alfabesindeki daha net açıklama amaçlı yazı gözüne iliştiği zaman eğlendi. Liafor ve Azir’den moda.</p>
<p>Adolin daha önce olduğu gibi çok yakışıklı görünüyordu. Belki şimdi daha rahatlamış olduğu açıkça belli olduğundan daha bile fazla. Shallan onun zihnini bulandırmasına izin <span style="font-weight:bold;font-style:italic;">vermeyecekti.</span> Bu buluşmada bir hedefi vardı; kardeşlerine yardım etmek ve Yokelçileri açığa çıkarması ve Urithiru’yu keşfetmesi için ona kaynak sağlamak üzere Kholin Evi ile bir ittifak kurmak.</p>
<p>Zayıf gibi görünmeyi kaldıramazdı. Durumun kontrolünü ele geçirmek zorundaydı, bir dalkavuk gibi davranamazdı ve sanki sadece...</p>
<p>Adolin onu gördü ve klasörü kapattı. Gülümseyerek ayağa kalktı.</p>
<p>...Oh, <span style="font-weight:bold;font-style:italic;">fırtınalar adına.</span> O <span style="font-weight:bold;font-style:italic;">gülümseme.</span></p>
<p>“Berrakhanım Shallan,” dedi ona doğru bir elini uzatarak. “Sebariarın kampına iyice yerleşebildiniz mi?”</p>
<p>“Evet,” dedi Shallan ona sırıtarak. O paspas gibi dağınık saçlar, Shallan’a uzanıp parmaklarını içinde gezdirmeyi istetiyordu. Çocuklarımız dünyanın en acayip saçlara sahip olurdu, diye düşündü. <span style="font-weight:bold;font-style:italic;">Onun altın ve siyah Alethi bukleleri, benim kızıl buklelerimle bir araya gelir ve...</span></p>
<p>Ve Shallan gerçekten de çocuklar hakkında mı düşünüyordu? Şimdiden mi? Salak kız.</p>
<p>“Evet,” diye devam etti Shallan, heyecanını biraz dindirmeye çalışırken. “O bana oldukça iyi davranıyor.”</p>
<p>“Büyük ihtimalle akraba olduğunuzdandır,” dedi Adolin onun oturmasını bekleyerek, sonra sandalyesini itti. Bunu başhizmetkâra bırakmak yerine, kendisi bizzat yapmıştı. Shallan bu kadar yüksek mevkisi olan birinden bunu beklemezdi. “Sebarial sadece yapmak zorunda olduğunu hissettiği şeyleri yapar.”</p>
<p>“Onun, seni şaşırtabileceğini düşünüyorum,” dedi Shallan.</p>
<p>“Oh, <span style="font-weight:bold;font-style:italic;">bunu</span> zaten birkaç kere yapmıştı.”</p>
<p>“Öyle mi? Ne zaman?”</p>
<p>“Eh,” dedi Adolin oturarak. “O bir keresinde kralla olan bir görüşme sırasında çok, ıı.. Nasıl söyleyeyim, yüksek ve uygunsuz bir ses çıkarmıştı...” Adolin gülümseyerek sanki utanmış gibi omzunu silkti ama benzer bir durumda Shallan’ın yapacağı gibi kızarmamıştı. “O sayılır mı?”</p>
<p>“Emin değilim. Sebarial Amca hakkında bildiklerim düşünüldüğü zaman, böyle bir şeyin özellikle şaşırtıcı olduğunu sanmam. Beklendik daha doğru bir tanım olur.” Adolin başını geriye atarak güldü. “Evet, sanırım haklısın. Haklısın.”</p>
<p>O kadar <span style="font-weight:bold;font-style:italic;">kendine güvenli</span> görünüyordu ki. Shallan’m babasının kibirli hali gibi değildi. Aslında, babasının tavrının kendine güvenden değil de, tam tersine güvensizlikten kaynaklanıyor olabileceği Shallan’m aklına geldi.</p>
<p>Adolin hem kendisinin, hem de etrafındakilerin konumları konusunda son derecede rahatmış gibi görünüyordu. Ona şarapların bir listesini getirmesi için başhizmetkâra elini salladığı zaman, koyugözlü olduğu hâlde kadına gülümsedi. O gülümsemesi bir başhizmetkârın bile kızarmasına neden olabiliyordu.</p>
<p>Shallan bu adamın ona kur yapmasını mı sağlayacaktı? Fırtınalar! Hayaletkanla-rın liderini kandırmaya çalıştığı zaman bile kendisini çok daha muktedir hissetmişti. <span style="font-weight:bold;font-style:italic;">Görgülü davran,</span> dedi kendi kendisine. <span style="font-weight:bold;font-style:italic;">Adolin elitlerin içinde yaşamış ve dünyanın en kültürlü leydileriyle ilişkileri olmuş. Senden de bunu bekleyecektir.</span></p>
<p>“Demek bizim <span style="font-weight:bold;font-style:italic;">evlenmemiz</span> gerekiyormuş,” dedi rünler tarafından tarif edilmekte olan şaraplar listesinin sayfalarını karıştırarak.</p>
<p>“Ben olsam o ifadeyi hafifletirdim, Berrakbey,” dedi Shallan kelimelerini dikkatle seçerek. “Bizim evlenmemiz <span style="font-weight:bold;font-style:italic;">gerekmiyor.</span> Kuzeniniz Jasnah sadece bizim bir birlikteliği düşünmemizi istemiş ve yengeniz de ona katılır gibi görünmüştü.”</p>
<p>“Kadın akrabaları geleceği konusunda iş çevirmeye başlayan adamı Yaradan kurtarsın,” dedi Adolin bir iç çekişle. “Tabii, <span style="font-weight:bold;font-style:italic;">Jasnah’</span>nın orta yaşlarında bir eşi olmadan etrafta koşturmasında mesele yok, ama eğer yirmi üçüncü doğum günüme bir karım olmadan girecek olursam, bir tür baş belası olacakmışım gibi. Cinsiyet ayrımcılığı bu, sen de öyle düşünmüyor musun?”</p>
<p>“Eh, o benim de evlenmemi istemişti,” dedi Shallan. “O yüzden, ben ona cinsiyet ayrımcılığı demezdim. Sadece... Jasnahcılık?” Durakladı. “Jasnayrımcı? Hayır, lanet. Cinsijasnah ayrımcılığı olması gerekir ama o hiç de öbürü kadar iyi olmuyor, değil mi?”</p>
<p>“Bana mı soruyorsun?” diye sordu Adolin menüyü Shallan’ın da görmesi için çevirerek. “Sen bizim ne ısmarlamamız gerektiğini düşünüyorsun?”</p>
<p>“Fırtınalar,” diyerek nefesini tuttu Shallan. “Bunların <span style="font-weight:bold;font-style:italic;">hepsi</span> farklı şarap türleri</p>
<p>•T»»</p>
<p>mı/</p>
<p>“Evet,” dedi Adolin. Komplocu bir havayla ona doğru eğildi. “Dürüst olmak gerekirse, ben fazla dikkat etmiyorum. Renarin aralarındaki farkları biliyor, eğer ona izin verirsen anlatır da anlatır. Ben, kulağa önemliymiş gibi gelen bir şeyler ısmarlıyorum ama aslında sadece rengine bakarak seçiyorum.” Yüzünü buruşturdu. “Teknik olarak biz savaştayız. Ne olur, ne olmaz diye fazla sarhoş edici bir şeyler almam mümkün değil. Biraz aptalca, çünkü bugün hiç plato saldırısı olmayacak.”</p>
<p>“Emin misin? Ben onların rasgele olduğunu sanıyordum.&quot;</p>
<p>“Evet ama sıra benim savaş kampımda değil. Onlar neredeyse hiçbir zaman bir yücefırtınadan daha önce gelmiyor zaten.” Arkasına yaslanarak menüyü gözleriyle taradı, sonra şaraplardan bir tanesine işaret etti ve garson kadına göz kırptı.</p>
<p>Shallan üşüdüğünü hissetti. “Dur. <span style="font-weight:bold;font-style:italic;">Yücefırtına</span> mı?”</p>
<p>“Evet,” dedi Adolin köşedeki saate bir göz atarak. Sebarial bunların buralarda gittikçe daha da çok bulunur hâle gelmekte olduğundan bahsetmişti. “Şimdi her an gelebilir. Sen bilmiyor muydun?”</p>
<p>Shallan kekeleyerek çatlamış manzaranın üzerinden doğuya doğru baktı. <span style="font-style:italic;">Soğukkanlı davran]</span> diye düşündü. <span style="font-style:italic;">Zarif1</span> Bunun yerine, ilkel bir parçası bir deliğe kaçıp saklanmayı istiyordu. Bir anda basıncın düşmekte olduğunu hissedebildiğini düşündü, sanki havanın kendisi bile kaçmaya çalışıyordu. Uzaklarda başlamakta olduğunu mu görebiliyordu? Hayır, orada hiçbir şey yoktu. Yine de gözünü kısarak baktı.</p>
<p>“Ben Sebarial’ın tuttuğu fırtınalar listesine bakmadım,” demek için zorladı kendisini. Sebarial düşünülünce dürüst olmak gerekirse, büyük ihtimalle tarihi de geçmişti. “Ben meşguldüm.”</p>
<p>“Hı,” dedi Adolin. “Senin neden burayı sormadığını merak etmiştim. Senin de duymuş olduğunu varsaydım.”</p>
<p>Burayı. Doğuya bakan açık balkonu. Şarap içen açıkgözler şimdi Shallan’a bir şey bekliyorlar gibi görünüyorlardı, bir gerginlik havası vardı, ikinci oda, korumalar için olan sağlam kapılı büyük oda şimdi çok daha mantıklı bir hâle gelmişti.</p>
<p>“Biz izlemeye mi geldik?” diye fısıldadı Shallan.</p>
<p>“Yeni moda bu,” dedi Adolin. “Görünüşe göre, fırtına neredeyse üzerimize çökene kadar burada oturmamız, sonra da o koşarak öbür odaya sığınmamız gerekiyor. Ben de haftalardır gelmek istiyordum ve bakıcılarımı burada güvende olacağıma daha yeni ikna edebildim.” Bu son kısmı bir parça alıngan bir şekilde söylemişti. “Eğer istersen, güvenli odaya şimdi gidebiliriz.”</p>
<p>“Hayır,” dedi Shallan kendisini parmaklarını masanın kenarından koparmaya zorlayarak. “Ben iyiyim.”</p>
<p>“ S olgun görünüyorsun. ”</p>
<p>“O doğal.&quot;</p>
<p>“Veden olduğun için mi?”</p>
<p>“Bu günlerde her zaman paniğin eşiğinde olduğum için. Hah, şu bizim şarabımız mı?”</p>
<p><span style="font-style:italic;">Soğukkanlı,</span> diye tekrar hatırlattı Shallan kendisine. Doğuya doğru özellikle bakmadı.</p>
<p>Hizmetkâr onlara iki kupa parlak mavi şarap getirmişti. Adolin kendisininkini aldı ve inceledi. Kokladı, yudumladı, sonra da tatminle başını salladı ve bir veda gülümsemesiyle hizmetkârı gönderdi. O giderken kadının kalçalarını izledi.</p>
<p>Shallan ona bir kaşını kaldırdı ama o yanlış herhangi bir şey yaptığının farkına varmamış gibi görünüyordu. Tekrar Shallan’a baktı ve bir daha öne doğru eğildi. “Şarabı şöyle bir sallaman ve tadına bakman ve falan filan yapman gerek, biliyorum,” diye fısıldadı. “Ama kimse bana ne aramam gerektiğini açıklamadı.”</p>
<p>“İçinde yüzen böceklerdir, belki?”</p>
<p>“Yok, yeni çeşnicim onlardan olsa fark ederdi.” Gülümsedi ama Shallan onun büyük ihtimalle şaka yapmadığını fark etti. Üniforma giymeyen ince bir adam korumalarla konuşmak için gelmişti. Büyük ihtimalle çeşniciydi.</p>
<p>Shallan şarabım yudumladı. İyiydi, hafifçe tatlı, bir parça baharatlıydı. Gerçi Shallan’ın tada fazla dikkat edecek hâli olduğundan değildi, o fırtına...</p>
<p><span style="font-style:italic;">Kes şunu,</span> dedi kendi kendine Adolin’e gülümseyerek. Bu buluşmanın onun için hoş gittiğinden emin olması gerekiyordu. <span style="font-style:italic;">Onu kendisi hakkında konuştur.</span> Bu kitaplardan hatırlayabildiği tek nasihatti.</p>
<p>“Plato saldırıları/' dedi Shallan. “Ne zaman başlayacağınızı nasıl biliyorsunuz?” “Hmm? Ha, gözcülerimiz var,&quot; dedi Adolin sandalyesinde arkasına yaslanarak. &quot;Kulelerin üzerinde böyle kocaman dürbünlerle duran adamlar. Onlar bizim mantıklı bir süre içinde ulaşabileceğimiz her platoyu inceliyor, koza arıyorlar.”</p>
<p>“Ben senin onlardan epey bir ele geçirdiğini duymuştum.”</p>
<p>“Ee, benim büyük ihtimalle bunun hakkında konuşmamam gerekir. Babam artık bunun bir yarışma olmasını istemiyor.” Shallan’a baktı, beklentiliydi.</p>
<p>“Ama muhakkak geçmişte olanlar hakkında konuşabilirsin,” dedi Shallan sanki beklenen bir rolü yerine getiriyormuş gibi hissederek.</p>
<p>“Sanırım öyle,” dedi Adolin. “Birkaç ay önce, aşağı yukarı kendi başıma kozayı ele geçirdiğim bir saldırı oldu. Şimdi, çoğu zaman, babam ve ben uçurumdan karşıya atlıyoruz ve köprüler için yolu açıyoruz.”</p>
<p>“Bu tehlikeli değil mi?&quot; diye sordu Shallan ona görev bilir bir şekilde kocaman açılmış gözlerle bakarken.</p>
<p>“Evet ama biz Paredarız. Bizim Yaradan tarafından bahşedilmiş olan güç ve kuvvetimiz var. Bu müthiş bir sorumluluk ve bunu askerlerimizi korumak için kullanmak bizim görevimiz. Biz karşıya ilk önce geçerek yüzlerce hayat kurtarıyoruz. Bizim orduya birinci elden önderlik etmemizi sağlıyor.”</p>
<p>Durakladı.</p>
<p>“Ne kadar cesursunuz,” dedi Shallan hayran ve heyecanlı olduğunu umduğu bir sesle.</p>
<p>“Eh, doğru olan şey bu. Ama <span style="font-style:italic;">tehlikeli.</span> O gün, ben karşıya atladım ama Parshendi-ler bastırarak babamla beni, birbirimizden fazla uzaklaştırdı. O tekrar karşıya atlamak zorunda kaldı ve bacağına aldığı bir darbe yüzünden de karşıya indiği zaman dizçeği çatladı; o zırhın bacaktaki bir parçası. Bu tekrar karşıya atlamayı onun için tehlikeli yapıyordu. O köprünün inip kilitlenmesini beklerken yalnız başıma kaldım.”</p>
<p>Tekrar durakladı. Shallan’ın büyük olasılıkla sonra ne olduğun sorması gerekiyordu.</p>
<p>“Ya kakan gelirse?” diye sordu onun yerine.</p>
<p>“Eh, ben de sırtımı uçuruma verdim ve kılıcımla etrafımdaki düşmana giriştim, niyetim... Ha? Ne dedin?”</p>
<p>&quot;Kaka,” dedi Shallan. “Sen orada savaş meydanında duruyorsun, kabuğunun içindeki yengeç gibi metalle kaplanmışsın. İhtiyaçlarını nasıl giderebiliyorsun?”</p>
<p>“Iı... Ben...” Adolin’in yüzü asıldı. “Bu daha önce hiçbir kadının bana sorduğu bir şey değil.”</p>
<p>“Orijinalliğime tam puan,” dedi Shallan, gerçi bunu söylerken kızarmıştı. Jasnah olsa hoşnutsuz olurdu. Shallan tek bir konuşma boyunca bile diline hâkim olamıyor muydu? Onu sevdiği bir şeyler hakkında konuşturmaya başlamıştı, her şey iyi gidiyordu. Şimdi ise bu.</p>
<p>“Ee, her savaşın akışında kesintiler olur ve askerler ön saflara girer ve çıkarlar,” dedi Adolin yavaş yavaş. “Savaştığın her beş dakika için, sık sık en az o kadar da dinlendiğin olur. Bir Paredar geri çekildiği zaman, adamları çatlaklar için Zırh’ını inceler, ona içecek ya da yiyecek bir şeyler verir ve ona... Senin dediğinde yardım ederler. Bu hoş konuşma konusu oluşturan bir şey değildir, Berrakhanım. Biz bunun hakkında aslında konuşmayız. ”</p>
<p>“İşte bunu hoş konuşma konusu yapan şey de <span style="font-style:italic;">tam olarak</span> o ,”dedi Shallan. “Ben savaşlar ve Paredarlar ve şanlı katliamları resmî kayıtlardan da öğrenebilirim. Ama pis ayrıntılar, işte onları kimse kaydetmiyor.”</p>
<p>“Eh, <span style="font-style:italic;">epey</span> bir pisleşebiliyor,” dedi Adolin yüzünü buruşturarak bir yudum alırken. “İnsan gerçekten de... Bunu söylediğime inanamıyorum... İnsan gerçekten de Parezırhı içindeyken kıçını silemiyor, o yüzden de birisinin bunu senin için yapması gerekiyor. Kendimi bebek gibi hissetmeme neden oluyor. Ve, bazen de, basitçe zamanın olmuyor...”</p>
<p>“Ve?”</p>
<p>Gözlerini kısarak Shallan’ı inceledi.</p>
<p>“Ne?” diye sordu Shallan.</p>
<p>“Sadece senin gizli gizli peruk takmış Akıl olup olmadığını çıkarmaya çalışıyorum. Bu onun bana yapacağı türden bir şey.”</p>
<p>“Ben sana hiçbir şey yapmıyorum,” dedi Shallan. “Sadece merak ettim.” Ve dürüst olmak gerekirse, etmişti. Shallan bu konuyu düşünmüştü. Belki de düşünülmeyi hak ettiğinden daha fazla.</p>
<p>“Eh, eğer ille de bilmen gerekiyorsa, savaş meydanlarındaki eski bir deyiş, utanmanın ölmekten daha iyi olduğunu söyler,” dedi Adolin. “Hiçbir şeyin dikkatini savaştan uzaklaştırmasına izin veremezsin.”</p>
<p>“Ve...”</p>
<p>“Ve evet, ben; Adolin Kholin, kralın kuzeni, Kholin prensliğinin veliahdı, Parezırhı’mın içine sıçtım. Üç kere, hepsi de kasıtlı olarak.” Şarabının geri kalanını da başına dikti. “Sen çok acayip bir kadınsın.”</p>
<p>“Eğer hatırlatmam gerekiyorsa,” dedi Shallan, “bugünkü konuşmamızın açılışını Sebarial’m yellenmesi hakkında bir şakayla yapan şendin.”</p>
<p>&quot;Sanırım bunu yaptım.” Adolin sırıttı. “Bu iş pek de olması gerektiği şekilde ilerlemiyor, değil mi?”</p>
<p>&quot;Bu kötü bir şey mi?”</p>
<p>&quot;Hayır,” dedi Adolin, sonra sırıtışı genişledi. “Aslında bu biraz rahatlatıcı. O plato saldırısını kurtarma hikâyesini kaç kere anlattım, biliyor musun?”</p>
<p>“Eminim ki sen çok cesurca davranmışsındır.”</p>
<p>“Epey.&quot;</p>
<p>“Gerçi büyük ihtimalle zırhını temizlemek zorunda olan zavallı adamlar kadar cesurca değildir.”</p>
<p>Adolin kükreyen bir kahkaha attı. Bu samimi bir şey gibi görünmüştü, senaryoya uygun ya da antrenmanlı olmayan bir duyguyu ilk gösterişiydi. Yumruğuyla masaya vurdu, sonra gözünden bir yaş silerek daha fazla şarap gelmesi için elini salladı. Shallan’a verdiği gülümseme, bir diğer kızarmayı daha ortaya çıkarmakla tehdit ediyordu.</p>
<p><span style="font-style:italic;">Dur,</span> diye düşündü Shallan. Şimdi bu... İşe mi yaradı? Onun dişil ve narin davranıyor olması gerekiyordu, erkeklere savaş sırasında boşaltım yapmak zorunda kalmanın nasıl bir şey olduğunu sorması değil.</p>
<p>“Pekâlâ,” dedi Adolin şarap kupasını alarak. Bu sefer garson kadına göz ucuyla bile bakmamıştı. “Başka hangi pis sırları öğrenmek istiyorsun? Beni pantolonum inikken yakaladın. Hikâyelerin ve resmî tarihçelerin bahsetmediği dünya kadar şey var.&quot;</p>
<p>“Kozalar,” dedi Shallan hevesle. “Onlar neye benziyor?”</p>
<p>“Bilmek istediğin şey bu <span style="font-style:italic;">mu?”</span> dedi Adolin başını kaşıyarak. “Senin bilmek isteyeceğin şeyin kesin pişik olacağını düşünmüştüm...”</p>
<p>Shallan çantasını çıkardı, masaya bir kâğıt parçası koydu ve çizim yapmaya başladı. “Belirlemeyi başarabildiğim kadarıyla, kimse uçurumşeytanları hakkında sağlam bir araştırma yapmamış. Birkaç tane ölünün çizimi var ama o kadar, ve onların anatomisi rezalet.</p>
<p>Onların ilginç bir yaşam döngüsü olmalı. Uçurumlarda geziniyorlar ama gerçekte burada yaşadıklarını hiç sanmıyorum. Onların boyutundaki yaratıkları kaldırabilecek kadar yiyecek yok. Bu da onların buraya bir tür göç ederek geldikleri anlamına gelir. Onlar buraya <span style="font-style:italic;">pupa yapmak</span> için geliyor. Hiç yavru gördün mü? Kozayı oluşturmalarından önce?”</p>
<p>“Hayır,” dedi Adolin sandalyesini masanın etrafından çekerek. “Çoğu zaman geceleri oluyor ve biz de sabaha kadar onları göremiyoruz. Onları oralarda görmek zor, kaya rengindeler. Bana Parshendilerin bizi izliyor olması gerektiğini düşündürüyor. Biz platolar üzerinde çok sık savaşmak zorunda kalıyoruz. Bu onların bizi toplanırken gördüğü, sonra da bizim gittiğimiz yönü kullanarak kozayı nerede bulacaklarını çıkardıkları anlamına geliyor olabilir. Biz yola daha önce çıkıyoruz ama onlar Ovalar üzerinde bizden daha hızlı hareket ediyorlar, o yüzden de neredeyse aynı zamanda varıyoruz...”</p>
<p>Sesi azalarak, çizimine daha iyi bir bakış atabilmek için başını bir yana yatırdı. “Fırtınalar! Bu gerçekten de iyi, Shallan.”</p>
<p>“Teşekkürler.”</p>
<p>“Hayır, <span style="font-style:italic;">gerçekten</span> de iyi demek istiyorum.”</p>
<p>Kitaplarında okuduğu birkaç tür kozanın hızlı bir çizimini yapmıştı, yanlarına da boyut referansı olsun diye çabucak birer adam eklemişti. Pek iyi değildi, hızlı olsun diye yapmıştı. Ama Adolin gerçekten de etkilenmiş gibi görünüyordu.</p>
<p>“Kozanın şekli ve dokusu uçurumşeytanlarını benzer bir hayvanlar ailesine yerleştirmemize yardımcı olabilir,” dedi Shallan.</p>
<p>“En çok buna benziyor,” dedi Adolin daha da yakınına sokularak ve çizimlerden bir tanesine işaret etti. “Onlara dokunduğum zaman, kaya gibi sert geliyor. Bir Pa-rekılıcı olmadan onları kazmak zor. Bir kozayı kırmak çekiçlerle uğraşan adamların saatlerini alabilir.”</p>
<p>“Hmmm,” dedi Shallan bir not alarak. “Emin misin?”</p>
<p>“Evet. Onlar böyle görünüyor. Neden?”</p>
<p>“Bu bir yu-nerig kozası,” dedi Shallan. “Marabethia etrafındaki denizlerden olan bir kocakabuk. Orada insanlar suçluları onlara yediriyor, diye duymuştum.”</p>
<p>“Of.”</p>
<p>&quot;Bu bir söylenti olabilir, bir tesadüf. Yu-nerigler suda yaşayan bir tür. Karaya sadece pupa yapmak için çıkıyorlar. Uçurumşeytanlarıyla bir akrabalıklarının olduğunu varsaymak temelsiz olur gibi görünüyor...”</p>
<p>“Tabii,” dedi Adolin şarabından bir yudum alarak. “Öyle diyorsan öyledir.”</p>
<p>“Bu büyük ihtimalle önemli,” dedi Shallan.</p>
<p>“Araştırma için. Evet, biliyorum. Navani Yenge de hep böyle şeyler hakkında konuşuyor.”</p>
<p>“Bunun ondan daha pratik bir önemi olabilir,” dedi Shallan. “Her ay bu hayvanlardan toplam olarak yaklaşık kaç tanesi ordularınız ve Parshendiler tarafından öldürülüyordur? ”</p>
<p>Adolin omzunu silkti. “Her üç günde bir filan, sanırım. Bazen daha çok, bazen daha az. O zaman... Ayda on beş tane filan mı?”</p>
<p>“Sorunu görüyor musun?”</p>
<p>“Ee...” Adolin başını iki yana salladı. “Hayır. Pardon. Binlerinin kesilmesini içermeyen her şeyde biraz işe yaramazım.”</p>
<p>Shallan ona gülümsedi. “Saçmalık. Sen şarap seçmede becerikli olduğunu kanıtladın.”</p>
<p>“Onu aslında rasgele yaptım.”</p>
<p>“Ve tadı leziz,” dedi Shallan. “Senin yöntemin tecrübeyle sabit. Şimdi, sen sorunu büyük ihtimalle doğru bilgilere sahip olmadığın için görmüyorsundur. Kocakabuklar, genel olarak, yavaş çoğalır ve büyürler. Bu çoğu ekosistemin bu boyuttaki uç yırtıcılardan çok fazlasını kaldıramayacak olması yüzündendir.”</p>
<p>“O kelimelerin bazılarını daha önce duymuştum.”</p>
<p>Shallan ona doğru bakarak bir kaşını kaldırdı. Çizimlerine bakmak için Shallan’a epey bir yaklaşmıştı. Hafif bir kolonya sürmüştü, canlı, odunsu bir kokuydu. <span style="font-style:italic;">Eyvah...</span></p>
<p>“Tamam, tamam,” dedi Shallan’ın resimlerini incelerken kıs kıs gülerek. “Numara yaptığım kadar aptal değilim. Ne demek istediğini anlıyorum. Bizim gerçekten de onların bir sorun olacak kadar fazlasını öldürebileceğimizi mi düşünüyorsun? Yâni, insanlar nesillerdir kocakabuk avlarına çıkıyor ve hayvanlar hâlâ etraftalar.”</p>
<p>“Siz burada onları avlamıyorsunuz, Adolin. Siz onları <span style="font-style:italic;">hasat ediyorsunuz.</span> Sistematik olarak yavru nüfuslarını yok ediyorsunuz. Son zamanlarda pupa yapanlarının sayısı azaldı mı?”</p>
<p>“Evet,” dedi Adolin, gerçi sesi gönülsüzdü. “Biz mevsimden olduğunu düşünüyoruz.”</p>
<p>“Olabilir. Ya da, belki de beş yıldan daha uzun bir süreli hasattan sonra, nüfusları azalmaya başlıyordur. Uçurumşeytanı gibi hayvanların normalde avcısı olmaz. Bir anda her yıl nüfuslarının yüz elli ya da daha fazlasını kaybetmeye başlamak, onların nüfusu için felaket olabilir.”</p>
<p>Adolin yüzünü astı. “Ele geçirdiğimiz mücevherkalpler savaş kamplarının halkını besliyor. Sürekli bir mâkul boyutta yeni mücevher akışı olmazsa, Ruhdökümcüler eninde sonunda bizim elimizde olanları çatlatır ve buradaki orduları ikmâl edemez hâle geliriz.”</p>
<p>“Avlarınızı kesmenizi söylemiyorum,” dedi Shallan kızararak. Bu büyük olasılıkla Shallan’ın değiniyor olması gereken nokta değildi. Urithiru ve parshmenler, acil sorun buydu. Yine de, Shallan’ın Adolin’in güvenini kazanması gerekiyordu. Eğer uçurumşeytanları hakkında faydalı bilgiler sağlayabilirse, belki Adolin onu daha bile devrimsel olan bir şeylerle geldiği zaman dinlerdi.</p>
<p>“Bütün söylediğim bunun düşünülmeye ve araştırmaya değer olduğu,” diye devam etti Shallan. “Eğer insanların chul yetiştirdiği gibi uçurumşeytanlarını da yetiştirmeye başlayabilseniz nasıl olurdu? Haftada üç tane avlamak yerine, yüzlercesini yetiştirip hasat etseydiniz?”</p>
<p>“O faydalı <span style="font-weight:bold;font-style:italic;">olurdu,&quot;</span><span style="font-weight:bold;"> </span>dedi Adolin düşünceli bir şekilde. “Bunu gerçeğe dönüştürmek için neye ihtiyacın olur?”</p>
<p>“Ee, ben bunu kendim... Yâni...&quot; Shallan kendisini durdurdu. “Harap Ovalar’a çıkmam gerekiyor,&quot; dedi daha kararlı bir şekilde. “Eğer onların nasıl yetiştirilebi-leceğini keşfetmeye çalışacaksam, bu kozalardan bir tanesini kesilmesinden önce görmem gerekir. Tercihen yetişkin bir uçurumşeytanını da görmeyi başarmam ve, tercihen, incelemek için yakalanmış bir yavru isterdim.”</p>
<p>“Sadece küçük bir imkânsızlıklar listesi.”</p>
<p>“Eh, <span style="font-weight:bold;font-style:italic;">sen</span><span style="font-weight:bold;"> </span>sordun.”</p>
<p>“Seni Ovalar’a çıkarmayı başarabilirim,” dedi Adolin. “Babam Jasnah’ya ölü bir uçurumşeytanı göstermeye söz vermişti, o yüzden sanırım bir avdan sonra onu götürmeyi planlıyordu. Ama bir kozayı görmek... Onlar kampların yakınında çok ender beliriyor. Seni Parshendi bölgesine tehlikeli derecede yaklaştırmam gerekir.” “Eminim sen beni koruyabilirsin.”</p>
<p>Adolin ona baktı, beklentiliydi.</p>
<p>“Ne?” diye sordu Shallan.</p>
<p>“Espriyi bekliyorum.”</p>
<p>“Ben ciddiydim,” dedi Shallan. “Sen orada olursan, eminim ki Parshendiler yaklaşmaya cesaret edemezler.”</p>
<p>Adolin gülümsedi.</p>
<p>“Yâni, sadece koku bile...” dedi.</p>
<p>“Bana bundan bahsettiğimi asla unutturmayacak olmandan şüpheleniyorum.” “Asla,” diye ona katıldı Shallan. “Sen dürüst, ayrıntılı ve ilgi çekiciydin. Bunlar benim bir erkekte unutacağım türden şeyler değil.”</p>
<p>Gülümsemesi genişledi. Fırtınalar adına, o gözleri...</p>
<p><span style="font-weight:bold;font-style:italic;">Dikkat,</span><span style="font-weight:bold;"> </span>dedi Shallan kendi kendine. <span style="font-weight:bold;font-style:italic;">Dikkati Kabsal seni kolayca oyuna getirdi. Bunu tekrar etme.</span></p>
<p>“Neler yapabileceğime bakarım,” dedi Adolin. “Parshendiler yakın gelecekte bir sorun olmayabilirler.”</p>
<p>“Öyle mi?”</p>
<p>Başını sallayarak onayladı. “Bu genel olarak bilinen bir şey değil, gerçi yüceprens-lere söyledik. Babam yarın Parshendi liderlerinden bazılarıyla buluşacak. Bu bir barış görüşmesinin başlangıcı olabilir.”</p>
<p>“Bu <span style="font-weight:bold;font-style:italic;">harika</span>1”</p>
<p>“Evet,” dedi Adolin. “Ben umutlu değilim. Suikastçı... Her neyse, yarın ne olacak göreceğiz, gerçi bunu babamın benim için olan diğer işlerinin arasında yapmam gerekecek.”</p>
<p>“Düellolar,” dedi Shallan öne doğru eğilerek. “Orada neler oluyor, Adolin?”</p>
<p>Adolin tereddütlü görünüyordu.</p>
<p>“Şu anda kamplarda her ne olup bitiyorsa, Jasnah’nın bundan haberi yoktu,” dedi daha alçak sesle konuşarak. “Kendimi buradaki siyasi durum hakkında acınası derecede cahil hissediyorum. Baban ve Yüceprens Sadeas arasında bir anlaşmazlık olmuş, anlayabildiğim kadarıyla. Kral bu plato saldırılarının doğasını değiştirmiş ve herkes senin nasıl şimdi düello yaptığından bahsediyor. Ama öğrenebildiğim kadarıyla, sen düello yapmayı hiç <span style="font-style:italic;">kesmemişsin.”</span></p>
<p>&quot;Bu farklı,” dedi Adolin. “Şimdi kazanmak için düello yapıyorum.”</p>
<p>“Ve daha önce öyle değil miydi?”</p>
<p>“Hayır, o zaman cezalandırmak için düello yapıyordum.” Etrafa bakındı, sonra da Shallan’ın gözlerinin içine baktı. “Her şeyin başlangıcı babamın görüler görmeye başlaması oldu...”</p>
<p>Devam etti. Şaşırtıcı bir hikâyeyi ortaya döküyordu, Shallan’m bekleyeceğinden çok daha geniş ayrıntılı bir taneydi. Bir ihanet ve umut hikâyesi. Geçmişin görüleri. Gelmekte olan bir fırtınaya göğüs germek için hazırlanan birleşmiş bir Alethkar.</p>
<p>Shallan bunların hepsinden ne anlam çıkaracağını bilmiyordu, gerçi Adolin’in ona bunları kampta söylentiler olduğunu bildiği için anlatmakta olduğunu çıkarmıştı. Shallan da Dalinar’ın nöbetlerini duymuştu elbette ve Sadeas’ın ne yaptığıyla ilgili olarak bir tahmini de vardı. Adolin babasının Parlayan Şövalyeler'in geri dönmesini istediğini söylediği zaman, Shallan’m tüyleri ürperdi. Desen’i arayarak etrafına bakındı, yakınlarda olacaktı, ama onu bulamadı.</p>
<p>Hikâyenin asıl önemli kısmı, en azından Adolin’in görüşüne göre, Sadeas’ın ihanetiydi. Genç prensin etrafı düşmanla çevrili olarak Ovalar’da terk edilmekten bahsederken gözleri karardı, yüzü kızardı. Mütevazı bir köprü ekibi tarafından kurtarılmaktan bahsettiği zaman utanırmış gibi görünüyordu.</p>
<p>O <span style="font-style:italic;">bana ciddi ciddi sırlarını açıyor,</span> diye düşündü Shallan bir heyecan hissederek. O konuşurken hürelini kolunun üzerine koydu, masum bir hareketti ama sessizce Dalinar’ın planını anlatırken Adolin’i ilerlemesi için dizginlermiş gibi görünüyordu. Shallan Adolin’in bunların hepsini onunla paylaşıyor olmaması gerektiğinden şüpheleniyordu. Birbirlerini tanımıyor sayılırlardı. Ama bunlardan bahsetmek Adolin’in sırtındaki bir yükü kaldırmış gibi göründü ve o rahatladı.</p>
<p>&quot;Sanırım bu kadar,” dedi Adolin. “Benim, öbür yüceprenslerin ellerindeki Parekılıçları’nı kazanmam, dişlerini çekmem, utandırmam gerekiyor. Ama bu işe yarayacak mı bilmiyorum.”</p>
<p>“Neden?” diye sordu Shallan.</p>
<p>“Benimle düello yapmayı kabul edenler yeteri kadar önemli değil,” dedi yumruğunu sıkarak. “Eğer onlara karşı çok fazla kazanırsam gerçek hedefler, yüceprensler benden korkacak ve düelloları reddedecekler. Benim daha meşhur rakiplerle kapışmam gerek. Hayır, benim yapmam <span style="font-style:italic;">gereken şey</span> Sadeas’la düello yapmak. Onun o sırıtan suratını taşlara gömmek ve babamın Kılıç’ını geri almak. Ama o fazla kaypak. Ona asla kabul ettiremeyiz.”</p>
<p>Shallan kendisini çaresizce yardım etmek için bir şeyler yapmak isterken buldu, ne olursa. O gözlerdeki yoğun endişenin, tutkunun karşısında eridiğini hissetti.</p>
<p><span style="font-style:italic;">Kabsal’ı hatırla...</span> diye hatırlattı kendisine tekrar.</p>
<p>Eh, Adolin’in ona suikast yapmaya çalışması pek olası değildi; ama öte yandan, bu Shallan’ın onun etrafindayken beyninin püreye dönüşmesine izin vermesi gerektiği anlamına da gelmezdi. Boğazını temizledi, gözlerini onunkilerden kopardı ve başım eğerek çizimine baktı.</p>
<p>“Of,” dedi. “Moralini bozdum. Bu flört işlerinde çok iyi değilim.”</p>
<p>“Hiç fark etmedim...” dedi Adolin elini onun koluna koyarak.</p>
<p>Shallan başını eğerek ve çantasının içini kurcalayarak bir diğer kızarmasını sakladı. “Senin kuzeninin ölmeden önce neyin üzerinde çalışmakta olduğunu bilmen gerek,” dedi.</p>
<p>“Babasının biyografisinin bir diğer cildi mi?”</p>
<p>“Hayır,” dedi Shallan bir kâğıt sayfası çıkararak. “Adolin, Jasnah Yokelçilerin geri döneceklerini düşünüyordu.”</p>
<p>“Ne?” dedi Adolin kaşlarını çatarak. “O Yaradan’a bile inanmıyordu. Yokelçilere neden inansın?”</p>
<p>“Kanıtları vardı,” dedi Shallan bir parmağıyla sayfaya vurarak. “Ama büyük bir kısmı korkarım ki okyanusa battı ama bende notlarından bâzıları var ve... Adolin, sence yüceprensleri parshmenlerinden kurtulmaya iknâ etmek ne kadar zor olur?” <span style="font-style:italic;">“Neyden</span> kurtulmaya?”</p>
<p>“Herkesin parshmenleri köle olarak kullanmalarını durdurmak ne kadar zor olur? Onları uzaklaştırmayı ya da...” Fırtınalar. Burada bir soykırım başlatmak istemiyordu, değil mi? Ama bunlar <span style="font-style:italic;">Yokelçilerdi.</span> “...Ya da onları serbest bırakmaya filan. Onları savaş kamplarından çıkarmak...”</p>
<p>“Ne kadar mı zor olur?” dedi Adolin. “Hiç düşünmeden, imkânsız derdim. Ya o, ya da <span style="font-style:italic;">tamamen</span> imkânsız. Hem böyle bir şeyi neden yapmak isteyelim ki?”</p>
<p>“Jasnah onların Yokelçiler ve onların geri dönüşüyle ilişkili olabileceğini düşünüyordu.”</p>
<p>Adolin başım olumsuzca salladı, sersemlemiş görünüyordu. “Shallan, biz yücep-renslerin burada doğru düzgün savaşmalarını bile zar zor sağlayabiliyoruz. Eğer babam ya da kral herkesin parshmenlerinden kurtulmalarını emredecek olursa... Fırtınalar! Bir kalp atışı içinde krallık parçalanır.”</p>
<p>Demek Jasnah bu konuda da haklıydı. Şaşırtıcı değildi. Shallan Adolin’in kendisinin bu fikre ne kadar şiddetle karşı çıkacağını görmek istiyordu. Adolin şarabından büyük bir yudum aldı, görünüşe göre tamamen afallamıştı.</p>
<p>Geri çekilmenin zamanı geldi. Bu buluşma çok iyi geçmişti, Shallan onun tatsız bir şekilde sonlanmasını istemezdi. “Bu sadece Jasnah’mn söylediği bir şeydi,” dedi Shallan. “Ama ben gerçekten de bunun ne kadar önemli bir öneri olduğunu Berrakha-mm Navani’nin değerlendirmesini isterim. O kızını, kızının notlarını herkesten daha iyi anlayacaktır.”</p>
<p>Adolin başını sallayarak onayladı. “O zaman ona git.”</p>
<p>Shallan parmaklarıyla kâğıtta tempo tutuyordu. “Denedim. Pek yardımsever değildi.”</p>
<p>“Navani Yenge bazen baskıcı olabiliyor.”</p>
<p>“Ondan değil/’ dedi Shallan mektubun üzerindeki yazıları gözleriyle tarayarak. Bu onunla buluşmak ve kızının çalışmaları hakkında tartışmak için görüşme talep ettikten sonra aldığı cevaptı. “O benimle görüşmek istemiyor. Benim var olduğumu bile kabul etmeye gönüllü değilmiş gibi.”</p>
<p>Adolin içini çekti. “O inanmak istemiyor. Jasnah konusunda, demek istiyorum. Sen onun için bir şeyi temsil ediyorsun, bir açıdan gerçeği. Ona zaman ver. Onun yas tutmaya ihtiyacı var.&quot;</p>
<p>“Ben bunun beklemesi gereken bir şey olduğundan emin değilim, Adolin.”</p>
<p>“Ben onunla konuşurum,” dedi. “Bu nasıl olur?”</p>
<p>“Harika,” dedi Shallan. “Senin gibi.”</p>
<p>Adolin sırıttı. “Bir şey değil. Yâni, eğer biz belki neredeyse bir ihtimal kısmen herhalde evleneceksek, büyük ihtimalle birbirimizin ilgi alanlarına özen göstermemiz gerekir.” Durakladı. “Parshmen konusundan başka kimseye bahsetme ama. O iyi karşılanacak bir şey değil.”</p>
<p>Shallan dalgınca başını sallayarak onayladı, sonra gözlerini ona dikmiş olduğunu fark etti. Bir günün o dudaklarını öpecekti. Kendisine bunu hayal etme izni verdi.</p>
<p>Ve, Ash’in gözleri... Onun çok arkadaş canlısı bir havası vardı. Shallan onun kadar yüksek mevkili birisinden bunu beklemezdi. Harap Ovalar’a gelmeden önce onun seviyesinde olan hiç kimseyle karşılaşmamıştı ama ona yakın olan bildiği bütün adamlar katı ve hatta öfkeliydi.</p>
<p>Adolin değildi. Fırtınalar, ama onunla birlikte olmak da Shallan’ın çok, çok alışabileceği bir diğer şeydi.</p>
<p>insanlar terasta hareketlenmeye başladı. Bir an için Shallan onları görmezden geldi ama sonra pek çoğu oturdukları yerlerden ayağa kalkmaya başladılar, doğuya bakıyorlardı.</p>
<p>Yücefırtına. Doğru.</p>
<p>Shallan Fırtınaların Kökeni’ne doğru bakarken içine bir telaşın saplandığını hissetti. Rüzgârlar hızlandı, yapraklar ve çöp parçaları teras boyunca uçuştu. Aşağıda Dış Pazar toparlanmıştı, çadırlar katlanmış, güneşlikler geri çekilmiş, pencereler kapalıydı. Savaş kamplarının tamamı kendisini hazırlıyordu.</p>
<p>Shallan eşyalarım çantasına tıkıştırdı, sonra da ayağa kalkarak terasın kenarına geldi, hürelinin parmakları oradaki taş tırabzanın üzerindeydi. Adolin ona katıldı. Arkalarında, insanlar fısıldaşıyor ve toplanıyordu. Demirin taş üzerine gıcırdadığım duydu, parshmenler masa ve sandalyeleri çekmeye başlamıştı, hem eşyaları güvenceye almak, hem de güvenliğe kaçmaları için açıkgözlere yol açmak üzere topluyorlardı.</p>
<p>Ufuk aydınlıktan karanlığa dökülmüştü, öfkeyle kızaran bir adam gibiydi. Shallan tırabzanı sıkı sıkı kavrayarak, tüm dünyanın dönüşmesini izledi. Sarmaşıklar çekildi, kayafilizleri kapandı. Çimenler deliklerine saklandılar. Onlar biliyordu, bir şekilde. Hepsi birden biliyordu.</p>
<p>Hava soğuk ve ıslak hâle geldi ve fırtına öncesi rüzgârları Shallan’ın üzerine çarparak saçlarını geriye savurdu. Aşağıda ve hemen kuzeylerinde, savaş kampları fırtınayla uçup gitmesi için çöplerini ve atıklarını yığmıştı. Bu o çöplerin komşu şehre yağabileceği çoğu uygar bölgede yasaklanmış olan bir uygulamaydı. Buralarda ise komşu şehir yoktu.</p>
<p>Ufuk daha da karardı. Balkondaki sinirleri dayanmayan birkaç kişi arka odanın güvenliğine kaçtı. Çoğu kalmıştı, sessizlerdi. Rüzgârsprenleri tepelerinde minik ışık nehirleri gibi uçuşuyordu. Shallan Adolin’in koluna girerek gözlerini doğu yönüne dikti. Dakikalar geçti, en sonunda Shallan gördü.</p>
<p>Fırtınaduvarı.</p>
<p>Fırtınanın önünden sürüklenmekte olan dev bir su ve enkaz dalgası. Yer yer arkadan gelen ışıkla yanıp sönüyor, içindeki gölgeleri ve hareketi gözler önüne seriyordu. Işık eti aydınlattığı zaman bir elin iskeletinin görülmesi gibi, bu yıkım duvarının <span style="font-style:italic;">içinde</span> de bir şeyler vardı.</p>
<p>Fırtınaduvarı daha uzakta olduğu hâlde çoğu kişi balkondan kaçtı. Saniyeler içinde sadece bir avucu kalmıştı, Shallan ve Adolin de bunların arasındaydı. Fırtına yaklaşırken kaptırmış izliyordu. Beklediğinden daha uzun sürdü. Korkunç bir hızla ilerliyordu ama o kadar büyüktü ki, epey bir uzaktan görmeyi başarabilmişlerdi.</p>
<p>Harap Ovalar’ı yuttu, platolar birer birer gitti. Kısa süre sonra savaş kamplarının üzerinde dağ gibi yükselmişti, bir kükremeyle geliyordu.</p>
<p>&quot;Gitmeliyiz,” dedi Adolin en sonunda. Shallan onu zar zor duydu.</p>
<p>Yaşam. O fırtınanın içinde <span style="font-style:italic;">yaşayan</span> bir şey vardı, hiçbir sanatçının asla çizmemiş, hiçbir âlimin asla tarif etmemiş olduğu bir şey.</p>
<p>“Shallan!” Adolin onu korunaklı odaya doğru sürüklemeye başladı. Shallan hüre-liyle tırabzanı kavrayarak yerinde kaldı, emineliyle çantasını göğsüne bastırıyordu. O uğultu, o Desen’di.</p>
<p>Hiçbir yücefırtınaya bu kadar yakın olmamıştı. Bir tanesinden sadece birkaç santim uzakta, sadece bir pencere kepengiyle ayrılmış olduğu zaman bile, şu anda olduğu kadar yakınında olmamıştı. O karanlığın savaş kamplarının üzerine çökmesini izlemek...</p>
<p>Çizmem gerek.</p>
<p>“Shallan!” dedi Adolin onu çekerek tırabzandan uzaklaştırırken. “Eğer şimdi gitmezsek kapıları kapatacaklar!”</p>
<p>Bir irkilmeyle Shallan diğer herkesin balkonu terk etmiş olduğunu fark etti. Adolin onu harekete geçirdi ve o da Adolin’e katılarak boş teras boyunca koştu. Dehşet içinde izleyen açıkgözlerle tıklım tıklım olan yan taraftaki odaya ulaştılar. Adolin’in muhafızları hemen Shallan’ın arkasından girdi ve birkaç parshmen kaim kapıları çarparak kapattı. Sürgü <span style="font-style:italic;">gümleyerek</span> yerine oturup, gökyüzünü dışarıya kilitledi, onları duvarlardaki kürelerin ışıklarına bırakmıştı.</p>
<p>Shallan saydı. Yücefırtma geldi, bunu <span style="font-style:italic;">hissedebiliyordu.</span> Kapının zangırdaması ve gök gürültüsünün uzak sesinin ötesinde bir şeydi.</p>
<p>&quot;Altı saniye,” dedi.</p>
<p>“Ne?” diye sordu Adolin. Sesi alçaktı ve odadaki diğerleri de fısıltıyla konuşuyordu.</p>
<p>“Hizmetkârların kapıyı kapatmasından sonra fırtına varana kadar altı saniye geçti. Biz o kadar daha uzun süre orada kalabilirdik.”</p>
<p>Adolin ona kuşkulu bir yüz ifadesiyle baktı. “O balkonda ne yapacağımızı ilk fark ettiğin zaman, <span style="font-style:italic;">dehşete düşmüş</span> gibi görünüyordun.”</p>
<p>“Öyleydim.”</p>
<p>“Şimdi de fırtınanın gelişinden önceki son saniyeye kadar dışarıda kalmış olmayı mı diliyorsun?”</p>
<p>“Ee... Evet,” dedi Shallan kızararak.</p>
<p>“Sana ne anlam vereceğim hakkında hiçbir fikrim yok.” Adolin onu inceledi. “Sen karşılaştığım hiç kimseye benzemiyorsun.”</p>
<p>“Bu benim dişil gizemli havam.”</p>
<p>Adolin bir kaşını kaldırdı.</p>
<p>“Bu bizim kendimizi özellikle tutarsız hissettiğimiz zaman kullandığımız bir terimdir,” dedi Shallan. “Bunu bildiğine işaret etmemek kibarlık sayılır. Şimdi biz burada... Böyle bekleyecek miyiz?”</p>
<p>“Bu kutu bozması odada mı?” diye sordu Adolin, eğlenmiş gibiydi. “Biz açıkgözleriz, çiftlik hayvanları değil.” Yan tarafa doğru işaret etti, birkaç hizmetkâr dağın daha derinliklerine oyulmuş olan yerlere giden kapıları açmışlardı. “İki oturma odası var. Biri erkekler için, öbürü kadınlar için.”</p>
<p>Shallan başını salladı. Bazen bir yücefırtına sırasında kadınlar ve erkekler muhabbet etmek için ayrı odalara çekilirlerdi. Görünüşe göre şarap evi de bu geleneği uyguluyordu. Büyük ihtimalle aperatifler olacaktı. Shallan işaret edilen odaya doğru yürüdü ama Adolin bir elini onun koluna koyarak duraklamasına neden oldu.</p>
<p>“Seni Harap Ovalar’a çıkarmak için neler yapabileceğime bakacağım,” dedi. “Amaram plato saldırıları sırasında fırsat bulabildiğinden daha fazla keşfe çıkmak istediğini söylüyordu. Sanırım o ve babam, yarın akşam bunu konuşmak için yemek yiyecekler ve ben de onlara seni de getirebilir miyim diye sorarım. Navani Yenge’yle de konuşacağım. Belki neler bulabildiğimi gelecek haftaki ziyafette tartışabiliriz?” “Gelecek hafta bir ziyafet mi var?”</p>
<p>“Gelecek hafta her zaman bir ziyafet var,” dedi Adolin. “Bizim sadece kimin vereceğini öğrenmemiz gerekiyor. Sana haber göndereceğim.”</p>
<p>Shallan gülümsedi, sonra da ayrıldılar. <span style="font-weight:bold;font-style:italic;">Gelecek hafta yeteri kadar yakıtı değil, </span>diye düşündü. <span style="font-weight:bold;font-style:italic;">Fazla münasebetsiz olmayacak bir zamanda onun yanına uğramanın bir yolunu bulmam gerekecek.</span></p>
<p>Shallan gerçekten de ona uçurumşeytanları yetiştirmelerine yardım etme sözü mü vermişti? Sanki zamanını harcayacak başka bir şeye daha ihtiyacı varmış gibi. Yine de, Shallan kadınların oturma odasına girerken bugün hakkında iyi hissediyordu, muhafızları bekleme odasındaki uygun yerlerini alıyorlardı.</p>
<p>Shallan kadehlerdeki mücevherlerle iyi aydınlanmış olan kadınların odası boyunca yürüyerek ilerledi, kesilmiş taşlardı ama kürelerin içinde değillerdi. Pahalı bir sergiydi.</p>
<p>Shallan eğer hocaları onu izliyor olsa, ikisinin de Adolin’le olan konuşması yüzünden hayal kırıklığına uğrayacaklarını düşündü. Tyn onun prensi daha fazla manipüle etmesini isterdi, Jasnah ise Shallan’ın daha soğukkanlı, daha diline hâkim olmasını.</p>
<p>Adolin ondan yine de hoşlanmış gibi görünüyordu. Bu Shallan’a neşe çığlıkları atmak istemesine sebep oluyordu.</p>
<p>Etrafındaki kadınların bakışları bu duyguyu süpürüp götürdü. Bazıları Shallan’a arkalarını döndüler, ve başkaları da dudaklarını büzdüler ve şüpheci bir şekilde onu yukarıdan aşağıya incelediler. Bir yabancı olarak, krallığın en arzulanır bekar erkeğine kur yapması onu popüler yapmayacaktı.</p>
<p>Bu Shallan’ı rahatsız etmiyordu. Onun bu kadınlardan kabul görmeye ihtiyacı yoktu, onun sadece Urithiru’yu ve onun içerdiği sırları bulması gerekiyordu. Adolin’in güvenini kazanmak o yönde atılan büyük bir adımdı.</p>
<p>Kendisini tatlılara girişerek ve Berrakbey Amaram’ın evine sızmak için olan planı üzerinde daha fazla düşünerek ödüllendirmeye karar verdi.</p>
<p><span style="font-style:italic;">Ve sonra, eğer Parlayanlar arasında kesilmemiş bir mücevher vardı ise, bu Azimö-renler idi; çünkü her ne kadar müteşebbis olsalar da, intizamsızlardı, ve onlar hakkında Invia, sanki başkalarının da ona mutabık kalacağı barizmiş gibi “kaprisli, asap bozucu, itimat edilemez” diye yazıyordu; bunun, Invia’nın sık sık İfade ettikleri gibi, müsamahasız bir nazar olması mümkündü, çünkü denilirdi ki bu tarikat, hepsinin içinde en çeşitli, tabiat olarak umumi bir macera, tuhaflık yahut acayiplik sevgisinin dışında en intizamsız olanıydı.</span></p>
<p>—Parlayan Sözler - Bölüm 7 - Sayfa 1</p>
<p>Adolin elinde şarap kupasıyla yüksek arkalıklı sandalyesinde oturmuş, dışarıdaki fırtınanın gümbürtüsünü dinliyordu. Bu kayadan sığınakta kendini güvende hissetmesi gerekirdi ama fırtınalarda ne kadar mantıklı olursa olsun, her türlü güvenlik hissini içten içe oyan bir şeyler vardı. Gözyaşları’nda birkaç hafta için yücefırtınaların sonunun gelmesini memnuniyetle karşılayacaktı.</p>
<p>Adolin kupasını yanından geçmekte olan Elit’e kaldırdı. Adamı şarap evinin yukarıdaki terasında görmemişti ama ayrıca bu oda Dış Pazar’daki birkaç dükkân için de bir yücefırtına sığınağı görevi görüyordu.</p>
<p>“Düellomuz için hazır mısın?” diye sordu Adolin. &quot;Beni şimdiye kadar bütün bir hafta boyunca beklettin, Elit.”</p>
<p>Kısa, kelleşmekte olan adam şarabından bir yudum aldı, sonra Adolin’e bakmadan kupasını indirdi. “Kuzenim bana meydan okuduğun için seni öldürmeyi planlıyor,” dedi. “Meydan okumanı kabul ettiğim için beni öldürdükten hemen sonra.” En sonunda Adolin’e doğru döndü. “Ama ben seni kumlara gömdüğüm ve ailenin bütün Pare’lerini ele geçirdiğim zaman, zengin olan ben olacağım ve o unutulacak. Düellomuz için hazır mıyım? <span style="font-style:italic;">Can atıyorum,</span> Adolin Kholin.”</p>
<p>“Beklemek isteyen şendin,” diye belirtti Adolin.</p>
<p>“Sana neler yapacağımın tadını çıkarmak için daha fazla zaman olsun diye.” Elit beyaz dudaklarla gülümsedi, sonra yoluna devam etti.</p>
<p>Gıcık herif. Eh, Adolin düello tarihi olan iki gün sonra onun hesabını görecekti. Ama ondan önce, yarın Parshendi Paredar ile olan görüşmesi vardı. Bir fırtına bulutu gibi tepesinde asılı duruyordu. Eğer en sonunda barış yapabilirlerse, bu ne anlama gelecekti?</p>
<p>Şarabını inceleyerek Elit’in arkasında bilileriyle konuşmasını yarım kulakla dinlerken, bu düşünceyi değerlendiriyordu. Adolin o sesi tanıyordu, değil mi?</p>
<p>Adolin dimdik oturdu, sonra omzunun üstünden arkaya baktı. <span style="font-style:italic;">Sadeas</span> ne kadar zamandır oradaydı ve neden Adolin içeriye ilk girdiği zaman onu fark etmemişti?</p>
<p>Sadeas ona doğru döndü, yüzünde sakin bir gülümseme vardı.</p>
<p><span style="font-style:italic;">Belki sadece çekip...</span></p>
<p>Ellerini arkasında kavuşturan Sadeas, Adolin’e doğru ağır ağır yaklaştı, modaya uygun önü açık kısa bir kahverengi ceket giymiş işlemeli yeşil bir atkı takıyordu. Ceketinin ön tarafı boyunca dizilmiş olan düğmeler mücevherdi. Atkıya uysun diye zümrütler.</p>
<p>Fırtınalar. Adolin onunla bugün uğraşmayı istemiyordu.</p>
<p>Yüceprens Adolin’in yanındaki sandalyeye oturdu, sırtları bir parshmenin karıştırmaya başladığı şömineye dönüktü. Odada gergin konuşmalardan oluşmuş alçak bir uğultu vardı. Dışarıda bir yücefırtına köpürürken, dekor ne kadar güzel olursa olsun, hiçbir zaman tam olarak rahat olamazdın.</p>
<p>“Genç Adolin,” dedi Sadeas. “Ceketim hakkında ne düşünüyorsun?”</p>
<p>Adolin şarabından bir ağız dolusu yuttu, kendisine cevap vermeye yetecek kadar güvenmiyordu. <span style="font-style:italic;">Kalkıp gitmem gerek.</span> Ama gitmedi. Küçük bir parçası Sadeas’ın onu tahrik etmesini diliyordu, kontrolünü kaybettirmesini, onu aptalca bir şeyler yapmaya teşvik etmesini. Herifi hemen buracıkta gebertmek büyük olasılıkla Adolin’e bir idam, ya da en azından sürgüne mal olurdu. İki cezaya da değer olabilirdi.</p>
<p>&quot;Senin gözün modaya geldiğinde her zaman keskin olmuştur,” diyerek devam etti Sadeas. “Senin görüşünü öğrenmek istiyorum. Ben ceketin harika olduğunu düşünüyorum ama kısa kesim trendinin demode olmaya başlayacağından endişeliyim. Liafor’dan son haberler ne?”</p>
<p>Sadeas ceketinin ön tarafım tutup çekerek düzeltti, elini düğmeleriyle uyumlu bir yüzüğü gösterecek şekilde hareket ettirmişti. Yüzüğün zümrüdü de cekettekiler gibi kesilmemişti. Fırtınaışığı ile hafifçe parlıyordu.</p>
<p><span style="font-style:italic;">Kesilmemiş zümrütler,</span> diye düşündü Adolin, sonra başını kaldırarak Sadeas’m gözlerinin içine baktı. Herif gülümsedi.</p>
<p>“Mücevherler elime yakın zamanda geçti,” diye belirtti Sadeas. “Benim çok hoşuma gittiler.”</p>
<p>Ruthar ile birlikte gitmemeleri gereken bir plato saldırısından elde edilmişti. Her prensin ilk önce varmaya çalıştığı eski günlerde olduğu gibi, diğer yüceprenslerden önce koştura koştura gitmiş ve kazanca el koymuşlardı.</p>
<p>“Senden nefret ediyorum,” diye fısıldadı Adolin.</p>
<p>“Etmen de gerekir,” dedi Sadeas ceketinin önünü bırakarak. Aleni düşmanlıkla yakınlardan izlemekte olan Adolin’in köprücülerine doğru başıyla işaret etti. “Eski mallarım sana iyi bakıyor mu? Benzerlerini buradaki pazarda devriye gezerken gördüm. Bunu düzgün bir şekilde ifade etmeyi başarabileceğimden şüpheli olduğum nedenler yüzünden eğlendirici buluyorum.”</p>
<p>“Onlar daha iyi bir Alethkar yaratmak için devriye geziyorlar,” dedi Adolin.</p>
<p>“Dalinar’ın istediği şey bu mu? Bunu duyduğuma şaşırdım. O adaletten bahsediyor, elbette, ama adaletin işlemesine izin vermeyi reddediyor. Kuralına uygun olarak değil.&quot;</p>
<p>“Ve ne demeye çalıştığını biliyorum, Sadeas,” diye tersledi Adolin. “Sen İstihbarat Yüceprensi olarak bizim savaş kampımıza yargıçlar koymana izin vermediğimiz için kızgınsın. Eh, sana şunu söyleyebilirim ki babam senin bunu...”</p>
<p>“İstihbarat... Yüceprensi mi? Duymadın mı? Kısa süre önce o unvanı reddettim.”</p>
<p><span style="font-style:italic;">&quot;Ne?&quot;</span></p>
<p>“Evet,” dedi Sadeas. “Korkarım ki hiçbir zaman o konum için fazla uygun değildim. Shalashsı yapım yüzünden olsa gerek herhâlde. Dalinar’a ardılımı bulma konusunda iyi şanslar diliyorum, gerçi benim duyduğum kadarıyla, diğer yüceprensler de hiçbirisinin böyle atamalara... Uygun olmadıklarına karar vermişler.”</p>
<p>O <span style="font-style:italic;">kralın otoritesini reddediyor,</span> diye düşündü. Fırtınalar, bu kötüydü. Dişlerini sıktı ve kendisini Kılıç’ını çağırmak üzere elini yana doğru uzatırken buldu. Hayır. Elini geri çekti. Bu herifi düello arenasına çıkmaya zorlamanın bir yolunu bulacaktı. Sadeas’ı şimdi öldürmek, o bunu her ne kadar hak etse de, Adolin’in babasının uygulamak için o kadar çok çalıştığı Alethi kanun ve kurallarına zarar verirdi.</p>
<p>Ama fırtınalar adına... Çok baştan çıkarıcıydı.</p>
<p>Sadeas tekrar gülümsedi. “Sen benim kötü bir adam olduğumu mu düşünüyorsun, Adolin?”</p>
<p>“O fazla basit bir terim,” diye tersledi Adolin. “Sen sadece kötü değilsin, sen bu krallığı o kirli, piç elinle boğmaya çalışan bencil, krem kaplı bir yılansın.”</p>
<p>“Dokunalı,” dedi Sadeas. “Bu krallığı benim <span style="font-style:italic;">yarattığımın</span> farkındasındır.”</p>
<p>“Sen sadece babama ve amcama yardım ettin.”</p>
<p>“İkisi de artık olmayan adamlar,” dedi Sadeas. “Karadiken de bizim Gavilar kadar ölü. Onun yerine, bu krallığı iki <span style="font-style:italic;">geri zekâlı</span> yönetiyor ve ikisi de, bir açıdan, sevdiğim bir adamın gölgeleri.” Öne doğru eğilerek Adolin’in gözlerinin doğrudan içine baktı. “Ben Alethkar’ı boğmuyorum, oğlum. Ben elimden gelen her şeyi yaparak, birkaç parçasını babanın getirmekte olduğu çöküş karşısında dayanabilecek kadar güçlendirmeye çalışıyorum.”</p>
<p>“Bana oğlum deme,” diye tısladı Adolin.</p>
<p>“Peki,” dedi Sadeas ayağa kalkarak. “Ama sen bir şey söyleyeyim. Ben o gün senin Kule’deki olaylardan sağ kurtulmana memnun oldum. Önümüzdeki aylarda iyi bir yüceprens olacaksın. Benim içimde, şöyle bir on yıl sonra, ikimizin arasındaki uzun süreli bir iç savaşın ardından, kuracağımız ittifakın güçlü olacağına dair bir his var. O zaman, yaptığım şeyleri neden yapmış olduğumu anlıyor olacaksın.”</p>
<p>“Hiç sanmam. Ondan çok daha önce kılıcımı karnına sokmuş olacağım, Sadeas.” Sadeas şarap kupasını kaldırdı, sonra yürüyerek uzaklaşıp başka bir açıkgöz grubuna katıldı. Adolin uzun, yorgun bir iç çekişi bıraktı, sonra da sandalyesinin arkasına yaslandı. Yakınlarda kısa boylu olan köprücü muhafızı, şakaklarında aklar olan, ona saygıyla başım salladı.</p>
<p>Adolin kendini tükenmiş hissederek yücefırtınanın bitmesi ve insanların gitmeye başlamasının çok sonrasına kadar orada oturup kaldı. Zaten çıkmadan önce yağmur tamamen durana kadar beklemeyi tercih ederdi. Üniformasının ıslandığı zamanki görüntüsünden hiçbir zaman hoşlanmamıştı.</p>
<p>En sonunda, ayağa kalktı, iki muhafızını aldı ve şarap evinden ayrılarak gri bir gökyüzünün altındaki terk edilmiş Dış Pazar’a çıktı. Sadeas ile olan konuşmasını büyük ölçüde atlatmıştı ve kendisine o noktaya kadar gününün çok iyi gitmiş olduğunu hatırlatıp duruyordu.</p>
<p>Shallan ve arabası çoktan gitmişti, elbette ki. Kendisi için de bir araba çağırtabi-lirdi ama o kadar uzun süre boyunca kilitlenip kaldıktan sonra, açık havada yürüyor olmak iyi geliyordu; fırtınadan sonra serin, ıslak ve tazeydi.</p>
<p>Elleri üniformasının ceplerinde, su birikintilerinin etrafından dolaşarak Dış Pazar’ın içinden geçen bir yoldan ilerlemeye başladı. Bahçıvanlar yolun yanları boyunca süs şistkabukları yetiştirmeye başlamışlardı, gerçi daha fazla yüksek değillerdi, sadece birkaç parmak olmuştu. İyi bir şistkabuk sırtını düzgün bir şekilde yetiştirmek, yıllar sürebilirdi.</p>
<p>O iki çekilmez köprücü de arkasından takip ediyordu. Adolin adamlara kişisel olarak karşı olduğundan değil; onlar yeteri kadar sevimli tiplere benziyorlardı, özellikle de komutanlarından uzakta oldukları zaman. Adolin sadece bakıcıya ihtiyaç duymaktan hoşlanmıyordu. Her ne kadar fırtına batıya doğru geçip gitmiş olsa da, ikindi havası kasvetli görünüyordu. Bulutlar zirveden ayrılmış ve yavaş yavaş uzak ufka doğru alçalmakta olan güneşin önünü kapatmıştı. Çok fazla insanın yanından geçmedi, o yüzden tek eşlikçileri köprücülerdi. Eh, onlar ve havuzcuklarda toplanmış olan suları yalayan bitkilerden ziyafet çekmek için deliklerinden çıkmış olan kremcikler ordusu.</p>
<p>Bitkiler neden burada Adolin’in vatanındakilerden çok daha fazla kabuklarının içinde durarak zaman geçiriyordu? Shallan büyük ihtimalle bilirdi. Gülümseyerek Sadeas’la ilgili olan düşüncelerini zihninin arka tarafına itti. Shallan ile olan bu şey, o işe yarıyordu. Gerçi her zaman ilk başta işe yarardı, o yüzden de hevesini dizginledi.</p>
<p>O <span style="font-style:italic;">harikuladeydi.</span> Egzotik, esprili ve Alethi adabının içinde boğulup kalmamıştı. O Adolin’den daha zekiydi ama kendisini aptal hissetmesine neden olmuyordu. Bu onun lehine olan çok büyük bir puandı.</p>
<p>Pazarın içinden çıktı, sonra da ötesindeki açık alanı geçti, daha sonra Dalinar’ın savaş kampına ulaştı. Muhafızlar onu canlı selamlarla karşıladılar. Savaş kampı pazarında oyalandı, burada gördüğü fiyatları Zirve’nin yakınındaki pazarda gördükleriyle kıyasladı.</p>
<p><span style="font-style:italic;">Savaş bittiği zaman bu yere ne olacak</span>? diye düşündü Adolin. Bir gün elbette bitecekti. Belki de yarın, Parshendi Paredarla yapılan müzakereden sonra.</p>
<p>Buradaki Alethi varlığı sona ermezdi, avlanacak uçurumşeytanları varken değil, ama mutlaka bu kadar büyük bir nüfus burada kalmaya devam edemezdi, değil mi? Adolin gerçekten de kralın payitahtının kalıcı olarak yer değiştirmesine mi şahit oluyordu?</p>
<p>Adolin ve muhafızları saatler sonra babasının yerleşkesine ulaştılar, Shallan için bir şeyler arayarak kuyumcu dükkânlarında biraz zaman geçirmişti. O zaman kadar Adolin’in ayakları ağrımaya başlamıştı ve kamp da kararmıştı. Babasının sığmağa benzer binasının derinliklerinde ilerlerken esnedi. Düzgün bir malikâne inşa ettirmelerinin zamanı gelmemiş miydi? Askerler için bir örnek oluşturmak iyiydi güzeldi de, onlarınki gibi bir ailenin itibar etmesi gereken bazı standartlar vardı. Özellikle de Harap Ovalar şimdiye kadar oldukları kadar önemli olmaya devam edeceklerse. Bu bir...</p>
<p>Bir kavşakta durarak tereddüt etti ve sağına baktı. Atıştıracak bir şeyler için mutfağı ziyaret etmeye niyetliydi ama öbür yönde hareket eden ve gölgeler yaratan bir grup adam vardı. Alçak sesli fısıltılar.</p>
<p>“Ne oluyor orada?” diye hesap sordu Adolin toplananlara doğru yürüyerek, iki muhafızı da onu takip ediyordu. &quot;Asker? Ne buldunuz?”</p>
<p>Adamlar hızla döndüler ve mızrakları omuzda selam verdiler. Bunlar da Kaladin’in birliğinden olan köprücülerdi. Onların hemen ilerisinde Dalinar, Adolin ve Renarin'in hepsinin odalarının olduğu kanada açılan kapılar vardı. Bu kapılar açık duruyordu ve askerler yere küreler yerleştirmişti.</p>
<p>Neler oluyordu? Normalde burada nöbet tutan iki ya da belki dört adam olurdu. Sekiz değil. Ve... Neden öbürlerinin yanında muhafız üniforması giymiş, onlar gibi bir mızrağı olan bir <span style="font-style:italic;">parshmen</span> vardı?</p>
<p>“Komutanım!” dedi köprücülerin önündeki zayıf, uzun kollu adam. “Biz tam yü-ceprensi kontrol etmek için içeri girecektik, sonra...”</p>
<p>Adolin geri kalanım duymadı. İterek köprücülerin arasından geçip, en sonunda oturma odasının zeminindeki kürelerin neyi aydınlattığını gördü.</p>
<p>Daha fazla çiziktirilmiş rün. Adolin diz çökerek okumaya çalıştı. Ne yazık ki, herhangi bir resim oluşturacak şekilde çizilmemişlerdi. Bunların sayı olduklarını düşündü...</p>
<p>&quot;Otuz iki gün,” dedi köprücülerden bir tanesi, kısa boylu Azish bir adam. “Ortayı</p>
<p>ara.</p>
<p>Hay Cehennem. “Kimseye bundan bahsettiniz mi?” diye sordu Adolin.</p>
<p>“Daha yeni bulduk,” dedi Azish adam.</p>
<p>“Koridorun iki ucuna da muhafız koyun,” dedi Adolin. “Ve yengeme haber gönderin.”</p>
<p>♦</p>
<p>♦ ♦</p>
<p>Adolin Kılıç’ını çağırdı, sonra gönderdi, sonra tekrar çağırdı. Bir endişe alışkanlığıydı. Beyaz sis havanın içinde filizlenen küçük sarmaşıklar gibi belirerek ortaya çıkıyor, hızla bir Parekılıcı şekline gelerek bir anda elinin içine düşerek ağırlık yapıyordu.</p>
<p>Oturma odasında ayaktaydı, o uğursuz işaretler sanki sessizce ona meydan okurmuş gibi bakıyorlardı. Kapalı kapı köprücüleri dışarıda tutuyordu, o yüzden de tartışmaya sadece o, Dalinar ve Navani şahit olacaktı. Adolin Kılıç’ını kullanarak o lanetli rünleri kesip atmak istiyordu. Dalinar deli olmadığını <span style="font-style:italic;">kanıtlamıştı.</span> Navani Yenge babasının görülerindeki kelimeleri bir kılavuz olarak kullanarak Şafakdili’nde yazılmış olan bir belgenin neredeyse tamamını tercüme etmişti!</p>
<p>Görüler Yaradan’dan geliyordu. Hepsi birbirine uyuyordu.</p>
<p>Şimdi ise bu.</p>
<p>&quot;Bir bıçak ile yapılmışlar,&quot; dedi Navani, rünlerin yanında eğilmişti. Oturma odası açık ve büyük bir alandı, misafirleri karşılamak ya da toplantı düzenlemek için kullanılırdı. Ötesindeki kapılar çalışma ve yatak odalarına açılıyordu.</p>
<p>“Bu bıçak,” diye cevap verdi Dalinar çoğu açıkgözün kullandığı tarzdaki bir bıçağı kaldırarak. “Benim bıçağım.”</p>
<p>Ağzı körelmişti ve kazıntılardan gelen taş parçacıkları hâlâ üzerindeydi. Çizikler bıçağın büyüklüğüne uyuyordu. Bunu Dalinar’ın yücefırtınayı içinde geçirdiği çalışma odasına açılan kapının hemen önünde bulmuşlardı. Tek başına. Navani’nin arabası gecikmişti ve o da fırtınaya yakalanma riskine girmemek için saraya geri dönmek zorunda kalmıştı.</p>
<p>“Başka birisi bıçağı alarak bunu yapmış olabilir/’ diye patladı Adolin. “Gizlice çalışma odana girmiş, sen görülerinle meşgulken almış olabilir, ve buraya gelip...” Öbür ikisi ona baktılar.</p>
<p>“Sık sık en basit cevap, doğru olanıdır,” dedi Navani.</p>
<p>Adolin içini^ çekerek Kılıç’ını gönderdi ve sinir bozucu rünlerin yanındaki bir sandalyeye oturdu. Babası dimdik duruyordu. Hatta, Dalinar Kholin hiçbir zaman şu anda olduğu kadar dik duruyormuş gibi görünmemişti, elleri arkasında kavuşturulmuş, gözleri rünlere değil, duvara çevriliydi, doğuya doğru.</p>
<p>Dalinar bir dağdı, fırtınaların bile kımıldatamayacağı bir kaya. O kadar <span style="font-style:italic;">kendinden emin</span> görünüyordu ki. Bu tutunulacak bir şeydi.</p>
<p>“Sen hiçbir şey hatırlamıyor musun?” diye sordu Navani ayağa kalkarken Dalinar’a. “Hayır.” Adolin’e doğru döndü. “Sanırım artık bunların her birisinin arkasında benim olduğum açık. Bu neden seni bu kadar çok rahatsız ediyor oğlum?”</p>
<p>“Senin yerlerde sürünmen fikri,” dedi Adolin titreyerek. “O görülerden birisinin içinde kaybolmuş hâlde, kendini kontrol edemezken.”</p>
<p>“Yaradan’ın bana biçtiği yol garip,” dedi Dalinar. “Neden bilgiyi bu şekilde almam gerekiyor? Yerde ya da duvarda karalamalar hâlinde? Neden bana görülerin içinde açıkça söylenmiyor?”</p>
<p>“Bu kehanet, biliyorsunuz,” dedi Adolin alçak bir sesle. “Geleceği görmek. Yokel-çilerden olan bir şey. ”</p>
<p>“Evet.” Dalinar gözlerini kıstı. &quot;Ortayı ara. Sen ne düşünüyorsun, Navani? Harap Ovalar’ın ortası mı? Orada hangi gerçek gizleniyor?”</p>
<p>“Elbette ki Parshendiler.”</p>
<p>Harap Ovalar’ın merkezi hakkında sanki herhangi bir şey biliyormuş gibi konuşuyorlardı. Ama hiçbir insan orayı görmemişti, sadece Parshendiler biliyordu. Alethiler için “orta” kelimesi sadece gözlem alanlarının sınırının ötesindeki keşfedilmemiş platolar anlamına geliyordu.</p>
<p>“Evet,” dedi Adolin’in babası. “Ama nerede? Belki hareket ediyorlardır? Belki de ortada bir Parshendi şehri yoktur.”</p>
<p>“Sadece Ruhdökümcüleri varsa hareket etmeyi başarabilirler,” dedi Navani. “Ki ben bundan şüpheliyim. Onlar bir yerlerde mevzilenmiş olacak. Onlar göçebe bir halk değiller ve onların hareket hâlinde olmaları için bir sebep yok.”</p>
<p>“Eğer barış yapabilirsek, ortaya ulaşmak çok daha kolay olurdu...” diye düşüncelere daldı Dalinar. Adolin’e baktı. “Köprücülere o çizikleri kremle doldurmalarını, sonra da halıyı zeminin o kısmının üzerine koymalarını söyle.”</p>
<p>554 &#160;&#160;&#160;“Tamam.”</p>
<p>“Güzel,” dedi Dalinar, dalgın görünüyordu. “Ondan sonra biraz uyu, oğlum. Yarın büyük bir gün.”</p>
<p>Adolin başını sallayarak onayladı. “Baba. Senin köprücülerin arasında bir <span style="font-style:italic;">parshmen</span> olduğundan haberin var mıydı?”</p>
<p>“Evet,” dedi Dalinar. “En baştan beri içlerinde bir tane vardı ama ben izin verene kadar onu silahlandırmadılar.”</p>
<p>“Böyle bir şeyi neden yaptın?”</p>
<p>“Meraktan,” dedi Dalinar. Döndü ve zemindeki rünlere doğru başıyla işaret etti. “Söyle bana, Navani. Eğer bu sayıların bir tarihe doğru geri saydığını varsayacak olursak, bu bir yücefırtınanın geleceği bir gün mü?”</p>
<p>“Otuz iki gün sonra mı?” dedi Navani. “O Gözyaşları’nın ortasında olacak. Otuz iki gün yılın tam sonu bile değil, iki gün öncesi. Önemini hayal edemiyorum.”</p>
<p>“Ah, zaten fazla kolay bir cevap olurdu. Pekâlâ. Haydi muhafızların içeri girmesine izin verelim ve sessiz kalacaklarına dair yemin ettirelim. Bir paniğe sebep olmak istemeyiz.”</p>
<p><span style="font-style:italic;">Kısacası, eğer Kazilah’mn masum olduğunu tahayyül etmek isteyen varsa, hakikatlere bakmast Ve onları bütünüyle inkâr etmesi mecburidir; Parlayanların bu şekilde, zararlı olan unsurlarla ahbaplık ettiği bariz olan, kendilerinden bir adedini idam etmekle dürüstlükten mahrum olduklarını söylemek, en miskin mantığın emaresidir; zira düşmanın uğursuz nüfuzuna karşı her daim, savaşta ve barışta, teyakkuz hâlinde olunması zaruridir.</span></p>
<p>—Parlayan Sözler - Bölüm 32 - Sayfa 17</p>
<p>Sonraki gün, Adolin ayaklarını çizmelerinin içine geçirerek yere vurdu, saçı sabah banyosundan sonra hâlâ nemliydi. Bir parça sıcak su ve düşünecek biraz zamanın yaratabildiği fark inanılmazdı. İki karar varmıştı.</p>
<p>Babasının görüler sırasındaki kaygı verici davranışları hakkında endişe etmeyecekti. Bunların hepsi birden; görüler, Parlayan Şövalyeler’i tekrar kurma emri, gelecek olan ya da olmayan bir felakete karşı hazırlıklar; bir paketti. Adolin babasının deli olmadığına inanmaya zaten karar vermişti. Daha fazla endişe etmek anlamsızdı.</p>
<p>Öbür kararı başına bela açabilirdi. Kendi odalarından ayrılarak, Dalinar’in şimdiden Navani, General Khal, Teshav ve Yüzbaşı Kaladin ile birlikte plan yapmakta olduğu oturma odasına girdi. Renarin, can sıkıcı bir şekilde, üzerinde Köprü Dört üniformasıyla kapıda nöbet tutuyordu. O, Adolin’in bütün ısrarlarına rağmen bu kararından vazgeçmeyi reddetmişti.</p>
<p>“Köprücülere tekrar ihtiyacımız olacak,” dedi Dalinar. “Eğer bir şeyler ters giderse, hızla geri çekilmemiz gerekebilir.”</p>
<p>“Bugün için Köprü Beş ve On İki’yi hazırlayacağım, komutanım,” dedi Kaladin. &quot;O ikisi köprülerinin hasretini çekiyormuş gibi görünüyor ve köprü turlarından özlemle bahsediyorlardı.”</p>
<p>“Onlar <span style="font-style:italic;">katliam</span> değil miydi?” diye sordu Navani.</p>
<p>&quot;Öyleydi,” dedi Kaladin. “Ama askerler garip bir güruhtur, Berrakhanım. Felaket onları birleştirir. Bu adamlar hiçbir zaman geri dönmeyi istemeyebilir ama kendilerini hâlâ köprücü olarak görüyorlar. ”</p>
<p>Yakınlardaki General Khal anlayışla başını salladı, gerçi Navani hâlâ hayret içindeymiş gibi görünüyordu.</p>
<p>“Ben burada konum alacağım, ” dedi Dalinar bir Harap Ovalar haritasını yukarı kaldırarak. “İlk önce, ben beklerken buluşma platosunda keşif yapabiliriz. Görünüşe göre üstünde bazı garip kaya oluşumları varmış.”</p>
<p>“Bu iyi bir plan gibi görünüyor/’ dedi Berrakhanım Teshav.</p>
<p>“Öyle,” dedi Adolin gruba katılarak. “Yalnız tek bir şey var. Sen orada olmayacaksın, baba.”</p>
<p>“Adolin,” dedi Dalinar sıkkın bir ses tonuyla. “Bunun fazla tehlikeli olduğunu düşündüğünü biliyorum ama...”</p>
<p>“Bu fazla <span style="font-style:italic;">tehlikeli,”</span> dedi Adolin. “Suikastçı hâlâ oralarda bir yerlerde, ve geçen sefer <span style="font-style:italic;">hemen</span> Parshendi habercisinin geldiği gece bize saldırdı. Şimdi ise Harap Ovalar’ın ortasında düşmanla bir görüşmeye mi gideceğiz? Baba, gidemezsin.”</p>
<p>“Gitmem gerek,” dedi Dalinar. “Adolin, bu savaşın sonu anlamına geliyor olabilir. Cevap almak anlamına, neden en başından saldırdıklarının cevabı. Ben bu fırsattan vazgeçmeyeceğim. ”</p>
<p>“Vazgeçmiyoruz,” dedi Adolin. “Biz sadece işleri biraz daha farklı yapıyoruz.” “Nasıl?” diye sordu Dalinar gözlerini kısarak.</p>
<p>“Eh, bir kere senin yerine ben gidiyorum,” diye cevapladı Adolin.</p>
<p>“İmkânsız,” dedi Dalinar. “Ben oğlumu riske atarak...&quot;</p>
<p>“Baba!” dedi Adolin sertçe. “Bu tartışmaya açık olan bir konu <span style="font-style:italic;">değili”</span></p>
<p>Oda sessizleşti. Dalinar elini haritadan indirdi. Adolin çenesini sıkarak babasının gözlerinin içine baktı. Fırtınalar, Dalinar Kholin’e kafa tutmak zor işti. Babası sahip olduğu mevcudiyetin, sırf beklentisinin kuvvetiyle insanları harekete geçirdiğinin farkında mıydı?</p>
<p>Kimse ona karşı çıkmazdı. Dalinar ne isterse alırdı. Neyse ki, bu günlerde istediği şeylerin asil bir amacı vardı. Ama pek çok açıdan o hâlâ yirmi yıl önce bir krallığı fethettiği zaman olduğu adamın aynısıydı. O Karadiken’di ve ne isterse alırdı.</p>
<p>Bugün hâriç.</p>
<p>“Sen fazla önemlisin,” dedi Adolin elini uzatarak. “Buna itiraz et. Görülerinin hayati olduğuna itiraz et. Eğer sen ölürsen Alethkar’ın darmadağın olacağına itiraz et. Bu odadaki herkesin senden daha az önemli olduğuna itiraz et.”</p>
<p>Dalinar derin bir nefes aldı, sonra da yavaş yavaş verdi. “Öyle olmaması gerek. Krallığın tek bir adamın kaybına dayanabilecek kadar güçlü olması gerekir, kim olursa olsun.”</p>
<p>“Eh, daha değil,” dedi Adolin. “O noktaya getirebilmek için de sana ihtiyacımız olacak. Ve bunun anlamı da seni korumamıza izin vermek zorunda olduğun. Kusura bakma baba ama arada bir başka binlerinin de işini yapmasına izin vermen gerekiyor. Her sorunu kendi ellerinle çözemezsin.”</p>
<p>“O haklı, komutanım,” dedi Kaladin. “Siz gerçekten de o Ovalar’a çıkarak kendinizi riske atmamalısımz. Başka bir seçenek olduğu sürece.”</p>
<p>“Ben başka bir seçenek göremiyorum, ” dedi Dalinar, sesi soğuktu.</p>
<p>“Ha, var,” dedi Adolin. “Ama Renarin’in Parezırhı’m ödünç almam gerekecek.”</p>
<p>♦</p>
<p>♦ ♦</p>
<p>Adolin’e göre, bu tecrübedeki en garip şey babasının eski zırhını giyiyor olması değildi. Dışarıdan görünen biçimsel farklılıklara rağmen, Parezırhlar’ın hepsi benzer şekilde üstüne otururdu. Zırh uyum sağlıyordu ve giydikten kısa bir süre sonra, bu Zırh da aynen Adolin’inki gibi gelmeye başlamıştı.</p>
<p>Dalinar’ın sancağı başının üzerinde dalgalanırken kuvvetin en önünde at sürüyor olmak da garip değildi. Adolin şimdi altı haftadır savaşa giderken askerlere kendi başına önderlik ediyordu.</p>
<p>Hayır, en garip kısım babasının atma biniyor olmaktı.</p>
<p>Gallant büyük siyah bir hayvandı, Adolin’in atı olan Sureblood’dan daha alçak, daha yapılıydı. Gallant diğer Ryshadium’larla kıyaslandığı zaman bile bir savaş atı gibi görünürdü. Adolin’in bildiği kadarıyla, onun üzerine Dalinar’dan başka adam binmemişti. Ryshadiumlar o şekilde titiz olurdu. Atın Adolin’in eyerine çıkmasına değil, dizginlerini tutmasına bile izin vermesi için Dalinar’ın uzun bir açıklama yapması gerekmişti.</p>
<p>Eninde sonunda işe yaramıştı ama Adolin Gallant’ı savaşa sürmeye cesaret edemezdi; hayvanın onu üzerinden fırlatıp, Dalinar’ı koruma düşüncesiyle koşup gideceğinden oldukça emindi. Sureblood olmayan bir atın üzerine binmek gerçekten de garip geliyordu. Gallant’ın yaptığı hareketlerin farklı olmasını, yanlış zamanlarda başını çevirmesini bekleyip duruyordu. Adolin boynunu okşadığı zaman, atın yelesi ona açıklayamadığı nedenlerden dolayı yanlışmış gibi geliyordu. O ve kendi Ryshadium’u sadece at ve binicisinden daha fazla bir şeydi ve kendisini Sureblood olmadan geziye çıkmış olduğu için garip bir şekilde melankolik hissederken buldu.</p>
<p>Aptallık. Adolin’in dikkatini toplaması gerekiyordu. Kafile buluşma platosuna yaklaştı, ortanın yakınlarında büyük, garip şekilli kaya tümsekleri vardı. Bu plato Ovalar’ın Alethi tarafına daha yakındı ama Adolin’in daha önce hiç gitmediği kadar güneydeydi. Geçmişteki devriyeler uçurumşeytanlarının bu bölgede daha sık olduğunu söylemişlerdi ama hiçbir zaman burada bir koza görülmemişti. Bir tür avlanma alanıydı ama pupa yapmak için uygun mu değildi?</p>
<p>Parshendiler daha gelmemişlerdi, izciler platonun güvenli olduğunu bildirdikleri zaman, Adolin Gallant’ı dürtükleyerek taşınır köprüden karşıya geçti. Zırh’ının içinde ılık hissediyordu; görünüşe göre mevsimler en sonunda bahara ve hatta belki de yaza doğru hafif hafif kaymaya karar verebilmişlerdi.</p>
<p>Merkezdeki kaya tümseğine yaklaştı. <span style="font-style:italic;">Gerçekten</span> de garipti. Adolin etrafında dolaşarak yer yer bombeli şekline dikkat etti, sanki neredeyse...</p>
<p>“Bu bir uçurumşeytanı,” diye farkına vardı Adolin. Yüzünün yanından geçti, tam olarak bir uçurumşeytamnın kafasını hatırlatan oyuklu bir taş parçasıydı. Bir heykel miydi? Hayır, fazlasıyla doğaldı. Burada yüzyıllar önce bir uçurumşeytanı ölmüştü ve savrulup gitmek yerine, yavaş yavaş üzeri kremle kaplanmıştı.</p>
<p>Sonuç tekinsizdi. Krem yaratığın şeklini taklit etmiş, kabuğuna yapışmış, onu gömmüştü. Devasa kaya taşlardan doğmuş bir yaratık gibi görünüyordu, Yokelçileri anlatan antik hikâyelerdeki gibi.</p>
<p>Adolin titredi, atı dürtükleyerek taş cesetten uzaklaştırdı ve platonun öbür tarafına doğru ilerletti. Kısa bir süre sonra, ön gözcülerin verdikleri alarmı duydu. Parshendiler geliyordu. Kendisini hazırladı, Parekılıcı’nı çağırmaya hazırlandı. Arkasına bir grup köprücü dizildi, on taneydiler, o parshmen de aralarındaydı. Yüzbaşı Kaladin her ihtimale karşı Dalinar’ın yanında savaş kampında kalmıştı.</p>
<p>Daha savunmasız olan Adolin’di. Bir parçası suikastçının bugün gelmesini <span style="font-style:italic;">arzu ediyordu.</span> Böylece Adolin bir kere daha kendisini deneyebilirdi. Gelecekte dövüşmeyi umut ettiği bütün düelloların içinde en önemlisi amcasını öldüren adama karşı olanı olacaktı, Sadeas’ı devirmekten bile daha fazla.</p>
<p>İki yüz Parshendi’den oluşan bir grup sonraki platodan karşıya geçerken suikastçı ortaya çıkmadı, zarif bir şekilde zıplıyor ve buluşma platosunun üzerine iniyorlardı. Adolin’in askerleri kımıldandı, zırhlar tıngırdıyor, mızraklar iniyordu, insanlar ve Parshendiler’in kan dökülmeden son kez karşılaşmalarının üzerinden yıllar geçmişti.</p>
<p>“Pekâlâ,” dedi Adolin miğferinin içinde. “Kâtibimi getirin.”</p>
<p>Bir tahtırevan içindeki Berrakhanım İnadara safların arasından taşınarak geldi. Dalinar Navani’nin yanında kalmasını istemişti; görünüşe göre akıl danışmak için ama büyük ihtimalle ayrıca korumak içindi.</p>
<p>&quot;Gidelim,” dedi Adolin Gallant’ı ilerlemesi için dürterek. Platoyu aştılar, sadece o ve yürümek için tahtırevanından inmiş olan Berrakhanım inadara. O kırışmış bir teyzeydi, basit olması için kısa kestirdiği beyaz saçları vardı. Adolin üzerinde ondan daha fazla et olan sopalar görmüştü ama İnadara’nın aklı keskindi ve sahip oldukları en güvenilir kâtipti.</p>
<p>Parshendi Paredar safların arasından çıktı ve tek başına kayaların üzerinden yürüyerek ilerledi. Endişesiz, umursamaz. Bu kendine güvenli biriydi.</p>
<p>Adolin attan indi ve yolun geri kalanını yanında inadara ile yürüyerek gitti. Parshendi’den birkaç ayak uzakta durdular, üçü taştan bir alanın üzerinde yalnızlardı, sol taraflarındaki fosilleşmiş uçurumşeytanı onları izliyordu.</p>
<p>“Ben Eshonai,” dedi Parshendi. “Beni hatırlıyor musun?”</p>
<p>&quot;Hayır,” dedi Adolin. Sesini kalınlaştırarak babasınınkine benzetmeye çalışıyor ve miğfer de kapalıyken, Dalinar’ın sesini iyi tanıması mümkün olmayan bu kadını kandırmak için yeterli olacağını umuyordu.</p>
<p>“Şaşırtıcı değil,” dedi Eshonai. “İlk karşılaştığımız zaman, ben genç ve önemsizdim. Hatırlamaya neredeyse değmezdim.”</p>
<p>Adolin onlar hakkında anlatılanlardan duyduğu kadarıyla, Parshendi konuşmasının kulağa şarkı söylermiş gibi gelmesini beklemişti. Hiç de öyle değildi. Eshonai’nin sözlerinde bir tempo vardı, vurgu yaptığı ve durakladığı yerler. Sesinin tonunu değiştiriyordu ama sonuç bir şarkıdan çok daha monotondu.</p>
<p>İnadara bir yazı tahtası ve uzakalem çıkardı, sonra da Eshonai’nin söylediklerini yazmaya başladı.</p>
<p>“Ne oluyor?” diye hesap sordu Eshonai.</p>
<p>“Ben yalnız geldim, senin istediğin gibi,&quot; dedi Adolin babasının buyurgan havasını yansıtmaya çalışarak. “Ama söylenen şeyleri kaydedecek ve bunları generallerime <span style="font-weight:bold;font-style:italic;">göndereceğim.”</span></p>
<p>Eshonai yüz plakasını kaldırmadı, o yüzden Adolin’in de kendininkini kaldırmamak için iyi bir bahanesi vardı. Birbirlerine göz aralıklarının içinden dik dik baktılar. Bu babasının umduğu kadar iyi gitmiyordu ama aşağı yukarı Adolin’in beklediği şeydi.</p>
<p>“Biz buraya Parshendi teslimiyetinin şartlarım tartışmak için geldik,” dedi Adolin babasının başlamasını önerdiği sözleri kullanarak.</p>
<p>Eshonai güldü. “Konu hiç de o değil.”</p>
<p>“Ne o zaman?” diye hesap sordu Adolin. “Sen benimle buluşmakta hevesli gibi görünüyordun. Neden?”</p>
<p>“İşler senin oğlunla konuştuğumdan beri değişti, Karadiken. Önemli değişiklikler.”</p>
<p>“Ne değişiklikleri?”</p>
<p>“Senin hayal bile edemeyeceğin şeyler,” dedi Eshonai.</p>
<p>Adolin sanki düşünüyormuş gibi bekledi ama aslında İnadara’ya savaş kamplarıyla yazışması için süre tanıyordu. İnadara ona doğru uzanarak Navani ve Dalinar’ın ona söylemesi için yazdığı şeyleri fısıldadı.</p>
<p>“Biz bu savaştan sıkıldık, Parshendi,&quot; dedi Adolin. “Sayınız azalıyor. Bunu biliyoruz. Gelin bir ateşkes yapalım, ikimize de faydası olacak bir anlaşma.”</p>
<p>&quot;Biz sizin inandığınız kadar zayıf değiliz,” dedi Eshonai.</p>
<p>Adolin kendisini kaşlarını çatarken buldu. O daha önce Adolin’le konuştuğu zaman davetkâr, arzulu görünmüştü. Şimdi ise soğuk ve kibirliydi. Bu doğru muydu? O Parshendi’ydi. Belki de insan duyguları onun için geçerli değildi.</p>
<p>İnadara ona daha fazla fısıldadı.</p>
<p>“Ne istiyorsunuz?” diye sordu Adolin babasının gönderdiği kelimeleri söyleyerek. “Nasıl barış olabilir?”</p>
<p>“Birimiz öldüğü zaman barış olacak, Karadiken. Buraya geldim çünkü seni kendi gözlerimle görmek ve uyarmak istedim. Biz bu savaşın kurallarını değiştirdik. Mücevherler için didişmenin artık bir önemi yok.”</p>
<p>Artık önemi yok mu? Adolin terlemeye başladı. <span style="font-weight:bold;font-style:italic;">Sanki onlar da bütün bu zaman boyunca kendi oyunlarını oynuyorlarmış gibi konuşuyor. Hiç de çaresiz değil.</span><span style="font-weight:bold;"> </span>Alethi-ler her şeyi bu kadar derinlemesine yanlış anlamış olabilir miydi?</p>
<p>Eshonai gitmek için döndü.</p>
<p>Hayır. Bütün bunlar, sadece buluşmanın duman gibi uçup gitmesi için miydi? Fırtına kapsın!</p>
<p>“Bekle!” diye haykırdı Adolin öne doğru adım atarak. “Neden? Neden böyle davranıyorsun? Sorun ne?”</p>
<p>Kadın tekrar ona baktı. “Sen gerçekten de bunu bitirmek mi istiyorsun?”</p>
<p>“Evet. Lütfen. Barış istiyorum. Bedeli ne olursa olsun.”</p>
<p>“O zaman bizi yok etmen gerekecek.”</p>
<p>“Neden?” diye tekrar etti Adolin. “Neden yıllar önce Gavilar’ı öldürdünüz? Neden anlaşmamıza ihanet ettiniz?”</p>
<p>“Kral Gavilar,” dedi Eshonai, sanki ismini düşünürmüş gibi. &quot;O planlarını o gece bizlere açıklamamalıydı. Zavallı aptal. O bilmiyordu. O övündü, bizim tanrılarımızın geri dönüşünü hoş karşılayacağımızı düşünmüştü.” Başını iki yana salladı, sonra tekrar döndü ve Zırh’ı tıngırdayarak hızla uzaklaştı.</p>
<p>Adolin kendisini işe yaramaz hissederek geriye çekildi. Eğer babası burada olsaydı, o daha fazlasını yapmayı başarabilir miydi? inadara hâlâ yazıyor, konuşulanları Dalinar’a gönderiyordu.</p>
<p>En sonunda ondan bir cevap geldi. “Savaş kamplarına geri dönün. Senin, ya da benim, yapabileceğimiz hiçbir şey yoktu. Belli ki, o zaten kararını vermiş.”</p>
<p>Adolin geri dönüş yolculuğunu somurtarak geçirdi. Birkaç saat sonra, en sonunda kamplara ulaştığı zaman, babasını Navani, Khal, Teshav ve ordunun dört taburbeyi ile toplantı hâlinde buldu.</p>
<p>Birlikte İnadara’nın gönderdiği kelimelerin üzerinden geçiyorlardı. Bir grup pars-hmen hizmetkâr sessizce şarap ve meyve getirdi. Adolin’in Eranniv ile olan düellosundan kazandığı Parezırhı’nı giymekte olan Teleb, odanın yan tarafında nöbet tutuyordu, yüz plakası yukarıda, Pareçekici sırtındaydı. Bir zamanlar Alethkar’ı onun halkı yönetirdi. O bütün bunlar hakkında ne düşünüyordu? Adam çoğu zaman fikirlerini kendisine saklardı.</p>
<p>Adolin sert adımlarla yürüyerek odaya girdi, babasının, ee, Renarin’in, miğferini çıkardı. “Gitmene izin vermem gerekirdi,” dedi Adolin. “Bir tuzak değildi. Belki sen olsan onun biraz aklını başına getirebilirdin.”</p>
<p>“Bunlar kardeşimi tam da onunla bir anlaşma imzaladıkları gece öldüren kişiler,” dedi Dalinar masanın üzerindeki haritaları inceleyerek. “Görünüşe göre o günden beri hiç değişmemişler. Sen kusursuz iş çıkardın, oğlum; biz ihtiyacımız olan her şeyi öğrendik.”</p>
<p>“Öyle mi?” dedi Adolin miğferi kolunun altında yürüyerek masaya yaklaşırken. “Evet,” dedi Dalinar başını kaldırarak. “Onların ne olursa olsun barışı kabul etmeyeceklerini biliyoruz. Vicdanım rahat.”</p>
<p>Adolin masaya yayılmış olan haritalara göz attı. “Bu ne?” diye sordu asker hareketi sembollerini fark ederek. Hepsi de Harap Ovalar’ın karşısına doğru işaret ediyordu.</p>
<p>“Bir saldırı planı,” dedi Dalinar sessizce. “Parshendiler bizimle anlaşmayacaklar ve büyük bir şeyler planlıyorlar. Savaşı değiştirecek bir şeyler. Savaşı doğrudan onlara taşımanın ve bu işi bitirmenin zamanı geldi, öyle ya da böyle.”</p>
<p>“Fırtınababa,” dedi Adolin “Ya oradayken etrafımız sarılırsa?”</p>
<p>“Herkesi alacağız,” dedi Dalinar. “Ordumuzun tamamını ve bana katılmayı kabul eden yüceprenslerin de hepsini. Yiyecek için Ruhdökümcüleri. Parshendiler o kadar büyük bir kuvvetin etrafını sarmayı başaramazlar ve bunu yapsalar bile, önemli olmaz. Onlara karşı savaşmayı başarabiliriz.”</p>
<p>“Gözyaşları’ndan önceki son yücefırtınadan hemen sonra gidebiliriz,” dedi Navani haritanın yan tarafına bazı sayılar yazarak. “Bu Açık Yıl, o yüzden düzenli yağmur yağacak ama haftalar boyunca hiç yücefırtına olmayacak. Ovalar’ın üzerinde olduğumuz zaman fırtınalara yakalanmayacağız.”</p>
<p>Bu onları ayrıca tek başlarına Harap Ovalar’ın ortasına koyacaktı, duvarlara ve zemine karalanmış tarihin birkaç gün yakınma... Adolin’in tüyleri diken diken oldu.</p>
<p>“Onlardan önce davranmamız gerekiyor,” dedi Dalinar alçak sesle haritaları tarayarak. &quot;Her ne planlıyorlarsa yanda kesmemiz. Geri sayım bitmeden önce.” Başını kaldırarak Adolin’e baktı. “ Senin daha çok düello yapmana ihtiyacım var. Üst düzeyli maçlar, başarabildiğin kadar üst düzeyli. Benim için Pareler kazan, oğlum.”</p>
<p>“Yarın Elit’le düellom var,” dedi Adolin. “Oradan, bir sonraki hedefim için de bir planım var.”</p>
<p>“Güzel. Ovalar’da başardı olabilmek için, bizim Paredarlara ve mümkün olduğu kadar fazla sayıda beni takip edecek yüceprensin sadakatine ihtiyacımız olacak. Düellolarını Sadeas’a sadık olan hizbin üzerine odakla ve onlan yapabildiğin kadar havalı bir şekilde yen. Ben tarafsız yüceprenslere gidecek ve onlara İntikam Paktı’na uymak için ettikleri yeminleri hatırlatacağım. Eğer Sadeas’ın takipçilerinin ellerindeki Pare’leri alabilir ve savaşı bitirmek için bunlan kullanabilirsek, bu en başından beri söylediğim şeyi kanıtlamaya epey bir katkısı olacak. Alethi yüceliğine giden yolun birlik olduğunu.”</p>
<p>Adolin başını sallayarak onayladı. “Başansız olmayacağım.”</p>
<p><span style="font-style:italic;">Şimdi, Esasgörenlerin tabiat olarak ketum olmalannm neticesinde, tarikatları bütünüyle yaptıkları işlerin kelamını yahut tahririni etmeyen kişilerden teşekkül edilmişti, onların külli ketumluğuna dışarıdan şahit olanların hüsranı bunun içinde yatıyor; onlar tabiat itibarıyla izahat vermeye meyilli değillerdi; ve Corberon’un ihtilafı durumunda ise, onların sükutu horgörünün kfilliyetinin değil, bilakis terbiyenin külliyetinin bir emaresiydi.</span></p>
<p>-Parlayan Sözler - Bölüm 1 1 - Sayfa 6</p>
<p>Kaladin geceleyin Harap Ovalar’da yürüyordu, etraflarında noktacıklar hâlinde hayatsprenlerinin döndüğü şistkabuk ve sarmaşık tutamlarının yanından geçiyordu. Alçak yerlerde kremle koyulaşmış olsa da hâlâ bekleyen önceki günün yücefırtmasından kalmış su birikintileri, bitkiler için ziyafetti. Sol tarafında Kaladin savaş kamplarının seslerini duyuyordu, etkinlikleriyle meşguldüler. Sağ tarafında... Sessizlik. Sadece o sonsuz platolar.</p>
<p>Köprücü olduğu zamanlarda, Sadeas’ın askerleri onun bu yoldan yürümesine engel olmazdı. Orada, Ovalar’ın üzerinde, insanlar için ne olab<span style="text-decoration:underline;">ilir</span>di ki? Onun yerine, Sadeas muhafızlarını kampların kıyılarına ve köprülere koyuyordu ki, köleler kaçamasın.</p>
<p>Orada insanlar için ne olabilirdi ki? O uçurumların derinliklerinin içinde keşfedebileceği kurtuluşun kendisinden başka hiçbir şey yoktu.</p>
<p>Kaladin döndü ve uçurumlardan bir tanesi boyunca yürüdü, köprülerdeki nöbet tutan muhafızların yanından geçti, meşaleleri rüzgârda titriyordu. Kaladin’e selam verdiler.</p>
<p>Şurada, diye düşündü belli bir platoya doğru yol alırken. Sol tarafındaki savaş kampları, havayı nerede olduğunu görmesine yetecek kadar ışıkla lekeliyordu. Platonun kıyısında o haftalar önceki gece Kralın Aklı’yla karşılaştığı yere geldi. Bir karar gecesiydi, bir değişim gecesiydi.</p>
<p>Kaladin uçurumun kenarına adımım attı, doğuya doğru bakıyordu.</p>
<p>Değişim ve kararlar. Omzunun üzerinden arkaya baktı. Nöbet yerini geçmişti ve şimdi onu görecek kadar yakında kimse yoktu. Böylece, küre torbalarıyla yüklenmiş olarak, Kaladin uçurumun üzerine adımını attı.</p>
<p>♦</p>
<p>♦ ♦</p>
<p>Shallan Sadeas’ın savaş kampından hoşlanmıyordu.</p>
<p>Burada hava Sebarial’ın kampında olduğundan farklıydı. Pisti ve çaresizlik kokuyordu.</p>
<p>Çaresizliğin kokusu mu vardı ki? Shallan onu tarif edebileceğini düşündü. Terin, ucuz içkinin ve sokaklardan temizlenmemiş kremin kokusu. Hepsi birden düzgün aydınlatılmamış yolların üzerinde çalkalanıyordu. Sebarial’ın kampında, insanlar gruplar hâlinde yürürdü. Burada, sürüler hâlinde kol geziyorlardı.</p>
<p>Sebarial’m kampında baharat ve gayretin kokusu vardı, yeni derinin ve, bazen de, çiftlik hayvanlarının. Dalinar’ın kampında cila ve yağ kokuyordu. Dalinar’ın kampındaki iki köşebaşının birinde, işe yarar bir şeyler yapan birileri vardı. Bugünlerde Dalinar’ın kampında çok az sayıda asker vardı ama her biri sanki dünyanın kargaşasına karşı bir kalkanmış gibi üniformasını giyiyordu.</p>
<p>Sadeas’ın kampında, üniformalarını giyen adamlar onları iliklenmemiş ceketler ve kırışık pantolonlarla giyiyordu. Meyhane üstüne meyhanenin yanından geçti, her birinin içinden dışarıya gürültü püskürüyordu. Bazılarının önünde oyalanan kadınlar hepsinin sadece meyhane olmadıklarına işaret ediyordu. Kerhaneler her kampta boldu, elbette, ama burada daha ortadaymış gibi görünüyorlardı.</p>
<p>Normalde Sebarial’ın kampında gördüğünden daha az sayıda parshmenin yanından geçiyordu. Sadeas geleneksel köleleri tercih ediyordu; alınları damgalanmış adam ve kadınlar, sırtları eğik, omuzları düşük etrafta koşuşturuyorlardı.</p>
<p>Bu, dürüst olmak gerekirse, savaş kamplarının hepsinden beklediği görüntüydü. Savaşa gitmiş adamların anlatılarını okumuştu, kamp takipçilerini ve disiplin sorunlarını. Alevlenen sinirlerin, öldürmek için eğitilmiş olan adamların tavırlarını. Belki de, Sadeas’ın kampının berbatlığına şaşıracağına, öbürlerinin de aynısı olmadığına hayran olması gerekirdi.</p>
<p>Shallan aceleyle yoluna devam etti. Koyugöz bir genç adamın yüzünü taşıyordu, saçları şapkasının altına itilerek toplanmıştı. Ellerinde bir çift sağlam eldiven vardı. Bir oğlan kılığına girmiş olsa bile, emineli açıkta dolaşacak hâli yoktu.</p>
<p>Bu gece çıkmadan önce, eğer gerekli olursa yeni yüzler olarak kullanmak için bir dizi çizim yapmıştı. Deneyleri önce sabahleyin bir resim çizip, öğleden sonra da bunu bir görüntü için kullanabileceğini kanıtlamıştı. Ama eğer bir günden daha uzun süre beklerse, yarattığı görüntü bulanık oluyordu ve bazen de erimiş gibi görünüyordu. Bu Shallan’a mükemmel derecede mantıklı gelmişti. Yaratım süreci zihninin içinde zamanla aşınmaya başlayan bir resim bırakıyordu.</p>
<p>Şu andaki yüzü Sadeas’ın kampında dolaşan haberci çocukları temel alarak yapılmıştı. Her ne kadar bir asker sürüsünün yanından her geçtiği zaman kalbi küt küt atsa da, kimse ona ikinci bir bakış atmıyordu.</p>
<p>Amaram bir yücebeydi, üçüncü Dan’dan olan bir adamdı; bu da onu ShaUan’ın babasından bir tam mertebe, Shallan’ın kendisinden de iki mertebe yukarıda yapardı. Bu da ona amirinin kampı içinde kendi küçük bölgesine sahip olma hakkını veriyordu. Malikânesinin üzerinde kendi sancağı dalgalanıyordu ve yakındaki binalara yerleştirilmiş olan kendi kişisel askerî kuvveti vardı. Taşların içine dikilmiş ve onun renkleri olan bordo ve orman yeşili çizgili direkler, nüfuz alanının etrafını çevreliyordu. Duraklamadan yanlarından geçti.</p>
<p>“Hey, sen]”</p>
<p>Shallan yerinde donakaldı, karanlığın içinde kendini çok küçük hissediyordu. Yeteri kadar küçük değildi. Bir çift devriye gezen muhafız yürüyerek gelirken döndü. Üniformaları bu kampta gördüklerinin hepsinden daha düzgündü. Düğmeleri bile parlatılmıştı, gerçi pantolon yerine bellerinde eteğe benzeyen takamaları vardı. Amaram bir gelenekçiydi ve üniformaları da bunu yansıtıyordu.</p>
<p>Muhafızlar tepesinde yükseldiler. “Haberci? Bu saatte mi?” diye sordu bir tanesi. Bu grileşen bir sakalı ve kalın, geniş bir burnu olan yapılı bir tipti.</p>
<p>“Daha ikinci ay bile olmadı, komutanım,” dedi Shallan oğlansı bir ses olduğunu umduğu şeyle.</p>
<p>Adam ona kaşlannı çattı. Ne demişti? <span style="font-style:italic;">Komutanım,</span> diye fark etti. O <span style="font-style:italic;">bir subay değil.</span></p>
<p>“Bundan sonra geldiğin zaman nöbet yerlerine rapor ver,” dedi adam biraz arkalarındaki küçük, aydınlık bir bölgeye doğru işaret ederek. “Biz burada çevrenin güvenliği sağlamaya başlayacağız.”</p>
<p>“Emredersiniz, çavuşum.”</p>
<p>“Of, çocuğa eziyet etmeyi kes, Hav/’ dedi öbür asker. “Daha askerlerin yarısının bile bilmediği kuralları onun bilmesini bekleyemezsin.”</p>
<p>“Yürü hadi,” dedi Hav Shallan’a geçmesi için elini sallayarak. Shallan itaat etmek için acele etti. Güvenliği mi sağlayacaklardı? O görev için bu adamlara imrenmiyordu. Amaram’ın insanları dışarıda tutmak için bir duvarı yoktu, sadece birkaç tane çizgili direği vardı.</p>
<p>Amaram'ın malikânesi nispeten küçüktü, iki katlıydı, her katta sadece bir avuç oda vardı. Bir zamanlar bir meyhane olabilirdi ve geçiciydi, çünkü o daha savaş kamplarına yeni gelmişti. Yakınlarda dizili duran kremtuğla ve taş yığınları, çok daha görkemli bir binanın planlanmakta olduğuna işaret ediyordu. Yığınların yakınında Amaram’ın sadece yaklaşık elli kişiden oluşan kişisel muhafızları için kışlalar olarak kullanıma geçirilmiş başka binalar yükseliyordu. Sadeas’ın arazilerinden toplayarak yanında getirdiği ve ona yeminli olan askerlerin büyük kısmı başka yerlere yerleştirilmiş olacaktı.</p>
<p>Amaram’ın evine yaklaştığı zaman, bir ek binanın yanına sokuldu ve yere çömeldi. Her seferinde farklı bir yüz ile bu bölgeyi izleyerek üç akşam geçirmişti. Belki de bu aşırı tedbirli bir hareketti. Emin değildi. Shallan daha önce hiç buna benzer bir şey yapmamıştı. Parmakları titreyerek şapkasını çıkardı, kıyafetinin o parçası gerçekti, ve saçlarının omuzlarının etrafına dökülmesine izin verdi. Sonra cebinden katlanmış bir resim çıkardı ve bekledi.</p>
<p>O gözlerini malikâneye dikmiş dururken dakikalar geçti. <span style="font-weight:bold;font-style:italic;">Hadi...</span><span style="font-weight:bold;"> </span>diye düşündü. <span style="font-weight:bold;font-style:italic;">Hadi...</span></p>
<p>En sonunda, koyugözlü bir genç kadın malikâneden dışarı çıktı, pantolon ve gevşek bir düğmeli gömlek giymiş olan uzun boylu bir adamla kol kolaydı. Arkadaşı bir şeyler söylerken kadın kıkır kıkır güldü, sonra da koşturarak karanlığın içinde uzaklaştı, adam da arkasından seslenerek takip etmişti. Hizmetçi (Shallan onun adım öğrenmeyi <span style="font-weight:bold;font-style:italic;">hâlâ</span><span style="font-weight:bold;"> </span>başaramamıştı) her gece bu saatlerde gidiyordu. İki kere bu adamla, bir kere de bir başkasıyla.</p>
<p>Derin bir nefes alarak içine Fırtınaışığı çekti, sonra da kızın önceden çizdiği resmini kaldırdı. Yaklaşık Shallan’ın boyunda, saçı yaklaşık aynı uzunlukta, hatları yeteri kadar benzerdi... İdare etmesi gerekecekti. Nefesini bıraktı ve başka birisi oldu.</p>
<p>O <span style="font-weight:bold;font-style:italic;">kıkırdıyor ve gülüyor,</span><span style="font-weight:bold;"> </span>diye düşündü Shallan erkek eldivenlerim çıkarıp, yerine emineline bronz renkli bir kadın eldiveni takarken. <span style="font-weight:bold;font-style:italic;">Ve sık sık parmak uçlarında yürüyerek, hoplayıp zıplıyor. Sesi benimkinden daha tiz ve bir şivesi yok.</span></p>
<p>Shallan sesini benzetmek için antrenman yapmıştı ama ne kadar inanılır olabileceğini görmek zorunda kalmamayı umuyordu. Tek yapması gereken kapıdan içeri girmek, merdivenlerden yukarı çıkmak ve doğru odadan içeri sızmaktı. Kolay.</p>
<p>Ayağa kalktı ve binaya doğru yürüdü, nefesini tutmuş Fırtınaışığı’yla yaşıyordu.</p>
<p>♦</p>
<p>♦ ♦</p>
<p>Kaladin uçurumun dibine parlayan bir Işık fırtınası hâline indi. Koşarak fırladı, mızrağım omzunun üzerine atmıştı. Fırtınaışığı damarlarındayken kımıldamadan durmak zordu.</p>
<p>Daha sonra kullanmak için birkaç küre torbasını attı. Üzerinden yükselen Fırtına-ışığı uçurumu aydınlatmaya yetiyordu ve o koştukça duvarlarda gölgeler yaratıyordu. Bunlar yerdeki yığınlardan uzanan kemikler ve dallar tarafından oluşturulan siluetlere dönüşüyor gibiydi. Bedenler ve ruhlar. Hareketi gölgelerin kıvrılmasına neden oldu, sanki dönmüş onu izliyorlardı.</p>
<p>Demek ki sessiz bir seyirci kitlesinin önünde koşuyordu. Syl ışıktan bir kurdele şeklinde uçarak indi ve başının yanında asılı durdu, onun hızına uyuyordu. Engellerin üzerinden atladı ve şapırtıyla su birikintilerinden geçti, kaslarının egzersizle ısınmasına izin veriyordu.</p>
<p>Sonra duvarın üzerine zıpladı.</p>
<p>Beceriksiz bir şekilde çarptı, takıldı ve bir grup fırfırçiçeklerin arasından yuvarlandı. Yuvarlanarak yüz üstü durdu, duvarın üzerinde yatıyordu. Hırladı ve Fırtınaışığı kolundaki küçük bir kesiği kapatırken kendisini iterek ayaklarının üzerinde doğruldu.</p>
<p>Duvarın üzerine zıplamak fazla anormal geliyordu, çarptığı zaman kendini doğrultması zaman alıyordu.</p>
<p>Daha fazla Fırtınaışığı çekerek tekrar koşmaya başladı, kendisini perspektif değişimine alıştırıyordu. Platoların arasındaki açıklığa geldiği zaman, gözlerine derin bir çukura gelmiş gibi göründü. Uçurumun duvarlar tavanı ve zeminiydi.</p>
<p>Duvardan sıçradı, uçurumun zeminine odaklandı ve gözlerini kırptı, o yönü kendisi için tekrar aşağıya <span style="font-weight:bold;font-style:italic;">dönüştürdü.</span><span style="font-weight:bold;"> </span>Yine bir tökezlemeyle indi ve bu sefer takılarak bir su birikintisine düştü.</p>
<p>Yuvarlanarak soğuk suyun içinde sırtının üstüne yattı, içini çekti. Yumruklarım sıkarken birikintinin dibine yerleşmiş olan kremi parmaklarının arasında ezildi.</p>
<p>Syl göğsüne konarak genç bir kadının şeklini aldı. Ellerini beline koydu.</p>
<p>“Ne var?” diye sordu Kaladin.</p>
<p>“Bu utanç vericiydi.&quot;</p>
<p>“Katılıyorum.”</p>
<p>“Belki de sen biraz fazla hızlı başlamaya çalışıyor sundur,” dedi Syl. &quot;Neden koşarak başlamadan duvarın üzerine zıplamayı denemiyorsun?&quot;</p>
<p>“Suikastçı bu şekilde yapabiliyordu,” dedi Kaladin. “Benim de onun yaptığı gibi dövüşebilmem gerek.”</p>
<p>“Anlıyorum. Ve sanırım o da bunların hepsini yapmaya hiç pratik yapmadan doğduğu anda başlamıştır.”</p>
<p>Kaladin hafifçe nefesini bıraktı. “Tukks gibi konuşuyorsun.”</p>
<p>“Ya? O da zeki, güzel ve her zaman haklı mıydı?”</p>
<p>“O geveze, hoşgörüsüz ve ölümüne dobraydı,” dedi Kaladin ayağa kalkarak. “Ama evet, o da temel olarak her zaman haklıydı.” Duvara döndü ve mızrağım dayadı. &quot;Szeth buna ‘Çivileme’ demişti.”</p>
<p>“İyi bir terim,” dedi Syl başıyla onaylayarak.</p>
<p>“Eh, bu işi kıvırmak için, biraz temel hareketleri çalışmam gerekecek.” Tıpkı bir mızrağı öğrenmek gibi.</p>
<p>Bu da büyük ihtimalle duvardan yukan aşağı birkaç yüz kere zıplamak anlamına geliyordu.</p>
<p>O <span style="font-style:italic;">suikastçının Parekılıcı’nın ucunda ölmekten iyidir,</span> diye düşündü ve başladı.</p>
<p>♦</p>
<p>♦ ♦</p>
<p>Shallan Amaram’ın mutfağına girdi, yüzünü taşımakta olduğu kızın enerjik adımlarıyla hareket etmeye çalışıyordu. Büyük oda şöminenin üzerinde kaynamakta olan güçlü körinin kokusuyla ağırdı, akşam yemeğinin kalıntıları, eğer açıkgözün biri acıkacak olursa diye bekliyordu. Kızlar tencereleri ovalarken, aşçı köşede bir roman okuyordu. Oda kürelerle iyice aydınlatılmıştı. Görünüşe göre Amaram hizmetkârlarına güveniyordu.</p>
<p>Uzun bir basamaklar dizisi ikinci kata çıkıyor, hizmetkârlara Amaram’a yemek götürmek için hızlı bir yol veriyordu. Shallan pencerelerin konumlarını temel alan tahminlere dayanarak binanın planını çizmişti. Sırların içinde olduğu odayı belirlemesi kolay olmuştu, Amaram pencerenin kepenklerini kapattırmış ve hiçbir zaman açmıyordu. Görünüşe göre mutfaktaki merdiven konusundaki tahmini de doğruydu. O merdivenlere doğru yürüdü, taklit etmekte olduğu kadının da sık sık yaptığı gibi kendi kendine mırıldanıyordu.</p>
<p>“Şimdiden döndün mü?” dedi aşçı başını romanından kaldırmadan. Şiveye bakılırsa Herdazlı’ydı. “Bu geceki hediyesi yeteri kadar iyi değil miydi? Yoksa öbürü mü ikinizi bir arada gördü?”</p>
<p>Shallan hiçbir şey söylemedi, gerginliğinin üstünü mırıldanmasıyla örtmeye çalışıyordu.</p>
<p>“O zaman sana da bir iş bulalım,” dedi aşçı. “Stine birisinin onun için aynaları parlatmasını istiyordu. Çalışma odasında, efendinin flütlerini temizliyor.</p>
<p>Flütler mi? Amaram gibi bir askerin flütleri mi vardı?</p>
<p>Eğer Shallan emri görmezden gelir ve merdivenlerden yukarı fırlayacak olursa, aşçı ne yapardı? Kadın büyük olasılıkla bir koyugöz için yüksek mevkiliydi. Ev personelinin önemli bir üyesi.</p>
<p>Aşçı başım romanından kaldırmadı ama alçak sesle devam etti. “Senin öğlenleyin de gizli gizli gittiğini fark etmediğimizi sanma, çocuğum. Sırf efendi sana düşkün diye, senin bundan faydalanabileceğin anlamına gelmiyor. Git çalış. Boş akşamım oynamak yerine temizlik yaparak geçirmek sana görevlerin olduğunu hatırlatabilir.”</p>
<p>Shallan dişlerim sıkarak o merdivenlerin yukarısındaki hedefine doğru baktı. Aşçı yavaş yavaş romanını indirdi. Somurtuşu kişinin itaatsizlik edebileceği bir türdenmiş gibi görünmüyordu.</p>
<p>Shallan başını sallayarak onayladı, merdivenlerden uzaklaştı ve ilerideki koridora çıktı. Ön salonun yukarısında bir diğer merdiven daha olacaktı. Tek yapması gereken o yöne doğru ilerlemek ve...</p>
<p>Bir yan odadan koridora çıkan bir şekli gördüğü zaman Shallan yerinde donup kaldı. Uzun boyu, kare yüzü ve sivri burnu olan adam, modern tasarımlı bir açıkgöz üniforması giyiyordu; düğmeli bir gömleğin üzerinde açık bir ceket, sert pantolon, boynuna bağlanmış bir atkı.</p>
</body>
</html>