<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta http-equiv="content-type" content="text/html; charset=UTF-8"/><title></title><link rel="stylesheet" href="main.css" type="text/css"/>
</head>
<body>
<p><a id="bookmark0"></a>“Ve Sebarial?&quot;</p>
<p><span style="font-weight:bold;">“Evet?”</span></p>
<p><span style="font-weight:bold;">“Eğer aklına gelirse, birkaç dua yak. Artık yukarıda dinleyen herhangi birileri var mı bilmiyorum, ama bir zararı olmaz.” Dalinar kızıl gözler denizine doğru döndü. Neden sadece orada durmuş izliyorlardı?</span></p>
<p><span style="font-weight:bold;">Sebarial durakladı. “Öbür ikisinin önünde davrandığın kadar kendine güvenli değilsin, hı?” Gülümsedi, sanki bu onu rahatlatmıştı, sonra aylak aylak yürüyüp gitti. Amma garip bir adamdı. Dalinar yaverlerinden birine başını salladı, o da üç Kholin Paredarına emirleri iletmek için gitti. İlk önce safların içindeki komuta grubunda duran, Adolin’in bir zamanlar kız kardeşine kur yaptığı uzun ince bir genç adam olan Serugiadis’e gitti, sonra koşarak Teleb’i çağırmak ve Dalinar’ın emirlerini açıklamak üzere uzaklaştı.</span></p>
<p><span style="font-weight:bold;">Bu da hallolduktan sonra, Dalinar Navani’nin yanına geldi. “Benim senin komuta çadırında güvende olduğunu bilmem gerek. Herhangi birisi ne kadar güvende olabi-liyorsa.”</span></p>
<p><span style="font-weight:bold;">“O zaman oradaymışım gibi yap,” dedi Navani.</span></p>
<p><span style="font-weight:bold;">“Ama...”</span></p>
<p><span style="font-weight:bold;">“Benim fabriallarla yardım etmemi istiyor musun?” dedi Navani. “Bu türden bir şeyi uzaktan yaptıramam, Dalinar.”</span></p>
<p><span style="font-weight:bold;">Dalinar dişlerini gıcırdattı ama ne diyebilirdi ki? Onun bulabildiği her avantaja ihtiyacı olacaktı. Tekrar kızıl gözlere doğru baktı.</span></p>
<p><span style="font-weight:bold;">“Canlanmış kamp ateşi hikâyeleri,” dedi devasa köprücü Kaya. Dalinar onu hiç oğullarını korurken görmemişti, onun bir levazım subayı olduğunu düşünüyordu. “Olmaması gerek bu şeylerin. Neden kımıldamıyorlar?”</span></p>
<p><span style="font-weight:bold;">“Bilmiyorum, ” dedi Dalinar. “Adamlarından birkaçını Rlain’i getirmeleri için gönder. O herhangi bir açıklama yapabilir mi görmek istiyorum.” İki köprücü koşarak uzaklaşırken, Navani’ye doğru döndü. “Sözlerimi yazmaları için kâtiplerini topla. Ben askerlerle konuşacağım.”</span></p>
<p><span style="font-weight:bold;">Saniyeler içinde ellerinde kalemleriyle şemsiyelerin altında durmuş, titreyerek onun sözlerini yazmak için bekleyen bir çift kâtip hazırlamıştı. Saflar boyunca kadınlar gönderecek ve Dalinar’m mesajını bütün askerlerine okutacaklardı.</span></p>
<p><span style="font-weight:bold;">Dalinar biraz daha yükseklik kazanmak için Gallant’ın eyerine tırmandı. Yakınlardaki asker sıralarına doğru döndü. “Evet,” diye bağırdı yağmurun sesinin üzerinde. “Bunlar Yokelçiler. Evet, onlarla savaşacağız. Ne yapabilirler bilmiyorum. Neden geri döndüklerini bilmiyorum. Ama buraya </span><span style="font-weight:bold;font-style:italic;">onlan durdurmak</span><span style="font-weight:bold;"> için geldik.</span></p>
<p><span style="font-weight:bold;">“Korktuğunuzu biliyorum ama sizler yücefırtınalar sırasındaki görülerimi duydunuz. Savaş kamplarında, açıkgözler benimle alay etti ve gördüklerimi sanrılar olarak horgördü.” Kolunu yan tarafa doğru savurarak kızıl gözler denizine işaret etti. “Eh, işte orada benim görülerimin gerçek olduğunun kanıtını görüyorsunuz! Orada, bana geleceği bildirilmiş olan şeyi görüyorsunuz!”</span></p>
<p><span style="font-weight:bold;">Dalinar ıslak dudaklarını yaladı. Hayatında pek çok savaş meydanı konuşması yapmıştı ama daha önce hiçbir zaman şu anda aklına gelenlere benzer bir şey söylememişti. “Ben, Yaradan tarafından bu diyarı yeni bir Issızlık’tan kurtarmak için gönderildim!” diye bağırdı. “Bu şeylerin neler yapabileceğini gördüm; Yokelçiler tarafından mahvedilmiş hayatları yaşadım. Krallıkların parçalandığını, halkların yok edildiğini, teknolojilerin unutulduğunu gördüm. Uygarlığın kendisinin yıkılmanın eşiğine sürüklendiğini gördüm.</span></p>
<p><span style="font-weight:bold;font-style:italic;">&quot;Biz buna engel olacağız</span><span style="font-weight:bold;">! Bugün siz bir açıkgözün serveti ya da hatta kralınızın şerefi için savaşmıyorsunuz. Bugün, siz bütün insanoğlunun iyiliği için savaşıyorsunuz. Yalnız başınıza savaşmayacaksınız! Benim gördüklerime güvenin, benim sözlerime güvenin. Eğer bu şeyler geri dönmüşlerse, o zaman bir zamanlar onları yenmiş olan güçler de geri dönmüş olmalı. Biz bugün bitmeden önce mucizelere şahit olacağız, askerler! Bizim sadece onları hak edecek kadar güçlü olmamız gerek.”</span></p>
<p><span style="font-weight:bold;">Umutlu gözlerden oluşmuş bir denize baktı. Fırtınalar. Başının etrafında yağmurun içinde dönen altın kürelere benzer şeyler şansprenleri miydi? Kâtipleri kısa konuşmasını yazmayı bitirdi, sonra aceleyle habercilerle göndermek için kopyalarını çıkarmaya başladılar. Dalinar onların gitmesini izledi, Asude Saraylar’dan az önce herkese yalan söylememiş olmayı diliyordu.</span></p>
<p><span style="font-weight:bold;">Kuvveti karanlığın içinde küçük gibi görünüyordu, düşmanlar tarafından etrafı çevrilmişti. Kısa süre sonra, kendi sözlerinin askerlere okunarak uzaklardan geldiğini duydu. Dalinar eyerinde kaldı, Shallan da atının yanındaydı, gerçi Navani makinelerinin birkaç tanesiyle ilgilenmek için uzaklaşmıştı.</span></p>
<p><span style="font-weight:bold;">Savaş planı onların biraz daha beklemesini söylüyordu ve Dalinar da bunu yapmaktan memnundu. Bu geçilecek uçurumlar varken, Parshendilerin saldırması onların saldırmasından çok daha iyiydi. Belki de orduların ayrı ayrı saf tutmaları, Parshendileri savaşı onlara gelerek savaşı başlatmaları için teşvik ederdi. Neyse ki, yağmur okçular olmayacak anlamına geliyordu. Yay kirişleri de, Parshendilerin yaylarındaki hayvansal tutkallar da neme dayanmazdı.</span></p>
<p><span style="font-weight:bold;">Parshendiler şarkı söylemeye başladı.</span></p>
<p><span style="font-weight:bold;">Yağmurların üzerinde ani bir kükreme gibi geldi, askerlerini irkilterek bir dalga hâlinde geriye doğru çekilmelerine neden oldu. Şarkı Dalinar’ın plato saldırılarında hiç duymadığı bir tanesiydi. Bu daha kesikli, daha hummalıydı. Her taraflarından yükseliyor, etraflarını çevreleyen üç platodan da geliyordu, ortadaki Alethilerin üzerine fırlatılan baltalar gibiydi.</span></p>
<p><span style="font-weight:bold;">Dalinar titredi. Rüzgâr üzerine esti, Gözyaşları’nda normal olandan daha güç-lüydü. Bora yağmur damlalarını suratının üstüne savuruyordu. Soğuk derisini ısırdı.</span></p>
<p><span style="font-weight:bold;">“Berrakbey!”</span></p>
<p><span style="font-weight:bold;">Dalinar eyerinde dönerek, dört köprücünün Rlain’le birlikte yaklaşmakta olduğunu fark etti; adamı hâlâ sürekli olarak gözetim altında tutuyordu. Muhafızlarına açılmaları için elini sallayarak, Parshendi köprücünün atının yanına kadar gelmesine izin verdi.</span></p>
<p><span style="font-weight:bold;">“O şarkı!&quot; dedi Rlain. &quot;O şarkı.”</span></p>
<p>910 &#160;&#160;&#160;“Ne var, be adam?”</p>
<p><span style="font-weight:bold;">“Bu ölüm,” diye fısıldadı. “Berrakbey, bunu daha önce hiç duymadım ama bu ritim yıkımın bir ritmi. Gücün.”</span></p>
<p><span style="font-weight:bold;">Uçurumun karşı tarafında, Parshendiler parlamaya başladı. Kollarının etrafında minik kırmızı çizgiler ışıldadı, yanıp sönüyor, yıldırım gibi sallanıyorlardı.</span></p>
<p><span style="font-weight:bold;">&quot;O ne?&quot; diye sordu Shallan.</span></p>
<p><span style="font-weight:bold;">Dalinar gözlerini kıstı ve bir diğer rüzgâr patlaması üzerinden aştı.</span></p>
<p><span style="font-weight:bold;">“Onu durdurmanız gerek,” dedi Rlain. “Lütfen. Hepsini birden öldürmeniz gerekse bile. O </span><span style="font-weight:bold;font-style:italic;">şarkıyı bitirmelerine izin vermeyin.&quot;</span></p>
<p><span style="font-weight:bold;">Bugün duvarlara bilmeden karaladığı geri sayımın işaret ettiği gündü. Son gün.</span></p>
<p><span style="font-weight:bold;">Dalinar kararını içgüdüsel olarak verdi. Bir haberci için seslendi ve o da koşarak geldi, bu Teshav’ın himayesinde olan kızdı, on beşinci yılındaydı. “Haberi yay,” diye emretti ona. “Komuta çadırındaki General Khal’a, taburbeylerine, oğluma, Teleb’e ve diğer yüceprenslere bildir. Stratejimizde değişiklik yapacağız.”</span></p>
<p><span style="font-weight:bold;">“Berrakbey? Ne değişikliği?” diye sordu haberci.</span></p>
<p><span style="font-weight:bold;">“Saldırıyoruz. </span><span style="font-weight:bold;font-style:italic;">Hemen}”</span></p>
<p>♦</p>
<p>♦ ♦</p>
<p><span style="font-weight:bold;">Kaladin gördüğü şeye şaşırarak açıkgöz antrenman sahasının girişinde durdu, yağmur suları şemsiyesinin mumlu kumaşından aşağı dökülüyordu. Ardentler normalde bir fırtına için hazırlık yaparken, uçup gitmesine engel olmak için kumları kürek ve süpürgelerle sahanın kenarlarındaki üstü kapalı siperliklerde toplardı.</span></p>
<p><span style="font-weight:bold;">Gözyaşları sırasında da benzer bir şeyi görmeyi beklemişti. Onun yerine, kumu dışarda bırakmışlardı ama girişten içeriye kısa tahta bir engel yerleştirmişlerdi. Bu antrenman sahasının önünü kapatıyor, içinin suyla dolmasına neden oluyordu. Engelin tepesinden aşağı küçük bir yağmur suyu şelalesi akıyor ve yolun üzerine dökülüyordu.</span></p>
<p><span style="font-weight:bold;">Kaladin şimdi avluyu doldurmakta olan küçük göle baktı, sonra içini çekti ve aşağı uzanarak bağcıklarını çözdü, sonra çizmelerini ve çoraplarını çıkardı. İçeri adım attığında, soğuk su baldırlarının ortasına kadar yükseliyordu.</span></p>
<p><span style="font-weight:bold;">Yumuşak kumlar ayak parmaklannın arasında balçık gibiydi. Bunun amacı neydi? Kolunun atlında değneğiyle avluyu geçti, çizmeleri bağcıklarından birleştirilmiş ve omzunun üzerine atılmıştı. Soğuk su yaralı ayağını uyuşturuyordu, bu da aslında iyi geliyordu, gerçi her adımda bacağı hâlâ acıyordu. İki haftalık dinlenme yaralan konusunda pek bir şey yapmış gibi görünmüyordu. Bu kadar çok yürümekte sürekli ısrar etmesi de büyük ihtimalle faydalı olmuyordu.</span></p>
<p><span style="font-weight:bold;">Becerileri Kaladin’i şımartmıştı; böyle bir yarası olan bir asker normalde iyileşmek için aylar harcardı. Fırtınaışığı olmadan, onun da sabırlı olması ve diğer herkes gibi iyileşmeyi beklemesi gerekecekti.</span></p>
<p><span style="font-weight:bold;">Antrenman sahasını da kampın büyük bir kısmı kadar terk edilmiş hâlde bulmayı beklemişti. Pazarlar bile nispeten boştu, insanlar Gözyaşları sırasında kapalı alanlarda kalmayı tercih ediyordu. Ama burada, ardentleri antrenman sahasını çevreleyen yükseltilmiş kaldırımdaki sandalyelerde oturmuş, konuşur ve gülüşürken buldu. Deri antrenman yeleklerini dikiyorlardı, yanlarındaki masaların üstünde kızıl kahve renkli şarap kupaları vardı. O alan kuru kalacak kadar avlu zemininden yüksekteydi.</span></p>
<p><span style="font-weight:bold;">Kaladin arayarak onların yanından geçti ama Zahel’i bulamadı. Adamın odasından içeri bile göz attı ama boştu.</span></p>
<p><span style="font-weight:bold;">“Yukarıda, köprücü!” diye seslendi ardentlerden bir tanesi. Kel kadın, köşedeki Kaladin’in sık sık Adolin ve Renarin antrenman yaparken çatıyı kontrol etmeleri için muhafızları gönderdiği merdivene doğru işaret etti.</span></p>
<p><span style="font-weight:bold;">Kaladin teşekkür ederek elini salladı, sonra da topallayarak gitti ve merdivenlerden yukarı doğru sakarca çıktı. Sığmak için şemsiyesini kapatmak zorunda kalmıştı. Merdivenin bittiği yerde çatıdaki açıklıktan dışarı uzattığı zaman başının üzerine yağmur döküldü. Çatı sertleşmiş kremin üstüne döşenmiş kiremitlerden yapılmıştı ve Zahel burada iki direğin arasına gerdiği bir hamağın üzerinde yatıyordu. Kaladin bunların yıldırımsavar olabileceklerini düşündü, bu ona pek güvenli görünmemişti. Hamağın üzerine bir tente asılmıştı ve Zahel’i neredeyse kuru tutuyordu.</span></p>
<p><span style="font-weight:bold;">Ardent gözleri kapalı, hafif hafif sallanıyordu, elinde kare şeklinde bir şişe sert honu vardı, lavis tahılından yapılan bir tür likördü. Kaladin çatının üzerini inceledi, o eğimli kiremitlerin üzerinde kayıp düşerek boynunu kırmadan ilerleyebilme becerisini tartıyordu.</span></p>
<p><span style="font-weight:bold;">“Hiç Safgöl’e gittin mi, köprücü?” diye sordu Zahel.</span></p>
<p><span style="font-weight:bold;">“Hayır,” dedi Kaladin. “Ama adamlarımdan bir tanesi bahsetti.”</span></p>
<p><span style="font-weight:bold;">“Ne duydun?”</span></p>
<p><span style="font-weight:bold;">“Bu o kadar sığ bir okyanusmuş ki, yürüyerek aşabilirmişsin.”</span></p>
<p><span style="font-weight:bold;">“Saçma derecede sığ,” dedi Zahel. “Sonsuz bir koy gibi, sadece bir ayak derinliğinde. Su ılık. Meltemler sakin. Bana evimi hatırlatıyor. Bu soğuk, ıslak, tanrıların vazgeçtiği yer gibi değil.”</span></p>
<p><span style="font-weight:bold;">&quot;O zaman neden orası yerine buradasın?”</span></p>
<p><span style="font-weight:bold;">&quot;Çünkü evimin hatırlatılmasına katlanamıyorum, sersem.”</span></p>
<p><span style="font-weight:bold;">“Ha. O zaman neden biz onun hakkında konuşuyoruz?”</span></p>
<p><span style="font-weight:bold;">“Çünkü sen bizim neden aşağıda kendi küçük Safgöl’ümüzü yaptığımızı merak ediyordun.”</span></p>
<p><span style="font-weight:bold;">“Öyle mi?”</span></p>
<p><span style="font-weight:bold;">“Elbette ki öyle. Hay Cehennem, oğlum. Ben şimdiye dek seni, sorulardan rahatsız olduğunu anlamaya yetecek kadar iyi tanıdım. Sen bir mızrakçı gibi düşünmüyorsun.”</span></p>
<p><span style="font-weight:bold;">“Mızrakçılar meraklı olamaz mı?”</span></p>
<p><span style="font-weight:bold;">&quot;Hayır. Çünkü öylelerse ya öldürülürler, ya da komuta sahibi birilerine ne kadar zeki olduklarını belli ederler. Ondan sonra da daha faydalı olacakları bir yere konulurlar.&quot;</span></p>
<p><span style="font-weight:bold;">Kaladin bir kaşını kaldırarak, daha fazla açıklama yapmasını bekledi. En sonunda ise içini çekti ve sordu. “Neden aşağıdaki avluyu kapattınız?”</span></p>
<p><span style="font-weight:bold;">“Sen neden olduğunu düşünüyorsun?&quot;</span></p>
<p><span style="font-weight:bold;">“Sen gerçekten de sinir bozucu birisin, Zahel. Bunun farkında mısın?”</span></p>
<p><span style="font-weight:bold;">“Elbette.” Honusundan bir yudum aldı.</span></p>
<p><span style="font-weight:bold;">“Ben antrenman sahasının önünü, yağmur kumları sürükleyip götürmesin diye kapatmışsınızdır diye varsayıyorum,” dedi Kaladin.</span></p>
<p><span style="font-weight:bold;">“Kusursuz bir çıkarım,” dedi Zahel. “Duvardaki taze mavi boya gibi.&quot;</span></p>
<p><span style="font-weight:bold;">“O da ne demekse. Sorun kumu avlunun içinde tutmanın neden gerekli olduğu. Neden yücefırtınalardan önce yaptığınız gibi kumları süpürmüyorsunuz?”</span></p>
<p><span style="font-weight:bold;">&quot;Sen Gözyaşları sırasındaki yağmurların krem dökmediğini biliyor muydun?” dedi Zalıel.</span></p>
<p><span style="font-weight:bold;">“Bu...” Kaladin bunu biliyor muydu? Bir önemi var mıydı?</span></p>
<p><span style="font-weight:bold;">“İyi ki de öyle,” dedi Zahel. “Yoksa buradaki bütün kampımız onunla dolup taşardı. Her neyse, bunun gibi yağmur yıkanmak için harika.”</span></p>
<p><span style="font-weight:bold;">“Sen bana düello alanının zeminini bir </span><span style="font-weight:bold;font-style:italic;">banyoya</span><span style="font-weight:bold;"> dönüştürdüğünüzü mü söylüyorsun?”</span></p>
<p><span style="font-weight:bold;">“Elbette.”</span></p>
<p>“Orada yıkanıyor musunuz?”</p>
<p><span style="font-weight:bold;">“Elbette. Kendimizi değil, tabii.”</span></p>
<p><span style="font-weight:bold;">“Neyi o zaman?”</span></p>
<p><span style="font-weight:bold;">“Kum.”</span></p>
<p><span style="font-weight:bold;">Kaladin kaşlarım çattı, sonra da kenardan aşağıdaki havuza doğru baktı.</span></p>
<p><span style="font-weight:bold;">“Her gün içine giriyor ve karıştırıyoruz,” dedi Zahel. “Kum tekrar dibe çöküyor ve bütün pislik de yüzüp gidiyor, yağmur tarafından minik dereler hâlinde kamptan dışarı taşınıyor. Sen hiç kumların da yıkanmaya ihtiyaç duyabileceğini düşünmüş müydün?”</span></p>
<p><span style="font-weight:bold;">“Aslında hayır.”</span></p>
<p><span style="font-weight:bold;">“Eh, öyle. Bir yıl boyunca kokulu köprücü ayakları ve eşit derecede kokulu ama çok daha asil olan açıkgöz ayakları tarafından tekmelendikten sonra, bir yıl boyunca benim gibiler üstüne yemek döktükten ya da hayvanlar işlerini görmek için içine girdikten sonra, kumlar da temizlenmeye gerek duyuyor.”</span></p>
<p><span style="font-weight:bold;">“Biz neden bunun hakkında konuşuyoruz?”</span></p>
<p><span style="font-weight:bold;">“Çünkü bu önemli,’’ dedi Zahel içkisini içerek. “Ya da öyle bir şeyler işte. Bilmem. Sen bana geldin, çocuk, tatilimi böldün. Bu da gevezeliğimi dinlemek zorunda olduğun anlamına geliyor.”</span></p>
<p><span style="font-weight:bold;">“Senin anlamlı bir şeyler söylemen gerekiyordu.”</span></p>
<p><span style="font-weight:bold;">“Tatilde olduğumu söylediğimi duymadın mı?”</span></p>
<p><span style="font-weight:bold;">Kaladin yağmurun içinde dikildi. “Kral’ın Aklı nerede biliyor musun?”</span></p>
<p><span style="font-weight:bold;">“Şu aptal Toz mu? Burada değil, neyse ki. Neden?”</span></p>
<p><span style="font-weight:bold;">Kaladin’in konuşacak birilerine ihtiyacı vardı ve günün büyük bir kısmını Akıl’ı arayarak geçirmişti. Adamı bulamamıştı, gerçi en sonunda dayanamayarak yalnız bir sokak satıcısından bir chouta almıştı.</span></p>
<p><span style="font-weight:bold;">Tadı güzeldi. Bu da moralini bozmuştu.</span></p>
<p><span style="font-weight:bold;">O yüzden de, Akıl’ı bulmaktan vazgeçmiş ve yerine Zahel’e gelmişti. Bu bir hataymış gibi görünüyordu. Kaladin içini çekerek merdivene doğru geri döndü.</span></p>
<p><span style="font-weight:bold;">“Sen ne istiyordun?” diye seslendi Zahel ona. Adam bir gözünü aralamış, Kaladin’e doğru bakıyordu.</span></p>
<p><span style="font-weight:bold;">“Sen hiç iki tane eşit derecede tatsız seçenek arasında seçim yapmak zorunda kaldın mı?”</span></p>
<p><span style="font-weight:bold;">“Nefes almaya devam etmeyi seçtiğim her gün.”</span></p>
<p><span style="font-weight:bold;">“Ben berbat bir şeyin olacağından korkuyorum,&quot; dedi Kaladin. &quot;Bunu engelleyebilirim ama o berbat şey... Aslında bu eğer </span><span style="font-weight:bold;font-style:italic;">olursa</span><span style="font-weight:bold;"> herkes için en iyisi olabilir.”</span></p>
<p><span style="font-weight:bold;">“Hım,” dedi Zahel.</span></p>
<p><span style="font-weight:bold;">“Önerin yok mu?” diye sordu Kaladin.</span></p>
<p><span style="font-weight:bold;">“Geceleri en rahat uyumanı sağlayacak olan seçeneği seç,” dedi Zahel yastığını düzelterek. Yaşlı ardent gözlerini kapattı ve tekrar yerine yerleşti. “Ben de öyle yapmış olmayı isterdim.”</span></p>
<p><span style="font-weight:bold;">Kaladin basamaklardan aşağı doğru devam etti, indiği zaman, şemsiyesini açmadı. Zaten sırılsıklam olmuştu. Onun yerine, bir mızrak bulana kadar antrenman sahasının yan tarafındaki rafları kurcaladı. Gerçek bir taneydi, antrenman mızrağı değildi. Sonra koltuk değneğini bıraktı ve topallayarak suyun içine girdi.</span></p>
<p><span style="font-weight:bold;">Orada bir mızrakçı duruşuna geçti ve gözlerini kapattı. Yağmur etrafına düşüyordu. Havuzun suyu üstünde şapırdıyor, çatının üstünde tıkırdıyor, dışarıdaki sokaklar üstünde pıtırdıyordu. Kaladin kendisini tükenmiş gibi, kanı içinden emilmiş gibi hissediyordu. Kasvet onun hiç kımıldamadan oturmayı istemesine neden oluyordu.</span></p>
<p><span style="font-weight:bold;">Bunun yerine, yağmurla dans etmeye başladı. Mızrak duruşlarından geçti, yaralı bacağının üzerine ağırlığını vermekten kaçınmak için elinden geleni yapıyordu. Suları etrafına sıçrattı. Tanıdık duruşların içinde huzur ve amaç arıyordu.</span></p>
<p><span style="font-weight:bold;">İkisini de bulamadı.</span></p>
<p><span style="font-weight:bold;">Dengesi kötüydü ve bacağı çığlık atıyordu. Yağmur ona eşlik etmiyordu, sadece sinirini bozuyordu. Daha da kötüsü, rüzgâr esmiyordu. Hava </span><span style="font-weight:bold;font-style:italic;">bayat</span><span style="font-weight:bold;"> gibi geliyordu.</span></p>
<p><span style="font-weight:bold;">Kaladin kendi ayağına takılarak tökezledi. Mızrağı etrafında çevirdi, sonra da sakarca düşürdü. Savrularak gitti ve şapırdayarak havuzun içine düştü. Geri alırken, ardentlerin onu şaşkından eğlenmişe kadar değişen bakışlarla izlemekte olduklarını fark etti.</span></p>
<p><span style="font-weight:bold;">Tekrar denedi. Basit mızrak duruşları. Silahı döndürmek yok, gösteriş yapmak yok. Adım, adım, sapla.</span></p>
<p><span style="font-weight:bold;">Mızrağın sapı parmaklarının içinde yanlış hissediyordu. Dengesi yoktu. Fırtınalar. Buraya avuntu bulmak için gelmişti ama pratik yapmaya çalıştıkça sadece daha da fazla sinirleri bozuluyordu.</span></p>
<p><span style="font-weight:bold;">Mızrakla olan becerisinin ne kadarı güçlerinden kaynaklanmıştı? Kaladin onlar olmadan hiçbir şey değil miydi?</span></p>
<p><span style="font-weight:bold;">Basit bir çevirme ve saplama hareketini denerken mızrağı tekrar düşürdü. Ona doğru uzandı ve suda onun yanında oturmakta olan bir yağmurspreni gördü, gözünü hiç kırpmadan bakıyordu.</span></p>
<p><span style="font-weight:bold;">Bir hırlamayla mızrağı kaptı, sonra da başını gökyüzüne doğru kaldırdı. “O bunu hak ediyor!” diye kükredi Kaladin o bulutlara.</span></p>
<p><span style="font-weight:bold;">Yağmur üzerine yağmaya devam etti.</span></p>
<p><span style="font-weight:bold;">“Bana etmediğini gösteren bir tane sebep ver!” diye bağırdı Kaladin, ardentlerin duyup duymadığını umursamıyordu. &quot;Bu onun suçu olmayabilir ve deniyor olabilir, ama o yine de </span><span style="font-weight:bold;font-style:italic;">başarısız oluyor.&quot;</span></p>
<p><span style="font-weight:bold;">Sessizlik.</span></p>
<p><span style="font-weight:bold;">&quot;Yaralı uzvu kesmek doğru,” diye fısıldadı Kaladin. “Bizim yapmamız gereken şey bu. Hayatta... Hayatta...”</span></p>
<p><span style="font-weight:bold;font-style:italic;">Hayatta kalmak için.</span></p>
<p><span style="font-weight:bold;">O sözler nereden gelmişlerdi?</span></p>
<p><span style="font-weight:bold;font-style:italic;">Hayatta kalmak için ne gerekirse yapmak gerek, evlat. Yapabildiğin her zaman, bir külfeti bir avantaja dönüştür.</span></p>
<p><span style="font-weight:bold;">Tien’in ölümü.</span></p>
<p><span style="font-weight:bold;">O an, o kardeşi ölürken hiçbir şey yapamadan izlediği korkunç an. Tien’in kendi manga komutam bir anlık avantaj sağlamak için eğitimsizleri feda etmişti.</span></p>
<p><span style="font-weight:bold;">O manga komutanı her şey bittikten sonra Kaladin’le konuşmuştu. </span><span style="font-weight:bold;font-style:italic;">Hayatta kalmak için ne gerekirse yapmak gerek...</span></p>
<p><span style="font-weight:bold;">Bu çarpık, korkunç bir şekilde mantıklıydı.</span></p>
<p><span style="font-weight:bold;">O Tien’in suçu değildi. Tien denemişti. Yine de başarısız olmuştu. O yüzden de onu öldürmüşlerdi.</span></p>
<p><span style="font-weight:bold;">Kaladin suyun içinde dizlerinin üzerine düştü. “Yaradan, ah Yaradan.”</span></p>
<p><span style="font-weight:bold;">Kral...</span></p>
<p><span style="font-weight:bold;">Kral Dalinar’ın Tien’iydi.</span></p>
<p>♦</p>
<p>♦ ♦</p>
<p><span style="font-weight:bold;">“Saldırı mı?” diye sordu Adolin. “Babamın dediğinin bu olduğundan emin misin?”</span></p>
<p><span style="font-weight:bold;">Haberi getirmiş olan genç kadın yağmurdan ıslanmış başını salladı, yırtmaçlı elbisesi ve haberci kuşağıyla acınacak hâlde görünüyordu. “Siz eğer yapabilirseniz o şarkıyı durduracaksınız, Berrakbey. Babanız bunun önemli olduğunu belirtti.”</span></p>
<p><span style="font-weight:bold;">Adolin güney tarafı tutmakta olan taburlarına baktı. Onların hemen ötesinde, ordularının etrafım çeviren üç platodan birinin üzerinde, Parshendiler korkunç bir şarkı söylüyorlardı. Sureblood homurdanarak kımıldandı.</span></p>
<p><span style="font-weight:bold;">“Ben de bundan hoşlanmadım,” dedi Adolin hafifçe atın boynunu okşayarak. O şarkı Adolin’i geriyordu. Ve o kollarının üstündeki, ellerinin içindeki kırmızı ışık iplikleri. Onlar neydi?</span></p>
<p><span style="font-weight:bold;">&quot;Perel,” dedi saha komutanlarından bir tanesine. “Askerlere işaret için hazırlanmalarını söyle. Biz o köprülerin üzerinden güney platoya saldıracağız. İlk önce ağır piyadeler, arkalarında kısa mızraklılar, uzun mızraklılar eğer bizi aşarlarsa diye hazırda. Biz Parshendi hatlarının nerede yıkılacağından emin olana kadar, askerlerin karşı tarafta saf tutmaya hazır olmalarını istiyorum. Fırtınalar, keşke okçularımız olsaydı. Yürü!&quot;</span></p>
<p><span style="font-weight:bold;">Haber yayıldı ve Adolin Sureblood’ı dürtükleyerek şimdiden yerleştirilmiş olan köprülerden birinin yanına getirdi. Bugünkü köprücü muhafızları da takip ediyordu, Skar ve Drehy adlı bir ikiliydi.</span></p>
<p><span style="font-weight:bold;">“Siz ikiniz geride kalacak mısınız?” diye sordu Adolin köprücülere, gözleri ilerideydi. “Yüzbaşınız sizin Parshendilere karşı savaşa girmenizden hoşlanmıyor.”</span></p>
<p><span style="font-weight:bold;">“Boş ver onu’’’ dedi Drehy. “Biz de savaşacağız, komutanım. Onlar da zaten artık Parshendi filan değil.”</span></p>
<p><span style="font-weight:bold;">“İyi dedin. Biz saldırıya başladığımız zaman, onlar da ilerleyecek. Bizim ordumuzun geri kalanı için köprünün başım tutmamız gerekecek. Eğer yapabilirseniz, bana ayak uydurmaya çalışın.” Omzunun üzerinden geriye bakarak bekledi. İzliyordu, en sonunda...</span></p>
<p><span style="font-weight:bold;">Büyük mavi bir mücevher havaya yükseldi, uzaklardaki komuta çadırının yakınlarında bir sırığın üzerinde yükseğe kaldırılmıştı.</span></p>
<p><span style="font-weight:bold;">&quot;Yürüyün!” Adolin Sureblood’ı tekmeleyerek harekete geçirdi, gümbür gümbür köprüyü geçti ve karşı taraftaki bir havuzun içinden şapırtılarla sürdü. Yağmurspren-leri dalgalandı. İki köprücüsü koşarak onu takip ediyordu. Onların arkasında zırhları kalın, Parshendi kabuklarını yarmak için mükemmel çekiç ve baltalar kuşanmış olan ağır piyadeler atılarak ileri çıkıyordu.</span></p>
<p><span style="font-weight:bold;">Parshendilerin çoğunluğu şarkılarına devam etti. Belki iki bin tane olan daha küçük bir grup ayrıldı ve Adolin’in önünü kesmek için harekete geçti. Adolin hırlayarak aşağı doğru eğildi, Parekılıcı elinde belirdi. Eğer onlar...</span></p>
<p><span style="font-weight:bold;">Bir ışık patlaması.</span></p>
<p><span style="font-weight:bold;">Dünya silkelendi ve Adolin kendisini yerde yuvarlanırken buldu, Parezırhı taşların üzerinde gıcırdıyordu. Zırh düşüşün darbesini emmişti ama Adolin’in kendi afallaması konusunda hiçbir şey yapamazdı. Dünya hızla döndü ve miğferinin yarıklardan içeri giren bir su püskürtüsü yüzüne saçıldı.</span></p>
<p><span style="font-weight:bold;">Yavaşlayarak dururken kendisini geriye doğru fırlattı ve ayaklarının üzerinde doğruldu. Tökezleyip, tangırtılarla herhangi bir Parshendi yakınlarına gelmişse diye kör-lemesine etrafına saldırdı. Miğferinin içinde sudan kurtarmak için gözlerini kırpıştırıyordu, sonra karşısındaki manzaradaki bir değişikliğe odaklanarak dengesini sağladı. Kahverengi ve grilerin arasında beyaz. Bu neydi...</span></p>
<p><span style="font-weight:bold;">En sonunda gözlerini düzgünce görebilecek kadar temizlemeyi başardı. Beyazlık bir attı, yere düşmüştü.</span></p>
<p><span style="font-weight:bold;">Adolin çiğ bir çığlık attı, miğferinin içinde yankılanan bir sesti. Askerlerin bağ-rışlarım, yağmurun sesini ve arkasındaki ani ve anormal </span><span style="font-weight:bold;font-style:italic;">gümbürtü</span><span style="font-weight:bold;"> sesini duymazdan geldi. Yerdeki bedene doğru koştu. Sureblood.</span></p>
<p><span style="font-weight:bold;">&quot;Hayır, hayır, hayır,” dedi Adolin dizlerinin üzerinde kayarak atın yanına gelirken. Hayvanın üzerinde garip, çatallanan bir yanık izi vardı, beyaz postunun yan tarafı boyunca aşağı iniyordu. Geniş, pürüzlüydü. Sureblood’ın yağmura karşı açık olan koyu renkli gözleri kıpırdamıyordu.</span></p>
<p><span style="font-weight:bold;">Adolin ellerini uzattı, bir anda hayvana dokunmaya tereddüt etmişti.</span></p>
<p><span style="font-weight:bold;">Tanımadık bir tarlada duran bir genç.</span></p>
<p><span style="font-weight:bold;">Sureblood hareket etmiyordu.</span></p>
<p><span style="font-weight:bold;">Kılıç’ını kazandığı düellonun olduğu günden bile daha endişeli.</span></p>
<p><span style="font-weight:bold;">Bağrışlar. Havanın içinde bir diğer </span><span style="font-weight:bold;font-style:italic;">gümbürtü,</span><span style="font-weight:bold;"> keskin, yakın.</span></p>
<p><span style="font-weight:bold;font-style:italic;">Binicilerini onlar seçer, oğlum. Biz Pareleri saplantı hâline getiriyoruz ama her adam, ister cesur, ister korkak, bir Kdıç’a bağlanabilir. Burada, bu yerde değil. Burada sadece değerli olan kazanır...</span></p>
<p><span style="font-weight:bold;">Kımılda.</span></p>
<p><span style="font-weight:bold;">Sonra yas tutarsın.</span></p>
<p><span style="font-weight:bold;">Kımılda!</span></p>
<p><span style="font-weight:bold;">Adolin kükreyerek ayağa fırladı ve mızraklarıyla onun başında endişe içinde nöbet tutan köprücülerin yanından koşup gitti. Kılıç’mı çağırmaya başladı ve ilerideki savaşa doğru koştu. Sadece saniyeler geçmişti ama Alethi safları dağılıyordu bile.</span></p>
<p><span style="font-weight:bold;">Bazı piyadeler kümeler hâlinde ilerlerken, bazıları da şaşkın ve afallamış hâlde yere çökmüşlerdi.</span></p>
<p><span style="font-weight:bold;">Havadaki bir </span><span style="font-weight:bold;font-style:italic;">gümbürdemenin</span><span style="font-weight:bold;"> eşlik ettiği bir diğer ışık geldi. Yıldırım. Kırmızı yıldırım. Parshendi gruplarından belirmiş, sonra göz açıp kapayıncaya kadar kaybolmuştu. Kısa bir an için Adolin’in görüşünü engelleyen parlak, çatallanan bir ardıl görüntü bırakmıştı.</span></p>
<p><span style="font-weight:bold;">İlerisinde askerler yere yığıldı, zırhlarının içinde yanmışlardı. Adolin koşarken bağırdı, askerlere saflarım korumaları için kükrüyordu.</span></p>
<p><span style="font-weight:bold;">Daha fazla </span><span style="font-weight:bold;font-style:italic;">gümbürtü</span><span style="font-weight:bold;"> geldi, ama yıldırımlar iyi hedeflenmiş gibi görünmüyordu. Bazen geriye doğru fırlıyor ya da garip yolları takip ediyorlar, doğrudan Alethilerin üzerine ender olarak gidiyorlardı. Adolin koşarken bir çift Parshendi’den gelen bir yıldırım gördü ama bu anında aşağı doğru yay çizerek yere düşmüştü.</span></p>
<p><span style="font-weight:bold;">Parshendiler şaşırarak yere baktılar. Sanki yıldırımlar... Eh, gökyüzündeki yıldırımlar gibi işliyordu, herhangi bir tahmin edilebilir yol izlemiyorlardı.</span></p>
<p><span style="font-weight:bold;">“Saldırın, sizi kremcikler!” diye bağırdı Adolin askerlerin ortasından koşarak geçerken. “Sıralarınıza geri dönün! Bu aynı okçuların üzerine gitmek gibi! Aklınızı başınıza toplayın. Safları sıklaştırın. Eğer kaçarsak ölürüz!”</span></p>
<p><span style="font-weight:bold;">Onların ne kadarını duyduğundan emin değildi ama onun bağırarak Parshendi sıralarına girişmesinin görüntüsü bir şeyler yapmıştı. Subaylardan bağrışlar yükseldi, saflar yeniden oluştu.</span></p>
<p><span style="font-weight:bold;">Yıldırım doğrudan Adolin’in üzerine düştü.</span></p>
<p><span style="font-weight:bold;">Ses inanılmazdı, ve ışık. Kör olmuş hâlde yerinde durdu. Işık solduğu zaman ise kendisini hiçbir zarar görmemiş hâlde bulmuştu. Başını eğerek hafifçe </span><span style="font-weight:bold;font-style:italic;">titreşmeye </span><span style="font-weight:bold;">başlamış olan Zırh’ına baktı, rahatlatıcı bir şekilde derisini okşayan bir uğultuydu. Yakınlardaki küçük bir Parshendi grubundan başka bir yıldırım daha fırladı ama bu onu kör etmemişti. Her zaman içeriden kısmen şeffaf olan miğferinde çatallı bir çizgi şeklinde bir kararma belirdi, yıldırımın üzerini kusursuz bir şekilde örtmüştü.</span></p>
<p><span style="font-weight:bold;">Adolin sıkılmış dişlerle sırıttı, Parshendilerin arasına dalarak Parekılıcı’nı boyunlarının içinden savururken yabani bir tatmin hissetti. Eski hikâyelere göre, üzerindeki Zırh tam da bu canavarlarla savaşmak için yaratılmıştı.</span></p>
<p><span style="font-weight:bold;">Her ne kadar bu Parshendi askerleri Adolin’in daha önce dövüştüklerinden daha zarif ve daha vahşi görünse de, gözleri aynı kolaylıkla yanıyordu. Sonra ölüp düştüler ve göğüslerinden debelenerek bir şey çıktı, uçarak havaya fırlayan ve kaybolan küçük kızıl sprenler, minik yıldırımlara benziyorlardı.</span></p>
<p><span style="font-weight:bold;">“Ölüyorlar!” diye bağırdı yalanlardaki bir asker. “Öldürülebiliyorlar!”</span></p>
<p><span style="font-weight:bold;">Öbürleri de haykırarak haberi saflar boyunca yaydı. Her ne kadar bu keşif bariz bir şeymiş gibi görünse de, askerlerini cesaretlendirmişti ve onlar da toplanarak ileri doğru atıldılar.</span></p>
<p><span style="font-weight:bold;">Öldürülebiliyorlardı.</span></p>
<p>♦</p>
<p>♦ ♦</p>
<p><span style="font-weight:bold;">Shallan çiziyordu. Telaşla.</span></p>
<p><span style="font-weight:bold;">Mürekkepten bir harita. Her çizgi hassas. Onun emriyle imal edilmiş olan büyük kâğıt, zemindeki geniş bir tahtanın üzerini kaplıyordu. Bu Shallan’ın hayatında çizdiği en büyük resimdi; seyahat ederlerken bunu parça parça doldurmuştu.</span></p>
<p><span style="font-weight:bold;">Yarım kulakla çadırdaki diğer âlimleri dinliyordu. Onlar sadece bir oyalama olabilirdi ama önemlilerdi.</span></p>
<p><span style="font-weight:bold;">Bir diğer yanlardan dalgalı çizgi, ince bir platoyu oluşturdu. Bu haritanın üzerinde yedi diğer yere çizdiği platonun aynısıydı. Ovalar dört katlı dairesel bir desendi, her çeyreğin orta eksenine göre ayna simetrisi de vardı ve böylece bir oktanta çizdiği herhangi bir şeyi, diğerlerinde de ters ya da düz olarak tekrarlayabiliyordu. Doğu kenar aşınmış olacaktı, evet, o yüzden haritası o bölge için isabetli değildi ama tutarlılık açısından o kısımları da bitirmesi gerekiyordu. Desenin tamamını görebilmek için.</span></p>
<p><span style="font-weight:bold;">“Gözcü raporu,” dedi haberci bir kadın çadırın içine dalarken, ıslak bir rüzgâr patlaması da içeri girdi. Bu beklenmedik rüzgâr... Sanki neredeyse bir yücefırtınadan önceki rüzgâr gibi geliyordu.</span></p>
<p><span style="font-weight:bold;">“Rapor nedir?” diye sordu İnadara. Haşin kadının büyük bir âlim olduğu iddia ediliyordu. Shallan’a babasının ardentlerini hatırlatıyordu. Çadırın köşesinde, üzerinde Parezırhı’yla kollarını kavuşturmuş duran Prens Renarin vardı. Eğer Parshendi-ler komuta platosuna saldırmaya kalkacak olursa, onların hepsini korumak yönünde emirleri vardı.</span></p>
<p><span style="font-weight:bold;">“Büyük merkez plato tam parshmenin bize söylediği gibi,” dedi gözcü nefes nefese. “Sadece tek bir plato ileride, doğuda.” Lyn uzun siyah saçları ve keskin gözleri olan, sağlam görünüşlü bir kadındı. “Yaşam alanı olduğu belli, gerçi şu anda orada hiç kimse varmış gibi görünmüyor.”</span></p>
<p><span style="font-weight:bold;">“Ya onu çevreleyen platolar?” diye sordu inadara.</span></p>
<p><span style="font-weight:bold;">&quot;Onları gözlemeye Shim ve Felt gitmişti,” dedi Lyn. “Felt’in kısa süre içinde dönmesi gerekir. Sizin için merkez platonun gördüğüm kadarıyla kaba bir çizimini yapabilirim.”</span></p>
<p><span style="font-weight:bold;">“Yap,” dedi İnadara. “Bizim o Yeminkapısı’m bulmamız gerek.”</span></p>
<p><span style="font-weight:bold;">Shallan haritasının üzerinden Lyn’in ceketinden düşmüş olan başıboş bir su damlasını sildi, sonra çizmeye devam etti. Ordunun savaş kamplarından içlere doğru izlediği yolu temel alarak, sekiz tane platolar zinciri çizebilmişti, Ovalar’ın dört “kenarından” başlayarak, ayna simetrili çiftler hâlinde içeriye doğru uzanıyorlardı.</span></p>
<p><span style="font-weight:bold;">Neredeyse merkeze doğru uzanan sekiz kolun sonuncusunu da bitirmek üzereydi. Bu kadar yakındayken daha önceki gözcü raporları ve Shallan’ın bizzat kendi gördükleri, onun merkezin etrafındaki her şeyi ekleyebilmesini sağlamıştı. Rlain’in açıklamalarının faydası olmuştu ama o Shallan için merkez platoları çizemiyordu. Rlain şekillerine hiçbir zaman dikkat etmemişti ve Shallan’ın da hassasiyete ihtiyacı vardı.</span></p>
<p><span style="font-weight:bold;">Neyse ki, daha önceki raporlar neredeyse yeterli olmuştu. Daha fazla pek bir şeye ihtiyacı yoktu. Neredeyse bitirmişti.</span></p>
<p><span style="font-weight:bold;">“Ne düşünüyorsunuz?” diye sordu Lyn.</span></p>
<p><span style="font-weight:bold;">“Berrakhanım Shallan’a göster.” İnadara'nın sesi memnuniyetsiz gibiydi, bu ise onun normal durumuymuş gibi görünüyordu.</span></p>
<p><span style="font-weight:bold;">Shallan Lyn’in aceleyle karaladığı haritaya bir göz attı, sonra başını sallayarak çi-zimine geri döndü. Eğer merkez platoyu kendisi görebilse daha iyi olurdu ama bu kadının çizdiği şu köşe Shallan’a bir fikir vermişti.</span></p>
<p><span style="font-weight:bold;">“Bir şey demeyecek misiniz?” diye sordu İnadara.</span></p>
<p><span style="font-weight:bold;">“Daha bitmedi,” dedi Shallan kalemini mürekkebe batırarak.</span></p>
<p><span style="font-weight:bold;">“Bize yüceprens tarafından Yeminkapısı’nı bulmamız emri verildi.”</span></p>
<p><span style="font-weight:bold;">“Bulacağım.”</span></p>
<p><span style="font-weight:bold;">Dışarıda bir şeyler gümbürdedi, uzaklardaki bir şimşek gibiydi.</span></p>
<p><span style="font-weight:bold;">“Mmm...” dedi Desen. “Kötü. Çok kötü.”</span></p>
<p><span style="font-weight:bold;">İnadara Shallan’ın yakınında zemini pürüzlendirmiş olan Desen’e doğru baktı. “Bu şeyi sevmedim. Sprenlerin konuşmaması gerekir. Bu da </span><span style="font-weight:bold;font-style:italic;">onlardan</span><span style="font-weight:bold;"> biri olabilir, bir Yokelçi.”</span></p>
<p><span style="font-weight:bold;">“Ben bir Yokspren </span><span style="font-weight:bold;font-style:italic;">değilim,&quot;</span><span style="font-weight:bold;"> dedi Desen.</span></p>
<p><span style="font-weight:bold;">“Berrakhanım Shallan...”</span></p>
<p><span style="font-weight:bold;">“O bir Yokspren değil/' dedi Shallan aklı başka yerde.</span></p>
<p><span style="font-weight:bold;">“Onu incelemeliyiz,” dedi İnadara. “Siz onun ne kadardır sizi takip ettiğini söylemiştiniz?”</span></p>
<p><span style="font-weight:bold;">Zeminde ağır bir ayak sesi duyuldu, Renarin öne çıkmıştı. Shallan Desen’i gizli tutmayı tercih ederdi ama rüzgârlar sertleşmeye başladığı zaman, o da yüksek sesle uğuldamaya başlamıştı. Şimdi âlimlerin dikkatini üzerine çekmiş olduğu için bundan kaçınmanın bir yolu yoktu. Renarin yere eğildi. O Desen’e hayret edermiş gibi görünüyordu.</span></p>
<p><span style="font-weight:bold;">Sadece o da değildi. “Onun da büyük ihtimalle bağlantısı vardır,” dedi İnadara. “Siz teorilerimden bir tanesini bu kadar kolayca görmezden gelmemelisiniz. Ben hâlâ onun Yokelçilerle ilişkili olabileceğini düşünüyorum.”</span></p>
<p><span style="font-weight:bold;">“Sen Desenler hakkında hiç mi bir şey bilmezsin, yaşlı insan?” dedi Desen bir homurdanmayla. Homurdanmayı ne zaman öğrenmişti? “Yokelçilerin hiç deseni yoktur. Dahası, ben sizin onlar hakkındaki efsanelerinizi okudum. Onlar kemik gibi cılız kollardan ve korkunç yüzlerden bahsediyor. Benim düşünceme göre, eğer sen onlardan bir tane bulmak istiyorsan, o zaman arayışına başlayabileceğin yer bir ayna olabilir.”</span></p>
<p><span style="font-weight:bold;">İnadara irkildi. Sonra sert adımlarla uzaklaşarak, Shallan’ın haritasını yorumlamakta olan Berrakhanım Velat ve ardent İsasik ile konuşmaya gitti.</span></p>
<p><span style="font-weight:bold;">Shallan çizerken gülümsedi. “Bu zekiceydi.”</span></p>
<p><span style="font-weight:bold;">“Ben öğrenmeye çalışıyorum,” diye cevap verdi Desen. “Özellikle hakaretler halkım için çok büyük fayda sağlayacak, onlar gerçek ve yalanların oldukça ilginç bir karışımı.”</span></p>
<p><span style="font-weight:bold;">Dışarıdaki gürültüler devam etti. “O ne?” diye sordu Shallan bir diğer platoyu daha bitirirken alçak sesle.</span></p>
<p><span style="font-weight:bold;">“Fırtınasprenleri,” dedi Desen. </span><span style="font-weight:bold;font-style:italic;">“Onlar</span><span style="font-weight:bold;"> bir Yokspren türü. Bu iyi değil. Ben çok tehlikeli bir şeylerin hazırlandığını hissediyorum. Daha hızlı çiz.”</span></p>
<p><span style="font-weight:bold;">“Yeminkapısı o merkez platonun üzerinde bir yerlerde olmalı,” dedi İnadara âlimler grubuna.</span></p>
<p><span style="font-weight:bold;">“Bütün platoyu zamanında aramamız hiç mümkün değil,” dedi ardentlerden bir tanesi, sürekli olarak gözlüğünü çıkarıp siliyormuş gibi görünen bir adamdı. Tekrar taktı. “O plato bizim şimdiye kadar Ovalar’da bulduklarımız içinde açık arayla en büyüğü.”</span></p>
<p><span style="font-weight:bold;">Bu bir </span><span style="font-weight:bold;font-style:italic;">sorundu.</span><span style="font-weight:bold;"> Yeminkapısı’m nasıl bulacaklardı? Herhangi bir yerde olabilirdi. </span><span style="font-weight:bold;font-style:italic;">Hayır,</span><span style="font-weight:bold;"> diye düşündü Shallan hassas hareketlerle çizim yaparken. </span><span style="font-weight:bold;font-style:italic;">Eski haritalar</span></p>
<p><span style="font-weight:bold;font-style:italic;">Jasnah'mn Yeminkapısı olduğunu düşündüğü şeyi şehir merkezinin güneybatısına koyuyor.</span><span style="font-weight:bold;"> Ne yazık ki, Shallan’ın hâlâ referans olarak kullanacak bir ölçeği yoktu. Şehir fazla antikti ve bütün haritalar kopyaların kopyalarının kopyaları ya da tarifler üzerine çizilerek yaratılmış resimlerdi. Shallan şimdiye dek Fırtınamevki’nin bütün Harap Ovalar’ı kaplamadığından emin olmuştu, şehir hiç de o kadar devasa değildi. Savaş kampları gibi oluşumlar, eklentiler ya da uydu şehirlerdi.</span></p>
<p><span style="font-weight:bold;">Ama bu da sadece bir tahmindi. Daha sağlam bir şeye ihtiyacı vardı. Bir tür işarete.</span></p>
<p><span style="font-weight:bold;">Çadır kapısı tekrar açıldı. Dışarısı soğumuştu. Yağmur da öncekinden daha mı sertti?</span></p>
<p><span style="font-weight:bold;">“Hay Cehennem!” dedi yeni gelen, bir gözcünün üniformasını giymiş olan ince bir adamdı. &quot;Siz orada neler olduğunu </span><span style="font-weight:bold;font-style:italic;">gördünüz</span><span style="font-weight:bold;"> mü? Neden biz platoların üzerine yayılmışız? Plan savunmacı bir savaşa girmek değil miydi?”</span></p>
<p><span style="font-weight:bold;">“Raporun?” diye sordu inadara.</span></p>
<p><span style="font-weight:bold;">“Bana bir havlu ve kâğıt verin,” dedi gözcü. &quot;Merkez platonun güney tarafından dolaştım. Gördüklerimiz çizerim... Ama hay </span><span style="font-weight:bold;font-style:italic;">Cehennem</span><span style="font-weight:bold;">! Onlar yıldırım fırlatıyorlar, Berrakhanım. Fırlatıyorlar! Bu çılgınlık. Biz böyle şeylerle nasıl savaşabiliriz?”</span></p>
<p><span style="font-weight:bold;">Shallan çiziminin üzerindeki son platoyu da bitirdi. Ağırlığını geriye doğru vererek kalemini indirdi. Harap Ovalar, neredeyse tamamıyla çizilmişti. Ama bunu neden yapıyordu? Amacı neydi?</span></p>
<p><span style="font-weight:bold;">“Merkez platoda bir keşfe çıkacağız,” dedi İnadara. “Berrakbey Renarin, bizim sizin korumanıza ihtiyacımız olacak. Belki de Parshendi şehrinde yaşlıları ya da işçileri buluruz ve Berrakbey Dalinar’ın talimat verdiği gibi onları koruyabiliriz. Onlar Yeminkapısı’nı biliyor olabilir. Aksi hâlde, biz binaların içine girerek ipuçları aramaya başlayabiliriz.&quot;</span></p>
<p><span style="font-weight:bold;font-style:italic;">Fazla yavaş,</span><span style="font-weight:bold;"> diye düşündü Shallan.</span></p>
<p><span style="font-weight:bold;">Yeni gelen gözcü Shallan’ın büyük haritasının yanına yaklaştı. Bir havluyla kendisini kurularken öne eğilerek inceledi. Shallan ona ters ters baktı. Eğer Shallan'ın bütün uğraşlarından sonra, o üstüne su damlatacak olursa...”</span></p>
<p><span style="font-weight:bold;">“Bu yanlış,” dedi gözcü.</span></p>
<p><span style="font-weight:bold;">Yanlış mı? Shallan’ın sanatı mı? </span><span style="font-weight:bold;font-style:italic;">Elbette ki</span><span style="font-weight:bold;"> yanlış değildi. “Nerede?” diye sordu tükenmişçe.</span></p>
<p><span style="font-weight:bold;">&quot;Şuradaki o plato,” dedi adam işaret ederek. “Bu sizin çizdiğiniz gibi uzun ve ince değil. Tam bir daire şeklinde, onunla doğusu ve batısındaki platolar arasında büyük boşluklar var.”</span></p>
<p><span style="font-weight:bold;">“Bu olası değil,&quot; dedi Shallan. &quot;Eğer öyle olsaydı...” Gözlerini kırptı.</span></p>
<p><span style="font-weight:bold;">Eğer öyle olsaydı, desene uymazdı.</span></p>
<p>♦</p>
<p>♦ ♦</p>
<p><span style="font-weight:bold;">“Eh, o zaman Berrakhanım Shallan için bir manga asker bul ve o ne diyorsa yap!” dedi Dalinar dönerek rüzgâra karşı kolunu kaldırırken.</span></p>
<p><span style="font-weight:bold;">Renarin başım sallayarak onayladı. Neyse ki savaş için Köprü Dört ile devam etmek yerine Zırh’mı giymeyi kabul etmişti. Dalinar oğlanı bu günlerde hiç anlamıyordu... </span><span style="font-weight:bold;font-style:italic;">Fırtınalar.</span><span style="font-weight:bold;"> Dalinar hiçbir adamın Parezırhı içinde mahcup görünebileceğini hayal etmemişti ama oğlu bunu başarıyordu. Rüzgârın sürüklediği yağmur dalgası geçti. Mavi fenerlerin ışığı Renarin’in ıslak zırhından yansıyordu.</span></p>
<p><span style="font-weight:bold;">“Git,” dedi Dalinar. “Alimleri görevleri sırasında koru.”</span></p>
<p><span style="font-weight:bold;">“Ben... Baba, bunu yapabileceğimden...” dedi Renarin.</span></p>
<p><span style="font-weight:bold;">“Bu bir rica değildi Renarin]” diye bağırdı Dalinar. “Ya sana emredildiği gibi yap ya da o fırtına kapası Zırh’ı yapacak olan birine ver!”</span></p>
<p><span style="font-weight:bold;">Oğlan geriye çekildi, sonra metalik bir tınlamayla selam verdi. Dalinar Gaval’a işaret etti, o da emirler bağırarak bir manga asker topladı. İkisi uzaklaşarak giderken Renarin Gaval’ı takip etti.</span></p>
<p><span style="font-weight:bold;">Fırtınababa. Gökyüzü gittikçe daha da fazla kararmıştı. Yakında Navani’nin fabri-allarına ihtiyaçları olacaktı. O rüzgâr patlamalar hâlinde geliyor, üzerlerine Gözyaşları için fazlasıyla güçlü olan bir yağmur üflüyordu. “O şarkıyı durdurmak zorundayız!” diye bağırdı Dalinar rüzgâra karşı, platonun kıyısına doğru ilerledi, Rlain ve Köprü Dört’ün birkaç üyesinin de içinde olduğu bir subaylar ve haberciler grubu da ona katılmıştı. “Parshmen. Bu fırtına onların eseri mi?”</span></p>
<p><span style="font-weight:bold;">“İnanıyorum ki öyle, Berrakbey Dalinar!”</span></p>
<p><span style="font-weight:bold;">Uçurumun karşı tarafında, Aladar’m ordusu Parshendilere karşı çaresiz bir savaşa girmişti. Kırmızı yıldırımlar patlamalar hâlinde geliyordu ama saha raporlarına göre, Parshendiler onu nasıl kontrol edeceklerini bilmiyordu. Yakınlarında olanlar için çok tehlikeli olabiliyordu ama ilk başta göründüğü kadar dehşet verici bir silah değildi.</span></p>
<p><span style="font-weight:bold;">Ne yazık ki, doğrudan dövüşte bu yeni Parshendiler bambaşka bir şeydi. Onlardan bir grup gizli gizli uçurumun yakınlarına gelerek, bir manga mızrakçıyı sazlıkların içindeki bir aksırt gibi parçalayıp attı. Parshendilerin plato saldırılarında hiçbir zaman göstermedikleri bir vahşilikle savaşıyorlardı ve silahları vurunca kızıl ışıklar çıkarıyordu.</span></p>
<p><span style="font-weight:bold;">İzlemek zordu ama Dalinar’ın olması gereken yer savaşın içi değildi. Bugün olmazdı.</span></p>
<p><span style="font-weight:bold;">“Aladar’ın doğu kanadının desteğe ihtiyacı var,” dedi Dalinar. “Elimizde ne var?” “Yedek hafif piyadeler,” dedi General Khal, sadece üniformasını giyiyordu. Onun Pare’lerini Roion’un ordusuyla birlikte savaşan oğlu giymişti. “Sebarial’ın ordusundan on beşinci mızrakçı tümeni. Ama onların Berrakbey Adolin’e destek olmaları gerekiyordu...”</span></p>
<p><span style="font-weight:bold;">“O onlar olmadan da sağ kalabilir. O askerleri buraya getir ve Aladar’a destek versinler. Onlara şu Parshendi saflarını yararak, bedeli ne olursa olsun arkadaki şarkı söyleyenlere saldırmalarını söyle. Navani’nin durumu ne?”</span></p>
<p><span style="font-weight:bold;">“O aletlerle birlikte hazır, Berrakbey,” dedi bir haberci. “O nereden başlaması gerektiğini öğrenmek istiyor.”</span></p>
<p><span style="font-weight:bold;">“Roion’un kanadı,&quot; dedi Dalinar anında. Orada bir felaketin yaklaşmakta olduğunu hissedebiliyordu. Nutuklar iyiydi, güzeldi de, Khal’ın oğlu o cephede çarpışırken bile, Roion’un askerleri elindekilerin en kötüleriydi. Teleb Sebarial’ın şaşırtıcı derecede iyi olan askerlerinden bir kısmıyla onlara destek oluyordu. Adamın kendisi bir savaş sırasında tamamen işe yaramaz olabilirdi ama, nasıl doğru insanları kiralayacağını biliyordu; ve onun dehası her zaman bu olmuştu. Sebarial büyük ihtimalle Dalinar’ın bunun farkında olmadığını düşünüyordu.</span></p>
<p>Şu ana kadar Sebarial’ın askerlerinin büyük bir kısmını yedekte tutmuştu. Onlar da meydana çıktığı zaman, neredeyse ellerindeki her askeri savaşa sürmüş olacaklardı.</p>
<p>Dalinar komuta çadırına doğru geri yürüdü, Shallan, İnadara, bazı köprücüler ve içlerinde Renarin’in de olduğu bir manga askerin yanından geçti; platoyu hızla aşarak, görevlerine doğru gidiyorlardı. Gidecekleri yere varmak için güney platonun kenarından geçmeleri gerekecekti, savaşın yakınından. Kelek onlara hız versin.</p>
<p>Dalinar kendisi yağmurun içinden ilerledi, ta kemiklerine kadar ıslanmıştı, kanatlardan görebildiği kadarıyla savaşın gidişatını okuyordu. Onun kuvvetlerinin beklenildiği gibi sayı üstünlüğü vardı. Ama şimdi, bu kırmızı yıldırım, bu rüzgâr... Parshen-diler karanlığın ve rüzgâr patlamalarının içinde kolaylıkla hareket ederken, insanlar kayıyor, gözlerini kısıyor ve hırpalanıyordu.</p>
<p>Yine de, Alethiler başlarının çaresine bakabiliyorlardı. Sorun bunun sadece Pars-hendilerin yarısı olmasıydı. Eğer öbür yarı da saldıracak olsaydı, halkı ciddi bir sorunla karşı karşıya kalırdı; ama onlar saldırmıyordu, o zaman onlar o şarkının daha önemli olduğunu düşünüyordu. Onlar yarattıkları rüzgârın insanlar için basitçe savaşa katılmalarından daha zararlı, daha ölümcül olduğunu görüyorlardı.</p>
<p>Bu Dalinar’ı dehşete düşürüyordu. Gelecek olan şey daha da kötü olacaktı.</p>
<p>“Bu şekilde ölmek zorunda olduğun için üzgünüm.”</p>
<p>Dalinar olduğu yerde kaldı. Yağmur üzerinden akıyordu. Ona eşlik eden haberciler, yaverler, korumalar ve subaylar sürüsüne doğru baktı. “Kim konuştu?”</p>
<p>Onlar birbirlerine baktılar.</p>
<p>Dur... Dalinar o sesi tanıyordu, değil mi? Bu onun için tanıdıktı.</p>
<p>Evet. O bu sesi pek çok kereler duymuştu. Görülerinde.</p>
<p>Bu Yaradan’m sesiydi.</p>
<p><span style="font-style:italic;">Senin izleyeceğin bir tanesi var. Her ne kadar hepsinin önsezi konusunda biraz önemi olsa da, Moelach bu konuda en güçlü olanı. Onun dokunuşu vücudu bozarken ruhun içine sızıyor, ölümün kıvılcımının kendisi tarafından beslenen tezahürler yaratıyor. Ama hayır, bu bir dikkflt dağılması. Sapma. Krallık• Bizim krallığın doğası hakhnda konuşmamız gerek-</span></p>
<p>-Diyagram’dan, ikinci Masa Çekmecesinin Kitabı: paragraf 15</p>
<p><span style="font-weight:bold;">Kaladin saraya doğru çıkan zikzaklı yoldan topallayarak tırmandı, bacağı düğümlenmiş acılardan oluşan bir kütleydi. Kapılara ulaşırken neredeyse düşüyordu, onlara yaslanarak yığıldı, nefes nefeseydi, koltuk değneği bir kolunun altında, mızrağı öbür elindeydi. Sanki onunla bir şey yapabilirmiş gibi.</span></p>
<p><span style="font-weight:bold;font-style:italic;">Krala... Ulaşmam... Gerek.</span></p>
<p><span style="font-weight:bold;">Elhokar’ı nasıl uzaklaştıracaktı? Onu Moash izliyordu. Fırtınalar. Suikast artık her gün... </span><span style="font-weight:bold;font-style:italic;">Her an</span><span style="font-weight:bold;"> gerçekleşebilirdi. Mutlaka Dalinar şimdiye kadar savaş kamplarından yeteri kadar uzaklaşmıştı.</span></p>
<p><span style="font-weight:bold;">Hareket. Et.</span></p>
<p><span style="font-weight:bold;">Kaladin tökezleyerek içeriye girdi. Kapılarda hiç muhafız yoktu. Kötüye işaretti. Alarm mı vermeliydi? Kampta yardım edecek hiç asker yoktu ve eğer yanında kuvvetle gelseydi, Graves ve adamları bir şeyler olduğunu anlardı. Tek başınayken, Kaladin’in kralı görmeyi başarması mümkündü. En iyi umudu Elhokar’ı sessizce güvenli bir yere götürmekti.</span></p>
<p><span style="font-weight:bold;font-style:italic;">Aptal,</span><span style="font-weight:bold;"> diye düşündü Kaladin kendi kendine. </span><span style="font-weight:bold;font-style:italic;">Fikrini şimdi mi değiştiriyorsun? Bütün bunlardan sonra mı? Ne yapıyorsun sen?</span></p>
<p><span style="font-weight:bold;">Ama, fırtına kapsın... Kral deniyordu. O gerçekten de deniyordu. Adam kibirliydi, belki beceriksizdi ama </span><span style="font-weight:bold;font-style:italic;">deniyordu.</span><span style="font-weight:bold;"> O samimiydi.</span></p>
<p><span style="font-weight:bold;">Kaladin durdu, tükenmişti, bacağı çığlık atıyordu, ve bir duvara yaslandı. Bunun daha kolay olması gerekmez miydi? Şimdi kararını vermiş olduğuna göre, Kaladin’in</span></p>
<p><span style="font-weight:bold;">daha güvenli, kararlı, enerjik olması gerekmez miydi? Onların hiçbirisini hissetmiyordu. Kendisini yorulmuş, şaşkın ve kararsız hissediyordu.</span></p>
<p><span style="font-weight:bold;">Kendisini ilerlemeye zorladı. </span><span style="font-weight:bold;font-style:italic;">Yürümeye devam et.</span><span style="font-weight:bold;"> Yaradan esirgese de çok geç kalmış olmasa.</span></p>
<p><span style="font-weight:bold;">Şimdi de dua etmeye mi geri dönmüştü?</span></p>
<p><span style="font-weight:bold;">Kararmış koridorlar boyunca ilerledi. Daha fazla ışık olması gerekmez miydi? Zorlukla toplantı salonu ve yan tarafta balkonun olduğu kralın üst odalarına ulaştı. Köprü Dört üniformaları giymiş iki adam kapıyı koruyordu ama Kaladin ikisini de tanımıyordu. Onlar Köprü Dört’ten değildi, Kral’ın Muhafızlarının eski üyeleri bile değillerdi. Fırtınalar.</span></p>
<p><span style="font-weight:bold;">Nasıl görünüyor olması gerektiğinin farkında olan Kaladin topallayarak onlara yaklaştı, iliklerine kadar ıslanmıştı, kan akıtmakta olduğunu şimdi fark ettiği bir bacakla topallıyordu. Yarasının üzerindeki dikişleri patlatmış olmalıydı.</span></p>
<p><span style="font-weight:bold;">“Dur,” dedi adamlardan bir tanesi. Adamın o kadar çukur bir çenesi vardı ki, bebekken suratına bir balta yemiş gibi görünüyordu. Kaladin’i baştan aşağı süzdü. “Sen Stormblessed dediklerisin.”</span></p>
<p><span style="font-weight:bold;">“Siz Graves’in adamlarısınız.&quot;</span></p>
<p>İkili birbirlerine baktılar.</p>
<p><span style="font-weight:bold;">&quot;Sorun yok,” dedi Kaladin. “Ben de sizinleyim. Moash burada mı?”</span></p>
<p><span style="font-weight:bold;">“O şu an burada değil,” dedi asker. &quot;Biraz uyuyor. Bu önemli bir gün.”</span></p>
<p><span style="font-weight:bold;">Çok geç kalmamışım, diye düşündü Kaladin. Şansı yaver gidiyordu. “Ben de olaya dahil olmak istiyorum.”</span></p>
<p><span style="font-weight:bold;">“Her şey halledildi, köprücü,&quot; dedi muhafız. &quot;Sen kışlana geri dön ve hiçbir şey olmuyormuş gibi davran.”</span></p>
<p><span style="font-weight:bold;">Kaladin sanki bir şeyler fısıldayacakmış gibi öne doğru eğildi. Muhafız da öne doğru eğildi.</span></p>
<p><span style="font-weight:bold;">Kaladin birden koltuk değneğini bıraktı ve mızrağını adamın bacaklarının arasından yukarıya doğru savurdu. Sağlam bacağının üzerinde hızla döndü, öbürünü de sürüklüyordu, mızrağını diğer adama doğru savurdu.</span></p>
<p><span style="font-weight:bold;">O engellemek için mızrağım kaldırdı ve bağırmaya çalıştı. “Silah başına! Sil...”</span></p>
<p><span style="font-weight:bold;">Kaladin ona bindirerek mızrağını bir kenara itti. Kendi mızrağını bıraktı ve adamı hissiz, ıslak parmaklarla boynundan yakaladı ve başını duvara vurdu. Sonra döndü ve kendini yere atıp, dirseğinin üzerinde Çukur-çene’nin başına inerek kafasını zemine çarptı.</span></p>
<p><span style="font-weight:bold;">İki adam da hareketsizleşti. Ani zorlanması yüzünden başı dönen Kaladin kendini savurarak sırtıyla kapıya bindirdi. Dünya dönüyordu. En azından Fırtınaışığı olmadan hâlâ dövüşebileceğim öğrenmişti.</span></p>
<p>Kendisini gülerken buldu, gerçi bu bir öksürüğe dönüştü. O gerçekten de bu adamlara saldırmış mıydı? Artık geri dönüşü yoktu. Fırtınalar, Kaladin aslında bunu neden yaptığını bile bilmiyordu. Kralın samimiyeti bunun bir parçasıydı ama derinlerdeki gerçek sebep bu değildi. Yapması gereken şeyin bu olduğunu biliyordu, ama <span style="font-style:italic;">neden</span>? Kralın iyi bir sebep olmadan ölmesi düşüncesi kendisini berbat hissetmesine 924 neden oluyordu. Bu ona Tien’e yapılanları hatırlatıyordu.</p>
<p><span style="font-weight:bold;">Ama tam sebep o da değildi. Fırtınalar, Kaladin’in hiçbir açıklaması yoktu, kendi kendine bile.</span></p>
<p><span style="font-weight:bold;">İki muhafız da birkaç seğirme dışında kımıldamadı. Kaladin öksürdü de öksürdü, nefes almakta zorlanıyordu. Zayıflık için zaman yoktu. Pençeye benzer bir elle uzandı ve kapı kolunu çevirerek zorla açtı. Odaya yarı yarıya düşerek girdi, sonra tökezleyerek ayağa kalktı.</span></p>
<p><span style="font-weight:bold;">“Majesteleri?” diye seslendi mızrağıyla kendisini doğrultarak ve yaralı bacağını sürükleyerek. Bir kanepenin arkasına ulaştı ve onu kendini çekerek tamamen doğrultmak için kullandı. Kral nerede...</span></p>
<p><span style="font-weight:bold;">Kral kanepenin üzerinde yatıyordu, hareketsizdi.</span></p>
<p>♦</p>
<p>♦ ♦</p>
<p><span style="font-weight:bold;">Adolin Rüzgârduruşu’nu kusursuzca koruyarak Kılıç’ını genişçe savurdu, bir Parshendi askerin boynunu biçerken silahın ucundan su saçılıyordu. Parlak bir alev şeklindeki kırmızı bir yıldırım asker ölürken cızırdayarak yere düştü. Yakınlardaki Alet-hiler cesedin yanındaki su birikintilerine basmamak için dikkat ediyordu. Bu garip yıldırımın su üzerinden hızla öldürebileceğini zor yoldan öğrenmişlerdi.</span></p>
<p><span style="font-weight:bold;">Kılıç’ım kaldırarak koşan Adolin en yakındaki Parshendi grubunun üzerine doğru saldırıda başı çekti. Bu fırtınaya ve onu getiren rüzgârlara lanet olsun<sup>1</sup>. Neyse ki, Navani savaş meydanını olağandışı derecede düz beyaz bir ışıkla yıkayan fabriallar gönderdiği için, karanlık biraz geriye itilmişti.</span></p>
<p><span style="font-weight:bold;">Adolin ve ekibi tekrar Parshendilerle savaşa girdi. Ancak düşmanın arasına girer girmez, bir şeyin sol kolunu çektiğini fark etti. Bir ip ilmik mi? Sertçe geriye çekildi. Hiçbir ip bir Parezırhı’nı tutamazdı. Hırladı ve asılarak ipi tutan ellerden çekip kurtardı. Sonra başka bir ip boynuna dolanarak onu geriye doğru çekerken tekrar silkindi.</span></p>
<p><span style="font-weight:bold;">Bağırarak döndü ve Kılıç’ını ipin içinden savurarak kesti. Üç ilmik daha karanlığın içinden fırlayarak üzerine atladı; Parshendiler bütün bir tim göndermişlerdi. Adolin, Zahel’in öğrettiği şekilde kararlı bir ip saldırısına direnmek için silahını savunmacı bir şekilde savurmaya başladı. Üzerlerine saldırmasını bekleyerek Adolin’in önünde yere de ipler germiş olacaklardı... Evet, ipler de oradaydı.</span></p>
<p><span style="font-weight:bold;">Adolin ona uzanan ipleri kesip koparırken geriye çekildi. Ne yazık ki, askerleri Parshendi hatlarını yarması için ona güveniyordu. O bunun yerine geri çekildiği için, düşman kuvvetle Alethi hattına bastırdı. Her zaman olduğu gibi, geleneksel savaş saflan kullanmıyorlar, mangalar ve çifder hâlinde saldırıyorlardı. Bu ise yıldırımların gümbürdediği ve rüzgârların dövdüğü düzensiz, yağmura boğulmuş bu savaş meydanında korkutucu derecede etkili oluyordu.</span></p>
<p><span style="font-weight:bold;">Işıkların yakınlarında komutayı bıraktığı saha komutanı Parel, Adolin’in yan tarafı için geri çekilme emri verdi. Adolin bir dizi küfür savurarak son bir ipi daha kesti ve geriye doğru çekildi, Parshendiler takip ederse diye Kılıç’ım ileri uzatmıştı.</span></p>
<p><span style="font-weight:bold;">Etmediler. Ancak o geri çekilmeye katılırken iki şekil onun arkasına düşmüştü.</span></p>
<p><span style="font-weight:bold;">“Hâlâ hayatta mısınız, köprücüler?” diye sordu Adolin.</span></p>
<p><span style="font-weight:bold;">“Hâlâ hayattayız,” dedi Skar.</span></p>
<p><span style="font-weight:bold;">&quot;Üstünüzde hâlâ ipler var, komutanım/' dedi Drehy.</span></p>
<p><span style="font-weight:bold;">Adolin kolunu uzattı ve Drehy de bıçağıyla onları kesti. Adolin omzunun üzerinden Parshendi saflarının tekrar oluşmasını izledi. Daha da gerilerden, yıldırım gümbürtüleri ve rüzgâr patlamalarının arasından o sert şarkının sesi geliyordu.</span></p>
<p><span style="font-weight:bold;">“Beni meşgul etmek ve dikkatimi dağıtmak için timler gönderip duruyorlar,” dedi Adolin. “Beni yenmek gibi bir niyetleri yok, sadece beni savaşın dışında tutmaya çalışıyorlar.”</span></p>
<p><span style="font-weight:bold;">“Eninde sonunda sizinle dövüşmek zorundalar,” dedi Drehy iplerin bir diğerini daha keserek. Uzanarak elini kel başının üzerinden geçirip, yağmuru sildi. &quot;Bir Pare-darı dokunmadan bir kenara bırakamazlar.”</span></p>
<p><span style="font-weight:bold;">“Aslında,” dedi Adolin gözlerini kısarak o şarkıyı dinlerken. “Onların yaptığı şey tam olarak bu.”</span></p>
<p><span style="font-weight:bold;">Adolin rüzgârın savurduğu yağmur tabakalarının arasından koşarak, tıngırtılarla ışıkların yakınındaki komuta yerine gitti. Büyük bir yağmurluğa bürünmüş olan Perel, burada durmuş emirler yağdırıyordu. Adolin'e hızlı bir selam verdi.</span></p>
<p><span style="font-weight:bold;">“Durum?” diye sordu Adolin.</span></p>
<p><span style="font-weight:bold;">&quot;Boşa kürek çekiyoruz, Berrakbey.”</span></p>
<p><span style="font-weight:bold;">“Bunun ne anlama geldiği hakkında hiçbir fikrim yok,” dedi Adolin.</span></p>
<p><span style="font-weight:bold;">“Kayıkçılık terimi, komutanım,” dedi Perel. &quot;İleri geri savaşıyoruz ama hiçbir gelişme kaydedemiyoruz. Oldukça denk durumdayız, iki taraf da bir avantaj arıyor. Ben en çok o Parshendi yedek kuvvetleri hakkında endişeliyim. Onların da şimdiye kadar savaşa katılmış olmaları gerekirdi.”</span></p>
<p><span style="font-weight:bold;">“Ne yedek kuvvetleri?” diye sordu Adolin loş platodan karşıya bakarken. “Şarkıcılar demek istiyorsun.” Hem sağında, hem de solunda, Alethi askerleri diğer Parshendi birimleriyle savaşıyordu. Adamlar bağırıyor ve çığlık atıyordu, silahlar çarpışıyordu, bir savaş meydanının tanıdık ölümcül sesleriydi.</span></p>
<p><span style="font-weight:bold;">“Evet komutanım,” dedi Perel. “Onlar şu platonun ortasındaki kaya oluşumuna sırtlarını vermiş, fırtına kapası boğazlarını patlatarak şarkı söylüyorlar.”</span></p>
<p><span style="font-weight:bold;">Adolin o loş ışığın içinden yükselen kaya çıkıntısını hatırlıyordu. Tepesinde en azından bir tabura yetecek kadar alan vardı. “Biz ona arka taraftan tırmanabilir miyiz?”</span></p>
<p><span style="font-weight:bold;">“Bu yağmurda mı, Berrakbey?” diye sordu Perel. “Pek olası değil. Belki </span><span style="font-weight:bold;font-style:italic;">siz</span><span style="font-weight:bold;"> yapabilirsiniz, ama gerçekten de yalnız başınıza gitmek ister miydiniz?”</span></p>
<p><span style="font-weight:bold;">Adolin tanıdık hevesin onu dürtüklemesini, sonuçları hiç umursamaksızın koşarak savaşın içine dalma arzusunu bekledi. Kendisini bu dürtüye direnmek için eğitmişti ve onun... Olmadığını gördüğü zaman şaşırdı. Hiçbir şey yoktu.</span></p>
<p><span style="font-weight:bold;">Kaşlarını çattı. Adolin yorgundu. Sebep bu muydu? Durumu değerlendirdi, miğferinin üzerindeki yağmur sesiyle düşünüyordu.</span></p>
<p><span style="font-weight:bold;font-style:italic;">Bizim o arka taraftaki Parshendilere ulaşmamız gerek,</span><span style="font-weight:bold;"> diye düşündü. </span><span style="font-weight:bold;font-style:italic;">Babam o yedek kuvvetlere saldınlmasını, şarkının kesilmesini istiyor...</span></p>
<p><span style="font-weight:bold;">Shallan bu iç platolar hakkında ne demişti? Ve üzerlerindeki kaya oluşumları hakkında?</span></p>
<p><span style="font-weight:bold;">&quot;Bana bir tabur topla,” dedi Adolin. “Bin adam, ağır piyade. Ben onlarla birlikte gittikten yarım saat sonra, adamların geri kalanını Parshendilerin üzerine tam bir saldın ile gönder. Ben bir şeyler deneyeceğim ve dikkatlerini üzerinize çekmenizi istiyorum.”</span></p>
<p>♦</p>
<p>♦ ♦</p>
<p><span style="font-weight:bold;">&quot;Sen öldün,” diye bağırdı Dalinar gökyüzüne doğru. Etrafında hızla dönerek yakınındaki yardımcıları ve yaverleri ürküttü, hâlâ üç savaş meydanının arasındaki merkez platodaydı. “Sen bana öldürüldüğünü söylemiştin!”</span></p>
<p><span style="font-weight:bold;">Yağmur yüzünü dövüyordu. Kulakları bu yağmur ve çığlıklar kargaşasının içinde ona oyun mu oynamıştı?</span></p>
<p><span style="font-weight:bold;">“Ben Yaradan değilim,” dedi ses. Dalinar dönerek irkilen yoldaşlarının yüzlerini araştırdı. Dört yağmurluklu köprücü geriye çekildiler, sanki korkmuş gibilerdi. Yüzbaşıları ellerini kılıçlarına koymuş, yüzlerinde kararsız bir ifadeyle bulutları izliyorlardı.</span></p>
<p><span style="font-weight:bold;">“Herhangi biriniz o sesi duydu mu?” diye sordu Dalinar.</span></p>
<p><span style="font-weight:bold;">Hepsi başlarını sallayarak reddettiler.</span></p>
<p><span style="font-weight:bold;">“Siz... Yaradan’ı mı duyuyorsunuz?” diye sordu haberci kadınlardan bir tanesi.</span></p>
<p><span style="font-weight:bold;">“Evet.” En basit cevap buydu, gerçi Dalinar neler olduğundan emin değildi. Merkez platoyu geçmeye devam etti, Adolin’in savaştığı cepheyi kontrol etmek istiyordu.</span></p>
<p><span style="font-weight:bold;">“Üzgünüm,” diye tekrar etti ses. Görülerdekinin aksine, Dalinar kelimeleri söyleyen herhangi bir temsilci göremiyordu. Hiçbir yerden gelmiyorlardı. “Sen çok çabaladın. Ama ben senin için hiçbir şey yapamam.”</span></p>
<p><span style="font-weight:bold;">“Sen kimsin?” diye tısladı Dalinar.</span></p>
<p><span style="font-weight:bold;">“Ben geride bırakılanım,” dedi ses. Bu tam olarak görülerinde duyduğu gibi değildi, bu seste bir derinlik vardı. Bir yoğunluk. “Ben O’nun geride kalan kıymık parçasıyım. Ben O’nun cesedini gördüm, Garaz onu katlettiği zaman O’nun öldüğünü gördüm. Ve ben... Ben her zaman yaptığımı gibi devam etmek için kaçtım. Bu dünyada geride kalmış olan Tanrı’nın parçası, insanoğlunun hissetmesi gereken rüzgârlar olarak.”</span></p>
<p><span style="font-weight:bold;">O Dalinar’ın sorusuna mı cevap veriyordu, yoksa sadece kendi kendine mi konuşuyordu? Görülerde, Dalinar ilk önce bu sesle bir konuşma yaptıklarını varsaymıştı ama sonunda konuşmanın sese ait olan kısmının aslında sadece önceden hazırlanmış bir monolog olduğunu keşfetmişti. Bu da aynısı mı, değil mi, emin olamıyordu.</span></p>
<p><span style="font-weight:bold;">Fırtınalar adına... Dalinar şu anda bir görünün ortasında mıydı? Yerinde donakalarak, bir anda kendisinin sarayda yere yığılmış, bu yağmurdaki savaşa kadar gelen bütün olayları hayal etmiş olan korkunç bir görüntüsü zihninde canlandı.</span></p>
<p><span style="font-weight:bold;font-style:italic;">Hayır,</span><span style="font-weight:bold;"> diye düşündü şiddetle. </span><span style="font-weight:bold;font-style:italic;">Ben o yoldan yürümeyeceğim.</span><span style="font-weight:bold;"> Dalinar daha önce her zaman bir görünün içinde olduğunu fark edebilmişti, bunun değiştiğine inanmak için hiçbir sebebi yoktu.</span></p>
<p><span style="font-weight:bold;">Aladar’a gönderilmesini emrettiği yedek kuvvetler hızla yanından geçti, mızrakları göğe doğru çevrilmiş olan askerlerdi. Eğer gerçek bir fırtına kapası yıldırım düşecek olursa, bu tehlikeli olurdu ama pek fazla seçenekleri yoktu.</span></p>
<p><span style="font-weight:bold;">Dalinar sesin daha fazla konuşması için bekledi ama hiçbir şey olmadı. Yoluna devam etti ve kısa süre sonra Adolin’in platosuna yaklaştı.</span></p>
<p><span style="font-weight:bold;">O gök gürültüsü müydü?</span></p>
<p><span style="font-weight:bold;">Hayır. Dalinar döndü ve platonun üzerinde dörtnala kendisine doğru gelen bir at gördü, sırtında bir haberci vardı. Bir elini kaldırarak Yüzbaşı Javih’nin vermekte olduğu bir taktik raporunu kesti.</span></p>
<p><span style="font-weight:bold;">&quot;Berrakbey!” diye bağırdı haberci. Atını şahlandırdı. “Berrakbey Teleb düştü! Yüceprens Roion bozguna uğratıldı. Safları dağıldı, Parshendiler geride kalan askerlerinin etrafım çevirdi! Roion kuzey platosunda mahsur kaldı! ”</span></p>
<p><span style="font-weight:bold;">“Hay Cehennem! Yüzbaşı Khal?”</span></p>
<p><span style="font-weight:bold;">“Hâlâ sağ, Roion’un en son görüldüğü yere doğru savaşarak ilerliyordu. O da neredeyse yenilgiye uğramak üzere.”</span></p>
<p><span style="font-weight:bold;">Dalinar hızla Javih’e döndü. &quot;Yedekler?”</span></p>
<p><span style="font-weight:bold;">“Kalmış mıdır bilmiyorum,” dedi adam, yüzü loş ışıkta solgundu. “Ancak eğer herhangi bir kuvvet geri çekilmişse vardır.”</span></p>
<p><span style="font-weight:bold;">&quot;Öğren ve onları buraya getir!” dedi Dalinar haberciye doğru koşarak. “İn,” dedi.</span></p>
<p><span style="font-weight:bold;">“Komutanım?”</span></p>
<p><span style="font-weight:bold;">“İn!’’</span></p>
<p><span style="font-weight:bold;">Kadın aceleyle eyerden inerken Dalinar ayağını üzengiye koydu ve atlayarak sırtına çıktı. Atı çevirdi, bir kez olsun, üzerinde Parezırhı olmadığı için memnun olmuştu. Bu hafif at onu taşıyamazdı.</span></p>
<p><span style="font-weight:bold;">“Ne toplayabilirsen topla ve gel!” diye bağırdı. “Bana asker bul, o mızrakçı taburunu Aladar'dan geri çekmen gerekse bile.”</span></p>
<p><span style="font-weight:bold;">Dalinar öne eğilerek topuklarıyla atı dürterken, Yüzbaşı Javih’nin cevabı yağmurun içinde kaybolmuştu. Hayvan homurdandı ve Dalinar’ın da onu harekete geçirmeden önce uğraşması gerekti. Uzaklardaki yıldırım gümbürtüleri hayvanı korkutmuştu.</span></p>
<p><span style="font-weight:bold;">Bir kere doğru yöne çevirdikten sonra, atı rahat bıraktı ve o da hevesle dörtnala ilerledi. Dalinar süratle platoyu geçti, triyaj çadırları, komuta yerleri ve ikmâl istasyonlarını bir bulanıklık hâlinde geçti. Kuzey platoya yaklaşırken, atı dizginledi ve Navani’yi bulmak için bölgeyi gözleriyle taradı.</span></p>
<p><span style="font-weight:bold;">Ondan hiçbir iz yoktu, gerçi burada yere serilmiş olan birkaç tane büyük tente gördü, siyah kumaştan geniş karelerdi. Navani boş durmamıştı. Bir mühendise seslenerek sordu ve o da işaret etti, sonra Dalinar uçurum boyunca o yöne doğru at sürdü. Taşların üzerine yerleştirilmiş olan bir dizi diğer tentenin de yanından geçti.</span></p>
<p><span style="font-weight:bold;">Sol tarafındaki uçurumun karşısında, askerler bağrışlar ve çığlıklarla ölüyordu. Roion’un savaşının ne kadar kötü gittiğini birinci elden gördü. Tehlike kuşatılmış sancaklarını taşıyan dağınık asker gruplarından alenen görünüyordu, kızıl gözlü küçük düşman kümeleri tarafından parçalanmışlardı. Alethiler savaşmaya devam ederdi ama safları bölünmüşken, pek şansları olmayacaktı.</span></p>
<p><span style="font-weight:bold;">Dalinar kendisi de iki ay önce öyle savaştığını hatırladı, düşmanlardan bir denizle çevrelenmiş, kurtuluş umudu olmadan. Dalinar atını daha da hızla sürdü ve kısa süre sonra Navani’yi gördü. Bir şemsiyenin altında durmuş, diğer bir büyük tentedeki bir grup işçiyi yönlendiriyordu.</span></p>
<p><span style="font-weight:bold;">“Navani!” diye bağırdı Dalinar atını çekip, onun karşısındaki tentenin üzerinde kayarak durdururken. “Benim bir mucizeye ihtiyacım var!”</span></p>
<p><span style="font-weight:bold;">“Yolda/' diye bağırarak cevap verdi o.</span></p>
<p><span style="font-weight:bold;">“Yollanmak için zaman yok. Planını uygula. Şimdi.”</span></p>
<p><span style="font-weight:bold;">Dalinar onun ters ters bakışım görmek için fazla uzaktaydı ama yine de hissetmişti. Neyse ki, elini sallayarak işçileri şu anki tenteden uzaklaştırdı ve mühendislerine bağırarak emir vermeye başladı. Kadınlar koşarak bir dizi kayanın dizilmiş olduğu uçurumun yanına geldiler. Bunların iplerle bağlı olduğunu düşündü Dalinar, ama bu işlemin tam olarak nasıl yürüdüğünden emin değildi. Navani bağırarak talimatlar verdi.</span></p>
<p><span style="font-weight:bold;">Çok zaman alıyor, diye düşündü Dalinar uçurumun karşısını seyrederek, endişeliydi. Teleb’in Zırh’ını ve kullandığı Kral’ın Kılıcı’m geri alabilmişler miydi? Dalinar şu anda adam için yas tutarak zaman harcayamazdı. O Pareler’e </span><span style="font-weight:bold;font-style:italic;">ihtiyaçları vardı.</span></p>
<p><span style="font-weight:bold;">Dalinar’ın arkasında askerler toplandı. Roion’un okçuları, savaş kamplarının en iyileriydi ve bu yağmurda hiçbir işe yaramıyorlardı. Navani’nin haykırdığı bir emirle mühendisler geriye çekildi ve işçiler yaklaşık kırk kayadan oluşan sırayı itip uçuruma attılar.</span></p>
<p><span style="font-weight:bold;">Kayalar düşerken, tenteler ön köşelerinden ve ortalarından çekilerek elli ayak yukarıya fırladı. Bir saniye içinde uzun bir doğaçlama çadırlar sırası uçurumun yanma dizilmişti.</span></p>
<p><span style="font-weight:bold;">“Yürüyün!&quot; dedi Dalinar atını çadırların iki tanesinin arasına sürerek. “Okçular öne! ”</span></p>
<p><span style="font-weight:bold;">Askerler tentelerin altındaki korunaklı yerlere doğru fırladılar, bazıları herhangi bir görünür direğin onları tutmaması hakkında mırıldanıyordu. Navani sadece ön taraflarını yukarı çektirmişti, o yüzden tenteler geriye, uçurumdan uzağa doğru eğimleniyordu. Yağmur o öne doğru akıp gidiyordu. Yan tarafları da vardı, çadırlara benziyorlardı, o yüzden sadece Roion’un savaş cephesine bakan ön tarafları açıktı.</span></p>
<p><span style="font-weight:bold;">Dalinar atından atlayarak indi ve dizginleri bir işçiye verdi. Koşarak okçuların saflar oluşturmaya başladığı çadırlardan bir tanesinin altına girdi. Omzunun üstünde büyük bir torba taşımakta olan Navani de geldi. Bunu açarak narin tel işlemelerin içine asılmış büyük parlayan bir lâl taşından oluşmuş fabrialı ortaya çıkardı.</span></p>
<p><span style="font-weight:bold;">Bir an için kurcaladı, sonra geriye çekildi.</span></p>
<p><span style="font-weight:bold;">“Bizim bunu test etmek için gerçekten de daha fazla zamanımızın olması gerekirdi,” diye uyardı Dalinar’ı kollarını kavuşturarak. “Çekiciler yeni icatlar. Ben hâlâ bu şeyin ona dokunan herkesin içindeki kanı emeceğinden korkuyorum.”</span></p>
<p><span style="font-weight:bold;">Öyle olmadı. Bunun yerine, su hızla aletin etrafında toplanmaya başladı. Fırtınalar adına, işe yarıyordu! Fabrial havanın içindeki nemi çekiyordu. Roion’un okçuları teğmenlerinin emirleriyle yay kirişlerini korunaklı ceplerinden çıkardılar, yaylarını eğdiler ve bağladılar. Askerlerin pek çoğu açıkgözdü, okçuluk mütevazı seviyeli bir açıkgöz adam için kabul edilebilir bir Çağrı olarak görülürdü. Herkes bir subay olamıyordu.</span></p>
<p><span style="font-weight:bold;">Okçular uçurumun karşısındaki Roion’un kuvvetlerinin etrafını sarmış olan Parshendilerin üzerine dalga dalga ok yağdırmaya başladı. “Güzel,” dedi Dalinar okların uçmasını izleyerek. “Çok güzel.”</span></p>
<p><span style="font-weight:bold;">“Yağmur ve rüzgâr yine de okları nişan almayı zorlaştıracak,” dedi Navani. “Ve fabrialların ne kadar iyi çalışacaklarından emin değilim; çadırların ön tarafları açık, nem sürekli olarak içeriye akacak. Sadece kısa bir süre sonra Fırtınaışığı’mız tükenebilir.&quot;</span></p>
<p><span style="font-weight:bold;">“Bu yeterli,” dedi Dalinar. Oklar neredeyse anında fark yaratmış, Parshendilerin dikkatini etrafları çevrelenmiş olan askerlerden uzaklaştırmıştı. Bu çaresiz olmadığın sürece deneyeceğin bir manevra değildi, müttefiklerini vurma riski çok yüksekti, ama Roion’un okçuları ünlerini hak ettiklerini kanıtlıyorlardı.</span></p>
<p><span style="font-weight:bold;">Bir koluyla Navani’yi yakınına çekti. “İyi iş başardın.” Sonra çadırdan dışarı koşarken atını getirmeleri için seslendi; </span><span style="font-weight:bold;font-style:italic;">kendi</span><span style="font-weight:bold;"> atını, o vahşi haberci yaratığını değil. O okçular Dalinar için bir fırsat yaratacaktı. Roion için çok geç olmadığını umuyordu.</span></p>
<p>♦</p>
<p>♦ ♦</p>
<p><span style="font-weight:bold;font-style:italic;">Hayır</span><span style="font-weight:bold;">! diye düşündü Kaladin kanepenin etrafından dolaşarak kralın yanma gelirken. Ölmüş müydü? Gözle görülür bir yarası yoktu.</span></p>
<p><span style="font-weight:bold;">Kral kımıldandı, sonra tembel bir şekilde inledi ve doğrulup oturdu. Kaladin derin bir nefesini bıraktı. Sehpanın üzerinde boş bir şarap şişesi duruyordu ve Kaladin şimdi yaklaşmış olduğu için, dökülmüş şarabın kokusunu alabiliyordu.</span></p>
<p><span style="font-weight:bold;">“Köprücü?” Elhokar’ın dili dolanıyordu. “Sen de beni aşağılamaya mı geldin?” “Fırtınalar adına be Elhokar,” dedi Kaladin. “Ne kadar içtin?”</span></p>
<p><span style="font-weight:bold;">“Onların hepsi... </span><span style="font-weight:bold;font-style:italic;">Hepsi</span><span style="font-weight:bold;"> benden bahsediyor,” dedi Elhokar tekrar kanepeye devrilerek. “Muhafızlarım... Her birisi. Kötü kral, diyorlar. Herkes ondan nefret ediyor, diyorlar.”</span></p>
<p><span style="font-weight:bold;">Kaladin bir ürperti hissetti. “Onlar senin içmeni istiyordu, Elhokar. İşlerini daha kolaylaştırır.”</span></p>
<p><span style="font-weight:bold;">“Ha?”</span></p>
<p><span style="font-weight:bold;">Fırtınalar. Adamın bilinci zar zor yerindeydi.</span></p>
<p><span style="font-weight:bold;">“Gel hadi,” dedi Kaladin. “Suikastçılar yolda. Seni burada çıkaracağız.” “Suikastçılar!” Elhokar fırlayarak ayağa kalktı, sonra sendeledi. “O beyaz giyiyor. Ben onun geleceğini biliyordum... Ama sonra... O sadece Dalinar’ı istedi... Suikastçı bile benim tahtı hak etmediğimi düşünüyor...”</span></p>
<p><span style="font-weight:bold;">Kaladin Elhokar’ın kolunun altına girmeyi başardı, bir eliyle destek için mızrağını tutuyordu. Kral ona doğru yaslandı ve Kaladin’in bacağı çığlık attı. &quot;Lütfen, Majesteleri,” dedi Kaladin neredeyse devrilerek. “Yürümeye çalışmanız gerek.”</span></p>
<p><span style="font-weight:bold;">“Suikastçılar herhâlde seni istiyordur, köprücü,” diye mırıldandı kral. “Sen benden daha fazla lidersin. Keşke... Keşke bana da öğretseydin...”</span></p>
<p><span style="font-weight:bold;">Neyse ki, Elhokar ondan sonra kendi ağırlığını bir yere kadar taşıyabildi. İkisini kapı ağzına kadar götürmek bir savaş olmuştu, muhafızın bedeni hâlâ orada... Muhafızın? Öbürü neredeydi?</span></p>
<p><span style="font-weight:bold;">Kaladin bıçaklı bir bulanıklık üzerine atlarken dönerek kralın kavrayışından kurtuldu. İçgüdüyle Kaladin mızrak sapını yukarıya çekerek ellerini yakın menzilli bir dövüş için başının yakınma kaldırdı, sonra da sapladı. Mızrağın başı Çukur-çene’nin karnının derinliklerine gömüldü. Adam inledi.</span></p>
<p><span style="font-weight:bold;">Ama o </span><span style="font-weight:bold;font-style:italic;">Kaladin’e</span><span style="font-weight:bold;"> saldırmamıştı.</span></p>
<p><span style="font-weight:bold;">Hançerini kralın yan tarafına saplamıştı.</span></p>
<p><span style="font-weight:bold;">Çukur-çene Kaladin’in mızrağının ucundan düşerek yere yığıldı ve hançerini düşürdü. Elhokar yan tarafına uzandı, yüzünde afallamış bir ifade vardı. Eli kanlı olarak geri geldi. “Ben öldüm,” diye: fısıldadı Elhokar gözlerini kana dikerek.</span></p>
<p><span style="font-weight:bold;">O anda, Kaladin'in acısı ve zayıflığı solarmış gibi göründü. Panik anı bir güç anıydı ve Kaladin bunu sağlam d</span><span style="font-weight:bold;text-decoration:underline;">iz</span><span style="font-weight:bold;">i</span><span style="font-weight:bold;text-decoration:underline;">n</span><span style="font-weight:bold;">in üzerine çökerek Elhokar’ın giysilerini yırtıp atmak için kullandı. Bıçak bir kaburgadan sekmişti. Kral ağır kan kaybediyordu ama bu, tıbbi yardım ile sorun yaratabilecek bir yara değildi.</span></p>
<p><span style="font-weight:bold;">&quot;Onun üstüne basınç yap,” dedi Kaladin kralın gömleğinden kestiği bir parçayı yaraya bastırırken, sonra kralın elini bunun üzerine yerleştirdi. “Saraydan dışarı çıkmamız gerek. Güvenli bir yerler bulmalıyız.” Düello sahası mı, belki? Ardentlere güvenilebilirdi ve onlar dövüşmeyi de biliyordu. Ama o fazla mı bariz olurdu?</span></p>
<p><span style="font-weight:bold;">Eh, ilk önce saraydan dışanya çıkmaları gerekiyordu. Kaladin mızrağını kavradı ve giderken yol göstermek için döndü ama bacağı neredeyse ona ihanet ediyordu. Kendini yakalamayı başardı ama bu onu acı içinde nefes nefese bırakmıştı, yere düşmemek için mızrağına yapışmıştı.</span></p>
<p><span style="font-weight:bold;">Fırtınalar. Bu ayaklarının altındaki kan havuzu </span><span style="font-weight:bold;font-style:italic;">onun</span><span style="font-weight:bold;"> muydu? Dikişlerini patlatmıştı ve daha da fazlası vardı.</span></p>
<p><span style="font-weight:bold;">“Yanılmışım,” dedi kral. “İkimiz de öldük.”</span></p>
<p><span style="font-weight:bold;">“Fleet koşmaya devam etti,” diye hırladı Kaladin tekrar Elhokar’ın kolunun altına girerek.</span></p>
<p><span style="font-weight:bold;">“Ne?”</span></p>
<p><span style="font-weight:bold;">“O kazanamazdı ama koşmaya devam etti. Ve fırtına onu yakaladığı zaman, ölmesinin bir önemi yoktu çünkü o yapabildiği kadar iyi koşmuştu.”</span></p>
<p><span style="font-weight:bold;">“Tamam. Peki.” Kralın sesi halsiz geliyordu, gerçi Kaladin kan kaybından mı, alkolden mi, emin olamıyordu.</span></p>
<p><span style="font-weight:bold;">“Sonunda hepimiz ölüyoruz, değil mi?” dedi Kaladin. İkili koridordan aşağı doğru yürüdü, Kaladin onları ayakta tutmak için mızrağına yaslanıyordu. “O yüzden sanırım gerçekten önemli olan şey ne kadar iyi koştuğun. Ve Elhokar, sen baban öldürüldüğünden beri koşuyorsun, </span><span style="font-weight:bold;font-style:italic;">her fırtına kapası işin içine etsen bile.&quot;</span></p>
<p><span style="font-weight:bold;">“Sağ ol?” dedi kral mırıldanarak.</span></p>
<p><span style="font-weight:bold;">Bir kavşağa ulaştılar ve Kaladin ön kapılar yerine, saray yerleşkesinin derinliklerine doğru giderek kaçmaya karar verdi. Bu da eşit derecede hızlıydı ama belki komplocuların bakacağı ilk yer olmazdı.</span></p>
<p><span style="font-weight:bold;">Saray boştu. Moash dediği gibi yapmış, Beyazlı Suikastçının saldırısı örneğini kullanarak hizmetkârları saklanmaya göndermişti. Bu </span><span style="font-weight:bold;font-style:italic;">gerçekten de</span><span style="font-weight:bold;"> mükemmel bir plandı.</span></p>
<p><span style="font-weight:bold;">“Neden?” diye fısıldadı kral. “Senin benden nefret etmen gerekmez mi?”</span></p>
<p><span style="font-weight:bold;">“Seni hiç sevmiyorum, Elhokar,” dedi Kaladin. “Ama bu senin ölmene izin vermenin doğru olduğu anlamına gelmiyor.&quot;</span></p>
<p><span style="font-weight:bold;">“Sen benim tahttan inmem gerektiğini söylemiştin. Neden, köprücü? Neden bana yardım ediyorsun?”</span></p>
<p><span style="font-weight:bold;font-style:italic;">Bilmiyorum.</span></p>
<p><span style="font-weight:bold;">Bir koridora döndüler ama kral yürümeyi keserek yere yığılana kadar sadece yolun yarısını gidebilmişlerdi. Kaladin küfrederek Elhokar’ın yanında diz çöktü, nabzını ve yarasını kontrol etti.</span></p>
<p><span style="font-weight:bold;font-style:italic;">Bu şaraptan,</span><span style="font-weight:bold;"> diye karar verdi. O, üstüne de kan kaybı kralı kendinden geçirmişti.</span></p>
<p><span style="font-weight:bold;">Kötüydü. Kaladin yarayı tekrar sarmak için elinden geleni yapmaya çalıştı ama sonra ne olacaktı? Kralı bir sedyenin üzerinde çekmeye mi çalışacaktı? Yardım çağırmaya gidip, onu yalnız bırakma riskine mi girecekti?</span></p>
<p><span style="font-weight:bold;">“Kaladin?”</span></p>
<p><span style="font-weight:bold;">Kaladin donakaldı, hâlâ kralın üzerine eğilmişti.</span></p>
<p><span style="font-weight:bold;">&quot;Kaladin, </span><span style="font-weight:bold;font-style:italic;">ne</span><span style="font-weight:bold;"> yapıyorsun?” Moash’ın sesi arkasından hesap soruyordu. “Biz kralın kapısındaki adamları bulduk. Fırtınalar, onları </span><span style="font-weight:bold;font-style:italic;">sen</span><span style="font-weight:bold;"> mi öldürdün?”</span></p>
<p><span style="font-weight:bold;">Kaladin ayağa kalktı ve döndü, ağırlığını sağlam bacağının üzerine veriyordu. Koridorun öbür ucunda Moash duruyordu, mavi ve kırmızı Parezırhı’nın içinde ışıl ışıldı. Başka bir Paredar da ona eşlik ediyordu, Kılıç’ı Zırh’tnın omzunun üzerinde, yüz plakası aşağıda. Graves.</span></p>
<p><span style="font-weight:bold;">Suikastçılar gelmişti.</span></p><div></div><br clear="all"/>
<p><span style="font-style:italic;">Onların aptallar olduğu belli bir Issızlık, ’ın bir teşrifatçıya ihtiyacı yok Ne zaman isterse o zaman gelebilir ve de gelecek işaretleri de bariz kİ sprenler onun bunu yakında yapmasını bekliyorlar Taşların Kadimi en sonunda çözülmeye başlamış olmalı Dört bin yıldan uzun bir süre boyunca bir dünyada huzur ve refahın onun iradesi sayesinde varlığını sürdürebilmiş olması bir mucize</span></p>
<p>—Diyagram’dan, ikinci Tavan Pervanesi Kitabı: desen 1</p>
<p><span style="font-weight:bold;">Shallan köprüden inerek terk edilmiş bir platoya ayak bastı.</span></p>
<p><span style="font-weight:bold;">Yağmur savaşın seslerini bastırıyor, bölgenin daha da ıssız gibi görünmesine neden oluyordu. Gece gibi karanlık. Fısıltılar gibi yağmur.</span></p>
<p><span style="font-weight:bold;">Bu plato çoğundan daha yüksekti, o yüzden Shallan Fırtınamevki’nin merkezinin etrafına yayılmış olduğunu görebiliyordu. Diplerine krem birikmiş olan sütunlar dikitlere dönüşmüştü. Binalar devrilmiş bir kütüğün üzerine kaplayan kar gibi taşla kaplanarak tepeciklere dönüşmüştü. Karanlığın ve yağmurun içinde, antik harabeler hayal gücünün doldurması için bekleyen bir şehir silueti oluşturuyordu.</span></p>
<p><span style="font-weight:bold;">Bu şehir zamanın kendi illüzyonunun altında saklanıyordu.</span></p>
<p><span style="font-weight:bold;">Diğerleri de köprüyü geçerek onu takip ettiler. Aladar'ın cephesindeki savaşın kenarından geçmişler, bu daha uzaktaki platoya ulaşmak için Alethi safları boyunca ilerlemişlerdi. Buraya gelmek zaman almıştı çünkü köprücülerin karşıya geçmek için uygun olan bir yer bulmaları gerekiyordu. Yan platodaki bir yokuşa tırmanmış ve uçurumu aşabilmek için köprülerini oradan yerleştirmişlerdi.</span></p>
<p><span style="font-weight:bold;">“Buranın doğru yer olduğundan nasıl emin olabiliyorsun?” diye sordu Renarin tıngırtılarla yanında platoya gelerek. Shallan bir şemsiye getirmeyi seçmişti ama Renarin yağmurun altında duruyordu, miğferini kolunun altına almış, suyun yüzünden aşağı akmasına izin veriyordu. O gözlüklü değil miydi? Shallan son zamanlarda onun pek gözlük taktığını görmemişti.</span></p>
<p>934 &#160;&#160;&#160;“Burası doğru yer çünkü anormal,” dedi Shallan.</p>
<p><span style="font-weight:bold;">“Bu hiç de mantıklı değil,” dedi İnadara askerler ve köprücüler de boş platoya geçerlerken ikisine katılarak. “Bu türden bir geçit gizli tutulurdu, anormal olmazdı.” “Yeminkapısı gizli değildi,” dedi Shallan. “Ancak bu önemli değil. Bu plato bir daire.”</span></p>
<p><span style="font-weight:bold;">&quot;Pek çoğu dairesel.”</span></p>
<p><span style="font-weight:bold;font-style:italic;">“Bu kadar</span><span style="font-weight:bold;"> dairesel değil,” dedi Shallan uzun adımlarla ilerleyerek. Şimdi buraya geldiği için, platonun ne kadar aykırı bir şekilde... Düzgün olduğunu görebiliyordu. “Ben bir platonun üzerinde duran bir kaide arıyordum ama aradığım şeyin büyüklüğünün farkına varmamıştım. Bu platonun </span><span style="font-weight:bold;font-style:italic;">tamamı</span><span style="font-weight:bold;"> Yeminkapısı’nın üzerinde olduğu kaide.</span></p>
<p><span style="font-weight:bold;">“Görüyor musunuz? Öbür platolar bir tür felaket sonucunda yaratılmış, onlar pürüzlü, kırık. Burası değil. Bu kırılma gerçekleştiği zaman </span><span style="font-weight:bold;font-style:italic;">zaten burada</span><span style="font-weight:bold;"> olması yüzünden. Eski haritalarda dev bir sütun gibi yükseltilmiş olarak görünüyordu. Ovalar parçalandığı zaman da bu şekilde kaldı.”</span></p>
<p><span style="font-weight:bold;">“Evet...” dedi Renarin başını sallayarak onaylarken. “Merkezinde gravürlü dairesel işleme olan bir tabak düşün... Eğer bir kuvvet tabağı parçalarsa, zaten zayıflamış olan çizgilerin üzerinden kırılabilir.”</span></p>
<p><span style="font-weight:bold;">“Bir dizi düzensiz kırık ile bir tane de daire şeklinde parça kalır,” diyerek katıldı Shallan.</span></p>
<p><span style="font-weight:bold;">“Belki,” dedi İnadara. “Ama taktiksel açıdan bu kadar önemli bir şeyin açıkta olmasını garip buluyorum.”</span></p>
<p><span style="font-weight:bold;">“Yeminkapıları bir semboldü,” dedi Shallan yürümeye devam ederek. “Yeterli mertebeye sahip olan bütün vatandaşlara tanınan Vorin Seyahat Hakkı, Elçiler’in bütün sınırların açık olması gerektiğini söyleyen beyanını temel alıyor. Eğer bu birliğin bir sembolünü, Gümüş Krallıklar’ın tamamını birbirine bağlayan bir geçidi yaratacaksan, bunu nereye koyarsın? Kilitli bir odanın içine mi gizlersin? Yoksa şehrin üzerinde yükselen bir meydana mı koyarsın? Geçit burada açıktaydı çünkü halk onunla gurur duyuyordu.”</span></p>
<p><span style="font-weight:bold;">Savrulan yağmurun içinden ilerlemeye devam ettiler. Bu yerde kutsal bir hava vardı ve, dürüst olmak gerekirse, Shallan’ın haklı olduğunu anlamasını sağlayan şey kısmen bu olmuştu.</span></p>
<p><span style="font-weight:bold;">“Mmmm,” dedi Desen alçak sesle. “Onlar bir fırtına çıkarıyor.”</span></p>
<p><span style="font-weight:bold;">“Yoksprenler mi?” diye fısıldadı Shallan.</span></p>
<p><span style="font-weight:bold;">“Bağlı olanlar. Onlar bir fırtına üretiyorlar.”</span></p>
<p><span style="font-weight:bold;">Doğru. Görevi acildi; Shallan’ın böyle durup düşünmeye vakti yoktu. Araştırmaların başlamasını emredecekti ama Renarin’in gözlerini batıya doğru dikmiş olduğunu fark ederek durdu, bakışları dalgındı.</span></p>
<p><span style="font-weight:bold;">&quot;Prens Renarin?&quot; diye seslendi.</span></p>
<p><span style="font-weight:bold;">“Yanlış,” diye fısıldadı. “Rüzgâr </span><span style="font-weight:bold;font-style:italic;">yanlış yönden</span><span style="font-weight:bold;"> esiyor. Batıdan doğuya... Ah, Yukarıdaki Yaradan. Bu korkunç.”</span></p>
<p><span style="font-weight:bold;">Shallan onun bakışını takip etti ama hiçbir şey göremedi.</span></p>
<p><span style="font-weight:bold;">“Gerçekten de doğruymuş,” dedi Renarin. “Dinmezfırtına.&quot;</span></p>
<p><span style="font-weight:bold;">“Neden bahsediyorsun?&quot; diye sordu Shallan ses tonu karşısında bir ürperti hissederek.</span></p>
<p><span style="font-weight:bold;">“Ben...” Renarin ona baktı ve gözlerindeki suyu sildi, zırh eldiveni belinde asılı duruyordu. “Benim babamın yanında olmam gerekirdi. Savaşabilmem gerekirdi. Ama ben işe yaramazım.”</span></p>
<p><span style="font-weight:bold;">Harika. Hem mızmız, </span><span style="font-weight:bold;font-style:italic;">hem de</span><span style="font-weight:bold;"> ürperticiydi. “Eh, baban sana bana yardım etmeni emretti, o yüzden derdin her neyse hallet. Hep beraber, hadi aramaya başlayalım.” “Ne arıyoruz, kuzen?” diye sordu köprücülerden biri olan Kaya.</span></p>
<p><span style="font-weight:bold;font-style:italic;">Kuzen,</span><span style="font-weight:bold;"> diye düşündü Shallan. </span><span style="font-weight:bold;font-style:italic;">Hoş.</span><span style="font-weight:bold;"> Kızıl saç yüzündendi. “Bilmiyorum,” diye cevap verdi. “Olağandışı, garip olan herhangi bir şey.”</span></p>
<p><span style="font-weight:bold;">Ayrıldılar ve platoyu aramak için yayıldılar, inadara’nın yanında, Shallan’a yardım etmek için küçük bir grup âlim ve ardent vardı, Dalinar’ın fırtınabekçilerinden biri de bunların arasındaydı. Shallan hepsi birkaç âlim, bir köprücü ve bir askerden oluşan ekipler gönderdi.</span></p>
<p><span style="font-weight:bold;">Renarin ve köprücülerin büyük bir kısmı onunla gelmekte ısrar ettiler. Shallan bu konuda şikâyet edemezdi, burası </span><span style="font-weight:bold;font-style:italic;">hâlâ</span><span style="font-weight:bold;"> bir savaş meydanıydı. Yerdeki bir yumrunun yanından geçti, büyük bir halkanın bir parçasıydı. Belki bu bir zamanlar alçak bir duvardı. Burası o zamanlar nasıl görünüyordu? Zihninin içinde resmini oluşturdu ve çizebilmeyi diledi. O kesinlikle gözünde canlandırmasına yardım ederdi.</span></p>
<p><span style="font-weight:bold;">Geçit nerede olurdu? Büyük olasılıkla ortada, o yüzden gittiği yön de orasıydı. Orada taştan büyük bir tepe buldu.</span></p>
<p><span style="font-weight:bold;">&quot;Bu mu hepsi?” diye sordu Kaya. “Kaya sadece daha fazla.”</span></p>
<p><span style="font-weight:bold;">“Bu tam olarak bulmayı umut ettiğim şey,” dedi Shallan. “Açık havada olan her şey ya aşınıp giderdi, ya da kreme gömülürdü. Eğer biz işe yarar herhangi bir şeyler bulacaksak, içeride olacak. ”</span></p>
<p><span style="font-weight:bold;">“içeride mi?” diye sordu köprücülerden bir tanesi. “Neyin içerisinde?” “Binaların,” dedi Shallan, kayaları arka tarafta bir kırışıklık bulana kadar yokladı. Renarin’e doğru döndü. “Prens Renarin, lütfen benim için bu kayayı öldürebilir misiniz?”</span></p>
<p>♦</p>
<p>♦ ♦</p>
<p><span style="font-weight:bold;">Adolin karanlık odanın içinde küresini kaldırarak ışığını duvara tuttu. Gözyaşları sırasında açık havada geçen o kadar zamandan sonra, miğferine damlayan yağmurun </span><span style="font-weight:bold;font-style:italic;">olmaması</span><span style="font-weight:bold;"> garip geliyordu. Bu yerdeki küflü hava şimdiden nemlenmeye başlamıştı ve askerlerin ayak sesleri ve öksürüklerine rağmen, Adolin buranın fazlasıyla sessiz olduğunu hissediyordu. Bu kayalık mezarın içi, hemen dışarıdaki savaş meydanından millerce uzakta olmaktan farklı değildi.</span></p>
<p><span style="font-weight:bold;">“Nasıl bildiniz, komutanım?” diye sordu köprücü Skar. “Bu taş tepenin içinin boş olacağını nasıl tahmin ettiniz?”</span></p>
<p><span style="font-weight:bold;">“Çünkü bir keresinde çok zeki bir kadın, benden onun için bir kayaya saldırmamı istemişti,&quot; dedi Adolin.</span></p>
<p><span style="font-weight:bold;">Birlikte o ve adamları, şarkı söyleyen Parshendilerin arkalarını korumak için kullandıkları büyük kaya oluşumunun öbür tarafından dolaşmışlardı. Parekılıcı’mn birkaç hareketiyle, Adolin tepenin içine bir giriş açmıştı ve onun umut ettiği gibi içerisi boş çıkmıştı.</span></p>
<p><span style="font-weight:bold;">Tozlu odaların içinden ilerledi, kemiklerin ve bir zamanlar mobilyalar olabilecek kurumuş yıkıntıların yanından geçiyordu. Kremin binayı gömmesinden önce çürüyüp gitmişlerdi herhâlde. Bu uzun zaman önce bir tür halk binası mıydı? Ya da belki bir pazar yeri? Epey bir fazla oda vardı, pek çok kapı ağzında hâlâ bir zamanlar kapıların takılmış olduğu paslı menteşeler duruyordu.</span></p>
<p><span style="font-weight:bold;">Bin asker onunla birlikte binanın içinden ilerliyor, kesilmiş büyük mücevherleri olan fenerler taşıyorlardı; broamlardan beş kat daha büyüklerdi, gerçi bir yücefırtı-nadan beri bu kadar uzun zaman geçtiği için onların bile bazıları sönmeye başlamıştı.</span></p>
<p><span style="font-weight:bold;">Bin adam bu ürkütücü odaların içinden geçirmek için epey fazla bir sayıydı. Ama, eğer tamamen yanılmıyorsa, şimdi karşı duvara yaklaşmış olmaları gerekirdi; Pars-hendilerin tam arkasındaki duvara. Adamlarının bazıları yakınlardaki odalarda keşfe çıktılar ve onaylamayla geri döndüler. Bina burada bitiyordu. Adolin şimdi pencerelerin hatlarını görüyordu, yıllar içinde açıklıklardan içeri dökülen, duvarlardan aşağı akıp, yerlerde biriken kremle mühürlenmişlerdi.</span></p>
<p><span style="font-weight:bold;">“Pekâlâ,” diye seslendi bölük komutanlarına ve onların yüzbaşılarına. “Hadi bu odaya ve hemen dışarıdaki koridora toplayabildiğimiz kadar çok kişiyi toplayalım. Ben bir çıkış deliği keseceğim. Yol açılır açılmaz, bizim dışarı fırlayıp o şarkı söyleyen Parshendilere saldırmamız gerekiyor.</span></p>
<p><span style="font-weight:bold;">“Birinci Bölük, siz iki tarafa yayılacak ve bu çıkışı koruyacaksınız. Sakın geri itilmeyin! Ben saldırıp dikkatleri üzerime çekmeye çalışacağım. Diğer herkes dışarı çıkacak ve yapabildikleri kadar hızla saldırıya katılacak.”</span></p>
<p><span style="font-weight:bold;">Askerler başlarını salladılar. Adolin derin bir nefes aldı, sonra yüz plakasını indirdi ve duvarın yanına geldi. Binanın ikinci katmdalardı ama Adolin dışarıdaki krem birikiminin onları yaklaşık olarak zemin seviyesine getireceğini tahmin ediyordu. Gerçekten de, dışarıdan hafif bir ses duyuyordu. Uğuldama, duvarın içinden çınlayarak geçiyordu.</span></p>
<p><span style="font-weight:bold;">Fırtınalar, Parshendiler </span><span style="font-weight:bold;font-style:italic;">hemen buradaydı.</span><span style="font-weight:bold;"> Kılıç’mı çağırdı, bölük komutanları askerlerinin hazır olduğu haberini verene kadar bekledi, sonra birkaç uzun kurdele şeklinde duvarı biçti. Savrulan darbelerle öbür tarafa doğru da kesti, sonra Zırh’lı omzuyla duvara bindirdi.</span></p>
<p><span style="font-weight:bold;">Duvar parçalandı ve dışarıya doğru düştü, taş bloklar şelale gibi dökülerek Adolin’den uzaklaşıyordu. Yağmur kuvvetle geri döndü. Yerden sadece birkaç ayak yüksekteydi ve hevesle iterek ıslak kaygan kayaların üzerine çıktı. Hemen sol tarafında, Parshendi yedek kuvvetleri ona arkalarını dönmüş olarak duruyorlardı, şarkılarına kendilerini kaptırmışlardı. Savaşın gürültüsü buradan neredeyse duyulmuyordu, o insanlık dışı şarkının omurgayı titreten sesi tarafından boğulmuştu.</span></p>
<p><span style="font-weight:bold;">Mükemmel. Yağmur ve şarkının sesi deliğin açılma gürültüsünü bastırmıştı. Askerler ellerinde ışıklarla ilkinden dışarı dökülmeye başlarken ikinci bir delik kesti. Üçüncü bir çıkış da açmaya başlamıştı ama bir bağrış duydu. Parshendilerden bir tanesi en sonunda onu fark etmişti. Bu bir dişiydi, o yeni formlarına bürünmüş hâldelerken, bu daha önce olduğundan daha belirgindi.</span></p>
<p><span style="font-weight:bold;">Parshendilere kadar olan kısa mesafeyi koşarak aştı ve kendisini saflarının arasına fırlattı, Kılıç'ını ölümcül bir şekilde savuruyordu. Cesetler yanmış gözlerle düşüp öldüler. Beş, sonra on. Askerleri de ona katıldılar, mızraklarını Parshendilere saplayarak o berbat şarkılarını susturuyorlardı.</span></p>
<p><span style="font-weight:bold;">Bu şok edici derecede kolaydı. Parshendiler şarkılarını gönülsüzlükle bırakıyor, translarından şaşkın ve halsiz olarak çıkıyorlardı. Savaşanları bunu koordinasyonsuz bir şekilde yapıyordu ve Adolin’in hızlı saldırısı onlara garip ışıltılı enerjilerini çağırmak için zaman tanımıyordu.</span></p>
<p><span style="font-weight:bold;">Bu uyuyan adamları öldürmek gibiydi. Adolin Pare’leriyle daha önce de pis iş yapmıştı. Hay Cehennem, Zırh ve Kılıç’la sıradan adamların karşısında savaş meydanına çıktığın her sefer pis iş yapıyordun, ellerinde sopalar olan çocukları katletsen de aynı şeydi. Ama bu daha da beterdi. Sık sık, tam Adolin onları öldürmeden önce kendilerine geliyor, gözlerini kırpıştırarak zihinleri açılır, sarsılarak uyanırlarken kendilerini karşılarında arkadaşlarını doğrayan bir Paredara yüz yüze buluyorlardı. Adolin yere ceset üstüne ceset devirirken o dehşet bakışları yakasını bırakmıyordu.</span></p>
<p><span style="font-weight:bold;">Onu bu türden kasaplığı sık sık yapmaya teşvik eden Heyecan neredeydi? Ona ihtiyacı vardı. Bunun yerine sadece mide bulantısı hissediyordu. Yanmış gözlerin ekşi dumanı yağmurun arasından yükseliyordu, Adolin yeni cesetlerden bir tarlanın ortasında dururken titredi ve tiksinti içinde Kılıç’ını düşürdü. Sise dönüşerek kayboldu.</span></p>
<p><span style="font-weight:bold;">Bir şeyler ona arkadan bindirdi.</span></p>
<p><span style="font-weight:bold;">Bir cesedin üzerinden yalpaladı, tökezlemişti ama düşmemişti, ve hızla döndü. Bir Parekılıcı göğsüne bindirerek göğüs plakasının üzerine parlayan çatlaklardan bir ağ yaydı. Bir sonraki darbeyi önkoluyla engelledi ve geriye çekilerek bir savaş duruşuna geçti.</span></p>
<p><span style="font-weight:bold;">Karşısında </span><span style="font-weight:bold;font-style:italic;">o</span><span style="font-weight:bold;"> duruyordu, yağmur Zırh’ından aşağı akıyordu. Adına ne demişti? Eshonai.</span></p>
<p><span style="font-weight:bold;">Miğferinin içinden Paredara sırıttı. İşte bunu yapabilirdi. Dürüst bir dövüş. Ellerini kaldırdı, yukarı doğru savururken Parekılıcı sislerden katılaştı ve Eshonai’nin saldırısını savrulan bir darbeyle savuşturdu.</span></p>
<p><span style="font-weight:bold;font-style:italic;">Sağ ol,</span><span style="font-weight:bold;"> diye düşündü.</span></p>
<p>♦</p>
<p>♦ ♦</p>
<p><span style="font-weight:bold;">Dalinar Gallant’ı Roion’un platosuna giden köprünün üzerinden geri sürdü, yan tarafındaki kanlı bir yarayla ilgileniyordu. Aptal. O mızrağı görmesi gerekirdi. O kızıl yıldırımlara ve hızla değişen Parshendi savaşçı çiftlerine çok fazla odaklanmıştı.</span></p>
<p><span style="font-weight:bold;">İşin doğrusu senin artık yaşlı bir adam olduğun gerçeği, diye düşündü Dalinar bir hekimin yarasını inceleyebilmesi için atından aşağı kayarken. Belki ömürlerin ölçüsüyle değil, ne de olsa sadece ellilerindeydi, ama askerlerin ölçütüne göre kesinlikle yaşlıydı. Parezırhı olmadan yavaşlıyordu, zayıflıyordu. Öldürmek genç adamların işiydi, sadece yaşlı adamlar ilk önce düştükleri için bile olsa.</span></p>
<p><span style="font-weight:bold;">O lanetli yağmur gelmeye devam ediyordu, o yüzden de Navani’nin çadırlarından birinin altına girerek ondan kaçtı. Okçular Parshendilerin uçurumdan karşıya geçerek Roion’un geri çekilen askerlerini ezmelerine engel oluyordu. Dalinar okçuların yardımı sayesinde yüceprensin ordusunu kurtarmıştı, en azından yarısını, ama kuzey platonun tamamım kaybetmişlerdi. Roion at sürerek güvenliğe geliyordu, yaya bir Yüzbaşı Khal da tükenmiş hâlde onu takip ediyordu. General Khal’ın oğlu kendi</span></p>
<p><span style="font-weight:bold;">Zırh’mı giyiyordu ve Kral’ın Kılıcı’nı taşıyordu, neyse ki bunu Teleb’in ölümünden sonra cesedinden kurtarmışlardı.</span></p>
<p><span style="font-weight:bold;">Ölüsünü ve Zırh’ım ise geride bırakmak zorunda kalmışlardı. Bir o kadar kötü olanı, Parshendi şarkısı hiç hafiflemeden devam ediyordu. Kurtarılan askerlere rağmen, bu korkunç bir yenilgiydi.</span></p>
<p><span style="font-weight:bold;">Dalinar göğüs zırhını çözdü ve hekim ona tabure getirtirken bir homurdanmayla oturdu. Kadının bakımına katlandı, gerçi yaranın korkunç olmadığını biliyordu. Kötüydü, savaş meydanında her yara kötüydü, özellikle de kılıç koluna engel oluyorsa, ama Dalinar’ı öldürmeyecekti.</span></p>
<p><span style="font-weight:bold;">“Fırtınalar,” dedi hekim. “Yüceprens, siz burada tamamen yara izlerinden oluşmuşsunuz. Omzunuzdan kaç kere yaralandınız?”</span></p>
<p><span style="font-weight:bold;">“Hatırlamıyorum. ”</span></p>
<p><span style="font-weight:bold;">“Kolunuzu nasıl hâlâ kullanabiliyorsunuz?”</span></p>
<p><span style="font-weight:bold;">“Antrenman ve eğitim.”</span></p>
<p><span style="font-weight:bold;">“O öyle olmuyor...&quot; diye fısıldadı hekim, gözleri kocaman açılmıştı. “Yâni... Fırtınalar adına...”</span></p>
<p><span style="font-weight:bold;">“Sen bir dikiş at,” dedi Dalinar. “Evet, ben bugün savaş meydanından uzak duracağım. Hayır, zorlamayacağım. Evet, nutukların hepsini daha önce de duydum.”</span></p>
<p><span style="font-weight:bold;">Zaten en başından hiç orada olmaması gerekirdi. Dalinar kendine artık savaşa girmeyeceğini söylemişti. Onun artık bir savaş beyi değil, bir politikacı olması gerekiyordu.</span></p>
<p><span style="font-weight:bold;">Ama arada bir, Karadiken’in dışarı çıkması gerekiyordu. Askerlerin buna ihtiyacı vardı. Fırtınalar, </span><span style="font-weight:bold;font-style:italic;">kendisinin</span><span style="font-weight:bold;"> buna ihtiyacı vardı. O...</span></p>
<p><span style="font-weight:bold;">Navani fırtına gibi çadıra girdi.</span></p>
<p><span style="font-weight:bold;">Çok geç. O küçük bir kaidenin üzerinde etraftaki suyu ışıldayan bir küre şeklinde toplayan bu çadırdaki fabrialının yanından geçerek, uzun adımlarla yanına gelirken Dalinar içini çekti. Su fabrialın yan taraflarındaki iki metal çubuk üzerinden akarak yere dökülüyor, sonra da çadırdan dışarıya giderek platonun kenarından aşağı akıyordu.</span></p>
<p><span style="font-weight:bold;">Başını kaldırarak tatsızca Navani’ye baktı, bileği taşını unutmuş bir acemi gibi fırçalanmayı bekliyordu. Onun yerine, Navani sağlam tarafındaki kolunu kavradı, sonra onu yakına çekti.</span></p>
<p><span style="font-weight:bold;">“Azar yok mu?” diye sordu Dalinar.</span></p>
<p><span style="font-weight:bold;">“Savaştayız,” diye fısıldadı Navani. “Ve biz kaybediyoruz, değil mi?”</span></p>
<p><span style="font-weight:bold;">Dalinar okları azalmakta olan okçulara doğru baktı. Duymasınlar diye fazla yüksek sesle konuşmuyordu. “Evet.” Hekim ona bir göz attı, sonra başını eğerek dikiş atmaya devam etti.</span></p>
<p><span style="font-weight:bold;">“Birinin sana ihtiyacı olduğu için sen savaşa girdin,” dedi Navani. “Sen bir yücep-rensin ve askerlerinin hayatlarını kurtardın. Neden benden kızgınlık bekliyorsun?”</span></p>
<p><span style="font-weight:bold;">“Çünkü sen sensin.” Sağlam eliyle uzandı ve parmaklarını Navani’nin saçlarının içinden geçirdi.</span></p>
<p><span style="font-weight:bold;">“Adolin kendi platosunda kazandı,” dedi Navani. “Oradaki Parshendiler dağıldı ve geri çekildi. Aladar tutunuyor. Roion yenildi ama biz hâlâ eşit gidiyoruz. O zaman nasıl biz kaybediyoruz? Senin yüzünden bunun böyle olduğunu seçebiliyorum ama ben görmüyorum.”</span></p>
<p><span style="font-weight:bold;">“Bir eşitlik bizim için bir yenilgi,” dedi Dalinar. Onun birikmekte olduğunu hissedebiliyordu. Uzaklarda, batıda. “Eğer onlar o şarkıyı bitirirlerse, o zaman Rlain’in uyardığı gibi, son gelir.”</span></p>
<p><span style="font-weight:bold;">Hekim yapabildiği kadarıyla bakımı bitirdi, yarayı sardı ve Dalinar’a bandajı sıkı tutacak olan gömleğini ve ceketini giyme izni verdi. Giyindiği zaman, Dalinar ayağa kalktı, komuta çadırına gidip, General Khal’dan bir durum raporu almaya niyetliydi. Roion’un çadırın içine dalmasıyla engellendi.</span></p>
<p><span style="font-weight:bold;">“Dalinar!” diye hızla gelerek onu kolundan kavradı uzun, kelleşen adam. Yaralı olandan. Dalinar yüzünü buruşturdu. “Dışarıda fırtına kapası bir katliam var! Biz öldük! Fırtınalar adına, öldük!”</span></p>
<p><span style="font-weight:bold;">Yakınlardaki okçular kımıldandılar, okları tükenmişti. Uçurumun karşısındaki platonun üzerinde kızıl gözlerden bir deniz toplanmıştı, karanlığın içinde yanan kömürler gibiydi.</span></p>
<p><span style="font-weight:bold;">Dalinar her ne kadar onu tokatlamak istiyor olsa da, bu bir yüceprense yapılacak şey değildi, histeriye kapılmış olan bir tanesine bile. Bunun yerine, Roion’u çekerek çadırdan çıkardı. Yağmur sırılsıklam üniformasının üzerine dökülürken buz gibi geliyordu, artık tam olarak bir fırtınaya dönmüştü.</span></p>
<p><span style="font-weight:bold;">“Kendini kontrol et, Berrakbey,” dedi Dalinar sertçe. “Adolin kendi platosunda zafer kazandı. Her şey göründüğü kadar kötü değil.”</span></p>
<p><span style="font-weight:bold;">&quot;Bu şekilde sona ermemeli,” dedi Yaradan.</span></p>
<p><span style="font-weight:bold;">Fırtına kapsın! Dalinar Roion’u iterek uzaklaştırdı ve uzun adımlarla platonun ortasına doğru yürüyerek, başını kaldırıp gökyüzüne baktı. &quot;Bana cevap ver! Beni duyabiliyorsan söyle! ”</span></p>
<p><span style="font-weight:bold;">“Duyuyorum.”</span></p>
<p><span style="font-weight:bold;">Nihayet. Biraz ilerleme kaydetmişti. “Sen Yaradan mısın?”</span></p>
<p><span style="font-weight:bold;">“Olmadığımı söyledim, Şeref’in çocuğu.”</span></p>
<p><span style="font-weight:bold;">“O zaman nesin sen?”</span></p>
<p><span style="font-weight:bold;">BEN IŞIĞI VE KARANLIĞI GETİRENİM. Ses daha gümbürtülü, daha uzak bir hâl aldı.</span></p>
<p><span style="font-weight:bold;">“Fırtınababa,” dedi Dalinar. “Sen bir Elçi misin?”</span></p>
<p><span style="font-weight:bold;">HAYIR.</span></p>
<p><span style="font-weight:bold;">“O zaman bir spren ya da bir tanrı mısın?”</span></p>
<p><span style="font-weight:bold;">İKİSİ DE.</span></p>
<p><span style="font-weight:bold;">&quot;Benimle konuşmanın amacı ne?” diye bağırdı Dalinar gökyüzüne doğru. “Ne oluyor?”</span></p>
<p><span style="font-weight:bold;">ONLAR BİR FIRTINA ÇAĞIRIYOR. BENİM ZIDDIM. ÖLÜMCÜL.</span></p>
<p><span style="font-weight:bold;">“Bunu nasıl durdururuz?”</span></p>
<p><span style="font-weight:bold;">DURDURAMAZSINIZ.</span></p>
<p><span style="font-weight:bold;">“Bir yolu olmak zorunda!”</span></p>
<p><span style="font-weight:bold;">BEN SİZE TEMİZLEYEN BİR FIRTINA GETİRİYORUM. O SİZİN CESETLERİNİZİ SÜPÜRÜP GÖTÜRECEK. YAPABİLECEĞİM TEK ŞEY BU.</span></p>
<p><span style="font-weight:bold;">“Hayır! Bizi terk etmeye </span><span style="font-weight:bold;font-style:italic;">cüret edemezsin</span><span style="font-weight:bold;">!”</span></p>
<p><span style="font-weight:bold;">SEN BENDEN, TANRINDAN, TALEPTE Mİ BULUNUYORSUN?</span></p>
<p><span style="font-weight:bold;">&quot;Sen benim tanrım değilsin. Sen </span><span style="font-weight:bold;font-style:italic;">hiçbir zaman</span><span style="font-weight:bold;"> benim tanrım değildin<sup>1</sup>. Sen bir gölgesin, bir yalan!”</span></p>
<p><span style="font-weight:bold;">Uzaklardan uğursuz bir gök gürültüsü geldi. Yağmur Dalinar’ın yüzüne daha da sert vuruyordu.</span></p>
<p><span style="font-weight:bold;">ÇAĞRILIYORUM. GİTMEM GEREKLİ. BİR EVLAT İTAATSİZLİK EDİYOR. SEN DAHA BAŞKA GÖRÜ GÖRMEYECEKSİN, ŞEREF’İN ÇOCUĞU. SON BU.</span></p>
<p><span style="font-weight:bold;">ELVEDA.</span></p>
<p><span style="font-weight:bold;">“Fırtmababa!” diye haykırdı Dalinar. “Bir yolu olması gerek! Ben burada ölmeyeceğim!”</span></p>
<p><span style="font-weight:bold;">Sessizlik. Gök gürültüsü bile yoktu. İnsanlar Dalinar’m etrafında toplanmıştı; askerler, kâtipler, haberciler, Roion ve Navani. Korkmuş insanlar.</span></p>
<p><span style="font-weight:bold;">“Bizi terk etme,” dedi Dalinar sesi azalarak. “Lütfen...”</span></p>
<p>♦</p>
<p>♦ ♦</p>
<p><span style="font-weight:bold;">Moash öne çıktı, yüz plakası yukarıda, yüzü açılıydı. “Kaladin?”</span></p>
<p><span style="font-weight:bold;">“Geceleri uyumama izin verecek olan seçimi yapmak zorundaydım, Moash,” dedi Kaladin yorgunca, kralın bilinçsiz şeklinin önünde ayağa kalkarak. Tekrar açtığı yaralardan gelen kan, Kaladin’in çizmesinin etrafında bir havuz olmuştu. Başı dönüyor, ayakta kalabilmek için mızrağına yaslanmak zorunda kalıyordu.</span></p>
<p><span style="font-weight:bold;">“Sen onun güvenilir olduğunu söylemiştin,” dedi Graves Moash’a doğru dönerek, sesi Parezırhı miğferinin içinde çınlıyordu. “Sen bana söz verdin, Moash!”</span></p>
<p><span style="font-weight:bold;">&quot;Kaladin </span><span style="font-weight:bold;font-style:italic;">güvenilir,&quot;</span><span style="font-weight:bold;"> dedi Moash. Sadece üçü, eğer kralı da sayarsan dördü, saraydaki yalnız bir koridorda duruyorlardı.</span></p>
<p><span style="font-weight:bold;">Bu ölmek için hüzünlü bir yer olurdu. Rüzgârdan uzak bir yer.</span></p>
<p><span style="font-weight:bold;">“Onun sadece biraz kafası karışık,” dedi Moash öne adım atarak. “Bu hâlâ işe yarayacak. Sen kimseye söylemedin, değil mi Kal?”</span></p>
<p><span style="font-weight:bold;font-style:italic;">Bu koridoru tanıyorum,</span><span style="font-weight:bold;"> diye fark etti Kaladin. </span><span style="font-weight:bold;font-style:italic;">Bu tam da Beyazlı Suikastçı'yla dövüştüğümüz yer.</span><span style="font-weight:bold;"> Sol tarafındaki duvara dizilmiş pencereler vardı, gerçi hafif yağmuru içeri sızdırmamak için kepenkleri kapalı tutuluyordu. Evet... Orada. Suikastçının duvarda kesip açtığı deliğin üzerine kapatılan tahtaları gördü. Kaladin’in siyahlığın içine düştüğü yerdi.</span></p>
<p><span style="font-weight:bold;">Yine buradaydı. Derin bir nefes aldı ve sağlam bacağının üzerinde yapabildiği kadarıyla dengesini sağladı, sonra mızrağını kaldırarak Moash’a doğrulttu.</span></p>
<p><span style="font-weight:bold;">Fırtınalar, bacağı acıyordu.</span></p>
<p><span style="font-weight:bold;">“Kal, kralın yaralı olduğu belli,” dedi Moash. “Biz buraya kadar senin kan izini takip ettik. O şimdiden ölmüş sayılır.”</span></p>
<p><span style="font-weight:bold;">Kan izi. Kaladin sulanmış gözlerini kırpıştırdı. Elbette. Düşünceleri gelmekte yavaştı. Buna dikkat etmiş olması gerekirdi.</span></p>
<p><span style="font-weight:bold;">Moash Kaladin’in birkaç ayak ilerisinde durdu, mızrakla kolay saldırı mesafesinin hemen ötesindeydi. “Ne yapacaksın, Kal?&quot; diye azarladı Moash ona doğrultulmuş olan mızrağa bakarak. &quot;Gerçekten de Köprü Dört’ün bir üyesine saldıracak mısın?”</span></p>
<p><span style="font-weight:bold;">“Sen görevine sırtım döndüğün anda Köprü Dört’ten ayrıldın,” diye fısıldadı Kaladin.</span></p>
<p><span style="font-weight:bold;">“Ve sen farklı mısın?”</span></p>
<p><span style="font-weight:bold;">“Hayır, değilim,” dedi Kaladin midesinin içinde bir boşluk hissederek. “Ama bunu değiştirmeye çalışıyorum.”</span></p>
<p><span style="font-weight:bold;">Moash öne doğru bir adım daha attı ama Kaladin mızrağın ucunu yukarı kaldırarak Moash'm yüzüne doğru tuttu. Arkadaşı tereddüt ederek, zırhı eldivenini korun-macı bir hareketle kaldırdı.</span></p>
<p><span style="font-weight:bold;">Graves öne ilerledi ama Moash onu elini sallayarak kovaladı, sonra Kaladin’e doğru döndü. &quot;Bununla ne başaracağını düşünüyorsun, Kal? Eğer bizim önümüze çıkarsan, sen sadece kendini öldürteceksin ve kral yine de ölmüş olacak. Sen bu işi haklı bulmadığını bilmemi mi istiyorsun? Tamam. Sen denedin. Şimdi de yenildin ve savaşmanın bir anlamı yok. Mızrağı bırak.”</span></p>
<p><span style="font-weight:bold;">Kaladin omzunun üzerinden göz attı. Kral hâlâ nefes alıyordu.</span></p>
<p><span style="font-weight:bold;">Moash’ın Zırh’ı tıngırdadı. Kaladin geri dönerek tekrar mızrağını kaldırdı. Fırtınalar... Şimdi kafası iyice zonklamaya başlamıştı.</span></p>
<p><span style="font-weight:bold;">“Ciddi söylüyorum, Kal,” dedi Moash.</span></p>
<p><span style="font-weight:bold;">“Sen bana saldıracak mısın?” dedi Kaladin. “Yüzbaşına? </span><span style="font-weight:bold;font-style:italic;">Arkadaşına?”</span></p>
<p><span style="font-weight:bold;">“Bunu benim üstüme çevirmeye çalışma.”</span></p>
<p><span style="font-weight:bold;">“Neden? Senin için hangisi daha önemli? Ben mi, yoksa önemsiz intikam mı?”</span></p>
<p><span style="font-weight:bold;">“O onları öldürdü, Kaladin,” diye tersledi Moash. “O adi kral bozuntusu hayatta sahip olduğum tek aileyi öldürdü.”</span></p>
<p><span style="font-weight:bold;">“Biliyorum.”</span></p>
<p><span style="font-weight:bold;">“O zaman neden onu koruyorsun?”</span></p>
<p><span style="font-weight:bold;">“Bu onun suçu değildi.”</span></p>
<p><span style="font-weight:bold;">“Böyle saçmalık...”</span></p>
<p><span style="font-weight:bold;">“Bu </span><span style="font-weight:bold;font-style:italic;">onun suçu değildi,&quot;</span><span style="font-weight:bold;"> dedi Kaladin. “Ama eğer öyle olsaydı bile ben burada olurdum, Moash! Bizim bundan daha iyi olmamız gerekiyor, senin ve benim. Bu... Bunu açıklayamıyorum, tam olarak değil. Bana güvenmen gerek. Geri çekil. Kral daha seni ya da Graves’i görmedi. Dalinar’a gideceğiz ve ben doğru adamı, ailenin ölümünün arkasındaki gerçek suçlu olan Roshone’u adaletin önüne çıkarmanı sağlayacağım.</span></p>
<p><span style="font-weight:bold;">“Ama Moash, biz bu türden adamlar </span><span style="font-weight:bold;font-style:italic;">olmayacağız.</span><span style="font-weight:bold;"> Karanlık koridorlarda cinayetler, kendimize bunun krallığın iyiliği için olduğunu söyleyerek, sadece ondan hoşlanmadığımız için sarhoş bir adamı öldürmek. Eğer ben bir adamı öldüreceksem, bunu güneş ışığında yapacağım ve bunu sadece başka hiçbir yol olmadığı için yapacağım.” Moash tereddüt etti. Graves tıngırdayarak tekrar yanına geldi ama Moash tekrar bir elini kaldırarak onu durdurdu. Kaladin’in gözlerinin içine baktı, sonra başını salladı. “Üzgünüm, Kal. Artık çok geç.”</span></p>
<p><span style="font-weight:bold;">“Onu size vermem. Geri çekilmeyeceğim.”</span></p>
<p><span style="font-weight:bold;">“Sanırım ben de çekilmeni istemezdim.” Moash yüz plakasını çarparak kapattı, mühürlenirken yanları sisleniyordu.</span></p>
</body>
</html>