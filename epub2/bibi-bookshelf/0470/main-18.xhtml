<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta http-equiv="content-type" content="text/html; charset=UTF-8"/><title></title><link rel="stylesheet" href="main.css" type="text/css"/>
</head>
<body>
<p><a id="bookmark0"></a><span style="font-weight:bold;">İyatil cevap vermedi.</span></p>
<p><span style="font-weight:bold;">“Eh,” dedi Shallan ayağa kalkarak. “O zaman gel haydi gidelim.”</span></p>
<p><span style="font-weight:bold;">“Birlikte mi?” dedi İyatil.</span></p>
<p><span style="font-weight:bold;">Shallan omzunu silkti. “Ya gizli gizli arkamdan takip edersin, ya da basitçe yanımda gelirsin.” Elini uzattı.</span></p>
<p><span style="font-weight:bold;">İyatil elini inceledi, sonra kendi eldivenli hüreliyle kavrayarak kabul etti. Gerçi öbür elini hançerinin üzerinden hiç çekmemişti.</span></p>
<p>♦</p>
<p>♦ ♦</p>
<p><span style="font-weight:bold;">Aşırı büyük tahtırevan Dalinar’ın savaş kampına doğru yalpalayarak giderken, Shallan Mraize’in bıraktığı talimatları gözden geçiriyordu. İyatil Shallan’ın karşısında oturmuştu, bacaklarını altında toplamış, boncuk gibi maskeli gözleriyle izliyordu. Kadın basit bir pantolon ve gömlek giymişti, hatta Shallan ilk başta onu bir oğlan sanmıştı.</span></p>
<p><span style="font-weight:bold;">Varlığı </span><span style="font-weight:bold;font-style:italic;">tamamen</span><span style="font-weight:bold;"> rahatsızlık vericiydi.</span></p>
<p><span style="font-weight:bold;">“Bir deli,” dedi Shallan talimatların sonraki sayfasını çevirerek. “Mraize basit bir deliyle bu kadar mı ilgileniyor?”</span></p>
<p><span style="font-weight:bold;">&quot;Dalinar ve kral ilgileniyor,” dedi İyatil. “Ve bu nedenle, biz de.”</span></p>
<p><span style="font-weight:bold;">Gerçekten de bir şeylerin üstü örtülüyormuş </span><span style="font-weight:bold;font-style:italic;">gibi</span><span style="font-weight:bold;"> görünüyordu. Deli adam, Bor-din adında bir adamın gözetimi altında gelmişti, Dalinar’ın yıllar önce Kholinar’a yerleştirdiği bir hizmetkârdı. Mraize’in bilgileri bu Bordin’in sıradan bir haberci olmadığına işaret ediyordu, o Dalinar’ın en çok güvendiği uşaklarından bir tanesiydi. O kraliçeyi göz altında tutması için Alethkar’da bırakılmıştı, ya da en azından Hayaletkanlar’ın vardığı sonuç buydu. Ama birilerinin kraliçeyi gözlemesi neden gerekliydi ki? Bu belirtilmemişti.</span></p>
<p><span style="font-weight:bold;">Bu Bordin birkaç hafta önce aceleyle Harap Ovalar’a gelmişti, bu deliyi ve başka gizemli bir yükü getirmişti. Shallan’ın görevi bu delinin kim olduğunu ve Dalinar’m onu neden belli ardentler dışında kimsenin görmesine izin verilmemesi yönünde kesin emirlerle birlikte bir manastıra gizlemiş olduğunu bulmaktı.</span></p>
<p><span style="font-weight:bold;">“Efendin bu konuda bana söylediklerinden daha fazlasını biliyor,” dedi Shallan.</span></p>
<p><span style="font-weight:bold;">“Efendim mi?” diye sordu İyatil.</span></p>
<p><span style="font-weight:bold;">“Mraize.”</span></p>
<p><span style="font-weight:bold;">Kadın güldü. “Hatalısın. O efendim değil. O benim öğrencim.”</span></p>
<p><span style="font-weight:bold;">“Ne konuda?” diye sordu Shallan.</span></p>
<p><span style="font-weight:bold;">İyatil düz bir bakışla ona baktı ve bir cevap vermedi.</span></p>
<p><span style="font-weight:bold;">“Maske neden?” diye sordu Shallan öne doğru eğilerek. “Ne anlama geliyor? Neden gizleniyorsun?”</span></p>
<p><span style="font-weight:bold;">“Ben de kendime pek çok kereler sizlerin bu kadar utanmazca, yüzünüz açık bir şekilde nasıl etrafta gezindiğinizi sordum. Maskem benliğimi koruyor. Dahası, bana uyum sağlama becerisi veriyor.”</span></p>
<p><span style="font-weight:bold;">Shallan arkasına yaslandı, düşünceliydi.</span></p>
<p><span style="font-weight:bold;">“Sen düşünmeyi seviyorsun,” dedi İyatil. “Soru üstüne soru sormak yerine. Bu iyi. Ancak içgüdülerinin de değerlendirilmesi gerekiyor. Sen avcı mısın, yoksa av mısın?”</span></p>
<p><span style="font-weight:bold;">“Hiçbiri,” dedi Shallan anında.</span></p>
<p><span style="font-weight:bold;">“Her şey ya biri, ya da öbürüdür.”</span></p>
<p><span style="font-weight:bold;">Tahtırevanın taşıyıcıları yavaşladılar ve Shallan perdelerden dışarıya bir göz atarak, en sonunda Dalinar’ın kampının kıyısına vardıklarını gördü. Burada, kapılardaki askerler girmek için sırada bekleyen herkesi durduruyordu.</span></p>
<p><span style="font-weight:bold;">“Bizi nasıl içeri sokacaksın?” diye sordu İyatil Shallan perdeleri çekerken. “Yü-ceprens Kholin son zamanlarda geceleri beliren suikastçılar yüzünden ihtiyatlı hâle geldi. Onun bölgesine girmemizi hangi yalan sağlayacak?”</span></p>
<p><span style="font-weight:bold;font-style:italic;">Müthiş,</span><span style="font-weight:bold;"> diye düğündü Shallan görevler listesini tekrar gözden geçirerek. Shallan’ın sadece manastıra sızması ve bu deli hakkında bilgi edinmesi değil, bunu kendisi ya da neler yapabileceği hakkında İyatil’e çok fazla şeyi açık etmeden yapması gerekiyordu.</span></p>
<p><span style="font-weight:bold;">Hızlı düşünmesi gerekiyordu. Öndeki askerler tahtırevanın yaklaşması için seslendiler, açıkgözlerin sırada beklemesi gerekmezdi ve askerler bu kadar güzel bir aracın içinde zengin birilerinin olacağını varsayardı. Shallan derin bir nefes alarak şapkasını çıkardı, saçlarını omuzlarından öne çekti, sonra da saçlarının önünde tahtırevandan dışarı sarkacağı şekilde yüzünü perdeden dışarıya çıkardı. Aynı anda, illüzyonunu kaldırdı ve İyatil’in dönüşümü görmesine engel olmak için perdeleri sıkıca çekerek boynunun etrafında kapattı.</span></p>
<p><span style="font-weight:bold;">Taşıyıcılar parshmendi ve Shallan onların yaptığını gördükleri şeyler konusunda herhangi bir laf edeceklerini sanmıyordu. Neyse ki açıkgözlü sahiplerinin arkası dönüktü. Tahtırevanı sallanarak sıranın en önüne geldi ve muhafızlar onu gördükleri zaman irkildiler. Anında geçmesi için el salladılar. Adolin’in nişanlısının yüzü şimdiye kadar iyice tanınır olmuştu.</span></p>
<p><span style="font-weight:bold;">Şimdi, Peçe’nin görüntüsüne nasıl tekrar bürünecekti. Burada sokakta insanlar vardı, pencereden dışarı sarkarken Fırtınaışığı üfleyecek değildi.</span></p>
<p><span style="font-weight:bold;">“Desen,&quot; diye fısıldadı. “Git tahtırevanın öbür tarafındaki pencerede bir ses çıkar.”</span></p>
<p><span style="font-weight:bold;">Tyn bir elle bir nesneyi avuçlarken, öbürüyle de dikkat dağıtıcı bir hareket yapma gerekliliğinin önemini Shallan’ın içine iyice işletmişti. Aynı prensip burada da işe yarayabilirdi.</span></p>
<p><span style="font-weight:bold;">Öbür pencereden keskin bir bağrış sesi geldi. Shallan hızlı bir hareketle başını tahtırevanın içine çekerken Fırtınaışığı üfledi. Perdeleri dikkat dağıtıcı bir şekilde dalgalandırdı ve şapkasını da takarken yüzünü gizlemek için kullandı.</span></p>
<p><span style="font-weight:bold;">İyatil başını bağrışın geldiği pencereden çevirdi ama Shallan tekrar Peçe olmuştu. İyatil’in bakışlarına karşılık vererek arkasına yaslandı. Kadın görmüş müydü?</span></p>
<p><span style="font-weight:bold;">Bir an sessizlik içinde gittiler.</span></p>
<p><span style="font-weight:bold;">“Sen muhafızlara önceden rüşvet verdin/’ diye tahmin etti İyatil. &quot;Bunu nasıl yaptığını bilmek istiyorum. Kholin'in adamlarına rüşvet vermek zordur. Onların amirlerinden birine mi gittin, belki?”</span></p>
<p><span style="font-weight:bold;">Shallan sinir bozucu olacağını umduğu bir şekilde gülümsedi.</span></p>
<p><span style="font-weight:bold;">Tahtırevan savaş kampının tapınağına doğru devam etti, Dalinar’ın kampının hiç ziyaret etmediği bir kısmıydı. Aslında, Sebarial'ın ardentlerini de pek sık ziyaret etmemişti; gerçi gittiği zamanlar da, sahiplerinin kim olduğu düşünülecek olursa, şaşırtıcı derecede dindar olduklarım görmüştü.</span></p>
<p><span style="font-weight:bold;">Yaklaşırlarken pencereden dışarıya baktı. Dalinar’ın tapınak bölgesi beklediği kadar sadeydi. Gri cüppeli ardentler çiftler ya da küçük gruplar hâlinde tahtırevanın yanından geçiyor, her konumdan insanların arasına karışıyorlardı. Onlar buraya dua etmek, eğitim almak ya da fikir danışmak için gelmişlerdi. İyi bir tapınak, bunların her birini ve daha da fazlasını sağlayabilirdi. Neredeyse her Nan’dan koyugözler bir zanaat eğitimi almak için gelebilir, Elçiler tarafından emredildiği şekilde ilahi Öğrenme Hakları’nı kullanabilirdi. Düşük seviyeli açıkgözler de meslek öğrenmek için geliyordu ve daha yüksek Dan’lar sanatları öğrenmek ya da Yaradan’ı memnun etmek için Çağrılarında ilerlemek amacıyla gelirdi.</span></p>
<p><span style="font-weight:bold;">Bunun gibi büyük bir ardent nüfusunun içinde her sanat ve zanaatın gerçek ustaları olurdu. Belki de gelip eğitim için Dalinar’ın sanatçılarıyla görüşmeliydi.</span></p>
<p><span style="font-weight:bold;">Böyle bir şey için nereden zaman bulacağım düşünerek yüzünü astı. Adolin’e kur yapmak, Hayaletkanlar’ın içine sızmak, Harap Ovalar’ı araştırmak ve Sebarial’ın defterlerini düzenlemenin arasında, uyumaya bile vakit buluyor olması mucizeydi. Yine de, Yaradan’ı görmezden gelirken diğer görevlerinde başarılı olmayı beklemesi, ona küstahlıkmış gibi geliyordu. Böyle şeyler konusunda daha çok endişelenmesi gerekiyordu.</span></p>
<p><span style="font-style:italic;">Peki ya Yaradan senin hakkında ne düşünsün?</span> <span style="font-weight:bold;">diye merak etti. </span><span style="font-style:italic;">Ve söylemekte bu kadar becerikli hâle gelmekte olduğun yalanların.</span> <span style="font-weight:bold;">Ne de olsa dürüstlük, Yaradan’ın herkesin örnek alıyor olması gereken ilahi özelliklerinden bir tanesiydi.</span></p>
<p><span style="font-weight:bold;">Tapmak yerleşkesinde birden fazla bina vardı, gerçi çoğu kişi sadece ana binayı ziyaret ederdi. Mraize’in talimatlarının yanında bir de harita vardı, o yüzden Shallan hangi binaya gitmek istediğini biliyordu. Arka tarafta, ardent hekimlerin hastalara baktığı ve uzun vadeli rahatsızlıkları olan insanlarla ilgilendiği binaydı.</span></p>
<p><span style="font-weight:bold;">“İçeri girmek kolay olmayacak,” dedi İyatil. “Ardentler hastalarına karşı koruyucu ve onları arka tarafta kilitli, diğer insanların gözlerinden uzakta tutuyorlar. İçeri girme denemesini hoş karşılamayacaklardır.”</span></p>
<p><span style="font-weight:bold;">“Talimatlar bugünün içeri girmek için kusursuz bir zaman olduğuna işaret ediyordu,” dedi Shallan. “Bu fırsatı kaçırmamak için acele etmem gerekiyormuş.”</span></p>
<p><span style="font-weight:bold;">“Ayda bir kere, herkes tapınağa gelebilir ve hiçbir bağış talep edilmeden sorular sorabilir ya da bir doktorla görüşebilir,” dedi İyatil. “Bugün meşgul bir gün olacak, bir kargaşa günü. Bu içeriye sızmayı daha kolay hâle getirir ama onların senin elini kolunu sallayarak girmene izin verecekleri anlamına gelmiyor.”</span></p>
<p><span style="font-weight:bold;">Shallan başını sallayarak onayladı.</span></p>
<p><span style="font-weight:bold;">“Eğer sen bunu gece yapmayı tercih edersen, belki ben Mraize’i meselenin o zamana kadar beklemesi için ikna edebilirim.”</span></p>
<p><span style="font-weight:bold;">Shallan başını sallayarak reddetti. Onun karanlıkta sinsi sinsi gezinme konusunda hiç tecrübesi yoktu. Sadece kendini aptal durumuna düşürürdü.</span></p>
<p><span style="font-weight:bold;">Ama içeri nasıl girecekti...</span></p>
<p><span style="font-weight:bold;">“Taşıyıcı,” diye emretti başını pencereden dışarı uzatarak ve işaret ederek. “Bizi şuradaki binaya götür, sonra da yere indir. Hizmetkârlarından birini usta hekimleri araması için gönder. Onlara benim yardıma ihtiyacım olduğunu söylesinler.”</span></p>
<p><span style="font-weight:bold;">Parshmenlerin başındaki Shallan’ın küreleriyle kiralanmış olan onluk kabaca başını salladı. Onluklar garip tiplerdi. Bu onluk parshmenlerin sahibi değildi, sadece onları kiralayan kadın için çalışıyordu. Koyu gözleriyle Peçe sosyal açıdan onun aşağısında olacaktı ama öte yandan maaşını veren de oydu, ve bu yüzden adam da ona başka herhangi bir efendiye yapacağı şekilde davranıyordu.</span></p>
<p><span style="font-weight:bold;">Tahtırevan yere indirildi ve parshmenlerden bir tanesi onun ricasını iletmek için gitti.</span></p>
<p><span style="font-weight:bold;">“Hasta numarası mı yapacaksın?&quot; diye sordu İyatil.</span></p>
<p><span style="font-weight:bold;">“Onun gibi bir şey,” dedi Shallan dışarıdan yaklaşan ayak sesleri duyarken. Pars-hmen onları bu tarafa doğru getirirken konuşmakta olan bir çift ardentle karşılaşmak için aşağı indi. Onu şöyle bir inceleyerek, koyu gözlerine ve iyi yapılmış ancak sert kullanım için oldukları belli olan giysilerine dikkat ettiler. Büyük olasılıkla onun üst-orta Nan’lardan bir tanesinde olduğu sonucuna varmışlardı; bir vatandaş, ama özellikle önemli olan bir tanesi değil.</span></p>
<p><span style="font-weight:bold;">“Sorun nedir genç hanım?” diye sordu iki ardentin yaşlı olanı.</span></p>
<p><span style="font-weight:bold;">“Ablam,” dedi Shallan. “O bu garip maskeyi yüzüne taktı ve çıkarmayı reddediyor.”</span></p>
<p><span style="font-weight:bold;">Tahtırevanın içinden alçak sesli bir sızlanma geldi.</span></p>
<p><span style="font-weight:bold;">“Çocuğum,” dedi öndeki ardent, ses tonu bıkkındı. “İnatçı bir kardeş, ardentleri ilgilendiren bir mesele değildir.”</span></p>
<p><span style="font-weight:bold;">“Anlıyorum, birader,” dedi Shallan ellerini önünde kaldırarak. “Ama bu basit bir inat değil. Sanırım... Sanırım Yokelçilerden biri onun içine girdi<sup>1</sup>.”</span></p>
<p><span style="font-weight:bold;">Tahtırevanın perdelerini kenara çekerek içerideki İyatil’i gözler önüne serdi. Garip maskesi ardentlerin geri çekilmelerine ve itirazlarını kesmelerine neden olmuştu. İkiliden daha genç olanı kocaman açılmış gözlerini İyatil’e dikti.</span></p>
<p><span style="font-weight:bold;">İyatil Shallan’a doğru döndü ve, neredeyse duyulmaz bir iç çekişle, yerinde ileri geri sallanmaya başladı. “Onları öldürelim mi?” diye mırıldandı. “Hayır. Hayır, yapamayız. Ama birileri görecek] Hayır, öyle şeyler söyleme. Hayır. Seni dinlemeyeceğim.” Bir şarkı mırıldanmaya başladı.</span></p>
<p><span style="font-weight:bold;">Daha genç ardent, kıdemli olanına doğru bakmak için döndü.</span></p>
<p><span style="font-weight:bold;">“Durum ciddi,” dedi ardent başım sallayarak onaylarken. “Taşıyıcı, gel. Pars-hmenlerine tahtırevanı getirt.”</span></p>
<p>♦</p>
<p>♦ ♦</p>
<p><span style="font-weight:bold;">Kısa bir süre sonra, Shallan küçük bir manastır odasının köşesinde durmuş, İya-til’in oturup birkaç ardentin bakımlarına direnmesini izliyordu. Tekrar tekrar eğer maskesini çıkarırlarsa, onları öldürmek zorunda kalacağına dair uyarıyordu.</span></p>
<p><span style="font-weight:bold;">Bu rolün bir parçasıymış gibi görünmüyordu.</span></p>
<p><span style="font-weight:bold;">Neyse ki, onun dışında rolünü iyi oynuyordu. Sayıklamaları, gizli yüzüyle de bir araya geldiğinde, Shallan’ı bile titretiyordu. Ardentler ise büyülenmiş, ve dehşete düşmüş gibi görünüyorlardı.</span></p>
<p><span style="font-weight:bold;">Çizime odaklan, diye düşündü Shallan kendi kendine. Bu ardentlerden bir tanesinin resmiydi, yaklaşık kendisiyle aynı boyda olan tombul bir adam. Çizim aceleci ancak becerikliydi. Shallan kendisini boş boş sakallı olmanın nasıl bir şey olacağını düşünürken buldu. Kaşınır mıydı? Ama hayır, başındaki kıllar kaşındırmıyordu, o zaman yüzündekiler neden kaşındıracaktı ki? Yemeğin bulaşmasına nasıl engel oluyorlardı?</span></p>
<p><span style="font-weight:bold;">Birkaç hızlı işaretle çizimi bitirdi, sonra sessizce ayağa kalktı. İyatil yeni bir sayıklama kriziyle ardentlerin dikkatini üzerinde tuttu. Shallan ona teşekkürle başını salladı, sonra kapıdan dışarı süzülerek koridora çıktı. Yalnız olduğunu görmek için yanlara bir göz attıktan sonra, kendisini o ardente dönüştürmek için bir Fırtınaışığı bulutu kullandı. Bundan sonra, arkasına uzanarak illüzyondan dışarı taşma riski olan tek şey olan düz kızıl saçlarını ceketinin ensesinden içeri soktu.</span></p>
<p><span style="font-weight:bold;">“Desen,” diye fısıldadı dönerek ve rahat bir havayla koridor boyunca yürüdü. “Mmm?”</span></p>
<p><span style="font-weight:bold;">“Onu bul,” dedi Shallan çantasından Mraize’in ağaca bıraktığı delinin bir çizimini çıkarırken. Çizim uzaktan yapılmıştı ve çok da iyi değildi. Umuyordu ki...</span></p>
<p><span style="font-weight:bold;">“Soldan ikinci koridor,” dedi Desen.</span></p>
<p><span style="font-weight:bold;">Shallan başını eğerek ona baktı, gerçi yeni kıyafeti olan ardent cüppesi onun ceketinin üzerinde durduğu yeri gizliyordu. “Nereden biliyorsun?”</span></p>
<p><span style="font-weight:bold;">“Senin dikkatin çiziminin üzerindeydi,” dedi. “Ben etrafa bakındım. Dört kapı ileride çok ilginç bir kadın var. Görünüşe göre duvara dışkı sürüyordu.”</span></p>
<p><span style="font-weight:bold;">&quot;Of.” Shallan kokusunu alabildiğini düşündü.</span></p>
<p><span style="font-weight:bold;">“Desenler...” dedi Desen yürürlerken. “Onun ne yazdığına iyice bir bakamadım ama çok ilginç görünüyordu. Sanırım ben gidip...”</span></p>
<p><span style="font-weight:bold;">&quot;Hayır,” diye fısıldadı Shallan. “Benimle kal.” Yürüyerek geçen birkaç ardente başım sallayarak gülümsedi. Neyse ki onunla konuşmadılar, sadece baş sallayarak karşılık verdiler.</span></p>
<p><span style="font-weight:bold;">Manastır binasında da, Dalinar’ın savaş kampındaki neredeyse her şey gibi, sıkıcı, süssüz koridorlar açılmıştı. Shallan Desen’in tarifini takip ederek taşlara yerleştirilmiş kalın bir kapıya ulaştı. Kilit Desen’in yardımıyla tıkırdayarak açıldı ve Shallan sessizce içeri süzüldü.</span></p>
<p><span style="font-weight:bold;">Tek küçük pencere, daha çok bir yarık denilebilirdi, yatağın üzerinde oturmakta olan iri şekli tam olarak aydınlatmaya yetecek kadar ışık vermiyordu. Makabaki krallıklarından bir adam gibi koyu deriliydi ve koyu, perişan saçları ile kocaman kolları vardı. Bunlar ya bir ağır işçinin, ya da bir askerin kollarıydı. Adam kamburunu çıkarmış, sırtı eğik, başı aşağıda oturuyordu, pencereden gelen zayıf ışık sırtında beyazdan bir şerit açıyordu. Bu haşin, güçlü bir siluet oluşturmuştu.</span></p>
<p><span style="font-weight:bold;">Adam fısıldıyordu. Shallan sözlerini seçemiyordu. Sırtı kapıya dayalı titredi ve Mraize’in ona verdiği çizimi kaldırdı. Bu aynı kişi gibi görünüyordu, en azından deri rengi ve sağlam yapısı aynıydı, gerçi bu adam resmin işaret ettiğinden çok çok daha kaslıydı. Fırtınalar... Adamın o elleri sanki Shallan'ı tutsa bir kremcik gibi ezebilirmiş gibi görünüyordu.</span></p>
<p><span style="font-weight:bold;">Adam hareket etmiyordu. Başını kaldırmıyor, kımıldanmıyordu. Yuvarlanarak burada durmuş bir kaya gibi görünüyordu.</span></p>
<p><span style="font-weight:bold;">“Neden bu odanın içi bu kadar karanlık tutuluyor?” diye sordu Desen, tamamen neşeliydi.</span></p>
<p><span style="font-weight:bold;">“Delirenlere yardım etmek için modern teoriler loş alanları tavsiye ediyor,” diye fısıldadı Shallan. “Çok fazla ışık onları uyarıyor ve tedavinin etkinliğini azaltabiliyor.” En azından hatırladığı buydu. Bu konu hakkında çok fazla okumamıştı. Oda </span><span style="font-weight:bold;font-style:italic;">gerçekten</span><span style="font-weight:bold;"> karanlıktı. O pencere birkaç parmaktan daha kalın olamazdı.</span></p>
<p><span style="font-weight:bold;">Adam ne fısıldıyordu? Shallan dikkatli bir şekilde ilerledi. “Beyefendi?” diye sordu. Ondan sonra tereddüt ederek yaşlı, şişman bir ardentin bedeninden genç bir kadının sesini çıkarmakta olduğunu fark etti. Bu adamı ürkütür müydü? Ona bakmıyordu, o yüzden Shallan illüzyonu kaldırdı.</span></p>
<p><span style="font-weight:bold;">“Kızgın gibi görünmüyor,” dedi Desen. “Ama ona delirmiş diyorsunuz.”</span></p>
<p><span style="font-weight:bold;">“ ‘Delirme’nin iki tanımı var,” dedi Shallan. “Biri kızgın olmak demek. Öbürü de kafasında sorun olmak demek.”</span></p>
<p><span style="font-weight:bold;">“Ah, bağını kaybetmiş bir spren gibi,&quot; dedi Desen.</span></p>
<p><span style="font-weight:bold;">“Tam olarak değil, sanırım,” dedi Shallan delinin yanına yaklaşarak. “Ama benzer.” Adamın yanında çömelerek ne dediğini anlamaya çalıştı.</span></p>
<p><span style="font-weight:bold;">“Dönüşün, Issızlık’ın zamanı yakın,” diye fısıldadı adam. Shallan derisi düşünülünce ondan bir Azish şivesi beklemişti ama Alethçe’yi kusursuz bir şekilde konuşuyordu. “Hazırlanmak zorundayız. Sizler geçmiş zamanlardaki yıkımdan sonra çok şeyi unutmuş olacaksınız.”</span></p>
<p><span style="font-weight:bold;">Shallan odanın yan tarafındaki gölgelerin içinde kaybolmuş olan desene doğru baktı, sonra tekrar adama baktı. Koyu kahverengi gözlerinden ışık yansıyordu, gölgelerle kaplı bir çehrenin üstündeki iki berrak iğne deliği. O kambur duruşu o kadar mutsuz görünüyordu ki. Fısıldamaya devam etti, tunç ve çelikten, hazırlıklardan ve eğitimden bahsetti.</span></p>
<p><span style="font-weight:bold;">“Sen kimsin?” diye fısıldadı Shallan.</span></p>
<p>“Talenel’Elin. Sizin Taşkiriş dediğiniz.”</p>
<p><span style="font-weight:bold;">Shallan bir ürperme hissetti. Sonra deli devam etti, daha önce söylediği şeylerin aynılarını söylüyor, tam olarak tekrar ediyordu. Shallan adamın dediğinin sorusunun cevabı mı, yoksa sadece anlatısının bir parçası mı olduğundan bile emin olamıyordu. Daha başka bir soruya cevap vermedi.</span></p>
<p><span style="font-weight:bold;">Shallan geriye çekilerek kollarını kavuşturdu, çantası omzunda asılıydı.</span></p>
<p><span style="font-weight:bold;">“Talenel,” dedi Desen. “Ben o ismi biliyorum.”</span></p>
<p><span style="font-weight:bold;">“Talenelat’Elin Elçiler’den bir tanesinin adı,” dedi Shallan. “Bu neredeyse aynı.”</span></p>
<p><span style="font-weight:bold;">“Ah.” Desen durakladı. “Yalan?”</span></p>
<p><span style="font-weight:bold;">“Şüphesiz,” dedi Shallan. “Dalinar Kholin’in </span><span style="font-weight:bold;font-style:italic;">Yaradan’ın Elçileri’nden</span><span style="font-weight:bold;"> bir tanesini bir tapınağın arka odalarına kilitlemiş olması hiçbir mantığa sığmaz. Pek çok deli kendilerinin başka birisi olduğunu düşünür.”</span></p>
<p><span style="font-weight:bold;">Elbette, pek çok kişi Dalinar’m kendisinin de deli olduğunu söylüyordu. Ve o Parlayan Şövalyeleri de tekrar kurmaya çalışıyordu. Kendisini Elçiler’den birisi zanneden bir deliyi bulup getirmek de bununla uyumlu olabilirdi.</span></p>
<p><span style="font-weight:bold;">“Deli,” dedi Shallan. “Sen nereden geldin?”</span></p>
<p><span style="font-weight:bold;">Adam fısıldamaya devam etti.</span></p>
<p><span style="font-weight:bold;">“Dalinar Kholin senden ne istiyor, biliyor musun?”</span></p>
<p><span style="font-weight:bold;">Daha fazla fısıltı.</span></p>
<p><span style="font-weight:bold;">Shallan içini çekti ama diz çöktü ve Mraize’e göndermek için onun sözlerini tam olarak yazdı. Bütün monologunu kaydetmişti ve yeni bir şeyler söylemeyeceğinden emin olmak için hepsini iki kere daha dinledi. Gerçi bu sefer iddia ettiği adını söylememişti. Bir değişiklik buydu.</span></p>
<p><span style="font-weight:bold;">O </span><span style="font-weight:bold;font-style:italic;">gerçekten de</span><span style="font-weight:bold;"> Elçiler’den biri olamazdı, değil mi?</span></p>
<p><span style="font-weight:bold;font-style:italic;">Salak olma,</span><span style="font-weight:bold;"> diye düşündü yazı araçlarını kaldırırken. </span><span style="font-weight:bold;font-style:italic;">Elçiler güneş gibi parlar, Şerefkılıçlan’nı kuşanırlar ve bin borunun sesiyle konuşurlardı.</span><span style="font-weight:bold;"> Onlar bir emirle binaları devirebilir, fırtınaları itaate zorlayabilir ve bir dokunuşla hastalıkları iyileştire-bilirdi.</span></p>
<p><span style="font-weight:bold;">Shallan kapıya doğru yürüdü. Şimdiye kadar, öbür odada eksikliğinin fark edilmiş olması gerekirdi. Geri dönmesi ve kurumuş boğazı için bir içecek aramak üzere gittiği yalanını anlatmalıydı. Ama ilk önce ardent illüzyonuna tekrar bürünmek isteyecekti, içine biraz Fırtınaışığı çekti, sonra nefesini bırakarak ardentin hâlâ taze olan hatırasıyla...</span></p>
<p><span style="font-weight:bold;">“Aaaaaaaa!”</span></p>
<p><span style="font-weight:bold;">Deli çığlık atarak ayağa fırladı. İnanılmaz bir hızla hareket ederek Shallan’ın üstüne atıldı. Shallan şaşkınlıkla ciyaklarken onu yakaladı ve iterek Fırtınaışığı bulutunun içinden çıkardı. Görüntü dağılarak buharlaştı ve deli Shallan’ı duvara çarptı, nefes nefeseydi, gözleri kocaman açılmıştı. Hummalı gözlerle Shallan’ın yüzünü araştırdı, gözbebekleri bir oraya, bir buraya atılıyordu.</span></p>
<p><span style="font-weight:bold;">Shallan nefesi tıkanarak titredi.</span></p>
<p><span style="font-weight:bold;">On kalp atışı.</span></p>
<p><span style="font-weight:bold;">“İshar'm Şövalyeleri'nden biri,” diye fısıldadı deli. Gözleri kısıldı. “Hatırlıyorum... O onları kurdu mu? Evet. Birkaç Issızlık önce. Artık sadece laftan ibaret değil. Binlerce yıldır laftan ibaret değildi. Ama... Ne zaman...”</span></p>
<p><span style="font-weight:bold;">Tökezleyerek ondan uzaklaştı, eli başındaydı. Parekılıcı ellerinin içine düştü ama Shallan’ın ona ihtiyacı kalmamış gibi görünüyordu. Adam ona sırtını döndü, yatağına yürüdü, sonra da yattı ve dertop oldu.</span></p>
<p><span style="font-weight:bold;">Shallan dikkatle ilerledi ve onun tekrar daha önceki şeyleri fısıldamaya geri dönmüş olduğunu buldu. Kılıç’ı gönderdi.</span></p>
<p><span style="font-weight:bold;font-style:italic;">Annemin ruhu...</span></p>
<p><span style="font-weight:bold;">“Shallan?” diye sordu Desen. “Shallan, sen delirdin mi?”</span></p>
<p><span style="font-weight:bold;">Shallan silkinerek kendini topladı. Ne kadar zaman geçmişti? “Evet,” dedi aceleyle kapıya doğru yürürken. Dışarıya bir göz attı. Bir daha bu odanın içinde Fırtınaışığı kullanmaya cesaret edemezdi. Dışarıya süzülüp, sonra...</span></p>
<p><span style="font-weight:bold;">Lanet. Birkaç kişi koridordan yürüyerek yaklaşıyorlardı. Onların geçmelerini beklemek zorunda kalacaktı. Yalnız, onlar tam olarak bu kapıya doğru geliyormuş gibi görünüyorlardı.</span></p>
<p><span style="font-weight:bold;">İçlerinden bir tanesi ise Yücebey Amaram’dı.</span></p>
<p><span style="font-weight:bold;">Kaladin sırasının üzerinde yatmış, yerdeki baharatlı buğulama tallew kâsesini görmezden geliyordu.</span></p>
<p><span style="font-weight:bold;">Kendisini hayvanat bahçesindeki aksırt gibi hissetmeye başlamıştı. Kafesin içindeki bir avcı. Fırtınalar esirgese de onun sonu zavallı yaratık gibi olmasa. Solgun, aç, şaşkın. </span><span style="font-weight:bold;font-style:italic;">Onlar esaret altında pek dayanmıyorlar,</span><span style="font-weight:bold;"> demişti Shallan.</span></p>
<p><span style="font-weight:bold;">Kaç gün olmuştu? Kaladin umursamadığını fark etmişti. Bu onu endişelendiriyordu. Bir köle olarak geçirdiği zaman sırasında da tarihi umursamayı bırakmıştı.</span></p>
<p><span style="font-weight:bold;">Bir zamanlar olduğu sefilden o kadar da uzaklaşmış değildi. Kendisinin krem ve balçıkla kaplanmış bir yamaca tırmanmaya çalışan bir adam gibi, aynı kafa yapısına doğru kaydığını hissediyordu. Ne zaman kendisini daha yukarı çekmeye başlasa, geri kayıyordu. Eninde sonunda düşecekti.</span></p>
<p><span style="font-weight:bold;">Eski düşünme yöntemleri... Bir kölenin düşünme yöntemleri... içinde çalkalanıyordu. Umursamayı kes. Sadece bir sonraki yemek için ve onu diğerlerinden nasıl uzak tutacağın için endişe et. Çok fazla düşünme. Düşünmek tehlikeli. Düşünmek umut ettirir, istettirir.</span></p>
<p><span style="font-weight:bold;">Kaladin bağırarak kendini sıranın üstünden attı ve, elleri başında, küçük odanın içinde volta atmaya başladı. O kendisini güçlü olarak düşünmüştü. Bir savaşçı. Ama bunu onun elinden almak için yapmaları gereken tek şey onu birkaç hafta için bir kutunun içine tıkıştırmaktı ve gerçek geri dönüyordu! Kendini parmaklıklara vurdu ve aralarından bir elini uzattı, duvardaki lambalara doğru. İçine bir nefes çekti.</span></p>
<p><span style="font-weight:bold;">Hiçbir şey olmadı. Fırtınaışığı yoktu. Küre parlamaya devam etti, düz ve istikrarlıydı.</span></p>
<p><span style="font-weight:bold;">Kaladin haykırarak daha ileriye uzandı, parmak uçlarım o uzak ışığa doğru itti. </span><span style="font-weight:bold;font-style:italic;">Karanlığın beni almasına izin verme,</span><span style="font-weight:bold;"> diye düşündü. O... Dua etmişti. Bunu en son yapmasından beri ne kadar zaman olmuştu? Kelimeleri düzgünce yazacak ve yakacak kimsesi yoktu ama Yaradan kalpleri dinlerdi, değil mi? </span><span style="font-weight:bold;font-style:italic;">Lütfen. Bir daha olmaz. Ona </span><span style="font-style:italic;">geri dönemem.</span></p>
<p><span style="font-style:italic;">Lütfen.</span></p>
<p>O küreye doğru kendini zorladı, nefesini çekti. Işık <span style="font-style:italic;">direnç</span> gösterirmiş gibi göründü, sonra coşarak parmak uçlarının içine doğru aktı. Fırtına damarlarının içinde yükseldi.</p>
<p>Kaladin gözlerini kapatarak nefesini tuttu, tadını çıkarıyordu. Güç içinde kıvrandı, kaçmaya çalışıyordu. İterek parmaklıklardan uzaklaştı ve tekrar volta atmaya başladı, deminki kadar hummalı değildi.</p>
<p>“Senin için endişeleniyorum.” Syl’in sesiydi. “Sen kararıyorsun.”</p>
<p>Kaladin gözlerini açtı ve en sonunda onu buldu, sanki salıncaktaymış gibi parmaklıkların iki tanesinin arasında oturuyordu.</p>
<p>“Ben <span style="font-style:italic;">iyi</span> olacağım,” dedi Kaladin, Fırtınaışığı duman gibi dudaklarından yükseliyordu. “Sadece bu kafesten dışarı çıkmam gerek.”</p>
<p>“Bu daha kötüsü. Bu karanlık... Karanlık...” Yan tarafa doğru baktı, sonra aniden kıkırdadı, zemindeki bir şeyleri incelemek için fırlayıp gitti. Küçük bir kremcik odanın kenarı boyunca sürünüyordu. Syl onun üzerinde durmuş, kabuğunun şiddetli kırmızı ve eflatun rengi karşısında gözlerini kocaman açmıştı.</p>
<p>Kaladin gülümsedi. O hâlâ bir sprendi. Çocuk gibiydi. Dünya Syl için harikalarla dolu bir yerdi. Bu nasıl bir şey olurdu?</p>
<p>Oturdu ve yemeğini yedi, sanki bir süre için kasvetini bir kenara itmiş gibi hissediyordu. Neden sonra, onu kontrol eden muhafızlardan bir tanesi sönük küreyi buldu. Kaşlarını çatarak çıkardı, değiştirmeden önce başını salladı ve yoluna devam etti.</p>
<p>♦</p>
<p>♦ ♦</p>
<p>Amaram bu odaya geliyordu.</p>
<p><span style="font-style:italic;">Saklan</span>1</p>
<p>Shallan Fırtınaışığı’nın geri kalanını püskürterek etrafına sarmaktaki hızıyla gurur duydu. Delinin daha önce Işıkörüsüne nasıl tepki verdiğini aklına bile getirmemişti, gerçi belki getirmesi gerekirdi. Ne olursa olsun, adam bu sefer fark etmiş gibi görünmedi.</p>
<p>Bir ardent mi olmalıydı? Hayır. Çok daha basit bir şey, daha hızlı bir şey.</p>
<p>Karanlık.</p>
<p>Giysileri siyaha döndü. Derisi, şapkası, saçı; her şey saf siyahtı. Kapıdan uzaklaşarak, odanın yarık gibi pencereden en uzak köşesine çekildi, hareketsizleşti. İllüzyonu yerine oturduğu zaman, Işıkörü normalde derisinden yükselecek olan Fırtınaışığı’nı tüketmeye başlayarak, Shallan’ın varlığını daha da gizledi.</p>
<p>Kapı açıldı. Kalbi içinde gök gürültüsü gibi atıyordu. Sahte bir duvar yaratmak için zamanının olmasını dilerdi. Amaram yanında genç bir koyugöz adamla odaya girdi, Alethi olduğu belliydi, kısa koyu saçları ve belirgin kaşları vardı. Kholin üniforması giymişti. Kapıyı arkalarından sessizce kapattılar, Amaram cebine bir anahtar attı.</p>
<p>Shallan burada abisinin katilini gördüğü için anında içinde bir öfke hissetti ama bunun biraz azalmış buldu. Yoğun bir nefret yerine, için için kaynayan bir tiksinti. Şimdi Helaran’ı son görmesinin üzerinden uzun zaman geçmişti. Ve Balat da, büyük 710 abisinin onları terk ettiğini söylerken tamamen haksız değildi.</p>
<p><span style="font-weight:bold;">Bu adamı öldürmeye çalışmak içindi görünüşe göre, ya da en azından Amaram ve onun Parekılıcı hakkında okuduğu şeylerden varabildiği sonuç buydu. Helaran neden bu adamı öldürmeye gitmişti? Ve Shallan büyük ihtimalle aslında sadece kendisini savunmuş olan Amaram’ı gerçekten de suçlayabilir miydi?</span></p>
<p><span style="font-weight:bold;">O kadar az şey bildiğini hissediyordu ki. Gerçi Amaram yine de bir piçti, elbette. Amaram ve Alethi koyugöz birlikte deliye doğru döndüler. Shallan büyük ölçüde karanlık olan odada onların yüzlerini pek seçemiyordu. “Neden siz kendiniz duymakta ısrar ediyorsunuz bilmiyorum, Berrakbey,” dedi hizmetkâr. “Ben size onun ne dediğini anlattım.”</span></p>
<p><span style="font-weight:bold;">“Sessiz ol, Bordin,” dedi Amaram odayı geçerek. ‘‘Kapıyı dinle.”</span></p>
<p><span style="font-weight:bold;">Shallan sırtını köşeye bastırmış, kımıltısız duruyordu. Onu göreceklerdi, değil</span></p>
<p><span style="font-weight:bold;">mi?</span></p>
<p><span style="font-weight:bold;">Amaram yatağın yanında diz çöktü. “Ulu Prens,” diye fısıldadı elini delinin omzuna koyarak. “Dönün. Sizi görmeme izin verin.”</span></p>
<p><span style="font-weight:bold;">Deli başını kaldırdı, hâlâ mırıldanıyordu.</span></p>
<p><span style="font-weight:bold;">&quot;Ah...” dedi Amaram nefesini bırakarak. “Yukarıdaki Yaradan, on isimler, hepsi doğru. Ne güzelsiniz. Gavilar, başardık. En sonunda </span><span style="font-weight:bold;font-style:italic;">başardık.&quot;</span></p>
<p><span style="font-weight:bold;">“Berrakbey?” dedi Bordin kapıdan. “Burada olmaktan hoşlanmıyorum. Eğer keşfedilirsek, insanlar sorular sorabilir. Hazine...”</span></p>
<p><span style="font-weight:bold;">“O gerçekten de Parekılıçları’ndan bahsetti mi?”</span></p>
<p><span style="font-weight:bold;">“Evet,” dedi Bordin. “Bütün bir dizisinden.”</span></p>
<p><span style="font-weight:bold;">“Şerefkılıçları,” diye fısıldadı Amaram. “Ulu Prens, lütfen, bana da bu kulunuza söylediğiniz sözlerin aynılarını söyleyin.”</span></p>
<p><span style="font-weight:bold;">Deli mırıldanmaya devam etti, Shallan’m duyduklarının aynısıydı. Amaram dizlerinin üstünde beklemeye devam etti ama en sonunda endişeli Bordin’e doğru döndü. “Ee?”</span></p>
<p><span style="font-weight:bold;">“O aynı sözleri her gün tekrar ediyordu,” dedi Bordin. “Ama Kılıçlardan sadece bir kere bahsetti.”</span></p>
<p><span style="font-weight:bold;">“Bunu kendim duymak isterim.”</span></p>
<p><span style="font-weight:bold;">“Berrakbey... Biz burada günlerce bekleyebilir ve o sözleri duymayabiliriz. Lütfen. Gitmemiz gerek. Ardentler eninde sonunda buraya da gelecekler.”</span></p>
<p><span style="font-weight:bold;">Amaram gözle görülür bir gönülsüzlükle ayağa kalktı. “Ulu Prens,” dedi delinin kıvrılmış şekline doğru. “Ben hâzinelerinizi geri almaya gidiyorum. Onlardan başkalarına bahsetmeyin. Ben Kılıçları iyilik için kullanacağım.” Bordin’e doğru döndü. “Gel. Bu yeri arayalım.”</span></p>
<p>“Bugün mü?&quot;</p>
<p><span style="font-weight:bold;">“Sen yakında demiştin.&quot;</span></p>
<p><span style="font-weight:bold;">“Evet, ee, ben de onu o yüzden ta buralara kadar getirmiştim. Ama...”</span></p>
<p><span style="font-weight:bold;">“Eğer o bundan kazara başkalarına da bahsedecek olursa, ben onların gittiklerinde orayı hâzinelerden arınmış olarak bulmalarını isterim. Gel, çabuk. Ödüllendirileceksin.”</span></p>
<p><span style="font-weight:bold;">Amaram uzun adımlarla dışarı çıktı. Bordin kapıda deliye bakarak oyalandı, sonra çıktı ve bir tıkırtıyla kapıyı kapattı.</span></p>
<p><span style="font-weight:bold;">Shallan uzun, derin bir nefesi bırakarak yere çöktü. “Bu o boncuklar denizi gibi.”</span></p>
<p><span style="font-weight:bold;">“Shallan?”</span></p>
<p><span style="font-weight:bold;">“İçine düştüm ve sorun suyun boyumu aşması değil; bunun su bile olmaması ve içinde nasıl yüzüleceği hakkında hiçbir fikrim yok.”</span></p>
<p><span style="font-weight:bold;">&quot;Bu yalanı anlamadım,” dedi Desen.</span></p>
<p><span style="font-weight:bold;">Shallan başını salladı, renk derisine ve kıyafetine geri süzülüyordu. Kendisini tekrar Peçe’ye dönüştürdü, sonra delinin sayıklamalarının sesi eşliğinden kapıya doğru yürüdü. </span><span style="font-weight:bold;font-style:italic;">Savaş Elçisi. Dönüş’ün zamanı yakın...</span></p>
<p><span style="font-weight:bold;">Çıkınca, İyatil'in olduğu odaya geri döndü ve ardentlerden bol bol özürler diledi. Kaybolduğu iddia ederek yalvardı ama onu tahtırevanına geri götürecek bir eşlikçiyi kabul edeceğini söyledi.</span></p>
<p><span style="font-weight:bold;">Ancak gitmeden önce, sanki ablasına veda etmek istermiş gibi, İyatil’e sarılmak için öne eğildi.</span></p>
<p><span style="font-weight:bold;">“Sen kaçabilir misin?” diye fısıldadı Shallan.</span></p>
<p><span style="font-weight:bold;">“Aptal olma. Elbette kaçabilirim.”</span></p>
<p><span style="font-weight:bold;">&quot;Bunu al,” dedi Shallan İyatil’in eldivenli hürelinin içine bir kâğıt sayfası sıkıştırarak. “Üstüne delinin sayıklamalarım yazdım. Değişmeden tekrar ediyor. Amaram’ın gizlice odaya girdiğini gördüm; o bu sözlerin gerçek olduğunu düşünüyormuş gibi ve delinin daha önce bahsettiği bir hâzineyi arıyor. Bu gece sana ve diğerlerine uzaka-lemle ayrıntılı bir rapor yazacağım.&quot;</span></p>
<p><span style="font-weight:bold;">Shallan geri çekilmeye çalıştı ama İyatil onu tutmaya devam etti. “Sen gerçekten kimsin, Peçe?” diye sordu kadın. “Beni gizlice gözlerken yakaladın ve sokaklarda benden kaçabiliyorsun. Bu kolay değildir. Mraize yetenekli çizimlerine hayran kalıyor, onun gördüğü şeyler düşünülecek olursa, neredeyse imkânsız iş. Şimdi de bugün çıkardığın iş var.”</span></p>
<p><span style="font-weight:bold;">Shallan bir heyecan hissetti. Neden bu insanların saygısını kazandığı için bu kadar heyecan hissediyordu ki? Onlar katildi.</span></p>
<p><span style="font-weight:bold;">Ama fırtınalar alsın onu, Shallan bu saygıyı </span><span style="font-weight:bold;font-style:italic;">hak etmişti.</span></p>
<p><span style="font-weight:bold;">“Ben gerçeği arıyorum,” dedi Shallan. “Nerede olursa olsun, kimin elinde olursa olsun. Ben buyum.” İyatil’e başını salladı, sonra geri çekildi ve manastırdan kaçtı.</span></p>
<p><span style="font-weight:bold;">O gece daha sonra, günün olaylarının tam bir raporunu gönderdikten (ve deli, Amaram ve Bordin’in çizimlerini de yapmaya söz verdikten) sonra, Mraize’den gelen basit bir cevap aldı.</span></p>
<p><span style="font-weight:bold;font-style:italic;">Gerçek kurtardığından daha çok kişiyi yok eder, Peçe. Ama sen kendini kanıtladın. Artık bizim diğer üyelerimizden korkmana gerek yok. Belli bir dövme yaptırman gerekiyor, sadakatinin bir sembolü olarak. Ben bir çizim göndereceğim. Bunu üzerinde nereye istersen yaptırabilirsin ama tekrar görüştüğümüz zaman bunu bana göstermen gerekli.</span></p>
<p><span style="font-weight:bold;font-style:italic;">Hayaletkanlar’a hoş geldin.</span></p>
<p>t-</p>
<p>■<sup>!</sup>&gt;.</p>
<p><a id="bookmark1"></a>n.</p>
<p><span style="font-style:italic;">I</span></p><div>
<p><span style="font-style:italic;">ı</span></p>
<p><span style="font-style:italic;">'t</span></p>
<p><span style="font-weight:bold;">t</span></p></div><br clear="all"/><div></div><br clear="all"/><div>
<p>I <span style="font-style:italic;">r</span></p></div><br clear="all"/><div>
<p>*ı <span style="font-style:italic;">t '■&gt;?</span> -•</p>
<p>'■W.-;,,.'</p></div><br clear="all"/>
<p>■#?</p>
<p><span style="font-weight:bold;">Ö^jun larvaları pupa yapmaya teşvik etmek ^’kayaşambağı yapraklarımdan oluşan bir diyet ile beılcyiç- Yeti$&amp;jfc£f likrtatsm pupa yapmasına engel olmak için, içme sularnia şis rı ekleyin </span><span style="font-weight:bold;font-style:italic;">ve</span><span style="font-weight:bold;"> chullara bir fırtınadan fince esilmiş Chultanfi^hn.pupa yapmasını engellemenin en ^yöîîtemi ise, hayvj^gaigâtizı ylicefirtınalar sırannda s^ınağa koyma</span></p>
<p>w* &#160;&#160;&#160;<span style="font-style:italic;">. ■</span> &#160;&#160;&#160;'<sup>v</sup> _r..“ <sup>:</sup> • -'/ •“/'-v.y &#160;&#160;&#160;. -- ' •' &#160;&#160;&#160;......... <sup>:</sup> V’<sup>1</sup>'. '</p>
<p><span style="font-weight:bold;font-style:italic;"><sub>r</sub> Şat.</span><span style="font-weight:bold;"> </span>3<span style="font-weight:bold;">&amp; t.- Chulun metamorfozu; Larva (Chul Kr£mgIğî), ,Bl t Yetişkin Cmui, IkInci Pupa, Yaşuuk. ^</span></p>
<p><a id="bookmark2"></a><span style="font-weight:bold;">BİR BUÇUK YIL ÖNCE</span></p>
<p><span style="font-weight:bold;font-style:italic;">Bu modern dünyada bir kadının yeri nedir</span><span style="font-weight:bold;">? diyordu Jasnah Kholin’in kelimeleri. </span><span style="font-weight:bold;font-style:italic;">Her ne kadar akranlarımdan bu kadar çoğu sorsalar da ben bu soruya isyan ediyorum. Bu sorgulamanın doğasında olan önyargı onların çok fazlası için sanki görünmezmiş gibi duruyor. Geçmişin varsayımlarının pek çoğuna meydan okumaya gönüllü oldukları için kendilerini ilerlemeci olarak kabul ediyorlar.</span></p>
<p><span style="font-weight:bold;font-style:italic;">Onlar daha da büyük olan varsayımı, kadınlar için bir “yerin” tanımlanması ve ortaya koyulmasının gerekli olduğu varsayımını görmezden geliyorlar. Nüfusun yarısı, artık nasıl olacaksa, tek bir konuşmanın sonucunda ulaşılacak olan bir role indirgenecek. Bu rol ne kadar geniş olursa olsun, doğası gereği kadınlık denilen sonsuz çeşitlilikte bir indirgenmeden ibaret olacaktır.</span></p>
<p><span style="font-weight:bold;font-style:italic;">Ben diyorum ki, kadınlar için hiçbir rol yoktur. Bunun yerine, her kadın için bir rol vardır ve bunu da kendisinin oluşturması gereklidir. Bazıları</span><span style="font-weight:bold;"> için, bu bir âlimin rolü olacaktır; diğerleri için, bu bir eşin rolü olacaktır. Başkaları için, ikisi birden olacaktır. Daha da başkaları için, ikisi de olmayacaktır.</span></p>
<p><span style="font-weight:bold;font-style:italic;">Benim sözlerimi bir kadının rolünü bir diğerininkinden daha fazla değerli olarak gördüğümü varsayarak saptırmayın. Benim hedefim toplumumuzu katmanlaştırmak değil; biz bunu zaten fazlasıyla iyi yapmışız; benim hedefim söylemlerimizi çeşitlendirmek.</span></p>
<p><span style="font-weight:bold;font-style:italic;">Bir kadının gücü seçmiş olduğu rolü her ne ise onda değil, o rolü seçme gücünde olmalıdır. Bana bu noktayı belirtmemin gerekli olması bile şaşırtıcı bir şeymiş gibi görünüyor, çünkü ben bunu konuşmamızın temeli olarak görüyorum.</span></p>
<p><span style="font-weight:bold;">Shallan kitabı kapattı. Babasının Helaran’ın suikastını emretmesinden bu yana daha iki saat bile geçmemişti. Shallan odasına çekildikten sonra, dışarıdaki koridorda babasının muhafızlarından bir çifti belirmişti. Büyük olasılıkla onu izlemek için değillerdi, Shallan babasının onun Helaran’ın öldürülmesini emrettiğini duyduğunu bileceğini hiç sanmıyordu. Muhafızlar Shallan’ın üvey annesi Malise’in kaçmaya ça-</span>724 <span style="font-weight:bold;">lışmayacağından emin olmak içindi.</span></p>
<p><span style="font-weight:bold;">Bu hatalı bir varsayım olabilirdi. Shallan babasının soğuk, öfkeli bağırışları ve onun çığlıklarından sonra Malise’in hâlâ hayatta olup olmadığından bile emin değildi.</span></p>
<p><span style="font-weight:bold;">Shallan saklanmak istiyordu, dolabının içine çömelip üstünü battaniyelerle örterek gözlerini sıkı sıkı kapatmayı. Jasnah Kholin’in kitabının sözleri onu güçlendiriyordu, gerçi bazı açılardan Shallan'ın onu okuyor olması bile komik görünüyordu. Yüce-leydi Kholin seçmenin asaletinden bahsediyordu, sanki her kadının böyle bir fırsatı varmış gibi. Bir anne ya da bir âlim olmak arasındaki seçim Jasnah’nın tahminine göre zorlu bir seçimmiş gibi görünüyordu. Bu hiç de zorlu bir seçim değildi! Bu olmak için gayet müthiş bir yermiş gibi görünüyordu! İkisi de öfke, bunalım ve umutsuzlukla kaynamakta olan bir evde korku hayatı yaşamayla kıyaslandığı zaman şahane olurdu.</span></p>
<p><span style="font-weight:bold;">Shallan Yüceleydi Kholin’in nasıl biri olması gerektiğini hayal etti; başkalarının yapması gerektiğinde ısrar ettiği şeyleri yapmayan yetenekli bir kadın. Gücü, otoritesi olan bir kadın. Rüyalarının peşinden gitme lüksüne sahip olan bir kadın.</span></p>
<p><span style="font-weight:bold;">Bu nasıl bir şey olurdu?</span></p>
<p><span style="font-weight:bold;">Shallan ayağa kalktı. Kapıya doğru yürüdü, sonra da aralayarak açtı. Her ne kadar akşam ilerlemiş olsa da, iki muhafız hâlâ koridorun öbür ucunda duruyorlardı. Shallan’ın kalbi küt küt atıyordu ve ürkekliğine lanet etti. Neden o da odasında sinerek başını yastığın altına saklayan birisi yerine, harekete geçen kadınlar gibi olamıyordu?</span></p>
<p><span style="font-weight:bold;">Titreyerek odasından dışarı süzüldü. Askerlere doğru sessizce ilerledi, gözlerini üzerinde hissediyordu. Bir tanesi elini kaldırdı. Shallan adamın adım bilmiyordu. Bir zamanlar o bütün muhafızların adlarını bilirdi. O adamlar, onun yanlarında büyümüş olduğu adamlar şimdi değiştirilmişti.</span></p>
<p><span style="font-weight:bold;">“Babamın bana ihtiyacı olacak,” dedi muhafızın hareketine kulak asmayarak. Her ne kadar açıkgözlü olsa da, Shallan’ın ona itaat etmesine gerek yoktu. O her günün büyük bir kısmım odasında geçiriyor olsa da, hâlâ muhafızdan çok daha yüksek bir mertebedeydi.</span></p>
<p><span style="font-weight:bold;">Yürüyerek adamların yanından geçti, titreyen ellerini iyice sıkmıştı. Gitmesine izin verdiler. Babasının kapısının önünden geçtiği zaman içeriden yumuşak bir ağlama duydu. Neyse ki, Malise hâlâ yaşıyordu.</span></p>
<p><span style="font-weight:bold;">Babasını ziyafet salonunda yalnız başına otururken buldu, iki ateş çukuru da kükrüyordu, alevlerle dolulardı. O yüksek masaya yığılmış, gözlerini masanın üzerine dikmişti. Sert ışık tarafından aydınlatılıyordu.</span></p>
<p><span style="font-weight:bold;">Shallan o kendisini fark etmeden önce mutfağa süzüldü ve en sevdiği içkiden yaptı. Günün soğuğuna karşı ısıtılmış ve tarçınla baharatlandırılmış koyu eflatun şarap. Shallan yürüyerek ziyafet salonuna geri dönerken başını kaldırdı. Shallan kupayı onun önüne koyarak gözlerinin içine baktı. Bugün içlerinde hiç karanlık yoktu. Sadece o vardı. Bu günlerde bu çok ender oluyordu.</span></p>
<p><span style="font-weight:bold;font-style:italic;">“Dinlemiyorlar</span><span style="font-weight:bold;"> Shallan,” diye fısıldadı. &quot;Kimse dinlemiyor. Kendi evime karşı savaşmak zorunda olmaktan nefret ediyorum. Onların bana destek olmaları gerek.” İçkiyi aldı. “Wikim zamanın yarısını duvara bakarak geçiriyor. Jushu'nun hiç değeri yok ve Balat da her adımında bana direniyor. Şimdi Malise de.”</span></p>
<p><span style="font-weight:bold;">“Ben onlarla konuşacağım,” dedi Shallan.</span></p>
<p><span style="font-weight:bold;">Babası şarabı içti, sonra da başım sallayarak onayladı. “Evet. Evet, bu iyi olur. Balat hâlâ orada o lanet baltatazısı cesetleriyle birlikte. Öldükleri için memnunum. O eniklerin hepsi çelimsizdi. Onun zaten onlara ihtiyacı yok...”</span></p>
<p><span style="font-weight:bold;">Shallan serin havaya çıktı. Güneş batmıştı ama malikânenin saçaklarına asılmış fenerler vardı. Shallan bahçeleri geceleyin çok ender görmüştü ve karanlığın içinde gizemli bir havaya bürünüyorlardı. Sarmaşıklar yokluğun içinden uzanan, yakalayacak ve gecenin içine çekip götürecek bir şeyleri arayan parmaklar gibi görünüyordu.</span></p>
<p><span style="font-weight:bold;">Balat banklardan bir tanesinin üzerine yatmıştı. Shallan yürüyerek ona doğru yaklaşırken bir şeyler ayaklarının altında çıtırdadı. Kremcik pençeleri, birer birer gövdelerinden koparılmış, sonra da yere atılmışlardı. Shallan titredi.</span></p>
<p><span style="font-weight:bold;">“Gitmeniz gerek,” dedi Balat’a.</span></p>
<p><span style="font-weight:bold;">O kalkıp oturdu. “Ne?”</span></p>
<p><span style="font-weight:bold;">“Babam artık kendisini kontrol edemiyor,&quot; dedi Shallan yumuşak bir şekilde. &quot;Sizin hâlâ yapabilecekken gitmeniz gerek. Malise’i de yanına almanı istiyorum.”</span></p>
<p><span style="font-weight:bold;">Balat elini dağılmış kıvırcık saç yığınının içinden geçirdi. “Malise mi? Babam onun gitmesine asla izin vermez. O bizi kovalatır.”</span></p>
<p><span style="font-weight:bold;">“Sizi her hâlükârda kovalatacak,” dedi Shallan. “Helaran’ı kovalıyor. Bugün adamlarından bir tanesine abimizi bulup öldürmesini emretti.”</span></p>
<p><span style="font-weight:bold;">“Ne!” Balat ayağa kalktı. “Vay puşt! Ben... Ben...” Karanlığın içinde Shallan’a baktı, yüzü yıldız ışığıyla aydınlanıyordu. Sonra çöktü, tekrar geri oturarak başını ellerinin arasına aldı. &quot;Ben bir korkağım Shallan,&quot; diye fısıldadı. “Ah, Fırtınababa, ben bir korkağım. Onunla yüzleşemeyeceğim. Yapamam.”</span></p>
<p><span style="font-weight:bold;">“Helaran’a git,” dedi Shallan. “Eğer gerekli olsaydı, onu bulabilir miydin?&quot;</span></p>
<p><span style="font-weight:bold;">“O... Evet, o bana Velath’da onunla iletişime geçmemi sağlayabilecek olan birisinin adını bıraktı.”</span></p>
<p><span style="font-weight:bold;">“Malise ile Eylita’yı al. Helaran’a gidin.”</span></p>
<p><span style="font-weight:bold;">“Babam yakalamadan önce Helaran’ı bulmaya vaktim olmaz.”</span></p>
<p><span style="font-weight:bold;">“O zaman biz de Helaran’a haber göndeririz,” dedi Shallan. “Sizin onunla buluşmanız için plan yaparız ve siz de kaçışınızı babamın uzakta olduğu bir zamana ayarlarsınız. O birkaç ay sonrası için Vedenar’a bir diğer yolculuk daha planlıyor. O yokken gidersiniz, arayı açarsınız.”</span></p>
<p><span style="font-weight:bold;">Balat başını sallayarak onayladı. “Evet... Evet, bu iyi.”</span></p>
<p><span style="font-weight:bold;">“Ben Helaran’a bir mektup yazacağım,” dedi Shallan. “Onu babamın suikastçıları hakkında uyarmamız gerek ve ondan siz üçünüzü yanına almasını isteyebiliriz.” “Bunu senin yapmak zorunda kalmaman gerekirdi ufaklık,&quot; dedi Balat, başı eğikti. &quot;Helaran’dan sonra en büyük benim. Şimdiye kadar babamı durdurmayı başarmış olmam gerekirdi. Bir şekilde.”</span></p>
<p><span style="font-weight:bold;">“Malise’i buradan götür,” dedi Shallan. “Bu yeterli olacak.”</span></p>
<p><span style="font-weight:bold;">Balat başını salladı.</span></p>
<p><span style="font-weight:bold;">Shallan eve geri döndü, itaatsiz ailesi hakkında kafa yormakta olan babasının yanından geçti ve mutfaktan bir şeyler aldı. Sonra merdivenlere geri döndü ve yukarı doğru baktı. Birkaç derin nefes alarak eğer onu durduracak olurlarsa muhafızlara ne söyleyeceğinin üzerinden geçti. Sonra da hızla yukarı çıktı ve babasının oturma odasına giden kapıyı açtı.</span></p>
<p><span style="font-weight:bold;">“Bekle/’ dedi koridor muhafızı. “Emir bıraktı. Kimse girip çıkmayacak.”</span></p>
<p><span style="font-weight:bold;">Shallan’ın boğazı sıkıştı ve antrenmanına rağmen konuşurken kekeledi. “Onunla şimdi konuştum. Malise’le konuşmamı istiyor.”</span></p>
<p><span style="font-weight:bold;">Bir şeyler çiğnemekte olan muhafız onu inceledi. Shallan kendine güveninin solduğunu, kalbinin hızlandığını hissetti. Yüzleşme. O da en az Balat kadar korkaktı.</span></p>
<p><span style="font-weight:bold;">Muhafız öbürüne işaret etti, o da kontrol etmek için alt kata indi. Neden sonra geri dönerek başını salladı ve birinci adam da Shallan’a devam etmesi için gönülsüzce el salladı. Shallan içeri girdi.</span></p>
<p><span style="font-weight:bold;">Oda’ya.</span></p>
<p><span style="font-weight:bold;">O yıllardır buraya girmemişti. En son...</span></p>
<p><span style="font-weight:bold;">En son...</span></p>
<p><span style="font-weight:bold;">Bir elini kaldırarak resmin arkasından gelen ışığa karşı gözlerini perdeledi. Babası burada nasıl uyuyabiliyordu? Nasıl oluyordu da başka hiç kimse bakmıyordu, başka hiç kimse umursamıyordu? O ışık </span><span style="font-weight:bold;font-style:italic;">kör ediciydi.</span></p>
<p><span style="font-weight:bold;">Neyse ki Malise o duvara bakan rahat bir koltuğun üzerinde kıvrılmıştı, o yüzden Shallan da ışığa engel olmak için sırtını resme dönebilirdi. Bir elini üvey annesinin koluna koydu.</span></p>
<p><span style="font-weight:bold;">Shallan yıllardır birlikte yaşıyor olmalarına rağmen onu tanıyormuş gibi hissetmiyordu. Herkesin önceki karısını öldürdüğünü fısıldadığı bir adamla evlenmeyi kabul eden bu kadın kimdi? Malise Shallan’ın eğitimine nezaret ediyordu, bunun anlamı da kadınlar kaçtığı her seferinde yeni öğretmenleri onun aradığıydı, ama Malise’in kendisi Shallan’a eğitim vermek için pek bir şey yapamıyordu. İnsan bilmediği şeyi öğretemezdi.</span></p>
<p><span style="font-weight:bold;">&quot;Anne?” dedi Shallan. Kelimeyi kullanmıştı.</span></p>
<p><span style="font-weight:bold;">Malise baktı. Odanın yakıcı ışığına rağmen, Shallan kadının dudağının yarılmış ve kanamakta olduğunu görebiliyordu. Sol kolunu dikkatle kucaklamıştı. Evet, kırıktı.</span></p>
<p><span style="font-weight:bold;">Shallan mutfaktan aldığı sargı bezini çıkardı, sonra da yaralarını silmeye başladı. O kolu sarmak için destek olarak bir şeyler bulması gerekecekti.</span></p>
<p><span style="font-weight:bold;">“Neden senden nefret etmiyor?” dedi Malise haşince. “Diğer herkesten nefret ediyor ama senden değil. ”</span></p>
<p><span style="font-weight:bold;">Shallan bezi kadının dudağına hafifçe bastırdı.</span></p>
<p><span style="font-weight:bold;">“Fırtınababa, ben neden bu lanetli eve geldim?” Malise titredi. “O hepimizi öldürecek. Birer birer, hepimizi mahvedecek ve öldürecek. Onun içinde bir karanlık var. Ben onu gördüm, gözlerinin arkasında. Bir canavar...”</span></p>
<p><span style="font-weight:bold;">“Sen gideceksin,” dedi Shallan yumuşakça.</span></p>
<p><span style="font-weight:bold;">Malise sertçe güldü. “O benim gitmeme asla izin vermez. O hiçbir şeyin gitmesine izin vermiyor. ”</span></p>
<p><span style="font-weight:bold;">Sormayacaksın,” diye fısıldadı Shallan. “Balat kaçacak ve güçlü dostları olan Helaran’a katılacak. O bir Paredar. O ikinizi de korur.”</span></p>
<p><span style="font-weight:bold;">“Biz ona asla ulaşamayız,&quot; dedi Malise. &quot;Ve eğer ulaşırsak bile, Helaran bizi neden yanına alsın? Bizim hiçbir şeyimiz yok.”</span></p>
<p><span style="font-weight:bold;">“Helaran iyi bir adam. ’’</span></p>
<p><span style="font-weight:bold;">Malise koltuğunda kıvranarak bakışlarım bakımına devam etmekte olan Shallan’dan uzağa çevirdi. Shallan kolunu sardığı zaman inledi ama sorulara cevap vermiyordu. En sonunda Shallan atmak için kanlı bezleri topladı.</span></p>
<p><span style="font-weight:bold;">&quot;Eğer ben gidersem ve Balat da benimle gelirse, kimden nefret edecek?” diye fısıldadı Malise. “Kime vuracak? Belki de sana mı, en sonunda? Gerçekten hak eden kişiye?”</span></p>
<p><span style="font-weight:bold;">&quot;Belki,” diye fısıldadı Shallan, sonra da çıktı.</span></p>
<p><span style="font-style:italic;">Neden olduğumuz yıkımlar yetmedi mi? Şu anda gezindiğin dünyalarm üzerinde Adonahium ’un dokunuşu ve tasarımı Var. Şu ana kadar ki müdahalelerimiz acıdan başka hiçbir şey getirmedi.</span></p>
<p><span style="font-weight:bold;">Kaladin’in kafesinin dışındaki taşların üzerinde ayaklar gıcırdadı. Zindancılarından bir tanesi yine onu kontrol ediyordu. Kaladin gözleri kapalı hareketsizce yatmaya devam etti ve bakmadı.</span></p>
<p><span style="font-weight:bold;">Karanlığı geride tutmak için, plan yapmaya başlamıştı. Dışarı çıktığı zaman ne yapacaktı? Çıktığı zaman. Bunu kendi kendine zorla söylemesi gerekiyordu. Dalinar’a güvenmediğinden değildi. Ama zihni... Zihni ona ihanet ediyor ve doğru olmayan şeyler fısıldıyordu.</span></p>
<p><span style="font-weight:bold;">Çarpıklıklar. Bu durumunda, Dalinar’m yalan söylemiş olduğuna inanabilirdi. Yü-ceprensin gizli gizli Kaladin’in hapiste kalmasını istediğine inanabilirdi. Ne de olsa, Kaladin berbat bir korumaydı. O duvarlara karalanan gizemli geri sayım konusunda hiçbir şey yapmayı başaramamıştı ve Beyazlı Suikastçı’yı durdurmayı da başaramamıştı.</span></p>
<p><span style="font-weight:bold;">Zihni yalanlar fısıldarken, Kaladin Köprü Dört’ün ondan kurtuldukları için mutlu olduklarına inanabilirdi. Sadece onu mutlu etmek için muhafız olmak istermiş gibi yaptıklarına. Gizli gizli hayatlarına, Kaladin onları rahatsız etmezken keyfini çıkaracakları hayatlarına, devam etmek istediklerine.</span></p>
<p><span style="font-weight:bold;">Bu uydurmaların Kaladin’e gülünç gelmesi gerekirdi. Gelmiyorlardı.</span></p>
<p><span style="font-weight:bold;">Tık.</span></p>
<p><span style="font-weight:bold;">Kaladin’in gözleri açıldı, gerginleşti. Onu götürmeye, kralın istediği gibi idam etmeye mi gelmişlerdi? Fırlayıp kalkarak bir savaş duruşunda yere indi, yemeğinden kalan boş kâse fırlatılmak için elindeydi.</span></p>
<p><span style="font-weight:bold;">Hücrenin kapısındaki zindancı gözleri açılarak geriye çekildi. “Hay Cehennem, be adam,&quot; dedi. “Uyuyorsun sanmıştım. Eh, süren doldu. Kral bugün affı imzaladı. Rütbeni ya da konumunu bile almadılar.” Adam çenesini ovuşturdu, sonra hücre kapısını çekerek açtı. “Sanırım şanslıymışsın.”</span></p>
<p><span style="font-weight:bold;">Şanslı. İnsanlar Kaladin hakkında hep bunu söylüyordu. Yine de, özgürlük olasılığı içindeki karanlığı geriye itti ve Kaladin kapıya yaklaştı. Temkinliydi. Dışarı çıktı, muhafız geriye çekildi.</span></p>
<p><span style="font-weight:bold;">“Sen şüpheci bir tipsin, değil mi?&quot; dedi zindancı. Düşük mertebeli bir açıkgözdü. ''Sanırım bu seni iyi bir koruma yapıyordur.” Adam Kaladin’e odadan önde çıkması için işaret etti.</span></p>
<p>Kaladin bekledi.</p>
<p><span style="font-weight:bold;">En sonunda, muhafız içini çekti. &quot;Peki o zaman.” Yürüyerek kapıdan çıktı ve ötesindeki koridorda ilerledi.</span></p>
<p><span style="font-weight:bold;">Kaladin takip etti ve her adımda zamanda birkaç gün geriye gittiğini hissetti. Karanlığı mühürledi. O bir köle değildi. O bir askerdi. Yüzbaşı Kaladin. O bu... Ne kadar olmuştu? İki, üç hafta? Bu kafes içindeki kısa süreden de sağ kurtulmuştu.</span></p>
<p><span style="font-weight:bold;">Artık özgürdü. Bir koruma olarak hayatına geri dönebilirdi. Ama bir şey... Bir şey değişmişti.</span></p>
<p><span style="font-weight:bold;">Hiç kimse bir daha bana bunu asla yapamayacak. Ne kral, ne general, ne berrak-beyler ne berrakhanımlar.</span></p>
<p><span style="font-weight:bold;">Ölürdü de olmazdı.</span></p>
<p><span style="font-weight:bold;">Rüzgâryönü’ne bakan bir pencerenin yanından geçtiler ve Kaladin açık havanın serin, taze kokusunu içine çekmek için durdu. Pencere dışarıdaki kampın sıradan, günlük bir görüntüsünü sunuyordu ama harikulade görünüyordu. Küçük bir meltem saçlarını karıştırdı ve kendine gülümseme izni verdi, bir eliyle çenesine uzandı. Birkaç haftalık sakal vardı. Kayanın tıraş etmesi gerekecekti.</span></p>
<p><span style="font-weight:bold;">&quot;İşte,” dedi zindancı. “O özgür. Artık biz de bu maskaralığı bir kenara bırakabilir miyiz, Ekselansları?”</span></p>
<p><span style="font-weight:bold;">“Ekselansları” mı? Kaladin muhafızın koridordaki başka bir hücrenin önünde durmuş olduğu yere doğru döndü, koridora yerleştirilmiş olan daha büyük hücrelerden birisiydi. Kaladin en derindeki, pencerelerden uzak hücreye konulmuştu.</span></p>
<p><span style="font-weight:bold;">Zindancı tahta kapının kilidi içinde bir anahtarı çevirdi, sonra da çekip açtı. Basit bir üniforma giymiş olan Adolin Kholin dışarı çıktı. Onun da yüzünde birkaç haftalık sakal vardı, gerçi onun sakalı siyahlarla lekeli sarışındı. Prenscik derin bir nefes aldı, sonra Kaladin’e doğru dönerek başını salladı.</span></p>
<p><span style="font-weight:bold;">“O seni de mi hapsettirdi?” dedi Kaladin afallayarak. “Nasıl...? Ne...”</span></p>
<p><span style="font-weight:bold;">Adolin zindancıya doğru döndü. “Emirlerime uyuldu mu?”</span></p>
<p><span style="font-weight:bold;">“Hemen ilerideki odada bekliyorlar, Berrakbey,&quot; dedi zindancı, sesi endişeli geliyordu.</span></p>
<p><span style="font-weight:bold;">Adolin başını sallayarak onaylayıp, o yönde gitmeye başladı.</span></p>
<p><span style="font-weight:bold;">Kaladin zindancının yanına gelerek kolunu kavradı. “Ne oluyor? Kral Dalinar’ın varisini hapse mi attırdı?”</span></p>
<p><span style="font-weight:bold;">“Kralın bununla bir ilgisi olmadı,” dedi zindancı. “Berrakbey Adolin ısrar etti. Sen burada olduğun sürece gitmedi. Biz onu durdurmaya çalıştık ama adam prens. Onu hiçbir fırtına kapası şeyi yapmaya zorlayamayız, dışarı çıkmaya bile. O kendini hücreye kilitledi ve biz de bununla idare etmek zorunda kaldık.”</span></p>
<p><span style="font-weight:bold;">İmkânsızdı. Kaladin yavaş yavaş koridordan aşağı yürümekte olan Adolin'e doğru baktı. Prens, Kaladin’in hissettiğinden çok daha iyiymiş gibi görünüyordu. Adolin belli ki birkaç kere banyo yüzü görmüştü ve onun hapishane hücresi çok daha büyüktü, daha çok mahremiyet sağlıyordu.</span></p>
<p><span style="font-weight:bold;">Yine de bir hücreydi.</span></p>
<p><span style="font-weight:bold;">O gün hapsedilmemden kısa bir süre sonra duyduğum gürültü oydu, diye düşündü Kaladin. Adolin gelip kendisini içeri kapatmıştı.</span></p>
<p><span style="font-weight:bold;">Kaladin koşarak adama yetişti. &quot;Neden?”</span></p>
<p><span style="font-weight:bold;">“Senin içeride olman doğru görünmüyordu,&quot; dedi Adolin gözleri ileride.</span></p>
<p><span style="font-weight:bold;">“Ben senin Sadeas’la düello yapma şansım mahvettim.”</span></p>
<p><span style="font-weight:bold;">&quot;Sen olmasan ölmüş ya da sakatlanmış olurdum,” dedi Adolin. “O yüzden Sadeas’la yine de düello yapamazdım.” Prens koridorda durdu, sonra Kaladin’e baktı. “Dahası. Sen Renarin'i kurtardın.”</span></p>
<p><span style="font-weight:bold;">&quot;Bu benim işim,” dedi Kaladin.</span></p>
<p><span style="font-weight:bold;">“O zaman sana daha çok para vermemiz gerek, oğlum köprücü,” dedi Adolin. “Çünkü ben hayatımda altı Paredar arasındaki bir dövüşün içine zırhsız atlayacak başka hiçbir adamla karşılaşacağımı hiç sanmıyorum.”</span></p>
<p><span style="font-weight:bold;">Kaladin kaşlarını çattı. “Dur. Sen kolonya mı sürdün? Hapishanede?”</span></p>
<p><span style="font-weight:bold;">“Eh, sırf hapisteyim diye barbarlaşmanın bir gereği yoktu.”</span></p>
<p><span style="font-weight:bold;">&quot;Fırtınalar adına, şımartılmışsın sen,” dedi Kaladin gülümseyerek.</span></p>
<p><span style="font-weight:bold;">&quot;Ben kültürlüyüm, seni küstah çiftçi,” dedi Adolin. Sonra sırıttı. &quot;Dahası, bilmeni isterim ki burada olduğum sürece banyo yaparken soğuk su kullanmak zorunda kaldım.”</span></p>
<p><span style="font-weight:bold;">“Vah yavrum.”</span></p>
<p><span style="font-weight:bold;">&quot;Biliyorum.” Adolin tereddüt etti, sonra bir elini uzattı.</span></p>
<p><span style="font-weight:bold;">Kaladin elini kavradı. “Özür dilerim,” dedi. “Planı mahvettiğim için.”</span></p>
<p><span style="font-weight:bold;">“Hah, sen mahvetmedin,” dedi Adolin. “Onu Elhokar yaptı. Onun kolayca senin isteğini duymazdan gelerek, benim Sadeas’a yaptığım meydan okumayı devam ettirmeme izin veremez miydi sanıyorsun? O kalabalığın kontrolünü ele geçirip, planı devam ettirmek yerine, çocuk gibi bağırıp çağırdı. Fırtına kapası herif.&quot;</span></p>
<p><span style="font-weight:bold;">Kaladin saygısız ses tonuna şaşırarak gözlerini kırptı, sonra da biraz geride durmuş, belli ki göze batmamaya çalışan zindancıya doğru bir bakış attı.</span></p>
<p><span style="font-weight:bold;">“Amaram hakkında söylediğin şeyler doğru muydu?” dedi Adolin.</span></p>
<p><span style="font-weight:bold;">“Her biri.&quot;</span></p>
<p><span style="font-weight:bold;">Adolin başını sallayarak onayladı. “Ben hep o adamın neyi gizlediğini merak etmiştim.” Yürümeye devam etti.</span></p>
<p><span style="font-weight:bold;">“Dur,” dedi Kaladin yetişmek için koşarak. “Sen bana inandın mı?”</span></p>
<p><span style="font-weight:bold;">“Babam, tanıdığım en iyi adam, belki hayatta olan adamların en iyisi,” dedi Adolin. “O bile kendini kaybediyor, yanlış kararlar veriyor ve sorunlu bir geçmişi var. Amaram ise hiçbir zaman hiçbir şeyi yanlış yapmamış gibi görünüyor. Eğer onun hakkmdaki hikâyeleri dinleyecek olursan, sanki herkes onun karanlıkta parlamasını ve işediği zaman şarap akıtmasını beklermiş gibi. Burnuma ününü korumak için fazlasıyla çok çaba harcayan birisinin kokusu geliyor.”</span></p>
<p><span style="font-weight:bold;">“Baban onunla düello yapmaya çalışmamam gerektiğini söylüyor.&quot;</span></p>
<p><span style="font-weight:bold;">“Evet,&quot; dedi Adolin koridorun sonundaki kapıya ulaşarak. “Düello, senin basitçe algılayamadığım düşündüğüm bir şekilde resmileştirilmiş olan bir şey. Bir koyugöz</span></p>
<p><span style="font-weight:bold;">Amaram gibi bir adama meydan okuyamaz ve senin de bunu kesinlikle o şekilde yapmaman gerekirdi. Bu kralı utandırdı, onun sana verdiği bir hediyenin üzerine tükürmek gibiydi.” Adolin tereddüt etti. “Elbette, bunun artık senin için bir önemi olmaması gerekir. Bugünden sonra olmaz.&quot;</span></p>
<p><span style="font-weight:bold;">Adolin kapıyı iterek açtı. Arkasında belli ki zindancıların günlerini geçirdiği küçük bir oda vardı, Köprü Dört’ün adamlarının büyük bir kısmı buraya doluşmuşlardı. Bir masa ve sandalyeler kapı açılırken Kaladin’e selam veren yirmi küsur adama yer açmak için bir köşeye itilmişti. Selamları anında bozulup gitti ve tezahürat yapmaya başladılar.</span></p>
<p><span style="font-weight:bold;">O ses... O ses en sonunda tamamen yok olana kadar karanlığı ezdi. Kaladin onlarla buluşmak için odadan içeri girerken kendisini gülümserken buldu, ellerini kavrıyor, Kaya’nın sakalı yüzünden onu iğnelemesini dinliyordu. Renarin de Köprü Dört üniformasının içinde buradaydı ve hemen abisine katılarak onunla neşeli bir şekilde sessizce konuşmaya başladı, gerçi oynamayı sevdiği o küçük kutusu elindeydi.</span></p>
<p><span style="font-weight:bold;">Kaladin yan tarafa doğru bir göz attı. Duvarın yanındaki o adamlar kimdi? Adolin’in maiyetinin üyeleriydi. Şu Adolin'in silahtarlarından bir tanesi miydi? Kumaşlara sarılmış bazı şeyler taşıyorlardı. Adolin odaya girdi ve yüksek sesle ellerini çırparak Köprü Dört’ü susturdu.</span></p>
<p><span style="font-weight:bold;">“Görünüşe göre elime, bir değil, iki tane yeni Parekılıcı ve üç Parezırhı geçmiş durumda,” dedi Adolin. “Kholin prensliği artık Alethkar’daki bütün Parelerin çeyreğine sahip ve ben de düello şampiyonu olarak adlandırıldım. Relis’in bu kadar ağır yenilgiye uğramasının utancını gizlemek için babası tarafından düellomuzun olduğu gece bir kervanla Alethkar’a geri gönderilmiş olması yüzünden, bu şaşırtıcı değil.</span></p>
<p><span style="font-weight:bold;">“Bu Parelerin bir tam takımı General Khal’a gidecek ve diğer iki Zırh’ın da babamın ordusunda uygun mevkili açıkgözlere verilmesini emrettim.” Adolin kumaşlara doğru başıyla işaret etti. “Bu da geride bir tam takım bırakıyor. Kişisel olarak, hikâyeler doğru mudur merak ediyorum. Eğer bir koyugöz bir Parekılıcı’yla bağ kuracak olursa, gözlerinin rengi değişecek mi?”</span></p>
<p><span style="font-weight:bold;">Kaladin bir an saf panik hissetti. Yine. Yine oluyordu.</span></p>
<p><span style="font-weight:bold;">Silahtarlar kumaşları açtılar ve parlayan gümüşsü bir Kılıç’ı ortaya çıkardılar. İki kenarı da keskindi, ortası boyunca büklümlü sarmaşıklar şeklinde ilerleyen bir desen vardı. Silahtarlar yerdeki bir Zırh takımım da açtılar, turuncuya boyanmıştı, Kaladin’in yenilmesine yardım ettiği adamların birinden alınmıştı.</span></p>
<p><span style="font-weight:bold;">Bu Pareleri alırsa her şey değişecekti. Kaladin kendisini anında berbat hissetti, neredeyse felç edecek kadar. Tekrar Adolin’e doğru döndü. “Bunlarla ne istersem yapabilir miyim?”</span></p>
<p><span style="font-weight:bold;">“Al onları,&quot; dedi Adolin başıyla onaylayarak. “Onlar senin.”</span></p>
<p><span style="font-weight:bold;">“Artık değil,” dedi Kaladin Köprü Dört’ün üyelerinden bir tanesine işaret ederek. “Moash. Bunları al. Artık sen bir Paredarsın. ”</span></p>
<p><span style="font-weight:bold;">Moash’ın yüzündeki bütün kan çekildi. Kaladin kendini hazırladı. Geçen sefer... Adolin onu omzundan yakalarken irkildi ama Amaram’ın ordusundaki trajedi tekrar etmedi. Bunun yerine, Adolin ona asılarak geri koridora çekti, köprücülerin konuşmasına engel olmak için bir elini kaldırmıştı.</span></p>
<p><span style="font-weight:bold;">“Bir saniye,” dedi Adolin. “Kimse kımıldamasın.&quot; Sonra, daha alçak bir sesle Kaladin'e tısladı. &quot;Ben sana bir Parekılıcı ve Parezırhı veriyorum.&quot;</span></p>
<p><span style="font-weight:bold;">“Teşekkür ederim,” dedi Kaladin. “Moash onları iyi kullanacak. O Zahel’le antrenman yapıyordu. ”</span></p>
<p><span style="font-weight:bold;">“Ben bunları ona vermedim. Sana verdim.”</span></p>
<p><span style="font-weight:bold;">“Eğer onlar gerçekten de benimse, o zaman onlarla ne istersem yapabilirim. Ya da onlar gerçekten de benim değil mi?”</span></p>
<p><span style="font-weight:bold;">“Senin derdin ne?” dedi Adolin. “Bu her askerin rüyasıdır, koyugözlü ya da açık. Bunu hıncını almak için mi yapıyorsun? Ya da... Ya da...” Adolin tamamıyla afallamış gibi görünüyordu.</span></p>
<p><span style="font-weight:bold;">“Hınçtan değil,” dedi Kaladin alçak sesle konuşarak. &quot;Adolin, o Kılıç’lar sevdiğim çok fazla kişiyi öldürdü. Kan görmeden onlara bakamam, onlara dokunamam.”</span></p>
<p><span style="font-weight:bold;">“Açıkgözlü olursun,” diye fısıldadı Adolin. “Gözünün rengini değiştirmezse bile, öyle sayılırsın. Paredarlar derhâl dördüncü Dan’dan sayılır. Sen Amaram’a meydan okuyabilirsin. Bütün hayatın değişir.”</span></p>
<p><span style="font-weight:bold;">“Ben bütün hayatımın bir açıkgöze dönüştüğüm için değişmesini istemiyorum,” dedi Kaladin. &quot;Ben benim... Şu anda olduğum gibi... Olan insanların hayatlarının değişmesini istiyorum. Bu hediye benim için değil, Adolin. Senden ya da başka birinden hıncımı almaya çalışmıyorum. Ben sadece Parekılıcı istemiyorum.”</span></p>
<p><span style="font-weight:bold;">“O suikastçı geri gelecek,” dedi Adolin. “Bunu ikimiz de biliyoruz. Orada bana destek olmak için elinde Parelerle bulunmanı tercih ederim.”</span></p>
<p><span style="font-weight:bold;">“Ben onlar olmadan daha faydalı olacağım.”</span></p>
<p><span style="font-weight:bold;">Adolin kaşlarını çattı.</span></p>
<p><span style="font-weight:bold;">“Bırak Pareleri Moash’a vereyim,” dedi Kaladin. “Sen de benim bir Kılıç ve Zırh olmadan kendi başımın çaresine bakabileceğimi o meydanda gördün. Eğer benim en iyi adamlarımdan bir tanesini Parelersek, o zaman suikastçının karşısında sadece iki değil, üç kişi olacağız.”</span></p>
<p><span style="font-weight:bold;">Adolin odanın içine baktı, sonra tekrar şüpheyle Kaladin’e. “Sen manyaksın, far-kmdasm değil mi.”</span></p>
<p>&quot;Bunu kabul ediyorum.”</p>
<p><span style="font-weight:bold;">“İyi,” dedi Adolin odanın içine geri girerek. “Sen. Moash, mıydı? Sanırım artık bu Pareler senin. Tebrikler. Artık sen Alethkar’ın yüzde doksanından üstün mertebedesin. Kendine bir aile ismi seç ve Kholin sancağı altındaki evlerden bir tanesine katılmak için başvur, ya da eğer öyle istiyorsan kendi evini oluştur.”</span></p>
<p><span style="font-weight:bold;">Moash emin olmak için Kaladin’e bir göz attı. Kaladin başını sallayarak onayladı. Uzun boylu köprücü odanın yan tarafına doğru yürüyerek, parmaklarını üzerine koymak için Parekılıcı’na elini uzattı. Parmaklarını kabzaya kadar indirdi, sonra kaptı, huşu içinde Kılıç’ı havaya kaldırdı. Çoğu gibi, bu da devasaydı ama Moash bunu kolaylıkla tek elinde tutabiliyordu. Kabzanın topuzuna yerleştirilmiş olan heliodor bir ışık patlamasıyla yanıp söndü.</span></p>
<p><span style="font-weight:bold;">Moash Köprü Dört’ün diğer üyelerine baktı, kocaman gözler ve açık ağızlardan oluşmuş bir denizdi. Etrafında şansprenleri yükseldi, en azından iki düzine ışıktan küreden oluşmuş bir yığın dönüyordu.</span></p>
<p><span style="font-weight:bold;">&quot;Gözleri,” dedi Lopen. “Onların değişmesi gerekmiyor mu?”</span></p>
<p><span style="font-weight:bold;">“Eğer olursa, bu Kılıç’a bağlanana kadar olmayabilir. Bu bir hafta sürüyor.”</span></p>
<p><span style="font-weight:bold;">“Bana Zırh’ı giydirin,” dedi Moash silahtarlara. Aceleyle, sanki elinden alınmasından korkarmış gibi.</span></p>
<p>&quot;Yeter <span style="font-weight:bold;">bu </span>kadarı!&quot; <span style="font-weight:bold;">dedi Kaya silahtarlar işe koyulurken, sesi odanın içini esir alınmış bir fırtına gibi dolduruyordu. “Var verecek partimiz! Ulu Yüzbaşı Kaladin, fırtınaların kutsadığı ve hapishanelerin sakini, gelecek ve yiyeceksin şimdi benim güvecimi. Ha! Pişiriyorum onu sen hapsedildiğinden beri.”</span></p>
<p><span style="font-weight:bold;">Köprücüler Kaladin'i askerlerden bir kalabalığın beklediği güneş ışığına çıkardılar, diğer ekiplerden çok sayıda köprücüyü de içeriyordu. Bunlar tezahürat yaptı ve Kaladin, Dalinar’m bir kenarda beklemekte olduğunu gördü. Adolin babasına katılmak için gitti ama Dalinar Kaladin’i izliyordu. O bakışın anlamı neydi? Ne kadar düşünceliydi. Kaladin başım çevirerek elini sıkan ve sırtına vuran köprücülerin selamlarını ve kabul etti.</span></p>
<p><span style="font-weight:bold;">“Ne dedin, Kaya?” dedi Kaladin. “Sen benim hapiste olduğum her gün için bir güveç mi yaptın?”</span></p>
<p><span style="font-weight:bold;">“Hayır,” dedi Teft sakalını kaşıyarak. “Fırtına kapası Boynuzyiyenli tek bir kazanı pişiriyor, şimdi kaynatmaya başlamasından beri haftalar geçti. Bizim denememize izin vermiyor ve geceleri de kalkıp kontrol etmekte ısrar ediyor.”</span></p>
<p><span style="font-weight:bold;">“Kutlama güveci bu,” dedi Kaya kollarını kavuşturarak. “Gerek uzun süre kaynaması.”</span></p>
<p><span style="font-weight:bold;">“Eh, o zaman gidelim bakalım,&quot; dedi Kaladin. &quot;Kesinlikle hapishane yemeklerinden daha iyi bir şeylere itirazım olmaz.”</span></p>
<p><span style="font-weight:bold;">Adamlar neşeyle kışlalarına doğru geri gitmeye başladılar. Onlar giderken, Kaladin Teft’i kolundan kavradı. “Adamlar hapsimi nasıl karşıladı?” diye sordu.</span></p>
<p><span style="font-weight:bold;">“Seni kaçırmanın lafı ediliyordu,” diye itiraf etti Teft alçak sesle. &quot;Ben akıllarını biraz başlarına getirdim. Bir iki günü hapiste geçirmeyen iyi asker olmaz. Bu işin bir parçası. Senin rütbeni indirmediler, o yüzden sadece biraz kulağını çekmek istemişler demektir. Adamlar da işin doğrusunu gördü.”</span></p>
<p><span style="font-weight:bold;">Kaladin başını sallayarak onayladı.</span></p>
<p><span style="font-weight:bold;">Teft öbürlerine doğru bir göz attı. “Ortada bu Amaram denen adama karşı epey bir öfke var. Ve epey bir de ilgi. Geçmişin hakkındaki her şey onların çenesini açıyor, sen de biliyorsun.”</span></p>
<p><span style="font-weight:bold;">&quot;Onları kışlaya geri götür,” dedi Kaladin. “Ben de birazdan size katılacağım.” &quot;Fazla uzun sürmesin,” dedi Teft. “Oğlanlar üç haftadır bu kapıyı koruyorlar. Onlara kutlama borcun var.”</span></p>
<p><span style="font-weight:bold;">“Geliyorum,” dedi Kaladin. “Sadece Moash’a birkaç şey söylemek istiyorum.” Teft başını salladı ve öbürlerini toparlamak için hızla gitti. Kaladin içeriye geri döndüğü zaman hapishanenin ön odası çok boş gelmişti. Sadece Moash ve silahtarlar kalmıştı. Kaladin yürüyerek yanlarına geldi, Moash’ın zırh eldiveniyle yumruk yapmasını izledi.</span></p>
<p><span style="font-weight:bold;">“Ben hâlâ buna inanmakta zorluk çekiyorum, Kal,” dedi Moash silahtarlar göğüs plakasını yerleştirirken. “Fırtınalar... Şimdi bazı krallıklardan daha değerliyim.” &quot;Pare'leri satmanı önermem, en azından bir yabancıya,” dedi Kaladin. “O tür şeyler ihanet olarak kabul edilebiliyor.”</span></p>
<p><span style="font-weight:bold;">&quot;Satmak mı?” dedi Moash hızla başını kaldırarak. Tekrar elini yumruk yaptı. “Asla.” Göğüs plakası yerine yerleşirken gülümsedi, saf sevinçten bir gülümsemeydi.</span></p>
<p><span style="font-weight:bold;">“Geri kalanı için ben yardım ederim,” dedi Kaladin silahtarlara. Gönülsüz bir şekilde çekilerek, Kaladin ve Moash’ı yalnız bıraktılar.</span></p>
<p><span style="font-weight:bold;">Moash’ın omuzluklardan bir tanesini omzuna yerleştirmesine yardım etti. “Burada düşünmek için epey bir zamanım oldu, ” dedi Kaladin.</span></p>
<p><span style="font-weight:bold;">“Hayal edebiliyorum.”</span></p>
<p><span style="font-weight:bold;">“Bu zaman bazı kararlara varmamı sağladı,” dedi Kaladin Zırh’ın parçası yerine yerleşerek kilitlenirken. “Bir tanesi arkadaşlarının haklı olduğu.”</span></p>
<p><span style="font-weight:bold;">Moash hızla ona doğru döndü. “O zaman...”</span></p>
<p><span style="font-weight:bold;">“O zaman onlara planlarına benim de katıldığımı söyle,” dedi Kaladin. “Onların... Hedeflerine ulaşmalarına yardım etmek için benden istedikleri neyse yapacağım.”</span></p>
<p><span style="font-weight:bold;">Oda garip bir şekilde hareketsizleşti.</span></p>
<p><span style="font-weight:bold;">Moash onu kolundan tuttu. &quot;Senin de göreceğini biliyordum.” Giydiği Zırh’a doğru işaret etti. “Yapmamız gereken şey için bunun da faydası olacak. Ve bir kere işimiz bittiği zaman, senin meydan okuduğun belli bir adamın da aynı tedaviye ihtiyacı olabilir. ”</span></p>
<p><span style="font-weight:bold;">“Ben sadece bu en iyisi olacağı için kabul ettim,” dedi Kaladin. &quot;Senin için, burada mesele intikam, Moash, ve bunu inkâr etmeye kalkma. Ben bunun gerçekten de Alethkar’m ihtiyacı olan şey olduğunu düşünüyorum. Belki de bütün dünyanın.”</span></p>
<p><span style="font-weight:bold;">&quot;Ha, biliyorum,” dedi Moash miğferini takarak, yüz plakası yukarıdaydı. Derin bir nefes aldı, sonra bir adım attı ve tökezleyerek neredeyse yere yıkılıyordu. Dengesini sağlamak için bir masayı kavradı ve masa parmaklarının altında çatırdadı, tahtalar yarılmıştı.</span></p>
<p><span style="font-weight:bold;">Ne yaptığına bakakaldı, sonra güldü. “Bu... Bu her şeyi değiştirecek. Teşekkür ederim, Kaladin. Teşekkür ederim.”</span></p>
<p><span style="font-weight:bold;">“Haydi o silahtarları çağırıp şunu üzerinden çıkarmana yardım edelim,” dedi Kaladin.</span></p>
<p><span style="font-weight:bold;">“Hayır. Sen Kaya’nın fırtına kapası ziyafetine git. Ben pratik yapmak için antrenman sahasına gidiyorum<sup>1</sup>, içinde doğal bir şekilde hareket edebilene kadar bu şeyi üstümden çıkarmayacağım.”</span></p>
<p><span style="font-weight:bold;">Renarin’ın Zırh’ını öğrenmek için ne kadar çok çaba harcadığını görmüş olan Kaladin, bunun Moash’ın istediğinden daha uzun sürebileceğinden şüpheleniyordu. Bir şey demedi, onun yerine tekrar güneş ışığına çıktı. Bir an için gözlerini kapatıp, başını gökyüzüne doğru çevirerek bunun tadını çıkardı.</span></p>
<p><span style="font-weight:bold;">Sonra Köprü Dört’e tekrar katılmak için koşarak gitti.</span></p>
<p><span style="font-style:italic;">Yolum çok dikkatli bir şekilde seçilmiştir. Evet, senin Rayse hakkında söylediğin her şeye ben de katılıyorum,</span> onun <span style="font-style:italic;">sergilediği aşın tehlike de dâhil.</span></p>
<p><span style="font-weight:bold;">Dalinar Zirve’den inen zikzaklı yolun üzerinde durdu, Navani de yanındaydı. Azalmakta olan ışıkta, askerlerden bir nehrin Harap Ovalar’dan savaş kamplarına akmasını izlediler. Bethab ve Thanadal’m orduları, büyük ihtimalle biraz daha erken geri dönmüş olan yüceprenslerinin peşinden plato saldırılarından dönüyorlardı.</span></p>
<p><span style="font-weight:bold;">Aşağıda Zirve’ye yaklaşmakta olan bir atlı vardı, büyük olasılıkla krala saldırı hak-kındaki haberleri getiriyordu. Dalinar muhafızlarından birine doğru baktı, bu gece dört tane vardı, iki tane onun için, iki de Navani için, ve işaret etti.</span></p>
<p><span style="font-weight:bold;">“Ayrıntıları mı istiyorsunuz, Berrakbey?” diye sordu köprücü.</span></p>
<p><span style="font-weight:bold;">“Lütfen.”</span></p>
<p><span style="font-weight:bold;">Adam zikzaklı yoldan aşağı hızla gitti. Dalinar düşünceli bir şekilde onun gitmesini izledi. Bu adamlar, kökenleri düşünüldüğü zaman, dikkate değer derecede disiplinliydi ama profesyonel askerler değillerdi. Onlar Dalinar’ın yüzbaşılarını hapse atmasından hoşlanmamışlardı.</span></p>
<p><span style="font-weight:bold;">Dalinar bunun bir soruna dönüşmesine izin vermeyeceklerini tahmin ediyordu. Yüzbaşı Kaladin onlara iyi komuta ediyordu, o tam da Dalinar’ın aradığı türden bir subaydı. İlerleme arzusu için değil, iyi yapılmış bir işin tatmini için insiyatif gösteren türdendi. O türden askerlerin akıllarım başlarında tutmayı öğrenene kadar sık sık sorunlu başlangıçları olurdu. Fırtınalar. Dalinar’ın kendisinin de hayatının çeşitli noktalarında benzer derslerin vura vura kafasına sokulması gerekmişti.</span></p>
<p><span style="font-weight:bold;">Navani’yle birlikte yoldan aşağı devam ettiler, yavaş yürüyorlardı. O bugün harikulade görünüyordu, saçları ışıkta hafifçe parlayan safirlerle örülmüştü. Navani bu yürüyüşlerden hoşlanıyordu ve ziyafete varmak için bir aceleleri de yoktu.</span></p>
<p><span style="font-weight:bold;">&quot;Ben fabrialları </span><span style="font-weight:bold;font-style:italic;">pompa</span><span style="font-weight:bold;"> olarak kullanmanın da bir yolu olması gerektiğin düşünüp duruyorum,” dedi Navani biraz önceki konuşmalarına devam ederek. “Belli maddeleri çekmek ve diğerlerini çekmemek için inşa edilmiş olan mücevherleri sen de gördün, en çok bir ateşin üzerindeki duman gibi şeylerde faydalı oluyorlar. Biz bunu suyla da yapamaz mıyız?”</span></p>
<p><span style="font-weight:bold;">Dalinar başını sallayarak olumlu şekilde homurdandı.</span></p>
<p><span style="font-weight:bold;">“Savaş kamplarında gittikçe daha çok binaya Kharbranth usulünde su tesisatı döşeniyor ama o sistemler suyu borularının içinden geçirmek için yerçekiminin kendisini kullanıyor,” diye devam etti Navani. “Ben tam hareketlilik hayal ediyorum, boru kısımlarının uçlarına konulmuş mücevherlerle suyu yerin çekimine karşı yukarı ittirmek için...”</span></p>
<p><span style="font-weight:bold;">Dalinar tekrar homurdandı.</span></p>
<p><span style="font-weight:bold;">“Geçen gün yeni Parekılıcı tasarımlarında yeni bir ilerleme kaydettik.”</span></p>
<p><span style="font-weight:bold;">“Ne, öyle mi? Ne oldu?” diye sordu Dalinar. “Ne kadar erken yeni bir tanesi hazır olur?&quot;</span></p>
<p><span style="font-weight:bold;">Navani kolunda gülümsedi.</span></p>
<p><span style="font-weight:bold;">“Ne?”</span></p>
<p><span style="font-weight:bold;">“Sadece sen hâlâ sen misin diye bakıyorum,” dedi Navani. “İlerlememiz Kılıçlardaki bağlanmak için kullanılan mücevherlerin aslında ilk başta silahların bir parçası olmayabileceğiydi. ”</span></p>
<p><span style="font-weight:bold;">Dalinar kaşlarım çattı. “Bu önemli mi?”</span></p>
<p><span style="font-weight:bold;">“Evet. Eğer bu doğruysa, anlamı Kılıçların gücünün mücevherlerden kaynaklanmadığıdır. Bu keşfin başansı, bir Parekılıcı’mn mücevheri solmuş olduğu hâlde bile neden çağırılabildiğini soran Rushu’ya ait. Bizim buna bir cevabımız yoktu ve o son birkaç haftayı o yeni bilgi evlerinden bir tanesini kullanarak Kharbranthla iletişim hâlinde geçirdi. Hıyanet’ten sadece onlarca yıl sonrasından kalmış, insanların Kılıçlara mücevherler ekleyerek çağırmayı ve göndermeyi öğrendiklerinden bahseden bir kırıntı buldu, görünüşe göre bu bir süsleme kazasıymış.”</span></p>
<p><span style="font-weight:bold;">Bir şistkabuk çıkıntısının yanından geçerlerken Dalinar yüzünü astı, burada bitkileri dikkatlice törpülerken kendi kendine mırıldanan bir bahçıvan fazla mesai yapıyordu. Güneş batmıştı, Salaş doğudan daha yeni yükseliyordu.</span></p>
<p><span style="font-weight:bold;">“Eğer bu doğruysa, tekrardan Parekılıcı’nın nasıl üretildiği konusunda hiçbir fikrimiz olmadan başa dönmüşüz demektir,” dedi Navani, sesi mutlu geliyordu.</span></p>
<p><span style="font-weight:bold;">&quot;Bunun nasıl ilerleme olduğunu göremiyorum.”</span></p>
<p><span style="font-weight:bold;">Navani gülümseyerek kolunu sıvazladı. “Son beş yılı taktiklerini Dialectur’un Savacım örnek alarak oluşturduklarına inandığın bir düşmanla savaşarak geçirdiğini hayal et, ama sonra onların bunun adını bile duymadıklarının öğrendiğini.”</span></p>
<p><span style="font-weight:bold;">“Hm...&quot;</span></p>
<p><span style="font-weight:bold;">“Biz Kılıç’ın gücü ve hafifliğinin bir şekilde mücevherler tarafından güç verilen bir tür fabrial aparatından geldiğini varsayıyorduk,” dedi Navani. “Durum bu olmayabilir. Görünüşe göre mücevherin görevi </span><span style="font-weight:bold;font-style:italic;">sadece</span><span style="font-weight:bold;"> başta Kılıç’a bağlanırken kullandmak, Parlayanların ihtiyaç duymadıkları bir şey.”</span></p>
<p><span style="font-weight:bold;">“Ne? Öyle mi?&quot;</span></p>
<p><span style="font-weight:bold;">“Eğer bu belge kalıntısı doğruysa öyle. İmâ edilen, Parlayanların Kılıçlarını istedikleri zaman çağırıp gönderebildikleri; ama bir süre için bu beceri kaybolmuş. Ancak birileri Kılıç’ına bir mücevher eklediği zaman tekrar başlamış. Belge, mücevherlerin eklenebilmesi silahların şekillerini bile değiştirdiğini söylüyor ama ben bunun doğruluğundan şüpheliyim.</span></p>
<p><span style="font-weight:bold;">&quot;Ne olursa olsun, Parlayanlar’ın çöküşünden sonra ama insanların Kılıç ’larma mücevherler koyarak bağlanmayı öğrenmelerinden önce, silahlar görünüşe göre </span><span style="font-weight:bold;font-style:italic;">hâlâ</span><span style="font-weight:bold;"> doğaüstü derecede keskin ve hafifmiş ama bağlanmak mümkün değilmiş. Bu okuduğum ve şaşırtıcı bulduğum birkaç diğer belge kalıntısını da açıklar...”</span></p>
<p><span style="font-weight:bold;">Devam etti ve Dalinar da onun sesini hoş buldu. Fabrial imalatının ayrıntıları ise, şu an için, bu sebeple çok acil değildi. Umursuyordu. Umursamak zorundaydı. Hem onun için, hem de krallığın ihtiyaçları için.</span></p>
<p><span style="font-weight:bold;">Sadece </span><span style="font-weight:bold;font-style:italic;">tam şu anda</span><span style="font-weight:bold;"> umursayamıyordu. Kafasının içinde Harap Ovalar’a yapılacak olan seferin hazırlıklarının üzerinden geçiyordu. Ruhdökümcüler istedikleri şekilde nasıl gözlerden saklanacaktı? Temizliğin bir sorun olmaması gerekirdi ve bol bol su bulunacaktı. Kaç tane kâtip getirmesi gerekecekti? Atlar? Sadece bir hafta kalmıştı ve taşınabilir köprülerin imalatı ve ikmâl tahminleri gibi hazırlıkların büyük bir kısmını tamamlamıştı. Ancak her zaman yapılacak daha fazla iş vardı.</span></p>
<p><span style="font-weight:bold;">Ne yazık ki en büyük değişken, planım özellikle yapamayacağı değişkendi. Kaç tane askeri olacağım bilmiyordu. Bu kaç tane yüceprensin onunla gelmeyi, eğer gelen olursa tabii, kabul edeceğine bağlıydı. Bir haftadan daha az zaman kalmıştı ve Dalinar hâlâ herhangi birinin gelip gelmeyeceğinden emin değildi.</span></p>
<p><span style="font-weight:bold;font-style:italic;">En çok Hatham işime yarar,</span><span style="font-weight:bold;"> diye düşündü Dalinar. O </span><span style="font-weight:bold;font-style:italic;">disiplinli bir ordu yürütüyor. Keşke Aladar bu kadar şiddetle Sadeas'ın tarafını tutmasaydı, ben o adamı çözemiyorum. Thanadal ve Bethab... Fırtınalar, eğer ikisinden biri gelmeyi kabul ederse, onların paralı askerlerini de yanıma alacak mıyım? Bu istediğim türden bir kuvvet olur mu? Bana gelen herhangi bir mızrağı geri çevirmeye cesaret edebilir miyim ki?</span></p>
<p><span style="font-weight:bold;">“Bu gece senden iyi bir konuşma çıkmayacak, değil mi?” diye sordu Navani.</span></p>
<p><span style="font-weight:bold;">“Hayır, ” diye itiraf etti Zirve’nin eteğine gelir ve güneye dönerlerken. ‘Affedersin.”</span></p>
<p><span style="font-weight:bold;">Navani başıyla onayladı ve Dalinar maskenin çatladığını gördü. O işi hakkında konuşuyordu çünkü bu hakkında konuşulacak bir şeydi. Dalinar onun yanında durdu. “Acıttığını biliyorum,” dedi alçak sesle. “Ama azalacak.”</span></p>
<p><span style="font-weight:bold;">“Benim ona annelik yapmama izin vermezdi, Dalinar,” dedi Navani gözlerini uzaklara dikerek. “Sen bunu biliyor muydun? Sanki... Sanki Jasnah bir kere ergenliğe ulaştığı zaman, artık bir anneye ihtiyacı kalmamıştı. Ben ona yaklaşmaya çalışırdım ama orada bu </span><span style="font-weight:bold;font-style:italic;">soğukluk</span><span style="font-weight:bold;"> vardı, sanki sadece yakınımda olmak bile ona bir zamanlar çocuk olduğunu hatırlatırmış gibi. Benim o sorularla dolu küçük kızıma ne oldu?”</span></p>
<p><span style="font-weight:bold;">Dalinar ona sarıldı, adap Cehennem'e gidebilirdi. Yakınlarda, üç muhafız kımıldanarak başka taraflara baktılar.</span></p>
<p><span style="font-weight:bold;">“Oğlumu da alacaklar,” diye fısıldadı Navani. “Deniyorlar.”</span></p>
<p><span style="font-weight:bold;">“Ben onu koruyacağım,” diye söz verdi Dalinar.</span></p>
<p><span style="font-weight:bold;">“Peki seni kim koruyacak?”</span></p>
<p><span style="font-weight:bold;">Buna bir cevabı yoktu. Muhafızlar diye cevap vermek klişe olurdu. Onun sorduğu soru bu değildi. O </span><span style="font-weight:bold;font-style:italic;">suikastçı geri döndüğü zaman seni kim koruyacak?</span></p>
<p><span style="font-weight:bold;">&quot;Ben neredeyse senin başarısız olmanı istiyorum,” dedi Navani. “Bu krallığı bir arada tutarak, kendini bir hedefe dönüştürüyorsun. Eğer her şey yıkılıp gitseydi ve biz tekrar parçalanarak prensliklere bölünseydik, belki o zaman o bizi rahat bırakırdı.”</span></p>
<p><span style="font-weight:bold;">“Ye ondan sonra da fırtına gelirdi,” diye cevap verdi Dalinar hafifçe. On bir gün.</span></p>
<p><span style="font-weight:bold;">Navani en sonunda kendisini toparlayarak geriye çekildi, başını salladı. “Haklısın, elbette. Ben sadece... Bu ilk sefer, benim için. Bununla başa çıkmak. Şşşş öldüğü zaman sen nasıl başardın? Onu sevdiğini biliyorum, Dalinar. Egom için bunu inkâr etmene gerek yok.”</span></p>
<p><span style="font-weight:bold;">Tereddüt etti. İlk sefer; Gavilar öldüğü zaman buna o kadar da üzülmediğinin bir iması. Navani daha önce ikisinin arasındaki... Zorlukların bu kadar açık bir imasını hiç dile getirmemişti.</span></p>
<p><span style="font-weight:bold;">“Affedersin,” dedi Navani. “Soranı göz önüne alındığı zaman bu fazla zor bir soru mu oldu?” Gözlerini silmek için kullandığı mendilini kaldırdı. “Özür dilerim; ben senin onun hakkında konuşmaktan hoşlanmadığını biliyorum.”</span></p>
<p><span style="font-weight:bold;">Sorun sorunun zor olması değildi. Sorun Dalinar’ın karısını hatırlayamamasıydı. Bu hatıralarının içindeki deliğin, onun bir parçasını koparıp alan ve onu yamalı bırakan değişimin, farkına bile varmadan haftalar geçirebiliyor olması ne kadar da garipti. Onun adı, ki bunu duyamıyordu bile, anıldığı zaman en ufak bir duygu kırıntısı bile yoktu.</span></p>
<p><span style="font-weight:bold;">Başka bir konuya geçmek en iyisi olacaktı. “Ben suikastçının bunların hepsiyle ilgisi olduğunu düşünmeden edemiyorum, Navani. Gelen fırtına, Harap Ovalar’ın sırları ve hatta Gavilar. Kardeşim bir şeyler biliyordu, hiçbirimizle asla paylaşmadığı şeyler.” </span><span style="font-weight:bold;font-style:italic;">Bir adamın söyleyebileceği en önemli kelimeleri bulman gerek.</span><span style="font-weight:bold;"> “Ben bunun ne olduğunu öğrenmek için neredeyse her şeyi verirdim.”</span></p>
<p><span style="font-weight:bold;">“Sanırım o zamanki günlüklerime geri döneceğim,” dedi Navani. “Belki o bize ipucu verecek olan bir şeyler söylemiştir. Gerçi seni uyarayım, o kayıtların üzerinden düzinelerce kere geçtim.”</span></p>
<p><span style="font-weight:bold;">Dalinar başını sallayarak onayladı. “Ne olursa olsun, bu bugün için olan bir endişe değil. Bugün, hedefimiz </span><span style="font-weight:bold;font-style:italic;">onlar.”</span></p>
<p><span style="font-weight:bold;">Dönüp, tıkırtılarla geçen at arabalarına baktılar, yakınlardaki yumuşak, eflatun ışıklarının karanlıkta parladığı şölen havzasına doğru gidiyorlardı. Gözlerini kıstı ve Ruthar’ın arabasının yaklaşmakta olduğunu buldu. Yüceprens Pare’lerinden arındırılmıştı, kendi Kılıç’ı dışında hepsinden. Bu kargaşada Sadeas’ın sağ elini kesmişlerdi ama başı duruyordu. Ve zehirliydi.</span></p>
<p><span style="font-weight:bold;">Diğer yüceprensler de en azından Sadeas kadar büyük bir sorundu. Onlar Dalinar’a işlerin daha önce olduğu gibi kolay olmasını istedikleri için direniyorlardı. Onlar oyunları ve zenginlikleriyle sefa sürüyordu. Egzotik yemekleri ve zengin kıyafetleriyle ziyafetler bunun fazla bariz bir kanıtıydı.</span></p>
<p><span style="font-weight:bold;">Dünyanın kendisi sona ermek üzereymiş gibi görünüyordu ve Alethiler parti veriyordu.</span></p>
<p><span style="font-weight:bold;">“Onları küçümsememelisin,” dedi Navani.</span></p>
<p><span style="font-weight:bold;">Dalinar’ın kaşları daha da çatıldı. Navani onu fazla iyi okuyabiliyordu.</span></p>
<p><span style="font-weight:bold;">“Beni dinle, Dalinar,” dedi gözlerine bakması için onu çevirerek. “Hiçbir babanın çocuklarından nefret etmesinden iyi bir şey çıkmış mıdır?”</span></p>
<p><span style="font-weight:bold;">“Ben onlardan nefret etmiyorum.”</span></p>
<p><span style="font-weight:bold;">“Sen onların aşırılıklarından nefret ediyorsun,” dedi Navani. &quot;Ve bu duyguyu onlara karşı da hissetmeye yakınsın. Onlar bildikleri hayatları yaşıyorlar, toplumun onlara uygun diye öğrettiği yaşamları. Sen onları aşağılamayla değiştiremezsin. Sen Akıl değilsin, senin işin onları horgörmek değil. Senin işin onları kucaklamak, teşvik etmek. Onlara önderlik et, Dalinar.”</span></p>
<p><span style="font-weight:bold;">Dalinar derin bir nefes aldı ve başıyla onayladı.</span></p>
<p><span style="font-weight:bold;">“Ben kadınlar adasına gideceğim,” dedi Navani köprücü muhafızın plato saldırısının haberleriyle geri dönmekte olduğunu fark ederek. “Onlar beni geçmişte kalması daha iyi olan şeylerin eksantrik bir kalıntısı olarak görüyorlar ama ben onların beni hâlâ dinlediklerini düşünüyorum. Arada bir. Elimden geleni yapacağım.”</span></p>
<p><span style="font-weight:bold;">Ayrıldılar, Navani hızla ziyafete gitti, Dalinar da köprücü haberlerini aktarırken oyalandı. Plato saldırısı başarılı geçmiş, bir mücevherkalp ele geçirilmişti. Ovalar’ın derinliklerinde olan hedef platoya ulaşmak epey uzun bir zaman almıştı, neredeyse keşfedilmiş bölgelerin sonundaydı. Parshendiler mücevherkalp için savaşmaya gelmemişlerdi ama gözcüleri uzaktan izlemişti.</span></p>
<p><span style="font-weight:bold;font-style:italic;">Bir kere daha savaşmamaya karar vermişler,</span><span style="font-weight:bold;"> diye düşündü Dalinar şölen havzasına kadar olan son mesafeyi aşarken. </span><span style="font-weight:bold;font-style:italic;">Bu değişimin anlamı ne? Ne planlıyorlar?</span></p>
<p><span style="font-weight:bold;">Şölen havzası, Zirve yerleşkesinin yanındaki bir dizi Ruhdökülmüş tepecikten oluşuyordu. Sık sık olduğu gibi suyla doldurulmuş ve küçük nehirlerin arasından yükselen adalara benzemişti. Su parlıyordu. Bu havai etkiyi yaratmak için içine küreler dökülmüş olmalıydı, hem de epey fazla sayıda. Yeni yükselmeye başlamış olan ufuktaki kırılgan ayla uyumlu olsun diye mordu.</span></p>
<p><span style="font-weight:bold;">Fenerler aralıklı olarak yerleştirilmişti ama küreleri solgundu, belki de dikkatleri parlayan sulardan uzaklaştırmamak için. Dalinar en uzaktaki adaya doğru giden köprüleri aştı, cinsiyetlerin bir arada olduğu ve sadece en güçlülerin davet edildiği kralın adası. Burası yüceprensleri bulacağını bildiği yerdi. Plato saldırısından daha yeni geri dönmüş olan Bethab bile şimdiden gelmişti. Gerçi ordusunun büyük bir kısmını paralı asker birliklerinden oluşturmayı tercih ettiği için, onun saldırıdan bu kadar hızla geri dönmesi şaşırtıcı değildi. Onlar bir kere mücevherkalbi ele geçirdiği zaman, Bethab çoğu zaman ganimetiyle hızla kampına dönüyor, geri dönüş yolunda paralı askerlerini kendi hâline bırakıyordu.</span></p>
<p><span style="font-weight:bold;">Dalinar Akıl’ın yanından geçti, karakteristik gizemiyle savaş kamplarına geri dönmüş, geçen herkese hakaret ediyordu. Dalinar’m bugün onunla laf yarıştırmaya hiç niyeti yoktu. Onun yerine Vamah’yı aradı, yüceprens en son yemekleri sırasında Dalinar’m ricalarını gerçekten de dinliyormuş gibi görünmüştü. Belki biraz daha dür-tüklemeyle, Dalinar</span><span style="font-weight:bold;font-style:italic;">’m</span><span style="font-weight:bold;"> Parshendilere yapacağı saldırıya katılmaya ikna edilebilirdi.</span></p>
<p><span style="font-weight:bold;">Adayı geçerken gözler Dalinar’ı takip etti ve o geçerken aceleyle fısıltılı konuşmalar başladı. Dalinar şimdiye kadar o bakışları bekler olmuştu ama hâlâ sinirini bozuyorlardı. Bu gece daha mı çoklardı? Daha mı uzun sürüyorlardı? Bu günlerde </span>740 <span style="font-weight:bold;">Alethi sosyetesinin içine çok fazla sayıda kişinin dudaklarında gülümsemeler gör-</span></p>
<p><span style="font-weight:bold;">meden çıkamıyordu, sanki hepsinin Dalinar’a söylenmemiş olan müthiş bir şakadan haberleri vardı.</span></p>
<p><span style="font-weight:bold;">Vamah’yı üç kadından oluşan bir grupla konuşurken buldu. Bir tanesi Sivi’ydi, geleneklerin aksine arazileriyle ilgilenmesi için kocasını evde bırakarak, Harap Ovalar’a kendisi gelmiş olan Ruthar’m maiyetinden bir yüceleydiydi. Dalinar’a bir gülümseme ve bıçak gibi gözlerle dik dik baktı. Sadeas’ı devirmeyi amaçlayan manevraları büyük ölçüde başarısız olmuştu ama bu zararın ve utancın kısmen Ruthar ve Aladar’a saptırılmış olması yüzündendi. Onlar Adolin’le düello yapan adamları nedeniyle Paredar-larını kaybetmişlerdi.</span></p>
<p><span style="font-weight:bold;">Eh, o ikisi hiçbir zaman Dalinar’a gelmeyeceklerdi zaten, onlar Sadeas’ın en büyük destekçileriydi.</span></p>
<p><span style="font-weight:bold;">Dalinar yanlarına gelirken dörtlü sessizleşti. Yüceprens Vamah loş ışıkta gözlerini kısarak Dalinar’ı baştan aşağı inceledi. Yuvarlak yüzlü adamın arkasında duran bir sakisi vardı, elindeki şişede şu ya da bu türden bir egzotik içki olacaktı. Vamah sık sık verenin kim olduğuna bakmadan ziyafetlere kendi içkilerini getirirdi, o her ne içkiyi ithal etmeyi başarmışsa ondan bir yudum kazanacak kadar başarılı bir konuşmacı olmak, çoğu zaman pek çok kişi tarafından politik bir zafer olarak kabul edilirdi.</span></p>
<p>“Vamah,&quot; dedi Dalinar.</p>
<p>“Dalinar.&quot;</p>
<p><span style="font-weight:bold;">“Seninle tartışmak istediğim bir konu vardı,” dedi Dalinar. “Ben senin plato saldırılarında hafif süvariyle kazanabildiğin başarıları etkileyici buluyorum. Söyle bana, atlılarınla toptan saldırı riskine ne zaman gireceğine nasıl karar veriyorsun? At kayıpların kolaylıkla mücevherkalplerden gelen kazançlarını aşabilir ama sen bunu zekice stratejiler kullanarak dengelemeyi başarabiliyorsun. ”</span></p>
<p><span style="font-weight:bold;">“Ben...” Vamah içini çekerek yan tarafa baktı. Yakınlardaki bir grup genç adam, Dalinar’a bakarken kıs kıs gülüyorlardı. “İşin sırrı...”</span></p>
<p><span style="font-weight:bold;">Bir diğer ses adanın öbür tarafından geldi, bu sefer daha yüksekti. Vamah tekrar başladı ama gözleri o yöne doğru kaydı ve bir diğer kahkaha dalgası daha yükseldi. Dalinar kendisini bakmaya zorlayarak, kadınların ellerini ağızlarına koyduklarını, er</span>keklerin <span style="font-weight:bold;">de öksürüklerle seslerinin üstünü kapatmaya çalıştıklarına dikkat etti. Alet-hi adabını sürdürmeye yönelik yarım yamalak bir deneme.</span></p>
<p><span style="font-weight:bold;">Dalinar tekrar Vamah’ya baktı. “Ne oluyor?”</span></p>
<p><span style="font-weight:bold;">“Affedersin, Dalinar.”</span></p>
<p><span style="font-weight:bold;">Onun yanında, Sivi bazı kâğıt sayfalarını kolunun altına sıkıştırdı. Dalinar'ın bakışlarına zorlama bir umursamazlıkla karşılık verdi.</span></p>
<p><span style="font-weight:bold;">&quot;Pardon,” dedi Dalinar. Ellerini yumruk yaparak adayı geçerek gürültünün kaynağına doğru gitti. O yaklaşırken, sessizleştiler ve insanlar daha küçük gruplara ayrılıp, dağılarak uzaklaştılar. Onu yan yana duran Sadeas ve Aladar’la yüz yüze bırakarak dağılmalarındaki hız, sanki </span><span style="font-weight:bold;font-style:italic;">planlanmış</span><span style="font-weight:bold;"> gibiydi.</span></p>
<p><span style="font-weight:bold;">“Ne yapıyorsunuz?” diye hesap sordu Dalinar ikisine.</span></p>
<p><span style="font-weight:bold;">“Ziyafet çekiyoruz,” dedi Sadeas, sonra da ağzına bir parça meyve tıktı. “Belli ki.”</span></p>
<p><span style="font-weight:bold;">Dalinar derin bir nefes aldı. Uzun boyunlu ve kel Aladar’a bir bakış attı, bıyıklıydı ve dudağının altında bir sakal tutamı vardı. “Kendinden utanman gerek,” diye hırladı Dalinar ona. “Kardeşim sana bir zamanlar dostum derdi.”</span></p>
<p><span style="font-weight:bold;">“Bana demez miydi?” diye sordu Sadeas.</span></p>
<p><span style="font-weight:bold;">“Sen ne yaptın?” diye hesap sordu Dalinar. “Herkes ellerinin arkasından sırıtarak neden bahsediyor?”</span></p>
<p><span style="font-weight:bold;">“Sen her zaman ben olduğunu varsayıyorsun,” dedi Sadeas.</span></p>
<p><span style="font-weight:bold;">“Çünkü ne zaman sen </span><span style="font-weight:bold;font-style:italic;">olmadığını</span><span style="font-weight:bold;"> düşünsem, yanılıyorum.”</span></p>
<p><span style="font-weight:bold;">Sadeas ona ince dudaklı bir gülümseme gönderdi. Cevap vermeye başladı ama sonra bir an düşündü, ve en sonunda sadece ağzına bir diğer meyve parçası tıktı. Çiğnedi ve gülümsedi.</span></p>
<p><span style="font-weight:bold;">“Tadı güzel,” oldu bütün söylediği. Yürüyüp gitmek için döndü.</span></p>
<p><span style="font-weight:bold;">Aladar tereddüt etti. Sonra başını salladı ve takip etti.</span></p>
<p><span style="font-weight:bold;">&quot;Ben hiç senin bir efendinin topuklarından takip edecek bir enik olacağını düşünmemiştim, Aladar,” diye seslendi Dalinar arkasından.</span></p>
<p><span style="font-weight:bold;">Cevap yoktu.</span></p>
<p><span style="font-weight:bold;">Dalinar hırladı, tekrar adayı geçti, neler olduğunu duymuş olabilecek kendi savaş kampından birilerini arıyordu. Elhokar kendi ziyafetine geç kalmış gibi görünüyordu, gerçi Dalinar şimdi onun dışarıdan yaklaştığını görebiliyordu. Teshav ya da Khal’dan daha hiç iz yoktu, artık o bir Paredar olduğu için şüphesiz ki bir görüneceklerdi.</span></p>
<p><span style="font-weight:bold;">Dalinar’ın daha düşük mevkili açıkgözlerin olacağı diğer adalara geçmesi gerekebilirdi. O tarafa doğru gitmeye başladı ama bir şeyi duyduğunda durdu.</span></p>
<p><span style="font-weight:bold;">“Vay, Berrakbey Amaram,” diye haykırdı Akıl. “Bu gece sizi görebilmeyi </span><span style="font-weight:bold;font-style:italic;">umuyordum.</span><span style="font-weight:bold;"> Hayatımı başkalarını mutsuz etmeyi öğrenmekle harcadım, ve o yüzden tam olarak sizin kadar doğal yetenekli olan birisiyle karşılaşmak gerçek bir zevk.”</span></p>
<p><span style="font-weight:bold;">Dalinar dönerek daha yeni gelmiş olan Amaram’ı fark etti. Parlayan Şövalye pelerinini takıyordu ve kolunun altında bir dizi kâğıt taşıyordu. Akıl’ın sandalyesinin yanında durdu, yakınlardaki su derisinin üzerine eflatun bir ton veriyordu.</span></p>
<p><span style="font-weight:bold;">“Seni tanıyor muyum?” diye sordu Amaram.</span></p>
<p><span style="font-weight:bold;">“Hayır,” dedi Akıl umursamazca. “Ama neyse ki, bunu da cahili olduğun çok, çok sayıdaki şeylerin listesine ekleyebilirsin.”</span></p>
<p><span style="font-weight:bold;">“Ama artık seninle karşılaştım,” dedi Amaram bir elini uzatarak. “O yüzden liste bir azaldı.”</span></p>
<p><span style="font-weight:bold;">“Lütfen,” dedi Akıl elini reddederek. “Bana da bulaşmasını istemem.”</span></p>
<p><span style="font-weight:bold;">“Neyin?”</span></p>
<p><span style="font-weight:bold;">“Ellerinizin temiz görünmesini sağlamak için her ne kullanıyorsanız, Berrakbey Amaram. Gerçekten güçlü bir madde olsa gerek.”</span></p>
<p><span style="font-weight:bold;">Dalinar aceleyle yaklaştı.</span></p>
<p><span style="font-weight:bold;">“Dalinar,” dedi Akıl başıyla selam vererek.</span></p>
<p><span style="font-weight:bold;">“Akıl. Amaram, o kâğıtlar ne?”</span></p>
<p><span style="font-weight:bold;">“Sizin kâtiplerinden biri onları bulmuş ve bana getirdi,” dedi Amaram. Sizin gelmeden önce ziyafette nüshaları dağıtılıyormuş. Kâtibin, eğer hâlâ görmemişse, Ber-rakhanım Navani’nin onları görmek isteyebileceğini düşünmüş. O nerede?”</span></p>
<p><span style="font-weight:bold;">“Senden uzakta, belli ki,” diye belirtti Akıl. “Şanslı kadın.”</span></p>
<p><span style="font-weight:bold;">&quot;Akıl,” dedi Dalinar sertçe. “İzin verir misin?”</span></p>
<p>742 &#160;&#160;&#160;“Nadiren.”</p>
<p><span style="font-weight:bold;">Dalinar içini çekerek tekrar Amaram’a baktı ve kâğıtları aldı. “Berrakhanım Navani başka bir adada. Sen bunların ne dediğini biliyor musun?”</span></p>
<p><span style="font-weight:bold;">Amaram’ın yüz ifadesi tatsızlaştı. “Keşke bilmeseydim.”</span></p>
<p><span style="font-weight:bold;">“Kafana çekiçle vurabilirim,” dedi Akıl mutlu bir şekilde. “Şöyle iyi bir sopa sana unutturur </span><span style="font-weight:bold;font-style:italic;">ve</span><span style="font-weight:bold;"> o suratın için de büyük gelişme olur.&quot;</span></p>
<p><span style="font-weight:bold;">“Akıl,” dedi Dalinar düzce.</span></p>
<p><span style="font-weight:bold;">“Sadece şaka yapıyorum.”</span></p>
<p><span style="font-weight:bold;">“İyi.”</span></p>
<p><span style="font-weight:bold;">“Bir çekiç onun o kalın kafatasında çentik bile zor açar.”</span></p>
<p><span style="font-weight:bold;">Amaram yüzünde bir afallama ifadesiyle Akıl’a doğru döndü.</span></p>
<p><span style="font-weight:bold;">“Sen o ifadede epey iyisin,” diye belirtti Akıl. “Bol bol tecrüben vardır, diye tahmin ediyorum?”</span></p>
<p><span style="font-weight:bold;">“Yeni Akıl </span><span style="font-weight:bold;font-style:italic;">bu</span><span style="font-weight:bold;"> mu?” diye sordu Amaram.</span></p>
<p><span style="font-weight:bold;">“Yâni, Amaram’a bir embesil demek istemiyorum...”</span></p>
<p><span style="font-weight:bold;">Dalinar başını salladı.</span></p>
<p><span style="font-weight:bold;">“...Çünkü o zaman ona bu lafın ne anlama geldiğini anlatmam gerekir ve burada kimsenin o kadar zamanı olduğunu sanmıyorum.”</span></p>
<p><span style="font-weight:bold;">Amaram içini çekti. “Neden onu hâlâ kimse öldürmemiş?”</span></p>
<p><span style="font-weight:bold;">“Aptal şansı,” dedi Akıl. “Yâni hepiniz o kadar aptal olduğunuz için şanslıyım.” “Sağ ol, Akıl,” dedi Dalinar Amaram’ı kolundan tutarak kenara doğru çekerken. “Bir tane daha, Dalinar!” dedi Akıl. “Sadece son bir hakaret ve onu rahat bırakacağım.”</span></p>
<p><span style="font-weight:bold;">Yürümeye devam ettiler.</span></p>
<p><span style="font-weight:bold;">“Lord Amaram,” diye seslendi Akıl eğilmek için ayağa kalkarak, sesi ciddileşmişti. “Sizi selamlıyorum. Siz Sadeas gibi daha düşük seviyeli rezillerin olmayı sadece </span><span style="font-weight:bold;font-style:italic;">hayal edebileceği</span><span style="font-weight:bold;"> şeysiniz.”</span></p>
<p><span style="font-weight:bold;">“Kâğıtlar?” dedi Dalinar Akıl’ı üstüne basa basa duymazdan gelerek Amaram’a. “Onlar sizin... Tecrübelerinizin kayıtları, Berrakbey,” dedi Amaram alçak sesle. “Fırtınalar sırasında olanların. Berrakhanım Navani’nin kendisi tarafından yazılmışlar.”</span></p>
<p><span style="font-weight:bold;">Dalinar sayfalan aldı. Onun görüleri. Başını kaldırdı ve adada toplanan insan gruplan gördü, konuşuyor ve gülüyor, ona doğru bakışlar atıyorlardı.</span></p>
<p><span style="font-weight:bold;">“Anladım,” dedi Dalinar hafifçe. Şimdi gizli sırıtışların sebebi belli olmuştu. “Benim için Berrakhanım Navani’yi bul, mümkünse.”</span></p>
<p><span style="font-weight:bold;">“Nasıl isterseniz,” dedi Amaram ama durarak işaret etti. Navani yandaki ada boyunca uzun adımlarla yürüyerek onlara doğru geliyordu, üzerinde fırtına gibi bir hava vardı.</span></p>
<p><span style="font-weight:bold;">“Sen ne düşünüyorsun Amaram?” dedi Dalinar. “Benim hakkımda söylenen şeyler konusunda?”</span></p>
<p><span style="font-weight:bold;">Amaram gözlerinin içine baktı. “Bunlar belli ki Yaradan’ın kendisinden gelen görüler, bize büyük bir ihtiyaç anında veriliyorlar. Keşke onların içeriğini daha önceden bilseydim. Onlar bana kendi konumum için ve sizin Yaradan’ın peygamberi olarak seçilmiş olduğunuza dair büyük bir özgüven veriyor.”</span></p>
<p><span style="font-weight:bold;">“Ölü bir tanrının peygamberi olamaz.”</span></p>
<p><span style="font-weight:bold;">“Ölü... Hayır, Dalinar! Senin görülerindeki o sözü yanlış yorumladığın belli. O insanların zihninde ölmüş olmaktan bahsediyor, artık onun emirlerini dinlemediklerinden. Tanrı ölemez. ”</span></p>
<p><span style="font-weight:bold;">Amaram o kadar samimi görünüyordu ki. </span><span style="font-weight:bold;font-style:italic;">Neden oğullarına o yardım etmedi</span><span style="font-weight:bold;">? Kaladin’in sesi Dalinar’ın zihninin içinde yankılandı. Amaram ona o gün gelmişti, elbette, özürlerini sunmuş ve bir Parlayan olarak atanmış olduğundan, bir hizbe karşı diğerine yardım etmesinin nasıl mümkün olmadığını açıklamıştı. Yüceprenslerin arasındaki çekişmelerin ötesinde olmasının gerektiğini söylemişti, bu ona acı verse bile.</span></p>
<p><span style="font-weight:bold;">“Ve sözde Elçi?” diye sordu Dalinar. “Sana sorduğum şey?”</span></p>
<p><span style="font-weight:bold;">“Hâlâ araştırıyorum.”</span></p>
<p><span style="font-weight:bold;">Dalinar başını sallayarak onayladı.</span></p>
<p><span style="font-weight:bold;">“Ben köleyi muhafızlarınızın başı olarak bırakmanıza şaşırdım,” diye belirtti Amaram. Dalinar’m bu geceki muhafızlarının durmakta olduğu yan tarafa doğru bir göz attı, adanın hemen ilerisinde diğer korumalar ve eşlikçilerle birlikte bekliyorlardı, katılan yüceleydilerin vesayetinde olan çok sayıda kız da aralarındaydı.</span></p>
<p><span style="font-weight:bold;">Bir zamanlar çok az kişi bir ziyafete yanlarında muhafızlarını getirme ihtiyacı hissederdi, çok uzun olmayan bir zaman önceydi bu. Şimdi ise orası kalabalıktı. Yüzbaşı Kaladin orada değildi, tutukluluğundan sonra dinleniyordu.</span></p>
<p><span style="font-weight:bold;">“O iyi bir asker,” dedi Dalinar alçak sesle. “Onun sadece birkaç yara izi var ve iyileşmekte güçlük çekiyor.” </span><span style="font-weight:bold;font-style:italic;">Vedeledev biliyor ki, onlardan bende de birkaç tane var, </span><span style="font-weight:bold;">diye düşündü Dalinar.</span></p>
<p><span style="font-weight:bold;">“Ben sadece onun sizi düzgün bir şekilde korumayı başaramayacak olmasından endişe ediyorum,” dedi Amaram. “Hayatınız önemli, Berrakbey. Görülerinize, liderliğinize ihtiyacımız var. Yine de, eğer siz köleye güveniyorsanız, öyle olsun. Gerçi benim ondan bir özür duymaya itirazım olmazdı. Kendi kibrim için değil, onun bu yanılgısını bir kenara bırakmış olduğunu görmek için.”</span></p>
<p><span style="font-weight:bold;">Navani adalarına çıkan kısa köprüyü geçerken Dalinar bir cevap vermedi. Akıl bir hakaret etmeye başladı ama Navani ona doğru düzgün bakmaya bile gerek görmeden bir deste kağıdı yüzüne çarparak, Dalinar’a doğru yoluna devam etti. Akıl yanağını ovuşturarak arkasından baktı ve sırıttı.</span></p>
<p><span style="font-weight:bold;">İkisine katılırken Dalinar’ın elinde olan kâğıtları da fark etti, eğlenmiş gözler ve gizli kahkahalardan bir denizin içinde duruyorlarmış gibiydi.</span></p>
<p><span style="font-weight:bold;">“Değiştirmişler,” diye tısladı Navani.</span></p>
<p><span style="font-weight:bold;">&quot;Ne?” dedi Dalinar.</span></p>
<p><span style="font-weight:bold;">Navani sayfalan salladı. “Bunlar! Sen ne yazdığını duydun mu?”</span></p>
<p><span style="font-weight:bold;">Dalinar başıyla onayladı.</span></p>
<p><span style="font-weight:bold;">&quot;Benim yazdığım şekilde değiller,” dedi Navani. “Bütün olaya bir saçmalık havası katmak ve ben sadece seni idare ediyormuşum gibi göstermek için tonu, kelimelerimin bazılarını değiştirmişler. Daha kötüsü, başka birinin el yazısıyla senin söylediğin ve yaptığın şeylerle alay eden yorumlar eklemişler.” Sanki kendini sakinleştirmek içinmiş gibi bir nefes aldı. “Dalinar, onlar senin elinde kalan her inanılırlık kırıntısını yok etmeye çalışıyorlar.”</span></p>
<p><span style="font-weight:bold;">“Anladım.”</span></p>
<p><span style="font-weight:bold;">“Bunları nasıl ele geçirmişler?” diye sordu Amaram.</span></p>
<p><span style="font-weight:bold;">“Şüphem yok ki, hırsızlıkla,” dedi Dalinar bir şeyi fark ederek. “Navani ve oğullarımın her zaman muhafızları var ama onlar ayrıldıkları zaman odaları nispeten korunmasız kalıyor. Biz o konuda fazla gevşek davranmış olabiliriz. Yanlış anlamışım. Ben onun saldırılarının fiziksel olacağını düşünmüştüm.”</span></p>
<p><span style="font-weight:bold;">Navani etraflarındaki açıkgözler denizine baktı, yumuşak eflatun ışıkta pek çoğu çeşitli yüceprenslerin etrafındaki gruplarda toplanıyorlardı. Dalinar’ın daha da yakınına yaklaştı ve her ne kadar gözleri ateşli olsa da, Dalinar onu, onun ne hissettiğini tahmin edecek kadar iyi tanıyordu. İhanet. İşgal. Onlar için özel olan açılmış, aşağılanmış ve sonra dünyaya gösterilmişti.</span></p>
<p><span style="font-weight:bold;">“Dalinar, üzgünüm,” dedi Amaram.</span></p>
<p><span style="font-weight:bold;">“Görülerin kendilerini değiştirmemişler mi?” diye sordu Dalinar. “Onları isabetli bir şekilde kopyalamışlar mı?”</span></p>
<p><span style="font-weight:bold;">“Görebildiğim kadarıyla evet,” dedi Navani. “Ama ton farklı ve o </span><span style="font-weight:bold;font-style:italic;">alay.</span><span style="font-weight:bold;"> Fırtınalar. Bu mide bulandırıcı. Ben bunu yapan kadını bulduğum zaman...”</span></p>
<p><span style="font-weight:bold;">“Sakin, Navani,” dedi Dalinar elini onun omzuna koyarak.</span></p>
<p><span style="font-weight:bold;">“Bunu nasıl söyleyebiliyorsun?&quot;</span></p>
<p><span style="font-weight:bold;">“Çünkü bu benim gerçek ile utandırılabileceğimi sanan çocuksu adamların hareketi.&quot;</span></p>
<p><span style="font-weight:bold;">&quot;Ama yorumlar! Değişiklikler. Onlar seni gözden düşürmek için ellerinden geleni yapmışlar. Senin Şafakdili’ne bir tercüme önerdiğin kısmı bile zayıflatmayı başarmışlar. Bu...”</span></p>
<p><span style="font-weight:bold;">&quot;Kaldıramayacağı bir silahı olan çocuktan korkmadığım gibi, düşünmeyen bir adamın aklından da asla korkmayacağım.”</span></p>
<p><span style="font-weight:bold;">Navani ona kaşlarını çattı.</span></p>
<p><span style="font-weight:bold;">&quot;Bu </span><span style="font-weight:bold;font-style:italic;">Kralların Yolundan,&quot;</span><span style="font-weight:bold;"> dedi Dalinar. &quot;Ben ilk ziyafetindeki endişeli bir genç değilim. Sadeas benim buna onun yapacağı gibi tepki vereceğimi sanarak bir hata yapıyor. Bir kılıcın aksine, horgörü sana sadece izin vereceğin kadar zarar verebilir.”</span></p>
<p><span style="font-weight:bold;">“Bu seni </span><span style="font-weight:bold;font-style:italic;">incitiyor,”</span><span style="font-weight:bold;"> dedi Navani gözlerinin içine bakarak. &quot;Bunu görebiliyorum, Dalinar.”</span></p>
<p><span style="font-weight:bold;">Başkalarının da onu Navani’nin gördüklerini görecek kadar iyi tanımadığını umut ediyordu. Evet, incitiyordu. İncitiyordu çünkü bu görüler </span><span style="font-weight:bold;font-style:italic;">onundu,</span><span style="font-weight:bold;"> ona insanoğlunun iyiliği için emanet edilmişlerdi, ortalıkta alay konusu olmaları için değil. Onu inciten kahkahanın kendisi değil, potansiyelin kaybıydı.</span></p>
<p><span style="font-weight:bold;">Navani’den uzaklaştı, kalabalığın içinden geçti. O gözlerin bazılarını şimdi kederli olarak yorumluyordu, sadece eğlenme yoktu. Belki bunu o hayal ediyordu ama sanki bazıları ona horgörüden çok, acımayla bakıyor gibiydi.</span></p>
<p>Hangisinin daha zararlı olacağından emin değildi.</p>
<p><span style="font-weight:bold;">Dalinar adanın arka tarafındaki yemek masasına ulaştı. Orada, büyük bir tavayı aldı ve bunu afallamış bir hizmetçi kadına verdi, sonra masanın üzerine tırmandı. Bir elini masanın yanındaki fener direğine koydu ve küçük kalabalığa yukarıdan baktı. Bunlar Alethkar'daki en önemli kişilerdi.</span></p>
<p><span style="font-weight:bold;">Onu zaten izlemekte olmayanlar da, oraya çıkmış olduğunu görünce şok içinde döndüler. İleride, Adolin ve Berrakhanım Shallan’ın hızla adaya doğru geldiklerini fark etti. Büyük ihtimalle daha yeni gelmiş ve konuşmaları duymuşlardı.</span></p>
<p><span style="font-weight:bold;">Dalinar kalabalığa baktı. “Okuduğunuz şeyler doğru,” diye kükredi.</span></p>
<p><span style="font-weight:bold;">Afallamış sessizlik. Kendini böyle gösteriye çevirmek Alethkar’da yapılacak şey değildi. Ancak o bu akşamın gösterisine </span><span style="font-weight:bold;font-style:italic;">zaten</span><span style="font-weight:bold;"> dönüştürülmüştü.</span></p>
<p><span style="font-weight:bold;">“İtibarımı sarsmak için yorumlar eklenmiş ve Navani’nin yazılarının tonu değiştirilmiş,” dedi Dalinar. “Ama ben olanları gizlemeyeceğim. Ben Yaradan’dan görüler alıyorum. Neredeyse, her fırtınayla birlikte geliyorlar. Bunun sizi şaşırtmaması gerekir. Şimdi haftalardır tecrübelerim hakkında dolaşan söylentiler var. Belki de, bu görüleri önceden açıklamış olmam gerekirdi. Gelecekte, bana gelen her görü yayınlanacak ki, dünyanın her tarafındaki âlimler benim gördüklerimi inceleyebilsin.”</span></p>
<p><span style="font-weight:bold;">Sadeas’ı aradı, Aladar ve Ruthar’la birlikte duruyordu. Dalinar fener direğini kavrayarak tekrar Alethi kalabalığına baktı. “Sizleri deli olduğumu düşündüğünüz için suçlamıyorum. Bu doğal. Ama gelecek gecelerde, yağmur duvarlarınızı yıkar ve rüzgârlar ulurken, düşüneceksiniz. Sorgulayacaksınız. Ve yakında, size kanıt sunduğum zaman, bileceksiniz. Beni yok etmek için olan bu çaba, ondan sonra beni haklı çıkaracak.”</span></p>
<p><span style="font-weight:bold;">Yüzlerine baktı, bazıları korkmuş, bazıları anlayışlı, diğerleri eğlenmişti.</span></p>
<p><span style="font-weight:bold;">“Aranızda benim bu saldırı yüzünden kaçacağımı ya da yenileceğimi düşünenler var,” dedi. “Onlar beni zannettikleri kadar iyi tanımıyorlar. Ziyafet devam etsin, çünkü ben her birinizle teker teker konuşmak istiyorum. Ağzınızdaki sözler alaylı olabilir ama eğer gülmeniz gerekiyorsa, bunu benim gözlerimin içine bakarken yapın.”</span></p>
<p><span style="font-weight:bold;">Masadan aşağı indi.</span></p>
<p><span style="font-weight:bold;">Sonra çalışmaya başladı.</span></p>
<p>♦</p>
<p>♦ ♦</p>
<p><span style="font-weight:bold;">Saatler sonra, Dalinar en sonunda kendisine bir masanın yanındaki sandalyeye oturma izni verdi, etrafında yorgunluksprenleri savruluyordu. Akşamın geri kalanını kalabalığın içinde dolaşarak, zorla konuşmalara katılarak, Ovalar’a yapacağı sefer için destek toplamaya çalışarak geçirmişti.</span></p>
<p><span style="font-weight:bold;">Gördüğü şeyler hakkında doğrudan soru sorulmadığı sürece, üzerinde görülerinin olduğu sayfaları özellikle görmezden gelmişti. Onun yerine onlara güçlü, kendine güvenli bir adam sunmuştu; politikacılığa soyunmuş Karadiken. Bunu görsünler bakalım ve oynanmış kayıtların onu göstermeye çalıştığı zayıf deliyle bir kıyaslasınlar.</span></p>
<p><span style="font-weight:bold;">Dışarıda, şimdi ikinci aya uyması için küreleri değiştirildiğinden mavi parlayan küçük nehirlerin ötesinde, kralın at arabası uzaklaşıyor, Elhokar ve Navani’yi kısa bir mesafe ötedeki Zirve’ye götürüyordu. Orada taşıyıcılar onları tahtırevanla yukarıya götürecekti. Adolin zaten gitmişti, epey bir uzakta olan Sebarial’ın savaş kampına giderken Shallan’a eşlik ediyordu.</span></p>
</body>
</html>