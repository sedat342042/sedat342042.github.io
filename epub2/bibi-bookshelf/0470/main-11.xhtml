<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta http-equiv="content-type" content="text/html; charset=UTF-8"/><title></title><link rel="stylesheet" href="main.css" type="text/css"/>
</head>
<body>
<p>“Bana komutanım dememelisin,” diye fısıldadı Kaladin. &quot;Sen açıkgözlüsün. Fırtınalar adına, sen doğu Roshar’daki en güçlü adamın oğlusun.”</p>
<p>“Ben Köprü Dört’e katılmak istiyorum,” dedi Renarin.</p>
<p>Kaladin alnını ovuşturdu. Bir köle olarak çok daha büyük sorunlarla boğuşurken geçirdiği zaman sırasında, yüksek mertebeli açıkgözlerle uğraşmanın baş ağrısını unutmuştu. Bir zamanlar, Kaladin onların saçma taleplerinin en uçuk olanlarını bile duymuş olduğunu varsayardı. Görünüşe göre, öyle değildi.</p>
<p>“Sen Köprü Dört’e katılamazsın. Biz senin kendi ailenin korumalarıyız. Sen ne yapacaksın? Kendini mi koruyacaksın?”</p>
<p>“Ben bir külfet olmayacağım, komutanım. Sıkı çalışacağım.”</p>
<p>“Çalışacağından şüphem yok, Renarin. Bak, <span style="font-style:italic;">neden</span> Köprü Dört’e katılmak istiyorsun?”</p>
<p>“Babam ve abim, onlar savaşçı,” dedi Renarin hafifçe, yüzü gölgeliydi. “Ben değilim, eğer fark etmediyseniz.”</p>
<p>&quot;Evet. Duyduğum senin bir tür...”</p>
<p>“Fiziksel hastalık,” dedi Renarin. “Bende bir kan zayıflığı var.”</p>
<p>“Bu çok sayıdaki farklı durumun halk ağzıyla tarifi,” dedi Kaladin. “Gerçekte neyin var?”</p>
<p>“Saralıyım,” dedi Renarin. “Anlamı...”</p>
<p>“Evet, evet. İdiopatik mi, semptomatik mi?”</p>
<p>Renarin karanlığın içinde hiç hareketsiz olarak durdu. “Iı...”</p>
<p>“Belli bir beyin yarası mı neden oldu, yoksa durup dururken başlamış olan bir şey mi?” diye sordu Kaladin.</p>
<p>“Çocukluğumdan beri var.”</p>
<p>“Krizler ne kadar kötü?”</p>
<p>&quot;Onlar sorun değil,” dedi Renarin hızla. &quot;Herkesin söylediği kadar kötü değil. Herkesin düşündüğü gibi yere düşüyor ya da ağzım köpürüyor değil. Kolum birkaç kere seğiriyor ya da birkaç saniye için kontrolsüzce titriyorum.”</p>
<p>“Bilincin açık kalıyor mu?”</p>
<p>“Evet.”</p>
<p>“Miyoklonik herhâlde,” dedi Kaladin. &quot;Sana çiğnemen için acıyaprak veriliyor</p>
<p>“Ee... Evet. Bir faydası oluyor mu, bilmiyorum. Sorunun tamamı seğirmeler değil. Pek çok seferde, geldiği zaman ben son derece zayıflıyorum. Özellikle vücudumun bir tarafı boyunca.”</p>
<p>“Hım,” dedi Kaladin. “Sanırım o da krizlere uyuyor olabilir. Hiç kaslarında uzun süreli gevşeme oldu mu, örneğin yüzünün bir tarafıyla gülümsemeyi başaramamak gibi?&quot;</p>
<p>“Hayır. Siz bu şeyleri nasıl biliyorsunuz? Siz bir asker değil misiniz?”</p>
<p>“Ben biraz ilkyardım biliyorum. ”</p>
<p>“İlkyardım... Sara için?”</p>
<p>Kaladin elinin içine öksürdü. “Eh, senin neden savaşa girmeni istemediklerini görebiliyorum. Benzer bulgulara neden olan yaralar almış adamlar gördüm ve hekimler öyle adamları her zaman ordudan çıkarırlar. Savaşabilecek kadar sağlıklı olmamak ayıp değildir, Berrakbey. Her adamın savaşması gerekmiyor.”</p>
<p>“Tabii,” dedi Renarin gücenmeyle. &quot;Herkes bana bunu söylüyor. Ondan sonra da hepsi savaşmaya geri dönüyor. Ardentler her Çağrı’nın önemli olduğunu iddia ediyor ama sonra öbür dünya hakkında ne anlatıyorlar? Asude Saraylar’ı geri almak için kocaman bir savaş olduğunu. Bu hayattaki en iyi askerlerin, sonrakinde yüceleceğini.” “Eğer öbür dünya gerçekten de kocaman bir savaşsa, o zaman umarım ki ben Cehennem’e giderim. En azından belki orada birkaç damla uyku uyumayı başarabilirim. Her neyse, sen asker değilsin.”</p>
<p>“Olmak istiyorum.”</p>
<p>“Berrakbey...”</p>
<p>“Bana önemli bir şeyler yaptırmak zorunda değilsiniz,” dedi Renarin. “Diğer taburlardan biri yerine size geldim, çünkü sizin adamlarınızın büyük bir kısmı zamanlarını devriye gezerek geçiriyor. Eğer devriyede olursam, fazla bir tehlike içinde olmayacağım ve krizlerim de kimseye zarar vermeyecek. Ama en azından görebilirim, nasıl bir şey olduğunu <span style="font-style:italic;">hissedebilirim.&quot;</span></p>
<p>“Sen...”</p>
<p>Prens aceleyle devam etti. Kaladin normalde sessiz olan genç adamdan bu kadar çok konuşmayı hiç duymamıştı.</p>
<p>“Ben emirlerinize uyacağım,” dedi Renarin. “Bana yeni bir askermişim gibi davranın. Burada olduğum zaman bir prensin oğlu değilim, bir açıkgöz değilim. Sadece bir diğer askerim. Lütfen. Ben de bunun bir parçası olmak istiyorum. Adolin küçükken, babam onu iki ay bir mızrakçı mangasında görevlendirmişti.”</p>
<p>“Öyle mi?” diye sordu Kaladin, gerçekten de şaşırmıştı.</p>
<p>“Babam her subayın askerlerinin çizmelerini de giymesini gerektiğini söylüyor,” dedi Renarin. “Benim artık Pare’lerim var. Savaşın içinde olacağım ama hiçbir zaman gerçekten bir asker olmanın nasıl bir şey olduğunu hissetmedim. Sanırım bu benim yaklaşmayı en fazla başarabileceğim hâli. <span style="font-style:italic;">Lütfen.”</span></p>
<p>Kaladin kollarını kavuşturarak genci baştan aşağı inceledi. Renarin gergin görünüyordu. Çok gergin. Ellerini yumruk yapmıştı, gerçi Kaladin onun gergin olduğu zamanlarda sık sık oynadığı kutudan bir iz göremiyordu. Derin nefes almaya başlamıştı ama çenesini sıkmıştı ve gözlerini karşıya dikmişti.</p>
<p>Kaladin’i görmeye gelmek, ondan bunu istemek, her nedense oğlanı <span style="font-style:italic;">dehşete düşürüyordu.</span> Bunu yine de yapmıştı. İnsan bir askerden bundan daha fazlasını isteyebilir miydi?</p>
<p><span style="font-style:italic;">Ben bunu gerçekten de düşünüyor muyum</span>? Bu gülünç görünüyordu. Ama yine de, Kaladin’in görevlerinden bir tanesi Renarin’i korumaktı. Eğer ona bir iki tane sağlam kendini koruma becerisi kazandırabilirse, onun suikast girişimlerinden sağ çıkmasına yardım etme konusunda epey bir yol katetmiş olurdu.</p>
<p>“Eğer ben zamanımı sizin adamlarınızla birlikte eğitim yaparak geçirirsem, beni korumanın ne kadar daha kolay olacağına da işaret etmem gerekir,” dedi Renarin. “Sizin kaynaklarınız kısıtlı, komutanım. Koruyacağınız kişi sayısının bir azalması cazip olmalı. Ayrılacağım tek zamanlar, Kılıç Ustası Zahel’in Pare eğitimi için gittiğim günler olacak.&quot;</p>
<p>Kaladin içini çekti. &quot;Sen gerçekten de bir asker mi olmak istiyorsun?”</p>
<p>“Evet, komutanım!&quot;</p>
<p>“Git o pis güveç kâselerini topla ve yıka,” dedi Kaladin işaret ederek. “Ondan sonra da Kaya’nın kazanını temizlemesine ve pişirme aletlerini kaldırmasına yardım et.”</p>
<p>“Emredersiniz, komutanım!” dedi Renarin Kaladin’in bulaşık görevine atanan hiç kimseden duymadığı bir hevesle. Renarin koşarak gitti ve mutlu mutlu kâseleri kapmaya başladı.</p>
<p>Kaladin kollarını kavuşturdu ve kışlaya arkasını yasladı. Adamlar Renarin’e nasıl tepki vereceklerini bilmiyordu. Onu memnun etmek için daha bitirmedikleri güveç kâselerini veriyorlardı ve o fazla yakında olduğu zaman konuşmalar sessizleşiyordu. Ama en sonunda onu da kabul etmelerinden önce, Shen’in etrafında da gergin olmuşlardı. Aynısını bir açıkgöz için de yapabilirler miydi?</p>
<p>Moash kâsesini Renarin’e vermeyi reddederek, genel huyları olduğu üzere kendisi yıkadı. Bunu bitirdikten sonra, ağır ağır Kaladin’in yanına geldi. “Sen onun katılmasına gerçekten de izin verecek misin?”</p>
<p>“Yarın babasıyla konuşacağım,” dedi Kaladin. “Yüceprensin konuya bakışını göreceğim.”</p>
<p>“Ben bundan hoşlanmadım. Köprü Dört, bizim gece konuşmalarımız... Bu şeylerin <span style="font-style:italic;">onlara</span> karşı güvende olması gerekiyor, biliyorsun?”</p>
<p>“Evet,” dedi Kaladin. “Ama o iyi bir çocuk. Bence eğer buraya uyum sağlayabilecek olan bir tane açıkgöz varsa, bu odur.”</p>
<p>Moash dönerek ona bir kaşını kaldırdı.</p>
<p>“Sen katılmıyorsun, diye varsayıyorum?” diye sordu Kaladin.</p>
<p>“Onun davranışları düzgün değil, Kal. Konuşma şekli, insanlara bakma şekli. O garip. Ama o önemli değil; o açıkgözlü ve bunun da yeterli olması gerekir. Bu da ona güvenemeyeceğimiz anlamına gelir.”</p>
<p>“Ona gerek yok,” dedi Kaladin. “Biz sadece bir gözümüzü onun üstünde tutacak, belki onu kendini savunabilmesi için eğitmeye çalışacağız.”</p>
<p>Moash başıyla onaylarken homurdandı. Bunların Renarin’in kalmasına izin vermek için iyi sebepler olduğunu kabul etmiş gibi görünüyordu.</p>
<p><span style="font-style:italic;">Moash burada,</span> diye düşündü. <span style="font-style:italic;">Başka kimse duyabilecek kadar yakında değil. Sormam gerek...</span></p>
<p>Ama cümleyi nasıl kuracaktı? <span style="font-style:italic;">Moash, sen kralı öldürmek için kurulmuş bir komploya mı katıldın</span>?</p>
<p>“Ne yapacağımızı düşündün mü?” diye sordu Moash. “Amaram hakkında, demek istiyorum.”</p>
<p>“Amaram benim meselem.”</p>
<p>“Sen Köprü Dört’tensin,” dedi Moash Kaladin’in kolunu kavrayarak. “Senin meselen <span style="font-style:italic;">bizim</span> meselemizdir. Seni köle yapan oymuş.”</p>
<p>“Ondan daha fazlasını yaptı,” diye hırladı Kaladin alçak sesle, Syl’in sessiz kalması gerektiği yönündeki hareketlerini görmezden geliyordu. “O arkadaşlarımı öldürdü, Moash. Gözümün önünde. O bir katil.”</p>
<p>“O zaman bir şeyler yapılması gerek.”</p>
<p>“Öyle ama ne?” diye sordu Kaladin. “Sen yargıçlara gitmem gerektiğini mi düşünüyorsun?”</p>
<p>Moash güldü. <span style="font-style:italic;">“Onlar</span> ne yapacak ki? Senin onu düelloya sokman gerek, Kaladin. Adam adama, onu indirmen gerekiyor. Sen bunu yapana kadar, içinin derinlerinde bir yerlerde bir şeyler sana yanlışmış gibi gelecek.”</p>
<p>“Sen bu hissin nasıl olduğunu biliyormuş gibi konuşuyorsun.”</p>
<p>“Evet.” Moash ona yarım bir gülümseme gösterdi. &quot;Benim de kendi geçmişimde de bazı Yokelçiler var. Belki de o yüzden seni anlıyorumdur. Belki o yüzden sen beni anlıyorsundur.”</p>
<p>“O zaman senin ne...”</p>
<p>“Ben bu konuda konuşmak istemiyorum,” dedi Moash.</p>
<p>“Biz Köprü Dört’üz,” dedi Kaladin. “Senin de dediğin gibi. Senin meselelerin benimdir.” <span style="font-style:italic;">Kral senin ailene ne yaptı, Moash</span>?</p>
<p>“Sanırım bu doğru,” dedi Moash arkasını dönerek. “Ben sadece... Bu gece d^jjl Bu gece, ben sadece rahatlamak istiyorum.”</p>
<p>“Moash!” Teft ateşin yakınlarından sesleniyordu. “Geliyor musun?”</p>
<p>“Geldim,” diye seslenerek cevapladı Moash. “Ya sen, Lopen? Hazır mısın?” Lopen sırıttı, ayağa kalktı ve ateşin yanında gerindi. “Bana Bizim Lopen derler, bunun anlamı da her zaman her şeye hazır olduğum. Senin şimdiye kadar bunu öğrenmiş olman gerekirdi.”</p>
<p>Yakınlarındaki Drehy burun kıvırdı ve bir parça haşlanmış uzunkökü Lopen’e doğru fırlattı. Herdazlı’yı yüzünün ortasından vurmuştu.</p>
<p>Lopen hiç sektirmeden konuşmasına devam etti. “Görebildiğin gibi, ben buna karşı mükemmel olarak hazırdım, bu harbiden kaba el hareketini yaparken ortaya koyduğum soğukkanlılıktan da belli olduğu üzere.”</p>
<p>Teft kendisi, Peet ve Sigzil Lopen’e katılmak için yürüyerek giderken kıs kıs <span style="font-weight:bold;">gül</span>dü. Moash da onlarla gitmek için hareket etti, sonra tereddüt etti. “Sen de <span style="font-weight:bold;">geliyor </span>musun, Kal?”</p>
<p>“Nereye?” diye sordu Kaladin.</p>
<p>“Dışarı,” dedi Moash omzunu silkerek. “Birkaç meyhaneye uğramak, biraz <span style="font-weight:bold;">halkı </span>oynamak, içecek bir şeyler bulmak için.”</p>
<p>Dışarı. Köprücüler Sadeas’ın ordusundayken böyle şeyleri nadiren yapardı, en azından bir grup hâlinde, arkadaşlar olarak değil. İlk başta, onlar yüzlerini içkiye gömmekten başka herhangi bir şeyi umursayamayacak kadar perişan hâlde oldukları için. Daha sonraları da, para yokluğu ve askerlerin arasındaki onlara karşı genel önyargı yüzünden köprücüler kendilerini tutmuşlardı.</p>
<p>Artık durum öyle değildi. Kaladin kendisini kekelerken buldu. “Benim... Herhâlde kalmam gerekir... Ee, öbür ekiplerin ateşlerine gidip bakmam...”</p>
<p>“Hadi, Kal,” dedi Moash. <span style="font-style:italic;">“Her zaman</span> çalışamazsın.”</p>
<p>“Başka bir zaman sizinle geleceğim.”</p>
<p>“Tamam.” Moash öbürlerine katılmak için hızla uzaklaştı.</p>
<p>Syl bir alevspreniyle dans etmekte olduğu ateşten ayrıldı ve uçarak Kaladin’in yanına geldi. Havada asılı durarak, grubun karanlığın içine doğru yürüyerek uzaklaşmasını izledi.</p>
<p>“Sen neden gitmedin?” diye sordu.</p>
<p>“Ben artık o hayatı yaşayamam, Syl,&quot; dedi Kaladin. “Kendi kendimle ne yapacağımı bilemezdim.”</p>
<p>“Ama...”</p>
<p>Kaladin yürüyerek uzaklaştı ve kendine bir kâse güveç aldı.</p>
<p><span style="font-style:italic;">Ancak Ishi’Elin’e gelince, teşkilleri sırasında onan payı en mühimiydi; o Dalga’la-nn insanoğluna ihsan edilmesinin delâletini derhâl anlamış ve nizama sokulmalarına neden olmuştu; fazlasıyla müthiş güç sahibi oldukları için eğer onlar kanunlar ve kaidelerle bağlanmayı kabul etmezler ise, teker teker her birisini imha edeceğini ilân etmişti.</span></p>
<p>—Parlayan Sözler - Bölüm 2 - Sayfa 4</p>
<p>Shallan uğultuyla uy andı. Gözlerini açarak kendisini Sebarial’ın malikânesindeki lüks yatağın içine kıvrılmış hâlde buldu. Elbisesi üzerinde uyuyakalmıştı. Uğultu yanındaki yorganın üzerinde duran Desen’den geliyordu. Neredeyse dantelli süs gibi görünüyordu. Pencerenin perdeleri çekilmişti, Shallan bunu yaptığını hatırlamıyordu, ve dışarısı da karanlıktı. Ovalar’a geldiği günün akşamıydı.</p>
<p>“İçeri birisi mi girdi?” diye sordu Desen’e, doğrularak oturdu ve gözlerindeki kırmızı saç buklelerini kenara itti.</p>
<p>“Mmm. Birisiler. Şimdi yok.”</p>
<p>Shallan kalktı ve yürüyerek oturma odasına gitti. Ash’in gözleri, lekesiz beyaz halıların üzerinde yürümek istemiyordu. Ya üzerlerinde iz bırakıp mahvederse?</p>
<p>Desen’in “birisileri” masanın üzerine yemek bırakmıştı. Bir anda aç olduğunu fark eden Shallan kanepeye oturdu, tencerenin kapağını kaldırdığında da ortasında tatlı püreyle pişirilmiş olan gözleme ve banmak için soslar buldu.</p>
<p>“Bana sabahleyin Palona’ya teşekkür etmemi hatırlat,” dedi. “O kadın kutsal.”</p>
<p>“Mmm. Hayır. Ben onun aslında... Ah... Abartı?”</p>
<p>“Çabuk kapıyorsun,” dedi Shallan Desen çarpık çizgilerden oluşmuş üç boyutlu bir kütle hâline gelerek, yanındaki koltuğun yukarısındaki havada asılı bir top gibi durmaya başlarken.</p>
<p>“Hayır,” dedi Desen. “Ben fazla yavaşım. Sen bazı yiyecekleri tercih ediyor ve diğerlerini etmiyorsun. Neden?”</p>
<p>“Tat,” dedi Shallan.</p>
<p>“Benim bu kelimeyi anlamam gerekir,” dedi Desen. “Ama anlamıyorum, gerçek anlamda değil.”</p>
<p>Fırtınalar. Tadı nasıl tarif ederdin ki? “Bu ağzınla... Gördüğün renk gibi.” Yüzünü buruşturdu. “Ve o rezil bir benzetmeydi. Pardon. Boş mideyle dilimi döndürmekte sorun yaşıyorum.”</p>
<p>“Dilini 'döndürmek' diyorsun,” dedi Desen. “Ama ben senin bunu demek istemediğini biliyorum. Bağlam senin gerçekten ne demek istediğini algılamamı sağlıyor. Bir açıdan, o ifade de bir yalan.”</p>
<p>“Eğer herkes ne anlama geldiğini anlıyor ve biliyorsa, bu bir yalan değildir,” dedi Shallan.</p>
<p>&quot;Mm. Yalanların en iyileri onlardır.”</p>
<p>“Desen,” dedi Shallan bir parça gözleme kopararak. &quot;Sen bazen neredeyse antik Vorin şairlerinden alıntı yapmaya çalışan bir Bavlandlı kadar anlaşılır oluyorsun.”</p>
<p>Yemeğin yanındaki bir not Vathah ve askerlerinin gelmiş ve yakınlardaki bir konuta yerleştirilmiş olduklarını söylüyordu. Köleleri de şimdilik malikâne personeline eklenmişti.</p>
<p>Shallan gözlemeyi çiğneyerek (enfesti) eşyalarını boşaltma niyetiyle sandıklarına doğru gitti. Ancak ilk sandığı açtığı zaman karşısına yanıp sönen kırmızı bir ışık çıktı. Tyn’in uzakalemiydi.</p>
<p>Shallan gözlerini buna dikti. Bu Tyn’e haberleri aktaran kişi olacaktı. Shallan onun bir kadın olduğunu varsaymaktaydı, ama bilgi aktarım evi Tashikk’te olduğuna göre Vorin bile olmayabilirdi. Karşıdakinin bir erkek olması mümkündü.</p>
<p>Shallan'ın çok az şey biliyordu. Çok dikkatli olması gerekecekti... Fırtınalar, dikkatli olsa bile kendini öldürtebilirdi. Ancak itilip kakılmaktan yorulmuştu.</p>
<p>Bu insanlar Urithiru hakkında bir şeyler biliyordu. Tehlikeli ya da değil, Shallan’m elindeki en iyi ipucuydu. Uzakalemi çıkardı, tahtasıyla kağıdını hazırladı ve kalemi yerleştirdi. Hazırlamış olduğuna işaret etmek için düğmesini çevirdiği zaman kalem orada hareketsiz olarak asılı kaldı, ama anında yazmaya başlamadı. Ona ulaşmaya çalışan kişi uzaklaşmıştı, kalem saatlerdir orada yanıp sönüyor olabilirdi. Shallan’m karşıdaki kişi geri dönene kadar beklemesi gerekecekti.</p>
<p>“Ne sıkıcı,” dedi, sonra kendi kendine gülümsedi. Gerçekten de dünyanın yarısı kadar uzaklıktan anında iletişim kurmak için birkaç dakika beklemekten mi şikâyet ediyordu?</p>
<p><span style="font-style:italic;">Kardeşlerimle bağlantı kurmak için bir yol bulmam gerekecek,</span> diye düşündü. Bu bir uzakalem olmadan ıstıraplı derecede yavaş olurdu. Bu Tashikk’teki aktanm evlerinden bir tanesini, belki başka bir aracıyı kullanarak bir haber göndermeyi başarabilir miydi?</p>
<p>Tekrar kanepeye yerleşti, kalem ve yazı tahtası yemek tepsisinin yakınındaydı, ve Tyn’in bu uzaklardaki kişiyle daha önce yaptığı konuşmaların sayfalarını inceledi. Çok fazla yoktu. Tyn büyük olasılıkla düzenli olarak bunları yok ediyordu. Geride kalanlar ise Jasnah, Davar Evi ve Hayaletkanları içeren sorularla ilgiliydi.</p>
<p>Bir gariplik Shallan’m dikkatini çekiyordu. Tyn’in bu gruptan bahsetme şekli, bir hırsız ile bir seferlik işverenleri arasında olacak türden değildi. Tyn Hayaletkanların “gözüne girmekten” ve “yol almaktan” bahsediyordu.</p>
<p>“Desen,” dedi Desen.</p>
<p>“Ne?” diye sordu Shallan ona doğru bakarak.</p>
<p>“Desen,” diye tekrar etti. “Kelimelerin içinde. Mmm.”</p>
<p>“Bu kâğıtta mı?” diye sordu Shallan sayfayı kaldırarak.</p>
<p>“Orada ve öbürlerinde,” dedi Desen. “İlk kelimeleri görüyor musun?&quot;</p>
<p>Shallan kaşlarını çatarak sayfaları inceledi. Her birinde, ilk kelimeler unktalri yazardan geliyordu. Tyn’in sağlığını ya da durumunu soran basit bir cümle. Tyn de hor seferinde basitçe karşılık veriyordu.</p>
<p>“Anlamıyorum,” dedi Shallan.</p>
<p>“Beşli gruplar oluşturuyorlar,” dedi Desen. “Beşlikler, kelimelerde. Mmm. Her mesaj bir deseni takip ediyor; ilk üç kelime, beşlinin üç harfiyle başlıyor. Tyn’in cevabı, eşleşen iki tanesi.”</p>
<p>Shallan göz gezdirdi, gerçi Desen’in ne demek istediğini göremiyordu. O tekrar anlattı ve Shallan da kavrayabildiğini <span style="font-style:italic;">düşündü</span> ama desen karmaşıktı.</p>
<p>“Bir şifre,&quot; dedi Shallan. Bu mantıklıydı, uzakalemin öbür ucundakinin doğru kişi olduğunu kanıtlamanın bir yolu olmasını isterdin. Neredeyse bu fırsatı mahvedecek olduğunu fark ederek kızardı. Eğer Desen bunu görmeseydi, ya da uzakalem hemen yazmaya başlasaydı, Shallan kendini açık etmiş olacaktı.</p>
<p>Shallan bunu yapamazdı. Jasnah’yı bile dize getirmeyi başaracak kadar becerikli ve güçlü bir grubun içine sızamazdı. Bu <span style="font-style:italic;">mümkün değildi.</span></p>
<p>Ama yapmak zorundaydı.</p>
<p>Eskiz defterini çıkardı ve çizmeye başladı, parmaklarının kendi kendilerine hareket etmelerine izin veriyordu. Daha büyük olması gerekiyordu ama çok daha büyük değil. Koyugözlü olmalıydı, insanlar tanımadıkları bir açıkgözün kampın içinden geçmesine dikkat ederdi. Bir koyugöz daha görünmez olurdu. Ancak doğru kişilere, göz damlalarını kullanıyor olduğunu ima edebilirdi.</p>
<p>Koyu renk saç. Uzun, gerçek saçı gibi, ama kızıl değil. Aynı boy, aynı yapı ama çok farklı bir yüz. Aşınmış hatlar, Tyn’inkiler gibi. Çenesi boyunca bir yara izli, daha zayıf bir yüz. Onun kadar güzel değil ama çirkin de değil. Daha... Dobra.</p>
<p>Yanındaki lambadan içine Fırtınaışığı çekti ve bu <span style="font-style:italic;">enerji</span> daha hızlı çizmesine neden oldu. Bu heyecan değildi. Bir ileri gitme ihtiyacıydı.</p>
<p>Süslü bir hareketle bitirdi ve sayfada onun bakışlarına karşılık veren bir yüz buldu, neredeyse canlıydı. Shallan nefesini vererek Işık’ı saldı ve onun etrafına dolaşarak üzerini kapladığını hissetti. Bir an için görüşü bulutlandı ve sadece o solmakta olan Fırtınaışığı’mn pırıltısını görebildi.</p>
<p>Sonra gitmişti. Kendini hiç farklı hissetmiyordu. Yüzünü yokladı. Aynı gibi geliyordu. Başarısız mı...</p>
<p>Omzundan aşağı sarkmakta olan saç buklesi siyahtı. Shallan bukleye baktı, sonra koltuğundan kalktı, aynı anda hevesli ve çekingendi. Banyoya gitti ve oradaki aynanın önüne gelerek, dönüşmüş bir yüze baktı, bronzlaşmış bir derisi ve koyu gözleri olan bir yüz. Çizimindeki yüz, renk ve hayat kazanmıştı.</p>
<p>“işe yaradı...” diye fısıldadı. Bu önceden yaptığı gibi elbisesindeki sökükleri kapatmak ya da kendini daha büyük göstermekten zordu. Bu tamamen bir dönüşümdü. “Bununla ne yapabiliriz?”</p>
<p>“Neyi hayal edebilirsek,” dedi Desen yakınlardaki duvardan. “Ya da neyi hayal edebilirsen. Konu <span style="font-style:italic;">olmayana</span> geldiği zaman iyi değilim. Ama onu seviyorum. Onun... Tadım... Seviyorum.” Bu yorumu karşısında kendinden çok memnun kalmış gibi konuşmuştu.</p>
<p>Bir şeyler yanlıştı. Shallan yüzünü asarak çizimini yukarı kaldırdı ve burnun yan tarafındaki bir noktayı eksik bırakmış olduğunu fark etti. Oradaki Işıkörü burnunu tamamen kapatmıyordu ve yan tarafta bir tür bulanık delik vardı. Küçüktü, başka birisi büyük olasılıkla bunu sadece garip bir yara izi olarak görürdü. Shallan’m ise gözüne batıyor ve sanatçı duygularım rahatsız ediyordu.</p>
<p>Burnunun geri kalanını yokladı. Gerçek olanından biraz daha büyük yapmıştı ve burnuna dokunmak için görüntünün <span style="font-style:italic;">içine</span> uzanabiliyordu. Görüntünün hiçbir katılığı yoktu. Hatta, Shallan parmağını sahte burnun ucundan hızla geçirdiği zaman bir meltemin üflediği duman gibi bulanıklaşarak Fırtınaışığı’na dönüştü.</p>
<p>Parmağını geri çekti ve görüntü tekrar eski hâline geldi, gerçi hâlâ yan tarafta o açıklık vardı. Çizerken beceriksizlik yapmıştı.</p>
<p>“Görüntü ne kadar dayanacak?” diye sordu.</p>
<p>“Işık’tan besleniyor,” dedi Desen.</p>
<p>Shallan eminkesesindeki küreleri çıkardı. Hepsi sönüktü, büyük olasılıkla onları yüceprenslerle olan konuşmada kullanıp bitirmişti. Duvardaki lambaya sönük bir küreyi koyarak aynı değerde olan bir başkasını aldı ve yumruğunun içinde tuttu.</p>
<p>Oturma odasına geri döndü. Elbette ki başka bir kıyafete ihtiyacı olacaktı. Koyugözlü bir kadın böyle...</p>
<p>Uzakalem yazıyordu.</p>
<p>Shallan hızla kanepeye doğru gitti, kelimelerin belirmesini izlerken nefesi tutulmuştu. <span style="font-style:italic;">Orada nasıl dayanıyorsun soğuğa bilmem ama bugün senin için iyi haberlerim var.</span> Basit bir girişti ama şifre için doğru deseni izliyordu.</p>
<p>“Mmm,” dedi Desen.</p>
<p>Shallan’m cevabının ilk iki kelimesinin doğru harflerle başlaması gerekiyordu. <span style="font-style:italic;">Ama ne zaman yazsan aynısını söylüyorsun,</span> diye yazdı şifreyi tamamladığını umut ederek.</p>
<p><span style="font-style:italic;">Merak etme,</span> diye yazdı haberci. <span style="font-style:italic;">Bunu kesin beğeneceksin, gerçi zamanlaması zorlu olabilir. Buluşmak istiyorlar.</span></p>
<p>İyi, diye yazarak karşılık verdi Shallan rahatlayarak, ve Tyn’in onu kalpazanlık teknikleri çalışarak geçirmeye zorladığı zamanlara şükretti. Shallan bunu çabucak kapmıştı, ne de olsa bu da bir tür resimdi. Ve şimdi Tyn’in önerisi, Shallan’ın kadının daha düzensiz olan el yazısını belirgin bir beceriyle taklit etmesini sağlıyordu.</p>
<p><span style="font-style:italic;">Bu gece buluşmak istiyorlar, Tyn,</span> diye yazdı kalem.</p>
<p>Bu gece mi? Saat kaçtı? Duvardaki bir saat ilk gece çanını yarım saat geçtiğini gösteriyordu. Daha sadece birinci aydı, havanın kararmasından hemen sonraydı. Uzakalemi aldı ve “Hazır olduğumu sanmıyorum,” yazmaya başladı ama kendisini durdurdu. Tyn bunu böyle söylemezdi.</p>
<p><span style="font-style:italic;">Hazır değilim,</span> yazdı bunun yerine.</p>
<p><span style="font-style:italic;">Israr ediyorlardı,</span> diye cevap verdi haberci. O <span style="font-style:italic;">yüzden sana daha erken ulaşmaya çalıştım. Görünüşe göre Jasnah’nın çırağı bugün oraya gelmiş. Ne oldu</span>?</p>
<p>“Neyi hayal edebilirsek,” dedi Desen yakınlardaki duvardan. “Ya da neyi hayal edebilirsen. Konu <span style="font-style:italic;">olmayana</span> geldiği zaman iyi değilim. Ama onu seviyorum. Onun... Tadım... Seviyorum.” Bu yorumu karşısında kendinden çok memnun kalmış gibi konuşmuştu.</p>
<p>Bir şeyler yanlıştı. Shallan yüzünü asarak çizimini yukarı kaldırdı ve burnun yan tarafındaki bir noktayı eksik bırakmış olduğunu fark etti. Oradaki Işıkörü burnunu tamamen kapatmıyordu ve yan tarafta bir tür bulanık delik vardı. Küçüktü, başka birisi büyük olasılıkla bunu sadece garip bir yara izi olarak görürdü. Shallan’ın ise gözüne batıyor ve sanatçı duygularını rahatsız ediyordu.</p>
<p>Burnunun geri kalanını yokladı. Gerçek olanından biraz daha büyük yapmıştı ve burnuna dokunmak için görüntünün <span style="font-style:italic;">içine</span> uzanabiliyordu. Görüntünün hiçbir katılığı yoktu. Hatta, Shallan parmağını sahte burnun ucundan hızla geçirdiği zaman bir meltemin üflediği duman gibi bulanıklaşarak Fırtınaışığı’na dönüştü.</p>
<p>Parmağını geri çekti ve görüntü tekrar eski hâline geldi, gerçi hâlâ yan tarafta o açıklık vardı. Çizerken beceriksizlik yapmıştı.</p>
<p>“Görüntü ne kadar dayanacak?” diye sordu.</p>
<p>“Işık’tan besleniyor,” dedi Desen.</p>
<p>Shallan eminkesesindeki küreleri çıkardı. Hepsi sönüktü, büyük olasılıkla onları yüceprenslerle olan konuşmada kullanıp bitirmişti. Duvardaki lambaya sönük bir küreyi koyarak aynı değerde olan bir başkasını aldı ve yumruğunun içinde tuttu.</p>
<p>Oturma odasına geri döndü. Elbette ki başka bir kıyafete ihtiyacı olacaktı. Koyu-gözlü bir kadın böyle...</p>
<p>Uzakalem yazıyordu.</p>
<p>Shallan hızla kanepeye doğru gitti, kelimelerin belirmesini izlerken nefesi tutulmuştu. <span style="font-style:italic;">Orada nasıl dayanıyorsun soğuğa bilmem ama bugün senin için iyi haberlerim var.</span> Basit bir girişti ama şifre için doğru deseni izliyordu.</p>
<p>“Mmm,” dedi Desen.</p>
<p>Shallan’m cevabının ilk iki kelimesinin doğru harflerle başlaması gerekiyordu. <span style="font-style:italic;">Ama ne zaman yazsan aynısını söylüyorsun,</span> diye yazdı şifreyi tamamladığını umut ederek.</p>
<p><span style="font-style:italic;">Merak etme,</span> diye yazdı haberci. <span style="font-style:italic;">Bunu kesin beğeneceksin, gerçi zamanlaması zorlu olabilir. Buluşmak istiyorlar.</span></p>
<p>İyi, diye yazarak karşılık verdi Shallan rahatlayarak, ve Tyn’in onu kalpazanlık teknikleri çalışarak geçirmeye zorladığı zamanlara şükretti. Shallan bunu çabucak kapmıştı, ne de olsa bu da bir tür resimdi. Ve şimdi Tyn’in önerisi, Shallan’ın kadının daha düzensiz olan el yazısını belirgin bir beceriyle taklit etmesini sağlıyordu.</p>
<p><span style="font-style:italic;">Bu gece buluşmak istiyorlar, Tyn,</span> diye yazdı kalem.</p>
<p>Bu gece mi? Saat kaçtı? Duvardaki bir saat ilk gece çanım yarım saat geçtiğini gösteriyordu. Daha sadece birinci aydı, havanın kararmasından hemen sonraydı. Uzakalemi aldı ve “Hazır olduğumu sanmıyorum,” yazmaya başladı ama kendisini durdurdu. Tyn bunu böyle söylemezdi.</p>
<p><span style="font-style:italic;">Hazır değilim,</span> yazdı bunun yerine.</p>
<p><span style="font-style:italic;">Israr ediyorlardı,</span> diye cevap verdi haberci. O <span style="font-style:italic;">yüzden sana daha erken ulaşmaya çalıştım. Görünüşe göre Jasnah'nın çırağı bugün oraya gelmiş. Ne oldu</span>?</p>
<p><span style="font-style:italic;">Bu seni ilgilendirmez</span>, diye cevap yazdı Shallan, Tyn’in bu konuşmalarda daha önceden kullanmış olduğu tona uyarak. Karşı taraftaki kişi bir hizmetkârdı, bir arkadaş değildi.</p>
<p><span style="font-style:italic;">Elbette,</span> diye yazdı kalem. <span style="font-style:italic;">Ama onlar bu gece seni görmek istiyorlar. Eğer reddedersen, bu bağların koparılması anlamına gelebilir.</span></p>
<p>Fırtınababa! Bu gece mi? Shallan gözleri sayfanın üzerinde elini saçlarının içinden geçirdi. Bu gece bunu yapabilir miydi?</p>
<p>Beklemek gerçekten de herhangi bir şeyi değiştirecek miydi?</p>
<p>Kalbi küt küt atarak <span style="font-style:italic;">Jasnah'nın çırağını esir aldığımı düşünüyordum ama kız bana ihanet etti,</span> yazdı. İyi değilim. Ama yardımcımı göndereceğim.</p>
<p><span style="font-style:italic;">Bir tane daha mı, Tyn</span>? diye yazdı kalem. <span style="font-style:italic;">Si ile olanlardan sonra? Her neyse, onların bir yardımcıyla görüşmekten hoşlanacaklarını sanmıyorum.</span></p>
<p><span style="font-style:italic;">Başka bir seçenekleri yok,</span> diye yazdı Shallan.</p>
<p>Belki de etrafında kendisini Tyn gibi gösterecek bir Işıkörü yaratabilirdi ama bunun gibi bir şeye hazır olduğundan şüpheliydi. Kurguladığı birisiymiş gibi davranmak yeteri kadar zor olurdu ama belli bir kişinin taklidini yapmak? Kesinlikle yakalanırdı.</p>
<p><span style="font-style:italic;">Bakacağım,</span> diye yazdı haberci.</p>
<p>Shallan bekledi. Uzaklardaki Tashikk’te, haberci başka bir uzakalem çıkarıyor olmalıydı ve Hayaletkanlarla arasında aracılık yapacaktı. Shallan zamanı banyodan getirdiği küreyi kontrol etmekle harcadı.</p>
<p>Işığı ufak bir miktarda solmuştu. Bu Işıkörü’yü sürdürmek, onun üzerinde sürekli olarak bir miktar dolu küre taşımasını gerekli kılacaktı.</p>
<p>Uzakalem tekrar yazmaya başladı. <span style="font-style:italic;">Kabul ettiler. Sebarial'ın savaş kampına hızla varabilir misin?</span></p>
<p><span style="font-style:italic;">Sanırım yapabilirim,</span> diye yazdı Shallan. <span style="font-style:italic;">Neden orası1</span></p>
<p><span style="font-style:italic;">Bu kapıları bütün gece açık olan az sayıdakinden biri,</span> diye yazdı haberci. <span style="font-style:italic;">Orada işverenlerinin yardımcınla görüşeceği bir apartman var. Sana bir harita çizeceğim. Yardımcın Salaş ayyükseltisinde orada obun. İyi şanslar.</span></p>
<p>Arkasından yeri işaret eden bir çizim geldi. Salas’ın <span style="font-style:italic;">ayyükseltisinde</span> mi? Yirmi beş dakikası olacaktı ve kampı hiç bilmiyordu. Shallan fırlayarak ayağa kalktı, sonra dondu. Böyle açıkgöz bir kadın gibi giyinmiş olarak gidemezdi. Aceleyle Tyn’in sandığına gitti ve elbiselerini karıştırdı.</p>
<p>Birkaç dakika sonra aynanın önünde duruyordu, üstünde bol kahverengi bir pantolon ve beyaz bir düğmeli gömlek ile eminelinde ince bir eldiven vardı. Eli bu şekilde açıktayken kendisini çıplak gibi hissediyordu. Pantolon o kadar da kötü değildi, arazilerindeki koyugözlü kadınlar çalışırken pantolon giyerdi, gerçi Shallan hiç açıkgöz bir hanımı öyle görmemişti. Ama o eldiven...</p>
<p>Titredi ve o kızardığı zaman sahte yüzünün de kızardığını fark etti. Gerçek olanı kırıştırdığı zaman burun da hareket ediyordu. Bu da iyi bir şeydi, gerçi Shallan utancını gizlemeyi başarabileceğini umut etmişti.</p>
<p>Tyn’in beyaz ceketlerinden bir tanesini çıkardı. Katı şey ta çizmelerinin üstüne kadar iniyordu ve kalın siyah bir domuz derisi kemerle belinden bağlayarak ön tarafını büyük ölçüde kapattı, Tyn de o şekilde giyerdi. Cebindeki kesenin içindeki küreleri odadaki lambaların dolularıyla değiştirerek bitirdi.</p>
<p>Burnundaki kusur onu hâlâ rahatsız ediyordu. <span style="font-style:italic;">Yüzü gölgeleyecek bir şeyler,</span> diye düşündü aceleyle sandığına doğru giderek. Burada Bluth’un yanlardan yukarıya doğru bir açıyla kıvrılan o beyaz şapkasını çıkardı. Bunun üzerinde Bluth’da olduğundan daha iyi görüneceğini umuyordu.</p>
<p>Taktı ve aynaya geri döndüğü zaman yüzünü gölgeleme şeklinden memnun kaldı. Biraz aptalca görünmüyor değildi. Ama öte yandan, bu kıyafet hakkındaki <span style="font-style:italic;">her şeyin </span>aptalca olduğunu hissediyordu. Eldivenli el? Pantolon? Ceket Tyn’in üzerinde heybetli görünmüş, tecrübeye ve bir kişisel tarz hissine işaret etmişti. Shallan giydiği zaman ise, numara yapıyormuş gibi görünüyordu. Shallan illüzyonun içindeki Jah Keved taşrasının ürkek kızını doğrudan görüyordu.</p>
<p><span style="font-style:italic;">Otorite gerçek bir şey değildir.</span> Jasnah’mn sözleri. <span style="font-style:italic;">Sadece buhardan ibarettir, bir </span>illüzyon <span style="font-style:italic;">dur. Bu illüzyonu yaratabilirim... Sen de yaratabilirsin.</span></p>
<p>Shallan daha dik durdu, şapkayı düzeltti, sonra da yatak odasına gitti ve gideceği yerin haritası da dâhil birkaç şeyi ceplerine tıkıştırdı. Pencereye doğru yürüdü ve çekerek açtı. Neyse ki zemin kattaydı.</p>
<p>“Hadi gidiyoruz,” diye fısıldadı Desen’e.</p>
<p>Dışarı çıkarak gecenin içine karıştı.</p>
<p><span style="font-style:italic;">Ve böylece Revv memleketindeki kargaca dindi, onlann devlet ihtilaflarını sürdürmeyi kesmelerine binaen, Nalan’Elin en sonunda onu efendileri olarak isimlendirmiş olan Semadeşenleri kabul etmek için kendisi müracaat etti, ki en başta onların niyazlarım reddetmiş ve, kendi fikri neticesinde, kibir ve izaç takibi olarak isimlendirdiği şeyi tasvip etmeyi kabul etmemişti; böylece hamilik etmeye rıza gösteren Elçi’lerin bu en sonuncusuydu.</span></p>
<p>-Parlayan Sözler - Bölüm 5 - Sayfa 17</p>
<p>Saate rağmen, savaş kampı hâlâ meşguldü. Şaşırmamıştı, Kharbranth’da geçirdiği zaman ona herkesin gecenin gelişini çalışmayı bırakmak için geçerli bir sebep olarak görmediğini öğretmişti. Burada, sokaklarda neredeyse arabayla ilk geçişinde olduğu kadar çok kişi vardı.</p>
<p>Ve neredeyse hiç kimse ona dikkat etmiyordu.</p>
<p>Bir kez olsun, Shallan kendisini belirgin hissetmiyordu. Kharbranth’da bile, insanlar ona göz atmışlardı, fark etmişler, değerlendirmişlerdi. Bazıları onu soymayı, diğerleri ise onu nasıl kullanabileceklerini düşünmüştü. Düzgün bir eşlikçisi olmayan genç bir açıkgöz dikkat çekiciydi ve belki de bir fırsattı. Ancak düz siyah saçlar ve koyu kahverengi gözlere bürünmüşken, görünmez de olsa olurdu. Bu <span style="font-style:italic;">muhteşemdi.</span></p>
<p>Ellerini ceketinin ceplerine sokmuş olan Shallan gülümsedi, hâlâ o eldivenli emi-neli yüzünden utanç hissediyordu; gerçi hiç kimse eline bakmamıştı bile.</p>
<p>Bir kavşağa geldi. Bir yönde, savaş kampı meşaleler ve yağ fenerleriyle ışıldıyordu. Bir pazar, kimsenin lambalarına küre koymaya güvenmeyeceği kadar kalabalıktı. Shallan oraya doğru yürüdü, daha kalabalık sokaklarda daha güvende olurdu. Parmakları cebindeki kağıdı kırıştırdı ve o da önündeki bir grup muhabbet eden insanın hareket etmesini beklerken durup sayfayı çıkardı.</p>
<p>Haritayı çözmesi yeteri kadar kolay görünüyordu. Sadece nerede olduğunu öğrenmesi gerekiyordu. Bekledi, en sonunda önündeki grubun hareket <span style="font-style:italic;">etmeyeceğini </span>anladı. Ona bir açıkgöz gibi hürmet ederek önünden çekilmelerini beklemişti. Kendi aptallığına başını sallayarak etraflarından dolaştı.</p>
<p>Bu şekilde devam etti; bedenlerin arasındaki dar yerlerden geçmek için sıkışmak zorunda kaldı ve yürürken itilip kakıldı. Bu pazar birbirinin içinden geçen iki nehir gibi akıyordu, iki tarafında dükkânlar ve ortada da yiyecek satan seyyar satıcılar vardı. Hatta bazı yerlerde iki taraftaki binaların arasına gerilmiş güneşliklerle üstü kaplanmıştı.</p>
<p>Belki sadece on adım genişlikteydi; klostrofobik, telaşlı, geveleyen bir kargaşaydı. Ve Shallan hayran kalmıştı. Kendisini durup bir kenarda yanından geçtiği insanların yarısını çizmek isterken buluyordu. Hepsi o kadar hayat dolu görünüyorlardı ki, ister pazarlık yapar, ister bir arkadaşıyla yürürken bir şeyler atıştırıyor olsun. Neden Kharbranth’dayken daha çok dışarı çıkmamıştı?</p>
<p>Durarak bir kutu ve kuklalarla bir gösteri yapan bir adama gülümsedi. Yolun daha da ilerisinde, bir Herdazlı havada alev patlamaları yaratmak için bir tür yağ ve bir kavfiske kullanıyordu. Eğer sadece birazcık durup ve onun bir resmini çizebilirse...</p>
<p>Hayır. Shallan’ın yapacak işleri vardı. Bir parçası bunu yapmayı istemiyordu, elbette, ve zihni de onun dikkatini dağıtmaya çalışıyordu. Bu savunmasının gittikçe daha da çok farkına varmaktaydı. Onu kullanıyordu, ona <span style="font-style:italic;">ihtiyacı vardı</span> ama bunun hayatını kontrol etmesine izin veremezdi.</p>
<p>Gerçi şekerli meyve satan bir kadının el arabasının yanında durmuştu. Sulu ve kırmızı görünüyorlardı ve camsı erimiş şekerin içine batırılmadan önce küçük bir sopayla ortalarından delinmişlerdi. Shallan cebinden bir küre çıkardı ve öne uzattı.</p>
<p>Kadın gözlerini küreye dikerek donup kaldı. Yakınlardaki başkaları da durdu. Sorun neydi? Bu sadece zümrüt bir markaydı. Broamı çıkarmış değildi ya.</p>
<p>Fiyatları listeleyen rünlere baktı. Bir sopa şekerli meyve tek bir berrak çentikti. Küre değerleri Shallan’ın sık sık düşünmek zorunda kaldığı bir şey değildi ama eğer hatırlayabilirse...</p>
<p>Markası şekerlemenin fiyatının iki yüz elli katı ediyordu. Ailesinin iflasın eşiğindeki durumunda bile, bu onların gözünde fazla bir para sayılmazdı. Ancak bu evler ve malikâneler seviyesindeydi, sokak satıcıları ve çalışan koyugözlerin seviyesinde değil.</p>
<p>“Iı, ben onun üstünü verebileceğimi sanmıyorum,” dedi kadın. &quot;Ee... Vatandaş.” Bu birinci ya da ikinci Nan’dan olan zengin bir koyugöz için kullanılan hitaptı.</p>
<p>Shallan kızardı. Ne kadar toy olduğunu daha kaç kere kanıtlayacaktı? “Bu şekerlemelerden bir tanesi ve biraz da yardım için. Ben bu bölgede yeniyim. Yol tarifi işime yarardı.”</p>
<p>“Yol tarifi almak için pahalı bir yol, hanımefendi,” dedi kadın, ama yine de usta parmaklarla küreyi cebine atmıştı.</p>
<p>&quot;Nar Sokağı’nı bulmam gerekiyor.”</p>
<p>“Ha. Siz tam yanlış yöne gidiyorsunuz, hanımefendi. Pazarın akışından geri gidin, sağa dönün. Sizin, ıı, altı blok gitmeniz gerek, sanırım? Bulması kolay; yüceprens herkese binalarını düzgün bir şehirdeki gibi kareler hâlinde inşa ettirdi. Meyhaneleri arayın ve bulursunuz. Ama hanımefendi, ben oranın sizin gibi birinin ziyaret etmemesi gereken türden bir yer olduğunu düşünüyorum, eğer kusuruma bakmazsanız.”</p>
<p>Bir koyugöz olarak bile, insanlar onun kendi başının çaresine bakamayacağını düşünüyordu. “Teşekkür ederim,” dedi Shallan şekerli meyve sopalarından bir tanesini çekip alarak. Aceleyle uzaklaştı, akıştan karşıya geçerek pazarın içinden öbür yöne doğru gidenlere katıldı.</p>
<p>“Desen?&quot; diye fısıldadı.</p>
<p>“Mmm.” Ceketinin dışında asılı duruyordu, dizlerinin yakınındaydı.</p>
<p>“Arkamdan gel ve herhangi birisi beni takip ediyor mu bak,” dedi Shallan. &quot;Bunu yapabileceğini düşünüyor musun?”</p>
<p>&quot;Eğer gelirlerse bir desen yaratacaklar,” dedi Desen ve yere düştü. Kısa bir an için, ceket ile taşın arasındaki havada çarpık çizgilerden oluşmuş koyu bir kütleydi. Sonra bir göle düşen su damlası gibi kayboldu.</p>
<p>Shallan kalabalık içinden aceleyle gitti, emineli ceketinin cebindeki küre kesesini sıkı sıkı kavramıştı, hürelinde meyveli şekeri taşıyordu. Jasnah’nın Kharbranth’da kasıtlı olarak aşırı zenginlik göstermesinin hırsızları fırtına suyuna gelen sarmaşıklar gibi cezbedişini fazlasıyla iyi hatırlıyordu.</p>
<p>Shallan talimatları takip etti, özgürlük hissinin yerine endişe gelmişti. Pazardan çıkmak için döndüğü köşe onu çok daha az kalabalık olan bir sokağa sokmuştu. Meyve satıcısı onu kolaylıkla soyulabileceği bir tuzağın içine doğru yönlendirmeye mi çalışmıştı? Başı eğik, yol boyunca hızla ilerledi. Jasnah’nın yaptığı şekilde kendini korumak için Ruhdökemezdi. Fırtınalar! Shallan sopaların yanmasını bile sağlayamı-yordu. Canlı vücutları dönüştürebileceğini hiç sanmıyordu.</p>
<p>Işıkörüsü vardı ama onu zaten kullanıyordu. Aynı anda ikinci bir görüntü de Işı-körebilir miydi? Bu arada <span style="font-style:italic;">görüntüsü</span> nasıl gidiyordu? Kürelerindeki Işık’ı emiyor olacaktı. Neredeyse çıkarıp ne kadar azaldıklarına bakacaktı, sonra kendisini durdurdu. Salak. Soyulmaktan korkuyordu ve bu yüzden de ortaya bir avuç para mı çıkaracaktı?</p>
<p>İki bloktan sonra durdu. Bu sokakta yürüyen bazı insanlar vardı, bir avuç işçi kıyafetli adam gece için evlerine dönüyordu. Buradaki binalar kesinlikle arkasında bıraktıkları kadar güzel değildi.</p>
<p>“Takip eden yok, ” dedi Desen ayaklarının dibinden.</p>
<p>Shallan sıçrayarak neredeyse çatılara çıkacaktı. Hürelini göğsüne kaldırarak derin derin nefes alıp verdi. O bir suikastçılar grubunun içine sızabileceğini gerçekten de düşünmüş müydü? Kendi spreni bile onu hoplatıyordu.</p>
<p><span style="font-style:italic;">Tyn beni kişisel tecrübe dışında hiçbir şeyin eğitemeyeceğini söylemişti,</span> diye düşündü. <span style="font-style:italic;">Sadece bu ilk birkaç seferi el yordamıyla atlatmak zorunda kalacak ve kendimi öldürtmeden önce bunlara alışacağımı umacağım.</span></p>
<p>“Hadi devam edelim,” dedi Shallan. “Zamanımız tükeniyor.” Meyveye girişerek ilerlemeye başladı. Gerçekten de güzeldi ama sinirleri Shallan’ın onun tadını tam olarak çıkarmasına engel oluyordu.</p>
<p>Meyhanelerin olduğu sokak aslında altı değil, beş blok uzaktaydı. Shallan’ın gittikçe daha da kırışan kağıdı buluşma yerini, pencerelerinden mavi ışık dökülen bir meyhanenin karşısındaki bina olan bir apartman olarak gösteriyordu.</p>
<p>Shallan yürüyerek apartmana yaklaşırken meyve sopasını bir kenara attı. Eski olamazdı, bu savaş kamplarındaki hiçbir şeyin beş ya da altı yıldan daha eski olması mümkün değildi, ama antik <span style="font-style:italic;">görünüyordu.</span> Taşlar yıpranmıştı, pencere kepenkleri yer yer eğik asılı duruyordu. Şimdiye kadar bir yücefırtınanın bu binayı devirip yıkmış olmamasına şaşırdı.</p>
<p>Akşam yemeği için aksırtın inine giriyor olabileceğinin son derece farkında olarak, kapıya yaklaştı ve çaldı. Kapı sakalı bir Boynuzyiyenli gibi tıraşlı olan, dev gibi koyugöz bir adam tarafından açıldı. Saçında bir parça kızıl varmış gibi görünüyordu.</p>
<p>Adam onu baştan aşağı incelerken ayaklarını yerde sürüme dürtüsüne direndi. En sonunda adam kapıyı sonuna kadar açıp, kalın parmaklarla ona girmesini işaret etti. Shallan onun hemen yanında duvara dayanmış olarak duran büyük baltayı kaçırma-mıştı, duvardaki içinde sadece bir çentik varmış gibi görünen tek bir cılız Fırtınaışığı lamba tarafından aydınlatılıyordu.</p>
<p>Shallan derin bir nefes alarak içeri girdi.</p>
<p>içerisi küf kokuyordu. Daha ileride bir yerlerden gelen su damlaması sesi duydu, fırtına suyu akıtan bir çatıdan aşağı, aşağı, aşağı zemin kata engellenemez şekilde iniyordu. Muhafız ona koridor boyunca yol gösterirken konuşmadı. Zemin tahtaydı. Tahtanın üzerinde yürümekte Shallan’ı her zaman sanki içine düşecekmiş gibi hissettiren bir şey vardı. Her adımıyla inliyormuş gibi görünüyordu. Kaliteli taşlar hiçbir zaman böyle şeyler yapmazdı.</p>
<p>Muhafız başıyla duvardaki bir açıklığa doğru işaret etti ve Shallan gözlerini oradaki siyahlığa dikti. Basamaklar. Aşağı.</p>
<p><span style="font-style:italic;">Fırtınalar, ne yapıyorum ben?</span></p>
<p>Çekingenlik etmiyordu. Shallan’ın yapmakta olduğu şey işte buydu. Vahşi muhafıza bir göz attı ve bir kaşını kaldırarak sesini sakin çıkmaya zorladı. “Ambiansta hiç kolaya kaçmamışsınız. Harap Ovalar ’da içinde ürkütücü merdivenler olan bir in bulmak için ne kadar aramanız gerekti?”</p>
<p>Muhafız buna gülümsedi. Onun daha az tehditkâr görünmesine sebep olmamıştı.</p>
<p>“Merdivenler ayağımın altında yıkılmayacak, değil mi?” diye sordu Shallan.</p>
<p>&quot;Yok sorun,” dedi muhafız. Sesi şaşırtıcı derecede tizdi. “Yıkılmadı benim için o ve yaptım iki kahvaltı ben bugün.” Midesini sıvazladı. “Git. Bekliyorlar seni.”</p>
<p>Işık için bir küre çıkardı ve merdivenlerden aşağı inmeye başladı. Buradaki taş duvarlar kesilmişti. Kim çürümekte olan bir apartman binası için bir bodrum kazma zahmetine girerdi ki? Cevap duvardaki birkaç uzun krem akıntılarını fark ederken geldi. Biraz mumun yanından akan eriyiğine benzeyen bu kremler, uzun zaman önce sertleşerek taş olmuştu.</p>
<p><span style="font-style:italic;">Bu delik Alethiler gelmeden önce buradaymış,</span> diye düşündü. Bu savaş kampına yerleşirken, Sebarial bu binayı zaten var olan bir bodrumun üzerine inşa ettirmiş. Savaş kampı kraterlerinde bir zamanlar insanlar yaşamış olmalıydı. Başka hiçbir açıklama yoktu. Peki kimdi onlar? Uzun zaman öncesinin Natan halkı mı?</p>
<p>Merdivenler küçük, boş bir odaya indi. Böylesine köhne bir binada bodrum bulmak ne kadar da garipti; normalde, bodrumlar sadece zengin evlerinde olurdu çünkü su basmasını engellemek için alınması gereken önlemler son derece kapsamlıydı. Shallan kollarını kavuşturdu, şaşırmıştı, ama sonra zeminin bir köşesi açılarak odayı ışığa boğdu. Shallan nefesi kesilerek geriye adım attı. Taş zeminin bir parçası sahteydi, bir yer kapağını gizliyordu.</p>
<p>Bodrumun bir bodrumu vardı. Deliğin yanına geldi ve aşağıda, içinde bulunduğu loşlukla kıyaslandığı zaman neredeyse kör edici gibi görünen bir ışık ve kırmızı bir halıya doğru giden bir el merdiveni gördü. Buraya her fırtınadan sonra çok fena su basıyor olmalıydı.</p>
<p>Eğilip merdivenden indi ve aşağıya doğru ilerledi, pantolon giydiğine çok memnun olmuştu. Yukarısındaki yer kapağı kapandı, görünüşe göre bir tür makara sistemi vardı.</p>
<p>Halının üzerine atladı ve döndüğünde beklenmedik derecede saraysı bir odayla karşılaştı. Odanın ortası boyunca uzanan uzun bir yemek masası vardı ve yanlarına mücevherler kakılmış olan cam kadehlerle parlıyordu, parıltıları odayı ışıkla dolduruyordu. Duvarlara dizilmiş dar raflar vardı, her birisi kitaplar ve süs eşyalarıyla yüklüydü. Pek çoğu küçük cam kutular içindeydi. Onlar bir tür andaç mıydı?</p>
<p>Odadaki yaklaşık yarım düzine kadar kişilerin arasından, özellikle bir tanesi dikkatini çekiyordu. Simsiyah saçlı, dik sırtlıydı, beyaz giysiler giymişti ve odanın çıtırdayan şöminesinin önünde ayakta duruyordu. Shallan’a birisini hatırlatıyordu, çocukluğundan bir adamı. Gülümseyen gözleri olan haberci, o kadar çok şeyi bilen bilmece. İki kör adam bir çağın sonunda durmuş güzelliği düşünüyor...</p>
<p>Adam dönerek açık eflatun gözler ve eski yaralar tarafından lekelenmiş bir yüzü ortaya çıkardı, bir tanesi yanağından aşağı doğru uzanıyor ve üst dudağının şeklini bozuyordu. Sol elindeki bir kadeh şarap ve en kalitelisinden takım elbisesiyle zarif gibi görünüyordu ama yüzü ve elleri başka bir hikâyeyi anlatıyordu. Savaşların, öldürmenin ve kavganın hikâyesi.</p>
<p>Bu Shallan’m geçmişindeki haberci değildi. Adam bir tür uzun kamış tutmakta olduğu sağ elini kaldırdı. Bunu dudaklarına koydu. Bunu bir silah gibi tutuyordu, doğrudan Shallan’ın üstüne doğrultmuştu.</p>
<p>Yerinde donakaldı, hareket edemiyor, gözlerini odanın karşı tarafındaki silaha dikmiş duruyordu. En sonunda, omzunun üzerinden geriye baktı. Duvarda üzerinde çeşitli yaratıkların olduğu bir goblen şeklinde asılı duran bir hedef vardı. Shallan ciyakladı ve hemen adamın silahına üfleyerek, küçük bir iğneyi fırlatmasından önce kenara sıçradı. Duvar asmasındaki şekillerden bir tanesine gömülmeden önce Shallan’ın birkaç parmak yakınından geçmişti.</p>
<p>Shallan eminelini göğsüne koydu ve derin bir nefes aldı. <span style="font-style:italic;">Sakin ol,</span> diye düşündü kendi kendine. <span style="font-style:italic;">Sakin ol.</span></p>
<p>“Tyn,” dedi adam çubuğunu indirirken, “iyi değil mi?” Alçak sesle konuşma şekli Shallan’ı titretmişti. Şivesini çıkaramıyordu.</p>
<p>“Evet,” dedi Shallan sesini çıkarmayı başararak.</p>
<p>Adam kadehini yanındaki şömine rafına koydu, sonra gömleğinin cebinden bir diğer iğne çıkardı. Bunu dikkatli bir şekilde çubuğunun ucundan içeri yerleştirdi. “O böylesine küçük bir şeyin kendisini önemli bir görüşmeye gelmekten alıkoymasına izin verecek türe benzemiyor.”</p>
<p>Shallan’a baktı, silahı doluydu. O eflatun gözler cam gibi görünüyordu, yara izli yüzü ifadesizdi. Oda nefesini tutmuş gibi göründü.</p>
<p>Adam yalanını görmüştü. Shallan soğuk bir ter hissetti.</p>
<p>“Haklısınız,” dedi Shallan. “Tyn iyi. Ancak plan söz verdiği gibi gitmedi. Jasnah Kholin öldü ama suikast düzgün bir şekilde gerçekleştirilemedi. Tyn şimdilik bir aracı üzerinden çalışmanın tedbirli olacağını hissediyor.&quot;</p>
<p>Adam gözlerini kıstı, en sonunda çubuğunu kaldırdı ve sertçe üfledi. Shallan sıçradı ama iğne onu vurmadı, bunun yerine uçarak duvar asmasına saplanmıştı.</p>
<p>“O bir korkak olduğunu açığa vuruyor,” dedi. “Sen buraya isteyerek mi geldin, onun hataları yüzünden seni basitçe öldürebileceğimi bilerek?”</p>
<p>“Her kadın bir yerlerden başlar, Berrakbey,” dedi Shallan, sesi asi bir şekilde titriyordu. “Ben birkaç riske girmeden yükselemem. Eğer beni öldürmezseniz, o zaman Tyn’in büyük olasılıkla beni asla tanıştırmayacağı kişilerle karşılaşmak için bir fırsatım olur.”</p>
<p>“Cesaret,&quot; dedi adam. İki parmağıyla işaret etti ve ateşin yanında oturmakta olan kişilerden bir tanesi (cılız açıkgöz adamın dişleri o kadar büyüktü ki, soyunda bir yerlerde bir parça fare olması mümkündü) öne fırlayarak Shallan’ın yakınındaki uzun masanın üzerine küt diye bir şey koydu.</p>
<p>Bir torba küre. İçindekiler broam olmalıydı; torba koyu kahverengi olmasına rağmen parlak bir şekilde ışıldıyordu.</p>
<p>“Bana onun nerede olduğunu söyle ve sen o parayı alabilirsin,” dedi yara izli adam bir diğer iğneyi daha çıkararak. “Hırsın var. Bunu beğendim. Sana sadece onun yeri için ödeme yapmakla kalmayacağım, ayrıca organizasyonumda senin için bir yer de bulmaya çalışacağım.”</p>
<p>“Affedersiniz, Berrakbey, ama onu satmayacağımı siz de biliyorsunuz,” dedi Shallan. Muhakkak o da Shallan’ın korkusunu, terin şapkasının astarını nemlendirdiğini, şakaklarından aşağı aktığını görebiliyordu. Gerçekten de, yanında yerden kıvranan korkusprenleri çıktı, gerçi masa adamın onları görmesini engelliyor olabilirdi. “Eğer para için Tyn’e ihanet etmeye gönüllü olsaydım, o zaman sizin için nasıl bir değerim olabilirdi ki? Eğer yeteri kadar büyük bir ödül önerilirse, bunu size de yapacağımı bilirdiniz.”</p>
<p>“Şeref?” diye sordu adam, yüz ifadesi hâlâ boştu, iğne iki parmağının arasında tutulmuştu. “Bir hırsızda?”</p>
<p>“Tekrar affedersiniz, Berrakbey, ama ben basit bir hırsız değilim,” dedi Shallan. “Ya ben sana işkence edersem? Bilgiyi o şekilde de alabilirim, seni temin ederim.” “Yapabileceğinizden şüphem yok, Berrakbey,” dedi Shallan. “Ama siz gerçekten de Tyn’in beni onun yerini bilir hâlde yollayacağına inanıyor musunuz? Bana işkence yapmanın ne anlamı olur?”</p>
<p>“Eh, bir kere eğlenceli olur,” dedi adam başını eğip iğneyi yerine yerleştirirken. <span style="font-style:italic;">Nefes al,</span> dedi Shallan kendi kendine. <span style="font-style:italic;">Yavaş yavaş. Normal.</span> Bunu başarması zordu. “Ben bunu yapacağınızı düşünmüyorum, Berrakbey.”</p>
<p>Adam hızlı bir hareketle çubuğu kaldırdı ve üfledi. İğne duvara yapışırken <span style="font-style:italic;">gümle-di.</span> “Ama neden olmasın?”</p>
<p>“Çünkü siz faydalı olabilecek bir şeyi çöpe atacak türden birisine benzemiyorsunuz.” Shallan cam kutular içindeki andaçlara doğru başıyla işaret etti.</p>
<p>“Sen bana faydalı olabileceğini mi varsayıyorsun?”</p>
<p>Shallan başını kaldırarak onun bakışına karşılık verdi. “Evet.”</p>
<p>Adam gözlerinin içine baktı. Şömine çıtırdadı.</p>
<p>“Pekâlâ,” dedi en sonunda, şöminesine doğru döndü ve tekrar kadehini aldı. Çubuğu bir elinde tutmaya devam ediyordu ama sırtını Shallan’a dönmüştü, öbür eliyle içiyordu.</p>
<p>Shallan kendisini ipleri kesilmiş bir kukla gibi hissetti. Rahatlamayla nefesini bıraktı, bacakları titriyordu, ve yemek masasının yanındaki sandalyelerden bir tanesine oturdu. Titreyen parmaklarla bir mendil çıkardı ve şapkayı geri itip, alnını ve şakaklarını sildi.</p>
<p>Mendili kaldırmak için durduğu zaman, yanındaki sandalyeye birisinin oturmuş olduğunu fark etti. Shallan onun hareket ettiğini bile görmemişti ve varlığı yüzünden irkildi. Kısa, bronz derili adamın yüzüne bağlanmış olan bir tür kabuktan maske vardı, sıkıca bastırılmıştı. Hatta, aslında daha çok... Daha çok derisi bir şekilde büyüyerek maskenin kenarlarını kaplamaya başlamış gibi görünüyordu.</p>
<p>Kırmızı-turuncu kabuk parçalarının dizilişi bir mozaik gibiydi; kaşların, öfkenin ve gazabın bir izlenimini yaratıyordu. O maskenin arkasında bir çift koyu göz kırpılmadan onu izliyordu ve kayıtsız bir ağız ve çene de açıktaydı. Adam... Hayır, <span style="font-style:italic;">kadın] </span>Shallan göğüslerin varlığını ve bedeninin şeklini fark etti. Onu yanıltan çıplak emineli olmuştu.</p>
<p>Shallan kızarışını bastırdı. Kadın koyu kahverengi, basit giysiler giyiyordu, daha fazla kabukla süslenmiş olan karmaşık bir kemer takmıştı. Ateşin yanında daha geleneksel Alethi giysileri giymiş, alçak sesle konuşmakta olan dört kişi daha vardı. Onu sorgulamış olan uzun boylu adam tekrar konuşmadı.</p>
<p>“Ee, Berrakbey?” dedi Shallan ona doğru bakarak.</p>
<p>“Düşünüyorum,” dedi adam. “Seni öldürmeyi ve Tyn’i avlamayı beklemiştim. Ona bana gelmesinde bir sorun olmayacağını söyleyebilirsin, Jasnah’dan bilgiyi edinemediği için kızgın değilim. İş için en iyisi olduğunu düşündüğüm avcıyı kiraladım ve riskleri de anlıyordum. Kholin öldü ve Tyn’in de her şart altında elde etmesi gereken şey buydu. Onu yaptığı işten dolayı kutlamamış olabilirdim ama tatmin olmuştum.</p>
<p>“Ancak şahsen açıklamamak için gelmemeye karar vermek, bu korkaklık midemi kaldırıyor. O saklanıyor, av gibi.” Şarabından bir yudum aldı. “Sen bir korkak değilsin. Öldürmeyeceğimi bildiği birisini göndermiş. O her zaman akıllıydı.”</p>
<p>Harika. Bunun Shallan için anlamı neydi? Tereddütlü bir şekilde sandalyesinden kalktı, garip küçük kadından ve onun kırpmadığı gözlerinden uzakta olmak istiyordu. Bunun yerine, odayı daha ayrıntılı inceleme fırsatı yakaladı. Ateşin dumanı nereye gidiyordu? Ta buraya kadar bir baca mı açmışlardı?</p>
<p>Sağ duvarda daha fazla sayıda andaç vardı, birkaç tane devasa mücevherkalbi de içeriyorlardı. Hepsi bir araya geldiği zaman, değerleri büyük olasılıkla evlerinin tüm mal varlığından daha yüksek olurdu. Neyse ki, dolu değillerdi. Kesilmemiş olmalarına rağmen, büyük olasılıkla kör etmeye yetecek kadar çok parlarlardı. Ayrıca Shallan’ın belli belirsiz hatırladığı kabuklar vardı. O diş büyük ihtimalle bir aksırttandı. Ve şu göz yuvarı, onun yapısı bir santhidin kafatasına ürkütücü derecede yakınmış gibi görünüyordu.</p>
<p>Diğer acayip şeyler ise Shallan’ı afallatıyordu. Bir şişecikte solgun kum. Bir çift kalın saç tokası. Bir bukle altın saç. Üzerinde okuyamadığı yazılar olan bir ağacın dalı.</p>
<p>Gümüş bir bıçak. Bir tür çözeltinin içinde muhafaza edilmiş olan garip bir çiçek. Bu andaçları açıklamak için herhangi bir plaket yoktu. Bu solgun pembe kristal parçası bir tür mücevher olabilirmiş gibi görünüyordu ama neden o kadar narindi? Minik parçaları kutusunun içine saçılmıştı, sanki sadece yerine koyulmak bile onu neredeyse eziyormuş gibiydi.</p>
<p>Tereddütlü bir şekilde odanın arkasına doğru adım attı. Ateşin dumanı yükseliyor, sonra da kıvrılıyor ve dönerek şöminenin tepesinde asılı duran bir şeyin etrafına dolanıyordu. Bir mücevher miydi?... Hayır, bir fabrial. Bir makaranın ipliği sarması gibi dumanı topluyordu. Shallan hiç böyle bir şey görmemişti.</p>
<p>“Amaram denilen adamı tanıyor musun?” diye sordu beyazlı adam.</p>
<p>&quot;Hayır, Berrakbey.”</p>
<p>“Bana Mraize denir,” dedi adam. “Sen bana bu unvanla hitap edebilirsin. Ve sen?”</p>
<p>“Bana Peçe denir,” dedi Shallan düşünmekte olduğu bir ismi kullanarak.</p>
<p>“Pekâlâ. Amaram Yüceprens Sadeas’ın maiyetindeki bir Paredar. Ayrıca o şu anki avım.”</p>
<p>Bunun bu şekilde söylendiğini duymak Shallan’ın içini titretti. “Ve benden ne diliyorsunuz, Mraize?” Denedi ama unvanın telaffuzunu tam olarak tutturamamıştı. Bu bir Vorin terimi değildi.</p>
<p>“Onun Sadeas’ın sarayının yakınında bir malikânesi var,” dedi Mraize. “İçeride, Amaram sırlar saklıyor. Neler olduğunu bilmek istiyorum. Efendine incelemesini ve bilgiyle birlikte gelecek hafta Chachel’de bana geri gelmesini söyle. O ne aradığımı bilecek. Eğer bunu yaparsa, ona karşı olan hayal kırıklığım solacak.&quot;</p>
<p>Bir Paredarın malikânesine sızmak mı? Fırtınalar adına! Shallan’ın böyle bir şeyi nasıl başaracağı hakkında hiçbir fikri yoktu. Buradan gitmeli, kılığını terk etmeli ve canıyla kaçabildiği için kendini şanslı saymalıydı.</p>
<p>Mraize boş şarap kadehini geri koydu ve Shallan onun sağ elinin de yaralı olduğunu gördü, parmakları yamuktu, sanki kırılmış ve kötü bir şekilde düzeltilmiş gibi. Orada, Mraize’in orta parmağında ışıldayan ve altın bir mühür yüzüğü vardı. Üzerindeki Jasnah’nın çizdiği aynı semboldü. Shallan’ın vekilharcının taşıdığı sembol, Kabsal’ın bedenine dövmelenmiş olan sembol.</p>
<p>Geri çekilmek yoktu. Shallan bu insanların bildiği şeylerin ne olduğunu öğrenmek için ne gerekiyorsa onu yapacaktı. Ailesi hakkında, Jasnah hakkında ve dünyanın sonunun kendisi hakkında.</p>
<p>“Dileğiniz yerine getirilecek,” dedi Shallan Mraize'e.</p>
<p>“Ücret sormak yok mu?” diye sordu Mraize cebinden bir iğne çıkarırken, eğlen-mişti. “Efendin her zaman sorardı.”</p>
<p>“Berrakbey, kişi en kaliteli şarap evlerinde pazarlık yapmaz,” dedi Shallan. “Ödemeniz kabul edilecek.&quot;</p>
<p>Girdiğinden beri ilk defa, Shallan Mraize’in gülümsediğini gördü, gerçi ona doğru bakmıyordu. “Amaram’a zarar vermeyin, küçük bıçak,” diye uyardı. “Onun hayatı başka birisine ait. Kimseye fark ettirmeyin ya da şüphelendirmeyin. Tyn inceleyecek ve geri dönecek. Daha fazlası değil.”</p>
<p>Döndü ve duvara bir iğne üfledi. Shallan ateşin yanındaki diğer dört kişiye bir göz attı ve hızlı göz kırpmalarla birer Hatıralarını aldı. Ondan sonra, gitmesine izin verildiğini hissederek, merdivene doğru yürüdü.</p>
<p>Son bir kere daha borusunu kaldırırken Mraize’in gözlerini sırtında hissetti. Yukarısındaki yer kapağı açıldı. Shallan merdivenden yukarı tırmanırken bakışların onu takip ettiğini hissediyordu.</p>
<p>Bir iğne hemen altından geçerek, basamakların arasından duvara saplandı. Hızla nefes alan Shallan gizli odadan çıkarak, tekrar tozlu üst bodruma girdi. Yer kapağı kapanarak onu karanlığın içine hapsetti.</p>
<p>Soğukkanlılığı bozuldu ve hızla merdivenlerden yukarıya ve binanın dışına fırladı. Dışarıda durarak derin derin nefes aldı. Dışarıdaki sokak gittikçe daha az değil, daha çok kalabalık olmuştu, o meyhaneler bir kalabalık çekiyordu. Shallan hızla yoluna gitti.</p>
<p>Hayaletkanlarla buluşmaya gelirken pek bir planının olmadığını ancak şimdi fark ediyordu. Ne yapacaktı ki? Onlardan bir şekilde bilgi mi alacaktı? Bu onların güvenini kazanmayı gerektirirdi. Mraize hiç kimseye güvenecek türden birisine benzemiyordu. Shallan onun Urithiru hakkında bildiği şeyleri nasıl öğrenecekti? Adamlarına kardeşlerinin peşini nasıl bıraktıracaktı? Onu...</p>
<p>&quot;Takip,” dedi Desen.</p>
<p>Shallan aniden durdu. “Ne?”</p>
<p>“Takip eden var,” dedi Desen, sesi rahattı, sanki bütün bu yaşadıklarının Shallan’ı ne kadar gerdiği hakkında hiçbir fikri yokmuş gibiydi. “Sen benden izlememi istedin. Ben izledim.”</p>
<p><span style="font-style:italic;">Elbette</span> ki Mraize onu takip etmesi için birini gönderecekti. Soğuk terleri geri dönen Shallan kendisini hareket etmeye, omzunun üzerinden geriye bakmamaya zorladı. “Kaç kişi?” diye sordu ceketinin yan tarafına tırmanmış olan Desen’e.</p>
<p>“Bir,” dedi Desen. “Maskesi olan kişi, ama şimdi siyah bir pelerin giyiyor. Gidip onunla konuşmalı mıyız? Siz artık arkadaşsınız, değil mi?”</p>
<p>“Hayır. Ben öyle demezdim.”</p>
<p>“Mmm...” dedi Desen. Shallan onun insan etkileşimlerinin doğasını çözmeye çalıştığından şüphe etti. İyi şanslar.</p>
<p>Ne yapacaktı? Shallan peşindekini atlatabileceğini hiç sanmıyordu. O kadın bu tür şeylerde tecrübeli görünüyordu, Shallan’ın ise... Eh, onun kitap okumak ve resim çizmek konusunda epey tecrübesi vardı.</p>
<p><span style="font-style:italic;">Işıkörü,</span> diye düşündü. <span style="font-style:italic;">Bununla bir şeyler yapabilir miyim</span>? İllüzyonu hâlâ sağlamdı, omzundan aşağı uzanan siyah saçlar bunu kanıtlıyordu. Üzerindeki görüntüyü başka bir tanesine çevirebilir miydi?</p>
<p>Fırtınaışığı’nı içine çekti ve bu da adımlarını hızlandırmasına neden oldu. İleride, iki apartman grubunun arasında uzanan bir ara sokak vardı. Kharbranth’daki benzer bir ara sokağın anılarını görmezden gelerek, Shallan hızlı bir adımla buna saptı, sonra anında nefesini bırakarak Fırtınaışığı’nı şekillendirmeye çalıştı. Belki ceketinin üstünü kapatması için iri bir adamın görüntüsü ve...</p>
<p>Ve Fırtınaışığı sadece önünde dağıldı, hiçbir şey yapmamıştı. Paniğe kapıldı ama kendisini ara sokak boyunca ilerlemeye devam etmeye zorladı.</p>
<p>İşe yaramadı. Neden işe yaramamıştı? Odalarında olduğu zaman işe yarıyordu!</p>
<p>Düşünebildiği tek farklı şey çizimiydi. Odalarında ayrıntılı bir resim çizmişti. Şimdi bu yoktu.</p>
<p>Cebine uzanarak, üzerine harita çizilmiş olan kâğıt sayfasını çıkardı. Arkası boştu. Öbür cebini içgüdüsel olarak oraya koyduğu kalem için karıştırdı ve yürürken çizim yapmaya çalıştı. İmkânsızdı. Salaş neredeyse batmıştı ve çok karanlıktı. Dahası, hareket ederken ve kağıdın arkasına koyacağı sert bir şey olmadan iyi ayrıntı çizemezdi. Eğer durup çizim yaparsa bu şüphe uyandırır mıydı? Fırtınalar, o kadar gergindi ki, kalemi düz tutmakta zorlanıyordu.</p>
<p>Saklanabileceği, çömelip sağlam bir çizim yapabileceği bir yere ihtiyacı vardı. Bu ara sokakta yanından geçmekte olduğu kapı aralıkları gibi.</p>
<p>Bir duvar çizmeye başladı.</p>
<p><span style="font-style:italic;">Bunu</span> yürürken yapabiliyordu. Bir yan sokağa saptı, açık bir meyhanenin ışığı üzerine dökülüyordu. Kahkaha ve bağırışların gürültüsünü duymazdan geldi, gerçi onların birkaç tanesi onu hedef alıyormuş gibi gelmişti, ve kağıdının üzerine basit bir taş duvar çizdi.</p>
<p>Bunun işe yarayıp yaramayacağı konusunda hiçbir fikri yoktu ama denemekten zarar gelmezdi. Diğer bir ara sokağa döndü, neredeyse ayakkabıları olmayan bir sarhoşun horlayan bedenine takılıp düşecekti, sonra koşarak fırladı. Kısa bir mesafe ileride birkaç ayak derinlikte olan bir kapı ağzının girintisine daldı. Geride kalan Fırtınaışığı’nı nefesiyle birlikte bırakarak, çizdiği duvarın kapı ağzının üzerini kapattığını hayal etti.</p>
<p>Her şey karardı.</p>
<p>Ara sokak karanlıktı ama şimdi Shallan <span style="font-style:italic;">hiçbir şey</span> göremiyordu. Ayın hayalet ışığı da, ara sokağın sonundaki meşalelerle aydınlanan meyhanenin ışığı da kaybolmuştu. Bu görüntüsünün işe yaradığı anlamına mı geliyordu? Şapkasını çıkararak arkasındaki kapıya yaslandı, hiçbir parçasının illüzyon duvardan dışarı uzanmayacağından emin olmaya çalışıyordu. Dışarıda hafif bir gıcırtı duydu, taş üzerinde çizmeler, ve karşısındaki duvara sürtünen kumaş gibi bir ses. Ondan sonra hiçbir şey.</p>
<p>Shallan orada donmuş hâlde kaldı, kulaklarınız zorluyor ama sadece kalbinin atışım duyuyordu. En sonunda fısıldadı. “Desen. Burada mısın?”</p>
<p>“Evet, ” dedi o.</p>
<p>“Git ve kadın dışarıda yakınlarda bir yerde mi bak.”</p>
<p>Desen giderken ve sonra geri dönerken hiçbir ses çıkarmadı. “Gitmiş.”</p>
<p>Shallan tutmakta olduğu nefesini bıraktı. Sonra, kendini hazırlayarak duvarın içine adım attı. Fırtınaışığı’nınki gibi bir parlama görüşünü kapladı. Ondan sonra ise dışarıdaydı, ara sokakta duruyordu. Arkasındaki illüzyon kısa bir süre sanki dumandan yapılmış gibi girdaplandı, sonra hızla tekrar oluştu.</p>
<p>Benzetmesi aslında epey iyiydi. Yakından incelendiği zaman, onun taşlarının gerçek olanlarla kusursuz şekilde uyumlu olmadığı görünüyordu ama geceleyin bunu görmek zordu. Ancak sadece birkaç saniye sonra, illüzyon tekrar girdaplanan Fırtınaışığı’na dönüşerek parçalandı ve buharlaştı. Onu destekleyecek hiç Işık’ı kalmamıştı.</p>
<p>“Görüntün gitti,” diye belirtti Desen.</p>
<p>Kızıl saç. Shallan nefesini tuttu, sonra anında eminelini cebinin içine soktu. Tyn’in eğittiği koyugöz dolandırıcı yarı çıplak gezebilirdi ama Shallan’ın kendisi değil. Bu yanlıştı işte.</p>
<p>Bu ayrıca aptalcaydı ve Shallan bunu biliyordu, ama duygularını değiştiremezdi. Kısaca tereddüt etti, sonra ceketi çıkardı. O şapka olmadan, ve yüzü de değişmişken, başka bir kişiydi. Maskeli kadının gitmiş olduğunu varsaydığı yönün tersinden ara sokağı terk etti.</p>
<p>Shallan nerede olduğunu anlamaya çalışarak tereddüt etti. Malikâne neredeydi? Yolunu zihinsel olarak geriye doğru takip etmeye çalıştı ama yerinden emin olmakta zorlanıyordu. Görebilecek bir şeylere ihtiyacı vardı. Kırışık kağıdını çıkardı ve şimdiye kadar geçmiş olduğu yolların çabucak bir haritasını çizdi.</p>
<p>“Seni malikâneye geri götürebilirim,” dedi Desen.</p>
<p>“Ben hallederim.” Shallan çizdiği haritayı kaldırdı ve başım salladı.</p>
<p>“Mmm. Bu bir desen. Sen bunu görebiliyor musun?”</p>
<p>“Evet.”</p>
<p>“Ama uzakalemin harflerindeki deseni değil?”</p>
<p>Nasıl açıklayabilirdi? “Onlar kelimelerdi,” dedi Shallan. “Savaş kampı bir yer, benim çizebileceğim bir şey.” Geri dönüş yolunun resmi Shallan için açıktı.</p>
<p>“Ah...” dedi Desen.</p>
<p>Bir aksaklık çıkmadan malikâneye geri döndü ama takipçisinden düzgün olarak kurtulmuş muydu ya da Sebarial’ın hizmetkârlarından biri onu bahçeleri geçerken ve pencere tırmanırken görmüş müydü, emin olamıyordu. Gizli gizli gezmenin sorunu işte buydu. Eğer hiçbir sorun çıkmamış gibi görünüyorsa, bunun güvende olduğun için mi, yoksa birilerinin seni fark ettiği ama sadece henüz bir şey yapmadığı için mi olduğunu nadiren bilebiliyordun.</p>
<p>Kepenklerini kapatıp, perdelerini örttükten sonra Shallan kendisini yumuşak yatağın üzerine sırt üstü fırlattı, derin derin nefes alıyor ve titriyordu.</p>
<p><span style="font-style:italic;">Bu, hayatta yaptığım en saçma şeydi,</span> diye düşündü.</p>
<p>Ama yine de kendisini coşkulu, bunun heyecanıyla kızarmış hâlde bulmuştu. Fırtınalar adına! Shallan bundan <span style="font-style:italic;">hoşlanmıştı.</span> Gerilim, ter, konuşarak ölümden dönmek, hatta en sonundaki kovalamaca bile. Onda ne bozukluk vardı? Jasnah’yı soymaya çalıştığı zaman tecrübenin her parçası onu hasta etmişti.</p>
<p><span style="font-style:italic;">Artık o kız değilim,</span> diye düşündü Shallan gülümseyerek tavanı izlerken. <span style="font-style:italic;">Haftalardır da olmadım.</span></p>
<p>Bu Berrakbey Amaram’ı araştırmanın bir yolunu <span style="font-style:italic;">bulacaktı</span> ve onun bildiklerini öğrenebilmek için Mraize’in güvenini kazanacaktı. <span style="font-style:italic;">Hâlâ Kholin ailesiyle bir ittifak kurmaya ihtiyacım var,</span> diye düşündü. <span style="font-style:italic;">Ve bunun yolu da Prens Adolin.</span> Onunla kısa süre sonra tekrar karşılaşabilmenin bir yolunu bulması gerekiyordu ama bir şekilde onu çaresizmiş gibi göstermeyen şekilde.</p>
<p>Onu içeren kısım, büyük olasılıkla Shallan’ın hedefleri arasındaki en hoş olanı olacaktı. Hâlâ gülümseyerek kendisini yataktan dışarı fırlattı ve ona bırakılan tepside hiç yemek kalmış mı diye bakmaya gitti.</p>
<p><span style="font-style:italic;">Ancak Bağdökümcülere gelince, onlann üyeleri sadece üç idi, ki bu rakam onlar için nadir değildi; ne de bunu büyük miktarlarda arttırmaya talip olurlardı, çünkü Madasa zamanlan sırasında, onlann tarikatından sadece bir adedi Urithiru ve tahtlanna daimi olarak refakat ederdi. Onlann sprenlerinin münhasır olduğu bilinirdi, ve onlan tarikatlanm diğerlerinin miktanna çıkarmaya teşvik etmek fesatlık addedilirdi.</span></p>
<p>—Parlayan Sözler - Bölüm 16 - Sayfa 14</p>
<p>Kaladin hiçbir zaman kendisini, diğer bütün askerlerin yüksek mertebeli olduğu, Dalinar’ın açıkgöz antrenman sahasını ziyaret ettiği zamanlarda olduğu kadar belirgin bir şekilde göze batar hissetmiyordu.</p>
<p>Dalinar askerlerinin görev saatleri sırasında üniforma giymelerini emrediyordu ve bu adamlar da ona itaat ediyordu. Kendi mavi üniformasının içinde Kaladin’in onlardan ayrı tutulurmuş gibi hissetmemesi gerekirdi ama öyleydi. Onların üniformaları daha müsrifçe hazırlanmıştı; kaliteli ceketlerin yan tarafındaki düğmeler parlaktı ve içlerine kakılmış mücevherleri vardı. Başkalarının üniformaları işlemelerle süslenmişti. Renkli fularlar popülerlik kazanıyordu.</p>
<p>Açıkgözler onlar içeri girerken Kaladin ve adamlarına göz attılar. Her ne kadar sıradan askerler onun adamlarına kahramanlarmış gibi davranıyor, ve bu hatta subaylar da Dalinar’a ve onun kararlarına saygı duyuyor olsalar da, duruşları Kaladin ve arkadaşlarına karşı düşmancaydı.</p>
<p>Siz <span style="font-style:italic;">burada istenmiyorsunuz,</span> diyordu o bakışlar. <span style="font-style:italic;">Herkesin bir yeri var. Siz kendi-nizinkini aşıyorsunuz. Yemek salonuna girmiş bir chul gibi.</span></p>
<p>“Bugünün eğitimi için görevimi devredebilir miyim, komutanım?” diye sordu Renarin Kaladin’e. Genç, bir Köprü Dört üniforması giyiyordu.</p>
<p>Kaladin başını sallayarak onayladı. Onun gidişi diğer köprücüleri rahatlatmıştı. Kaladin üç nöbet yerine doğru işaret etti ve adamlarından üç tanesi konum almak için koşarak gittiler. Moash, Teft ve Yake onun yanında kalmıştı.</p>
<p>Kaladin onları kum kaplı avlunun arka tarafında durmakta olan Zahel’in önüne götürdü. Diğer ardentlerin hepsi düello yapan açıkgözlere su, havlu ya da antrenman silahları taşıyarak kendilerini meşgul ederlerken, Zahel kumların üstüne bir daire çizmişti ve içine renkli küçük taşlar atıyordu.</p>
<p>“Teklifini kabul etmeye geldim,” dedi Kaladin onun yanına yaklaşarak. “Adamlarımdan üç tanesini de benimle birlikte öğrenmeleri için getirdim.”</p>
<p>“Ben dört tanenizi eğitmeyi önermemiştim,” dedi Zahel.</p>
<p>“Biliyorum.”</p>
<p>Zahel homurdandı. “Koşarak bu binanın etrafında kırk tur atın, sonra da gelip rapor verin. Geri dönmek için benim oyunumdan sıkılmama kadar zamanınız var.”</p>
<p>Kaladin sertçe elini salladı ve dördü de koşarak atıldılar.</p>
<p>“Bekleyin,” diye seslendi Zahel.</p>
<p>Kaladin çizmeleri kumlar üzerinde cızırdayarak durdu.</p>
<p>“Ben sadece bana itaat etmeye ne kadar gönüllü olup olmadığınızı deniyordum,’’ dedi Zahel dairesinin içine bir taş atarken. Sanki kendinden memnun olmuş gibi mırıldandı. En sonunda onlara bakmak için döndü. “Sanırım sizi kuvvetlendirmeme gerek yoktur. Ama oğlum, senin kulaklarındaki kırmızının benzerini hiç görmedim.”</p>
<p>“Benim... Kulağıma ne olmuş?” diye sordu Kaladin.</p>
<p>“Lanet olası dil. Demek istiyorum ki senin kanıtlayacak bir şeylerin var, kavga çıkarmak için kaşınıyorsun. Bu senin her şeye ve herkese karşı öfkeli olduğun anlamına geliyor.”</p>
<p>“Bizi suçlayabilir misin?” diye sordu Moash.</p>
<p>“Sanırım suçlayamam. Ama eğer siz çocukları eğiteceksem, kırmızı kulaklarınızın bana engel olmasını kabul edemem. Siz laf dinleyeceksiniz ve söylediğim şeyi yapacaksınız.”</p>
<p>“Evet, Usta Zahel,” dedi Kaladin.</p>
<p>“Bana usta deme,” dedi Zahel. Baş parmağıyla omzunun üzerinden birkaç arden-tin yardımıyla Parezırhı’nı giymekte olan Renarin’e doğru işaret etti. “Ben onun usta-siyim. Siz oğlanlar için, sadece sizin arkadaşlarımı hayatta tutmanıza yardımcı olmak isteyen bir üçüncü şahısım. Ben geri dönene kadar burada bekleyin.”</p>
<p>Renarin’e doğru yürümek için döndü. Yake Zahel’in atmakta olduğu renkli taşlardan bir tanesini eline alırken, adam bakmadan seslendi. “Ve taşlarımı da ellemeyin!”</p>
<p>Yake sıçradı ve taşı düşürdü.</p>
<p>Kaladin üzerlerindeki gölgeliği tutan sütunlardan bir tanesine arkasını yaslanarak yerleşti, Zahel’in Renarin’e talimatlarını vermesini izledi. Syl fırlayarak yukarıdan indi ve meraklı bir yüz ifadesiyle küçük taşlan incelemeye başladı, onların ne özelliği olduğunu çıkarmaya çalışıyordu.</p>
<p>Kısa bir süre sonra, Zahel yanında Renarin’le yanlarından geçti, oğlana bugünkü eğitimini anlatıyordu. Görünüşe göre, istediği şey Renarin'in öğlen yemeği yeme-siydi. Birkaç ardent aceleyle bir masa, yemek takımları ve bir Paredarın ağırlığını kaldırabilecek olan ağır bir tabure getirirken, Kaladin gülümsedi. Masa örtüleri bile vardı. Zahel hantal Parezırhı’nın yüz plakasını kaldırıp, şaşkınca gözlerini önündeki müsrif öğlen yemeğine dikmiş olan Renarin’i oturmaya bıraktı. Oğlan sakarca eline bir çatal aldı.</p>
<p>“Ona yeni edindiği güçle hassas davranmayı öğretiyorsun,&quot; dedi Kaladin öbür yöne giderken yanlarından geçen Zahel’e.</p>
<p>“Parezırhı güçlü merettir,” dedi Zahel Kaladin’e bakmadan. “Onu kontrol etmek, sadece duvarları yıkmak ve binalardan atlamaktan ibaret değildir.”</p>
<p>‘'Peki biz ne zaman...&quot;</p>
<p>“Beklemeye devam edin.” Zahel yürüyüp gitti.</p>
<p>Kaladin omzunu silken Teft’e bir göz attı. “Ben onu sevdim.”</p>
<p>Yake hafifçe güldü. “Çünkü o da neredeyse senin kadar huysuz, Teft.”</p>
<p>“Huysuz değilim ben/’ diye tersledi Teft. “Sadece aptallığa karşı tahammülüm az.” Zahel sakin sakin onlara doğru gelene kadar beklediler. Adamları anında dikkat kesildi, gözleri açılmıştı. Zahel’in elinde bir Parekılıcı vardı.</p>
<p>Onlar da bunu umuyorlardı. Kaladin adamlarına bu eğitimin bir parçası olarak Parelere dokunmalarının mümkün olabileceğini söylemişti. Gözleri Kılıç’ı, eldivenini çıkarmakta olan göz kamaştırıcı bir kadını izlermiş gibi takip ediyordu.</p>
<p>Zahel yanlarına vardı, sonra da Kılıç’ı önlerindeki kumlu zemine sapladı. Elini kabzadan çekti ve salladı. “Tamam. Bir deneyin.”</p>
<p>Kılıç’a bakakaldılar. “Kelek’in nefesi,” dedi Teft en sonunda. “Sen ciddi söylüyorsun, değil mi?”</p>
<p>Yakınlarda, Syl taşları bırakmış ve gözlerini Kılıç’a dikmişti.</p>
<p>“Cehennem’e gidesi gecenin ortasında sizin yüzbaşınızla konuşmamdan sonraki sabah, Berrakbey Dalinar ile krala gittim ve onlardan sizi kılıç duruşlarında eğitmek için izin istedim. Sizin kılıç filan taşımanız gerekmiyor ama eğer Parekılıcı olan bir suikastçıyla dövüşecekseniz, duruşları ve onlara nasıl karşılık vereceğinizi bilmeniz gerekir.”</p>
<p>Elini Parekılıcı’nın üzerine koyarak başını eğdi. “Berrakbey Dalinar size kralın Parekılıçlar’ından bir tanesini kullanmanız için izin verilmesini önerdi. O zeki adam.” Zahel elini çekti ve işaret etti. Teft Parekılıcı’na dokunmak için uzandı ama silahı önce Moash kaptı, kabzasını kavramış ve fazla sertçe çekerek zeminden sökmüştü. O geriye doğru tökezlerken, Teft de geriye çekildi.</p>
<p>&quot;Dikkat et be!” diye haykırdı Teft. “Eğer salak gibi davranırsan kendi fırtına kapası kolunu keseceksin.”</p>
<p>“Ben salak değilim,” dedi Moash, Kılıç’ı yukarı kaldırarak ileriye doğru uzatırken. Tek bir şanspreni başının yakınlarında yoktan belirdi. “Beklediğimden daha ağır.” “Öyle mi?” dedi Yake. “Herkes onların hafif olduğunu söylüyordu!”</p>
<p>“Onlar sıradan bir kılıca alışkın olanlar,” dedi Zahel. “Eğer hayatın boyunca kılıç kullanma talimi yaparsan, sonra ondan iki ya da üç kat daha fazla çelikten yapılmış gibi görünen bir şeyi eline aldığın zaman onun daha ağır olmasını beklersin. Daha hafif değil.”</p>
<p>Moash silahı dikkatli bir şekilde sallarken homurdandı. “Hikâyelerin anlatışına bakınca, onun hiç ağırlığının olmayacağını düşünmüştüm. Sanki bir meltem kadar hafif olacağını.” Tereddütlü bir şekilde yere sapladı. “Keserken de düşündüğümden daha fazla direnç gösteriyor.”</p>
<p>“O zaman beklentiyle ilgili bir şey demek,” dedi Teft sakalını kaşıyarak ve Yake’e silahı alması için elini salladı. Tıknaz köprücü Kılıç’ı Moash’tan daha fazla dikkat ederek çekti.</p>
<p>“Fırtınababa, ama bunu elimde tutmak acayip geliyor,” dedi Yake.</p>
<p>“Bu alt tarafı bir araç,” dedi Zahel. &quot;Değerli bir tanesi ama yine de sadece bir araç. Bunu unutma.”</p>
<p>“Bu bir araçtan daha fazlası,” dedi Yake havada sallarken. “Kusura bakmayın ama öyle. Sıradan bir kılıç için buna inanabilirim ama bu... Bu sanat eseri.”</p>
<p>Zahel sıkıntıyla başını iki yana salladı.</p>
<p>“Ne?” diye sordu Kaladin Yake gönülsüz bir şekilde Parekılıcı’m Teft’e verirken.</p>
<p>“Sadece fazla düşük mertebede doğmuşlar diye, insanlara kılıç kullanmanın yasaklanması,’’ dedi Zahel. “Bütün bu yıllardan sonra bile bu bana salakça geliyor. Kılıçlarda kutsal olan hiçbir şey yok. Bazı durumlarda daha iyiler, bazı durumlarda da daha kötüler.”</p>
<p>“Sen bir ardentsin,” dedi Kaladin. “Senin Vorin sanat ve geleneklerini savunuyor olman gerekmez mi?”</p>
<p>&quot;Eh,” dedi Zahel. “Eğer fark etmediysen, pek iyi bir ardent değilim. Ama en azından müthiş bir silahşorum.” Kılıç’a doğru başıyla işaret etti. “Sen de bir tur alacak mısın?”</p>
<p>Syl keskince Kaladin’e baktı.</p>
<p>“Eğer ille ısrar etmeyeceksen, ben almayayım,” dedi Kaladin Zahel’e.</p>
<p>“Nasıl hissettireceğini hiç mi merak etmiyorsun?”</p>
<p>“O şeyler çok fazla arkadaşımı öldürdü. Senin için bir sakıncası yoksa, ben ona dokunmak zorunda kalmamayı tercih ederim.”</p>
<p>“Sen bilirsin,” dedi Zahel. “Berrakbey Dalinar’ın önerisi sizin bu silahlara alışmanızı sağlamaktı. O huşunun bir kısmını ortadan kaldırmak. Bunlardan bir tanesiyle ölen her iki adamdan biri, aval aval bakmakla kaçınamayacak kadar meşgul olduğu için ölür.”</p>
<p>“Evet,” dedi Kaladin hafifçe. “Bunu ben de gördüm. Bana saldır. Onlarla yüzleşmek için pratiğe ihtiyacım var.”</p>
<p>“Tamam. Kılıç’ın koruyucusunu getireyim.”</p>
<p>&quot;Hayır,” dedi Kaladin. “Koruyucu yok, Zahel. Benim korkuyor olmam gerekli.”</p>
<p>Zahel bir an için onu inceledi, sonra da başını sallayarak onayladı ve Kılıç’ı almak için bir kez daha alıp havada savurmaya başlamış olan Moash’a doğru yürüdü.</p>
<p>Syl onu göremeyen adamların başlarının etrafından dönerek hızla yanından geçti. “Teşekkür ederim,” dedi Kaladin’in omzuna yerleşirken.</p>
<p>Zahel geri geldi ve bir duruşa geçti. Kaladin bunu açıkgöz düello duruşlarından bir tanesi olarak tanıdı ama hangisi olduğunu bilmiyordu. Zahel öne bir adım attı ve saldırdı.</p>
<p>Panik.</p>
<p>Kaladin korkunun yükselmesine engel olamıyordu. Bir an içinde Dallet’in öldüğünü gördü, Parekılıcı başının içinden geçiyordu. Yanmış gözleri Kılıç’ın fazla gümüşsü yüzeyinden yansıyan yüzleri gördü.</p>
<p>Kılıç birkaç parmak önünden geçti. Zahel saldırısını takip eden bir adım attı ve Kılıç’ı akıcı bir manevrayla tekrar geri çevirdi. Bu sefer isabet ederdi, o yüzden Kaladin de geriye çekilmek zorundaydı.</p>
<p>Fırtınalar adına, bu canavarlar güzeldi.</p>
<p>Zahel tekrar saldırdı ve Kaladin de kaçınmak için kenara sıçramak zorunda kaldı. <span style="font-style:italic;">Bu biraz fazla hevesli oldu, Zahel,</span> diye düşündü. Tekrar darbeden kaçındı, sonra da gözünün ucuyla gördüğü bir gölgeye tepki verdi. Hızla arkasını döndü ve Adolin Kholin ile yüz yüze geldi.</p>
<p>Birbirlerinin gözlerinin içine baktılar. Kaladin bir zevzeklik yapması için bekledi. Adolin’in gözleri bir an Zahel ve Parekılıcı’na doğru kaydı, sonra tekrar Kaladin’e döndü. En sonunda, prens çok hafifçe başını salladı. Döndü ve Renarin’e doğru yürümeye başladı.</p>
<p>İması basitti. Beyazlı Suikastçı onların ikisini de yenmişti. Onunla tekrar dövüşmek için hazırlanmakta alay edilecek hiçbir şey yoktu.</p>
<p><span style="font-style:italic;">Bu onun şımarık bir yaygaracı olmadığı anlamına gelmiyor,</span> diye düşündü Zahel’e doğru geri dönerken. O ise elini sallayarak başka bir ardenti çağırmıştı ve Parekılıcı’m ona veriyordu.</p>
<p>“Benim gidip Prens Renarin’i eğitmem gerek,” dedi Zahel. “Onu bütün gün siz sersemler için onu yalnız bırakamam. Bu İvis, sizinle birlikte bazı antrenman hareketlerinin üzerinden geçecek ve her birinizi bir Parekılıcı ile yüzleştirecek, Kaladin’in yaptığı gibi. Bu görüntüye gözünüzü alıştırın ki, bir tanesi üzerinize gerçekten saldırdığı zaman donup kalmayasınız.”</p>
<p>Kaladin ve öbürleri başlarını sallayarak onayladılar. Kaladin yeni ardentin, İvis’in, bir kadın olduğunu ancak Zahel yürüyüp gittikten sonra fark etmişti. Her ne kadar bir ardent olsa da, elinde eldiveni vardı; yâni en azından bol ardent kıyafetleri ve tıraşlı başı diğer belirgin işaretleri gizliyor olsa da, cinsiyetini tamamen görmezden gelmiyordu.</p>
<p>Kılıç tutan bir kadın. Garip bir görüntüydü. Elbette, bu bir Parekılıcı tutan koyugözlü bir erkekten daha garip sayılır mıydı?</p>
<p>İvis onlara ağırlık ve denge açısından bir Parekılıcı’nın yeterli bir temsili olan uzun tahtalar verdi. Bir çocuğun tebeşirle yaptığı karalamanın bir insanın yeterli bir temsili sayılabileceği gibiydi. Sonra onlara birkaç rutin hareket yaptırarak, on Parekılıcı dövüş duruşlarını gösterdi.</p>
<p>Kaladin’in bir mızrağa ilk elini sürdüğü andan itibaren hedefi açıkgözleri öldürmekti ve sonraki yıllarda, köle yapılmasından önce, bunda epey ilerlemişti de. Ama onun savaş meydanında avladığı açıkgözler pek de fazla becerikli değillerdi. Kılıç kullanmakta gerçekten de iyi olan adamların çok büyük bir kısmı Harap Ovalar’a gitmişlerdi. O yüzden duruşlar Kaladin için yeniydi.</p>
<p>Görmeye ve anlamaya başladı. Duruşları bilmek onun bir dövüşçünün bir sonraki hareketini tahmin edebilmesini sağlayacaktı. Kendisinin bundan faydalanmak için bir kılıç kullanması gerekmiyordu, hâlâ onun esnek olmayan bir silah olduğunu düşünüyordu.</p>
<p>Bir saat kadar sonra, Kaladin antrenman kılıcım yere koydu ve su fıçısına doğru gitti. Ona ya da adamlarına içecek getirmek için koşturan ardentler ve parshmenler yoktu. O da bundan gayet memnundu, o şımartılmış bir zengin çocuğu değildi. Fıçıya yaslanarak bir kepçe su aldı, kaslarının derinliklerinden gelen, ona harcanan çabaya değer bir şeyler yapmış olduğunu söyleyen o iyi yorgunluğu hissediyordu.</p>
<p>Adolin ve Renarin’i bulmak için avluyu taradı. Onların ikisini de izlemekle görevli değildi; Adolin Mart ve Eth ile gelmiş olacaktı ve Renarin de Kaladin’in geldikleri zaman görevlendirdiği üç tanesinin gözetimi altındaydı. Yine de onların ne durumda olduklarını kontrol etmekten kendini alamıyordu. Burada meydana gelecek bir kaza...</p>
<p>Antrenman sahasında bir kadın vardı. Bir ardent de değildi, gerçekten açıkgözlü bir kadındı. Canlı kızıl saçları olan. Daha şimdi içeri girmişti ve avluyu gözleriyle tarıyordu.</p>
<p>Kaladin çizmeleriyle ilgili olan olay yüzünden kin tutmuyordu. Bu sadece bir açıkgöz için, Kaladin gibi insanların oyuncak olduklarının tipik bir simgesiydi. Koyu-gözlerle oynardın, onlardan neye ihtiyacın varsa alırdın ve sonrasında onları ne kadar daha kötü bir durumda bıraktığını düşünmekle de hiç zaman harcamazdın.</p>
<p>Roshone da böyleydi. Sadeas da böyleydi. Bu kadın da böyleydi. O aslında kötü sayılmazdı. Sadece umursamıyordu.</p>
<p><span style="font-style:italic;">Büyük olasılıkla prensciğe iyi uyacaktır,</span> diye düşündü Yake ve Teft de biraz su için gelirken. Moash antrenmanına devam ediyordu, kılıç duruşlarına odaklanmıştı.</p>
<p>“Hiç fena değil,” dedi Yake Kaladin’in bakışını takip ederek.</p>
<p>“Ne fena değil?” diye sordu Kaladin kadının ne yaptığını çıkarmaya çalışarak.</p>
<p><span style="font-style:italic;">“Hatun</span> fena değil, yüzbaşı,” dedi Yake gülerek. “Fırtınalar! Bazen sizin tek düşündüğünüz şey sonraki nöbeti kimin tutacağıymış gibi görünüyor.”</p>
<p>Yakınlardaki Syl üstüne basa basa başını salladı.</p>
<p>“O açıkgözlü,” dedi Kaladin.</p>
<p>&quot;Ee?” dedi Yake omzuna bir şaplak atarken. “Açıkgözlü bir hanım çekici olamaz mı?”</p>
<p>“Hayır.” Bu, bu kadar basitti.</p>
<p>“Siz garip adamsınız, yüzbaşım,” dedi Yake.</p>
<p>Neden sonra, Ivis seslenerek Yake ve Teft’e boş boş durmayı kesip, antrenmana geri dönmeleri için seslendi. Kaladin’e seslenmedi. Ardentlerin pek çoğunun ondan gözü korkuyormuş gibi görünüyordu.</p>
<p>Yake geri döndü ama Teft bir an için oyalandı, sonra da kıza doğru başıyla işaret etti. “Sen onun hakkında endişe etmemiz gerektiğini mi düşünüyorsun? Hakkında çok az şey bildiğimiz yabancı bir kadın, bir anda Adolin’in nişanlısı olmak üzere ortaya çıkıyor. Epey iyi suikastçı olurdu.”</p>
<p>“Hay Cehennem,” dedi Kaladin. “Bunun benim de aklıma gelmesi gerekirdi. İyi düşündün, Teft.”</p>
<p>Teft alçak gönüllülükle omzunu silkti, sonra da eğitimine geri döndü.</p>
<p>Kaladin kadının bir fırsatçı olduğunu varsaymıştı ama aslında bir suikastçı olması mümkün müydü? Antrenman kılıcını aldı ve Kaladin’in adamlarının da çalışmakta olduğu duruşların bazılarında antrenman yapmakta olan Renarin’in yanından geçerek, ona doğru yürümeye başladı.</p>
<p>Kaladin Shallan’a doğru yürürken, Parezırhı içindeki Adolin tangırdayarak onun yanına geldi.</p>
<p>“O burada ne yapıyor?” diye sordu Kaladin.</p>
<p>“Antrenman yaparken beni izlemek için gelmiştir herhâlde,” dedi Adolin. “Benim çoğu zaman onları dışarı atmam gerekiyor.”</p>
<p>“Onları?”</p>
<p>“Bilirsin. Dövüşürken beni hayranlıkla izlemek isteyen kızlar. Dert etmezdim ama eğer buna izin verirsek, her geldiğim seferde bütün avluyu kaplarlardı. Kimsenin biraz bile antrenman yapması mümkün olmazdı.”</p>
<p>Kaladin ona bir kaşını kaldırdı.</p>
<p>“Ne?” diye sordu Adolin. “Seni antrenman yaparken izlemeye gelen kadınlar olmuyor mu, oğlum köprücü? Yedi dişi eksik ve banyo yapmaktan çekinen küçük koyugözlü hanımlar...”</p>
<p>Kaladin dudaklarım ince bir çizgi hâlinde sıkarak, bakışlarını Adolin’den çevirdi. <span style="font-style:italic;">Bir dahaki sefere,</span> diye düşündü, <span style="font-style:italic;">bunu suikastçıya</span> bırakacağım.</p>
<p>Adolin bir an kıs kıs güldü, gerçi gülüşü sakarca azalarak kesildi. “Neyse,” diye devam etti. &quot;Bizim ilişkimiz düşünüldüğü zaman, onun burada olmak için büyük ihtimalle diğerlerinden daha iyi sebebi var. Onu yine de dışarı atmamız gerekecek. Kötü bir örneğe izin veremeyiz.”</p>
<p>&quot;Sen gerçekten de bunun olmasına izin verdin mi?” diye sordu Kaladin. “Hiç karşılaşmadığın bir kadınla nişanlanmana?”</p>
<p>Adolin zırhlı omuzlarını silkti. “İşler ilk başta her zaman iyi gidiyor ama sonra... Sonra her şey ters gidiyor. Nerede hata yaptığımı bilemiyorum. Düşündüm ki, eğer ortada daha resmî olan bir şeyler olursa...”</p>
<p>Kaşlarını çattı, sanki kiminle konuşmakta olduğunu hatırlamıştı, ve sert adımlarla Kaladin’den uzaklaşmak için daha hızlı yürümeye başladı. Adolin Shallan’a ulaştı ve kadın, kendi kendine mırıldanarak, hiç ona bakmadan dibinden geçip gitti. Bir elini kaldırmış, ağzı konuşmak için açılmış olan Adolin döndü ve kadının avlu boyunca yürüyerek daha da uzaklaşmasını seyretti. Kadının gözleri antrenman sahasının baş ardenti Nall’ın üzerindeydi. Shallan saygıyla onun önünde eğildi.</p>
<p>Adolin yüzünü asarak, Shallan’ın peşinden koşmak için döndü, ona sırıtan Kaladin’in yanından geçti.</p>
<p>“Görüyorum ki seni izlemeye gelmiş,” dedi Kaladin. “Sana tamamen hayran kalmış, besbelli.”</p>
<p>“Kes sesini,” diye hırladı Adolin.</p>
<p>Kaladin Adolin’in arkasından yürüyerek Shallan ve Nalla bir konuşmanın ortasında katıldı.</p>
<p>“...Bu takımların görsel kayıtları <span style="font-style:italic;">acınası,</span> Hemşire Nail,” diyordu Shallan Nall’a bağlı deriden bir defter verirken. “Bizim yeni çizimlere ihtiyacımız var. Gerçi zamanımın büyük bir kısmı Berrakbey Sebarial için kâtiplik yapmakla geçecek ama, Harap Ovalar’da geçen zamanım sırasında kendime ait birkaç projemin de olmasını istiyorum. Sizin de izniniz ile, devam etmek isterim.”</p>
<p>“Yeteneğiniz takdire şayan,” dedi Nail sayfaları çevirerek. “Çağrı’nız sanat mı?” “Doğa Tarihi, Hemşire Nail, gerçi çizim yapmak o çalışma alanında da benim için bir öncelik.”</p>
<p>“Öyle de olması gerekir.” Ardent bir diğer sayfayı daha çevirdi. “Benim iznime sahipsiniz, sevgili çocuğum. Söyleyin bana, siz hangi Vakf ’a bağlısınız?”</p>
<p>“Bu benim açımdan... Biraz sıkıntılı olan bir konu,” dedi Shallan defterini geri alarak. &quot;Ah! Adolin. Seni orada görmemişim. Ama sen o zırhı giydiğin zaman dağ gibi <span style="font-style:italic;">yükseliyorsun,</span> değil mi?”</p>
<p>“Onun kalmasına izin veriyor musun?” diye sordu Adolin Nall’a.</p>
<p>“O savaş kamplarındaki kraliyet Parekılıcı ve Parezırhı kayıtlarını yeni çizimler ile güncelleştirmek istiyor,” dedi Nail. “Bu bilgece görünüyor. Kralın şu anki Pare envanteri çok sayıda kaba çizimi içeriyor ama ayrıntılı resim çok az.”</p>
<p>&quot;O zaman senin için poz vermeme mi ihtiyacın var?” diye sordu Adolin Shallan’a doğru dönerek.</p>
<p>“Aslında annen sayesinde senin Zırh’mın çizimleri oldukça bütün,” dedi Shallan. “Ben ilk önce Kralın Zırh ve Kılıçları üzerine odaklanacağım, kimse onların ayrıntılı resimlerini çizmeyi akıl edememiş.”</p>
<p>“Sadece antrenman yapan askerlere engel olma, çocuğum,” dedi Nail birisi ona seslenirken. Yürüyerek uzaklaştı.</p>
<p>“Bak,” dedi Adolin Shallan’a doğru dönerek. &quot;Senin nereye varmaya çalıştığını biliyorum.”</p>
<p>“Beş adım altı parmak,” dedi Shallan. “Ama ne yazık ki, bunu asla başaramayacağım gibi görünüyor.”</p>
<p>“Ne beş adımı...” dedi Adolin kaşlarını çatarak.</p>
<p>“Aynen öyle,” dedi Shallan antrenman sahasını gözleriyle tararken. “ Eskiden iyi bir boy gibi geliyordu; ama sonra buraya geldim. Siz Alethiler dağ gibisiniz, hepiniz Vedenlerden en az iki parmak uzunsunuz..”</p>
<p>“Hayır, ben onu...” Adolin’in yüzü asıldı. “Sen buraya beni dövüşürken izlemek istediğin için geldin. İtiraf et. Çizim bir numara.”</p>
<p>“Hmmm. Birileri kendisini çok önemsiyor. Kraliyet soyundan gelmek yüzünden olsa gerek. Komik şapkalar ve kafa kesme sevdası gibi. Ah, bizim muhafız yüzbaşımız da buradaymış. Çizmelerin kurye ile kışlana doğru gidiyor.”</p>
<p>Kaladin onunla konuşmakta olduğunu fark ettiği zaman irkildi. “Öyle mi?” “Tabanlarını değiştirttim,” dedi Shallan. “Korkunç derecede rahatsızlardı.” &quot;Onlar bana tam uyuyordu!”</p>
<p>“O zaman senin ayakların taştan yapılmış olsa gerek.” Shallan aşağı doğru bir baktı, sonra bir kaşını kaldırdı.</p>
<p>“Dur,” dedi Adolin yüzü daha da asılarak. “Sen köprücü oğlanın çizmelerini mi giydin? O nasıl oldu?”</p>
<p>&quot;Büyük geldi,” diye cevap verdi Shallan. “Uç çift çorapla bile rahat değildi.” Adolin’in zırhlı kolunu sıvazladı. “Eğer sen gerçekten seni de çizmemi istiyorsan, Adolin, çizerim. Kıskançlık yapmaya gerek yok, gerçi bana söz verdiğin o yürüyüşü hâlâ istiyorum. Aa! Benim şunu yakalamam <span style="font-style:italic;">gerek.</span> Affedersiniz.”</p>
<p>Renarin’in Zahel’den darbeler almakta olduğu yere doğru uzun adımlarla ilerledi, tahminen bu onu Zırh giyerken vurulmaya alıştırmak içindi. Shallan’ın yeşil elbisesi ve kızıl saçı, avludan canlı renklere açılan bir yırtık gibiydi. Kaladin ona ne miktarda güvenilebileceğini merak ederek kadını inceledi. Büyük ihtimalle çok azdı.</p>
<p>“Çekilmez kadın,” diye hırladı Adolin. Kaladin’e bir göz attı. “Köprücü, onun kalçalarını dikizlemeyi kes.”</p>
<p>“Ben onu <span style="font-style:italic;">dikizlemiyorum.</span> Hem senin neden umurunda olsun ki? Sen daha şimdi onun çekilmez olduğunu söylüyordun.”</p>
<p>&quot;Evet/’ dedi Adolin tekrar geniş bir gülümsemeyle Shallan’a doğru bakarak. “O beni neredeyse görmezden geldi, değil mi?”</p>
<p>&quot;Sanırım öyle.”</p>
<p>&quot;Çekilmez,” dedi Adolin, gerçi sesi tamamen başka bir şeyi demek istiyormuş gibi çıkıyordu. Gülümsemesi daha da genişledi ve kadının arkasından yürüdü, görünür kütlesiyle hiç bağdaşmayan o Parezırhı zarafetiyle hareket ediyordu.</p>
<p>Kaladin başım iki yana salladı. Açıkgözler ve onların oyunları. Nasıl olmuştu da, kendisini onların etrafında bu kadar çok zaman geçirmek zorunda kalacağı böyle bir konumda bulmuştu? Fıçıya doğru geri yürüdü ve biraz daha su aldı. Kısa süre sonra kumlar üzerinde çıtırdayan bir antrenman kılıcı, Moash’ın ona katıldığının haberini verdi.</p>
<p>Kaladin ona kepçeyi verirken Moash minnetle başını salladı. Parekılıcı ile yüzleşme sırası Teft ve Yake’e gelmişti.</p>
<p>“Gitmene izin mi verdi?” diye sordu Kaladin eğiticilerine doğru başıyla işaret ederek.</p>
<p>Moash suyu yutarken omzunu silkti. “Ben irkilmedim.”</p>
<p>Kaladin takdirle başını salladı.</p>
<p>“Bizim burada yaptığımız şey iyi,” dedi Moash. “Önemli. Senin bizi o uçurumların içinde eğitmenden sonra, artık öğreneceğim hiçbir şey kalmadığını düşünmüştüm. Cahilliğimin kanıtı.”</p>
<p>Kaladin başını sallayarak onayladı, kollarını kavuşturdu. Adolin Renarin için birkaç düello duruşu gösteriyordu, Zahel de başını sallayarak izliyordu. Shallan onları çizmek için oturmuştu. Bunların hepsi onu Adolin’e yaklaştırmak, karnına bir bıçak gömmek için doğru zamanı beklemeye başlamasını sağlamak için bir bahane miydi?</p>
<p>Paranoyak bir düşünme yoluydu belki ama bu onun işiydi. O yüzden de, o dönerek Zahel’le pratik yapmaya başlarken gözünü Adolin’in üzerinde tuttu, Renarin’e duruşların nasıl kullanılacağı hakkında biraz fikir veriyorlardı.</p>
<p>Adolin <span style="font-style:italic;">iyi</span> kılıç kullanıyordu. Kaladin bu kadarım kabul edecekti. Aslına bakılırsa, Zahel de öyleydi.</p>
<p>“Kral,&quot; dedi Moash. “O ailemi idam ettirdi.”</p>
<p>Moash'ın neden bahsettiğini anlamak Kaladin’in bir anını aldı. Moash’ın öldürmeyi istediği, kin güttüğü kişi. O kraldı.</p>
<p>Kaladin içinden bir şok geçtiğini hissetti, sanki yumruklanmıştı. Moash’a doğru döndü.</p>
<p>“Biz Köprü Dört’üz,” diye devam etti Moash, gözlerini yan tarafa doğru dikmiş, hiçbir şeye bakmıyordu. Bir yudum daha aldı. “Biz bir arada dururuz. Senin de benim... Neden bu şekilde olduğumu bilmen gerekir. Bildiğim tek ailem dedemle ni-nemdi. Ebeveynlerim ben çocukken ölmüş. Ana ve Da, beni onlar büyüttü. Kral... O onları öldürdü.”</p>
<p>&quot;Bu nasıl oldu?” diye sordu Kaladin alçak sesle, ardentlerden hiçbirisinin duyacak kadar yakında olmadığından emin olmak için etrafı kontrol etti.</p>
<p>“Ben yanlarında değildim,” dedi Moash. “Buraya, bu kayalıklara gelen bir kervanda çalışıyordum. Ana ve Da ikinci Nan’dandı. Koyugözler için yükseklerdi, bilirsin?</p>
<p>Kendi dükkânlarını işletiyorlardı. Kuyumcu. Ben ticareti hiç kapamamıştım. Açık havada yürümeyi severdim. Bir yerlere gitmeyi.</p>
<p>“Eh, açıkgözlü bir adamın Kholinar’da iki ya da üç kuyumcu dükkânı vardı, bir tanesi de benimkilerin karşısındaydı. Onlar rekabetten hiçbir zaman hoşlanmamıştı. Bu eski kralın ölmesinden bir yıl kadar önceydi, ve Gavilar burada Ovalar’dayken krallığın başına Elhokar ’ı bırakmışlardı. Her neyse, Elhokar bu açıkgöz adamın iyi arkadaşıydı.</p>
<p>“O yüzden de, arkadaşına bir kıyak çekti. Ana ve Da’yı şu ya da bu suçlamayla gö-türttü. Onlar mahkemeye çıkma, yargıçlardan soruşturma isteme hakkını talep edebilecek kadar önemliydi. Sanırım kanunları tamamen görmezden gelemiyor olması Elhokar’ı şaşırtmıştı. O zaman yokluğunu öne sürdü ve bir soruşturma ayarlanana kadar beklemeleri için Ana ve Da’yı zindanlara gönderdi.” Moash kepçeyi tekrar fıçıya daldırdı. “Birkaç ay sonra orada öldüler, hâlâ Elhokar ’ın evraklarını onaylamasını beklerken.”</p>
<p>“Bu onları öldürmek ile tam olarak aynı şey değil.”</p>
<p>Moash Kaladin’in gözlerinin içine baktı. “Sen yetmiş beş yaşındaki bir çifti saray <span style="font-style:italic;">zindanlarına</span> göndermenin bir ölüm cezası olduğuna inanmıyor musun?”</p>
<p>“Sanırım... Eh, sanırım sen haklısın.”</p>
<p>Moash sertçe başını sallayarak onaylayıp, kepçeyi fıçının içine attı. “Elhokar onların orada öleceklerini biliyordu. O şekilde, dava asla yargıçların önüne giderek onun yolsuzluğunu açığa çıkarmayacaktı. O puşt onları öldürdü, sırrını korumak için cinayet işledi. Kervan yolculuğumdan geri döndüğümde karşıma boş bir ev çıktı ve komşular bana ailemin iki ay önce öldüğünü söyledi.”</p>
<p>“Demek o yüzden şimdi sen Kral Elhokar’a suikast düzenlemeye çalışıyorsun,” dedi Kaladin hafifçe, bunu dile getirdiği için ürperti hissediyordu. Duyacak kadar yakında kimse yoktu, antrenman sahasındaki silahların ve bağrışların sesinin üzerinden duyulmazdı. Yine de, kelimeler önündeki havada asılı duruyor gibi gelmişti, bir borazancı<span style="text-decoration:underline;">nın</span> çağrısı kadar yüksekti.</p>
<p>Moash donarak Kaladin’in gözlerine baktı.</p>
<p>“O gece balkonda, parmaklığı bir Parekılıcı ile kesilmiş gibi göstermeyi nasıl başardın?” dedi Kaladin.</p>
<p>Moash onu kolundan sıkıca kavrayarak etrafa baktı. “Bu konuda burada konuşmamamız gerekir.”</p>
<p>“Fırtınababa adına, Moash!” Kaladin işin boyutunu tam olarak kavrarken. “Biz o adamı <span style="font-style:italic;">korumak</span> için tutulduk!”</p>
<p>“Bizim <span style="font-style:italic;">işimiz</span> Dalinar’ı hayatta tutmak,” dedi Moash. “Bunu kabul edebilirim. O, o kadar da kötü değilmiş gibi görünüyor, bir açıkgöz için. Fırtınalar, eğer kral o olsaydı, bu krallık çok daha iyi bir hâlde olurdu. Senin farklı düşündüğünü söyleme.”</p>
<p>“Ama kralı öldürmek...”</p>
<p>“Burada olmaz,” diye tısladı Moash sıkılmış dişlerin arasından.</p>
<p>“Bunu basitçe görmezden gelemem. Nalan’ın eli! Bunu bildirmek zorundayım...”</p>
<p>“Bunu yapar mısın?” diye hesap sordu Moash. “Köprü Dört’ün bir üyesini ihbar eder misin?”</p>
<p>Bakışlarım birbirlerine kilitlediler.</p>
<p>Kaladin başım çevirdi. “Hay Cehennem. Hayır, etmem. En azından, vazgeçmeyi kabul edersen. Krala kin duyuyor olabilirsin ama sen kendi başına... Biliyorsun...” “Peki başka ne yapmam gerekiyor?” diye sordu Moash hafifçe. Şimdiye kadar Kaladin’in kulağının dibine gelmişti. “Benim gibi bir adam bir kralı nasıl adalet önüne çıkarabilir, Kaladin? Söyle bana.”</p>
<p><span style="font-style:italic;">Bu gerçek olamaz.</span></p>
<p>“Şu an için vazgeçerim,” dedi Moash. “Eğer sen birisiyle buluşmayı kabul edersen.”</p>
<p>“Kim?” diye sordu Kaladin tekrar ona bakarak.</p>
<p>“Bu plan benim fikrim değildi. İşin içinde başka birileri de var. Benim tek yapmam gereken onlara bir ip atmaktı. Senin de onları dinlemeni istiyorum.” “Moash...”</p>
<p>&quot;Onların söyleyeceklerini bir dinle,” dedi Moash Kaladin’in kolundaki kavrayışı sıkılaşarak. “Sadece <span style="font-style:italic;">dinle,</span> Kal. Bu kadar. Eğer onların sana söylediklerini kabul etmezsen, ben de geri çekileceğim. Lütfen.”</p>
<p>“Sen bu buluşma olana kadar krala karşı başka herhangi bir şey yapmamaya söz veriyor musun?”</p>
<p>&quot;Ailemin şerefi üzerine.”</p>
<p>Kaladin içini çekti ama başıyla onayladı. “Pekâlâ.”</p>
<p>Moash gözle görülür bir şekilde rahatladı. Başım salladı, sahte kılıcım kaptı, sonra da Parekılıcı ile biraz daha pratik yapmak için koşarak gitti. Kaladin içini çekerek kendi kılıcını almak için döndü ve arkasında asılı duran Syl ile yüz yüze geldi. Minik gözleri kocaman açılmış, ellerini yanlarında yumruk yapmıştı.</p>
<p>“Sen demin ne yaptın?” diye hesap sordu. “Ben sadece en son kısmını duydum.” “Moash işin <span style="font-style:italic;">içindeydi,”</span> diye fısıldadı Kaladin. “Benim bunu takip etmem gerekiyor Syl. Eğer birileri kralı öldürmeye çalışıyorsa, onları araştırmak benim işim.” “Hı.” Syl yüzünü astı. “Bir şey hissettim. Başka bir şey.” Başını iki yana salladı. “Kaladin, bu tehlikeli. Dalinar’a gitmemiz gerek.”</p>
<p>“Moash’a söz verdim,” dedi eğilerek ve çizmelerini çözdü ve çoraplarım çıkardı. “Daha fazlasını öğrenene kadar Dalinar’a gidemem.”</p>
<p>O sahte Parekılıcı’m alarak düello alanının kumlarına çıkarken, Syl ışıktan bir kurdele şeklinde onu takip etti. Çıplak ayaklarının altındaki kum soğuktu. Bunu hissetmek istiyordu.</p>
<p>Rüzgârduruşu’na geçti ve İvis’in onlara öğrettiği saldırıların birkaç tanesini denedi. Yakınlarında bir grup açıkgöz asker birbirlerini dürtükleyerek, başlarıyla ona doğru işaret ettiler. Bir tanesi alçak sesle bir şeyler söyleyerek diğerlerinin gülmesine neden oldu, gerçi öbürlerinin birkaçı yüzlerini asmaya devam ediyordu. Elinde Parekılıcı olan koyugözlü bir adamın görüntüsü, antrenman kılıcı bile olsa eğlenceli buldukları bir şey değildi.</p>
<p><span style="font-style:italic;">Bu benim hakkım,</span> diye düşündü Kaladin onları görmezden gelerek kılıcı savururken. <span style="font-style:italic;">Ben bir Paredan</span> yendim. Benim burada olmaya hakkım var.</p>
<p>Neden koyugözlerin de bu şekilde antrenman yapmasına izin verilmiyordu? Tarihteki Parekılıcı kazanmış koyugözlü adamlar şarkı ve hikâyelerle övülürdü. İzci Evod, Lanacin, Tarlalar’dan Raninor... Bu adamlar hürmetle anılıyordu. Ama modern ko-yugözler, eh, onlara kendi konumlarının ötesini düşünmemeleri söyleniyordu. Yoksa fena olurdu.</p>
<p>Ama Vorin kilisesinin amacı neydi? Ardentlerin ve Çağrıların ve sanatların? Kendini geliştir. Daha iyi ol. Neden Kaladin gibi adamlar da büyük rüyalar <span style="font-style:italic;">görmeyecekti</span>? Hiçbirisi birbirine uyuyormuş gibi görünmüyordu. Toplum ve din, bunlar alenen bir-birleriyle çelişiyordu.</p>
<p>Askerler Asude Saraylar’da yücelecekti. Ama çiftçiler olmadan askerler yemek yiyemezdi, o yüzden bir çiftçi olmak da herhâlde idare ederdi.</p>
<p>Hayatta bir Çağrı ile kendini geliştir. Ama çok da fazla gelişme yoksa seni içeri atarız.</p>
<p>Ailenin ölümünü emrettiği için kraldan intikam alma. Ama Parshendilerden hiç görmediğin bir adamın ölümünü emrettikleri için intikam al.</p>
<p>Kaladin kılıcı savurmayı kesti, terlemişti ama kendini tatmin olmuş hissetmiyordu. Dövüştüğü ya da antrenman yaptığı zaman böyle olmaması gerekiyordu. Kaladin ve silah olması gerekiyordu, bir olacaklardı, bütün bu sorunlar kafasının içinde yankılanıyor olmamalıydı.</p>
<p>“Syl,&quot; dedi kılıçla bir saplama hareketi denerken. “Sen şerefsprenisin. Bu senin bana doğru olan şeyi söyleyebileceğin anlamına geliyor mu?”</p>
<p>“Kesinlikle,” dedi o, yakınlarda genç bir kadın şeklinde asılı duruyordu, bacaklarını görünmez bir kenardan aşağı sallandırmıştı. Kaladin pratik yaparken çoğu zaman olduğu gibi bir kurdele şeklinde etrafında uçuşmuyordu.</p>
<p>“Moash’ın kralı öldürmeye çalışması yanlış mı?”</p>
<p>“Elbette.”</p>
<p>“Neden?”</p>
<p>“Çünkü öldürmek yanlış.”</p>
<p>“Peki öldürdüğüm Parshendiler?”</p>
<p>“Biz bu konuyu konuştuk. Onun yapılması gerekiyordu.”</p>
<p>“Peki ya onlardan bir tanesi de kendi şerefspreni olan bir Dalgabağlayan olsaydı?” dedi Kaladin.</p>
<p>“ Parshendiler Dalgabağlayan... ”</p>
<p>“Varsay,” dedi Kaladin başka bir darbeyi denerken homurdanarak. Düzgün yapamıyordu. “Şu noktada Parshendilerin yapmak istediği tek şeyin sağ kalmak olduğunu tahmin ediyorum. Fırtınalar, Gavilar’ın ölümüyle ilgili olanlar hâlâ hayatta bile olmayabilir. Ne de olsa onların liderleri Alethkar’da idam edilmişti. O zaman bana söyle, eğer halkını korumakta olan sıradan bir Parshendi benim karşıma çıksaydı, onun şerefspreni ne derdi? Onun doğru olan şeyi yaptığını mı?”</p>
<p>Syl kamburunu çıkardı. O böyle sorulardan nefret ediyordu. “Fark etmez. Sen artık Parshendileri öldürmeyeceğini söylemiştin.”</p>
<p>“Ya Amaram? Onu öldürebilir miyim?”</p>
<p>“Bu adalet mi?” diye sordu Syl.</p>
<p>“Bir şekli.”</p>
<p>“Bir fark var.”</p>
<p>“Ne?” diye talep etti Kaladin kılıcı havaya saplayarak. Fırtına kapası! Neden aptal silahı gitmesi gereken yere götürmeyi başaramıyordu?</p>
<p>“Senin üzerindeki etkisi yüzünden,” dedi Syl hafifçe. &quot;Onu düşünmek seni değiştiriyor. Çarpıtıyor. Senin <span style="font-style:italic;">koruman</span> gerek Kaladin, öldürmen değil.”</p>
<p>“Korumak için öldürmen gerek,” diye tersledi. “Fırtınalar. Sen de babam gibi konuşmaya başlıyorsun.”</p>
<p>En sonunda İvis yanına gelerek bazı düzeltmeler yapana kadar birkaç duruşu daha denedi. Kaladin kılıcı bir kere daha yanlış tuttuğu zaman, ardent onun kızgınlığına güldü. &quot;Sen bunu bir günde kapmayı mı beklemiştin?”</p>
<p>Biraz etmişti aslında. Mızrağı biliyordu; onunla uzun ve sıkı çalışmıştı. Düşünmüştü ki, belki, bütün parçalar birden <span style="font-style:italic;">yerine oturabilirdi.</span></p>
<p>Oturmadı. Yine de devam etti, hareketleri yaptı, soğuk kumları kaldırdı, kendi duruşlarının pratiğini yapan ve dövüşen açıkgözlerin arasına karıştı. Neden sonra, Zahel yanından geçti.</p>
<p>“Devam et,” dedi adam Kaladin’in duruşlarına bakmaya bile zahmet etmeden. “Senin beni şahsen eğiteceğini sanmıştım,” diye seslendi Kaladin arkasından. “Çok zahmetli,” diye seslenerek cevap verdi Zahel, sütunlardan birinin yanındaki bir kumaş tomarının içinden bir matara çıkarırken. Başka bir ardent onun renkli taşlarını oraya koymuştu, bu Zahel’in yüzünün asılmasına neden oldu.</p>
<p>Kaladin onun yanına gitti. “Ben Dalinar Kholin’in, zırhsız ve silahsızken, avuçlarının içleriyle bir Parekılıcı’nı havada yakaladığını gördüm.”</p>
<p>Zahel mırıldandı. “Yaşlı Dalinar bir sonalkış kıvırmayı başardı, hı? Aferin ona.” “Bana da öğretebilir misin?”</p>
<p>“Bu salak bir hareket,” dedi Zahel. “İşe yaradığı zaman, bu sadece çoğu Paredarın silahlarını normal bir kılıçtaki kadar fazla kuvvetle savurmamaya koşullanmış olduğu için olur. Ve çoğu zaman da işe <span style="font-style:italic;">yaramaz,</span> çoğu zaman başarısız olursun ve başarısız olduğun zaman da ölürsün. Zamanını sana fiili olarak faydası olacak şeyleri çalışmaya odaklanarak geçirmek daha iyi.”</p>
<p>Kaladin başını sallayarak onayladı.</p>
<p>“Israr etmeyecek misin?” diye sordu Zahel.</p>
<p>“Düşüncen iyi,” dedi Kaladin. “Sağlam asker mantığı. Akla uygun.”</p>
<p>“Hıran. Belki de senin için biraz olsun umut vardır.” Zahel matarasından bir yudum aldı. “Şimdi pratiğine geri dön.”</p><div></div><br clear="all"/>
</body>
</html>