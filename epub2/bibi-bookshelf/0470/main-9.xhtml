<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta http-equiv="content-type" content="text/html; charset=UTF-8"/><title></title><link rel="stylesheet" href="main.css" type="text/css"/>
</head>
<body>
<p><a id="bookmark0"></a><span style="font-weight:bold;">İKİNCİ KISMIN SONU</span></p>
<p><a id="bookmark1"></a>ARA SOZ ♦ ♦</p>
<p>&quot; <sub>:</sub>^r . ..........'-''ii</p>
<p><span style="font-weight:bold;">^ ESHOKAİ ♦ ZAHEL</span></p><div>
<p>»r</p></div><br clear="all"/>
<p>Narak şehrinde gece yaklaşır ve fırtına ufukta belirirken halk pencereleri sıkıca kapatıyordu. Kapıların altlarına paçavralar sıkıştırıyor, destek kalaslarını yerlerine yerleştiriyor, büyük kare şekilli tahtaları pencerelere çakıyorlardı.</p>
<p>Eshonai hazırlıklara katılmamıştı. Thude’un evinin dışında durmuş, onun raporunu dinliyordu. Thude barış konusunu görüşmek üzere bir müzakere ayarlamak için Alethilerle olan bir buluşmadan daha yeni dönmüştü. Eshonai daha önceden birisini göndermek istemişti ama Beş, Eshonai’nin onların topunu birden gırtlaklayası gelene kadar şikâyet etmiş ve tartışmıştı. En azından en sonunda onun bir haberci göndermesine izin vermişlerdi.</p>
<p>“Yedi gün sonra,” dedi Thude. “Buluşma tarafsız bir platonun üzerinde olacak.”</p>
<p>“Onu gördün mü?” diye sordu Eshonai hevesle. “Karadiken’i?”</p>
<p>Thude başını olumsuzca salladı.</p>
<p>“Peki ya diğeri?” diye sordu Eshonai. “Dalgabağlayan?”</p>
<p>“Ondan da hiçbir iz yoktu.” Thude sıkıntılı görünüyordu. Doğuya doğru baktı. “Gitsen iyi olur. Fırtına bittikten sonra sana daha fazla ayrıntı verebilirim.”</p>
<p>Eshonai bir elini arkadaşının omzuna koyarken başım sallayarak onayladı. “Teşekkür ederim.”</p>
<p>“İyi şanslar,” dedi Thude Azim’de.</p>
<p>“Hepimiz için, ” diye cevap verdi Eshonai o kapıyı kapatarak Eshonai’yı karanlık, boş gibi görünen bir şehirde yalnız başına bırakırken. Eshonai sırtındaki fırtınakalka-nım kontrol etti, sonra Venli’nin tutsak spreninin içinde olduğu mücevheri cebinden çıkardı ve Azim Ritmi’ne tutuldu.</p>
<p>Zaman gelmişti. Eshonai fırtınaya doğru koştu.</p>
<p>Azim gittikçe artan bir önem ve güç hissi taşıyan düzenli, heybetli bir tempoydu. Narak’ı arkasında bıraktı ve ilk uçuruma ulaşarak zıpladı. Böylesine sıçramalar için sadece savaşformun gücü vardı; işçiler dış platolara ulaşmak ve yiyecek yetiştirebilmek için her fırtınadan önce geri çekilerek kaldırılan ip köprüleri kullanırlardı.</p>
<p>Yere koşarak indi, ayak sesleri Azim’in temposuyla yükseliyordu. Fırtınaduvarı ilerisinde belirdi, karanlığın içinde zar zor görülebiliyordu. Rüzgârlar yükselerek onu ittirdiler, sanki onu geride tutmak istermiş gibilerdi. Yukarısında rüzgârsprenleri uçuşuyor ve havanın içinde dans ediyorlardı. Gelmekte olan şeyin habercisiydiler.</p>
<p>Eshonai iki uçurumu daha atladı, sonra da yavaşlayarak alçak bir tepenin üzerine tırmandı. Fırtınaduvarı artık gece gökyüzüne egemen olmuştu, korkunç bir hızla yaklaşıyordu. Yağmur, çer çöp, sudan bir sancak, taşlar, tozlar ve kopuk bitkilerin karışımından oluşmuş olan karanlıktan devasa bir tabaka geliyordu. Eshonai sırtındaki büyük kalkanı çözdü.</p>
<p>Dinleyiciler için fırtınanın içine çıkmakta belli bir romantizm vardı. Evet, fırtınalar korkunçtu ama her dinleyici tek başına onların içine çıkmış olarak birkaç gece geçirmek zorunda olurdu. Şarkılar yeni bir form arzu edenlerin korunacağını söylüyordu. Eshonai bunun gerçek mi, hayal mi olduğundan emin değildi ama şarkılar, çoğu dinleyicinin fırtınaduvarından kaçınmak için bir kaya yarığı bulup, o geçtikten sonra dışarı çıkmalarına engel olmuyordu.</p>
<p>Eshonai kalkanı tercih ederdi. Bu Binici’yle doğrudan yüzleşmeye daha çok benziyormuş gibi geliyordu. O fırtınanın ruhu, insanların Fırtınababa dediğiydi ve Eshonai’nin halkının tanrılarından birisi de değildi. Hatta şarkılar onu bir hain olarak adlandırıyordu; dinleyicilerin yerine insanları korumayı seçmiş olan bir sprendi.</p>
<p>Yine de, halkı ona saygı gösteriyordu. Binici ona saygı göstermeyeni yaşatmazdı.</p>
<p>Eshonai kalkanının tabanını zemindeki bir kaya çıkıntısına dayadı, sonra da dönerek omzunu kalkana yasladı, başını eğdi ve bir ayağını geriye koyarak kendisini destekledi. Diğer elinde içinde spren olan taş vardı. Zırh’ını giymiş olmayı tercih ederdi ama her nedense onun üzerinde olması dönüşüm sürecine engel oluyordu.</p>
<p>Fırtınanın yaklaştığını duydu ve hissetti. Yer sarsıldı, hava kükredi. Yaprak parçaları soğuk bir esinti ile üzerini süpürdü, arkalarından saldırıya geçmek üzere olan bir ordunun önünden giden izciler gibiydi, uluyan rüzgâr onların savaş çığlığıydı.</p>
<p>Gözlerini sıkı sıkı kapattı.</p>
<p>Fırtınaduvarı ona bindirdi.</p>
<p>Duruşuna ve gerilmiş kaslarına rağmen, bir şeyler kalkana çatırtıyla vurdu ve savurarak fırlattı. Rüzgâr kalkanı yakaladı ve parmaklarından söküp götürdü. Eshonai geriye doğru tökezledi, sonra da başını eğip, omzunu rüzgâra doğru vererek kendisini yere attı.</p>
<p>Öfkeli yağmur onu platonun üzerinden çekerek havaya fırlatmaya çalışırken gök gürültüsü üzerine bindirdi. Eshonai gözlerini kapalı tuttu, zaten fırtınanın içinde şimşek parlamaları dışında her şey siyah olacaktı. Hiç de korunuyormuş gibi gelmiyordu. Omzu rüzgâra karşı, bir tümseğin arkasına sinmiş gibi duruyordu, Eshonai’ye rüzgâr onu yok etmek için elinden gelenin en iyisini yapıyormuş gibi geliyordu. Kayalar yakınlarında karanlık platonun üzerine bindiriyor, zemini sarsıyorlardı. Duyabildiği tek şey kulaklarında kükreyen rüzgârdı, arada bir gök gürültüsüyle benekleniyordu. Bir ritmi olmayan korkunç bir şarkıydı.</p>
<p>İçinden Azim’e tutulu olarak kaldı. Onu hissedebilirdi en azından, duyamasa bile.</p>
<p>Ok başları gibi hissettiren yağmur vücudunu dövdü, kafakitininden ve zırhından sekiyordu. Bunu daha önce de pek çok kere yapmıştı; ya dönüşürken, ya da arada bir Alethilere karşı bir sürpriz baskına giderken. Sağ kalabilirdi. Sağ <span style="font-style:italic;">kalacaktı.</span></p>
<p>Kafasının içindeki Ritim’e odaklandı, rüzgâr onu iterek platodan koparmaya çalışırken bazı kayalara yapışmıştı. Yenli’nin eski-eşi Demid, dönüşmek isteyen dinleyicilerin fırtınanın bir süre devam etmesi için bir binanın içinde beklediği bir akım başlatmıştı. Sadece ilk öfkeli patlama geçtikten sonra dışarı çıkıyorlardı. Bu riskliydi, dönüşüm noktasının ne zaman geleceğini hiçbir zaman bilemezdin.</p>
<p>Eshonai bunu hiç denememişti. Fırtınalar şiddetliydi, tehlikeliydi, ama ayrıca keşif yapılacak şeylerdi de. Onların içinde, tamdık olan muhteşem, müthiş ve korkunç bir şeye dönüşüyordu. Eshonai fırtınalara girmeye hevesli olmazdı ama girmek zorunda kaldığı zamanlarda, bu tecrübeyi her zaman heyecan verici bulmuştu.</p>
<p>Başını kaldırarak yüzünü rüzgârlara açtı, onların kendisine vurmasını, sarsmasını hissetti, gözleri hâlâ kapalıydı. Derisinin üzerindeki yağmuru hissetti. Fırtınaların Binicisi bir haindi, evet, ama hiçbir zaman en başında dost olmadan bir hain olamazdı. Bu fırtınalar onun halkına aitti. <span style="font-style:italic;">Dinleyiciler</span> fırtınalara aitti.</p>
<p>Ritimler zihninin içinde değişti. Bir anda, hepsi birden düzenlenerek aynı oldular. Hangisine tutulursa tutulsun, aynı tempoyu duyuyordu; tek, düzenli darbeler. Bir kalbinki gibi. An gelmişti.</p>
<p>Fırtına kayboldu. Yağmur, rüzgâr, ses... Gitmişti. Eshonai ayağa kalktı, üstünden sular damlıyordu, kasları üşümüş, derisi hissizleşmişti. Etrafa sular saçarak başını salladı ve yukarıdaki gökyüzüne baktı.</p>
<p>Yüz oradaydı. Geniş, sonsuz. İnsanlar Fırtınababa’lanndan bahsederdi ama hiçbir zaman onu bir dinleyici gibi tanımazlardı. Gökyüzünün kendisi kadar geniş, gözleri sayısız yıldızlarla doluydu. Eshonai’nin elindeki mücevher patlayarak ışıldamaya başladı.</p>
<p>Güç, enerji. Eshonai bunun içinden aktığını hayal etti, ona güç verdiğini, ona <span style="font-style:italic;">hayat</span> verdiğini. Eshonai mücevheri yere fırlatarak parçaladı ve spreni serbest bıraktı. Venli’nin onu eğitmiş olduğu şekilde doğru duyguyu hissedebilmek için çok çalışmıştı.</p>
<p>GERÇEKTEN DE İSTEDİĞİN ŞEY BU MU? Ses gümbürdeyen gök gürültüsü gibi Eshonai’nin içinden yankılandı.</p>
<p>Binici onunla <span style="font-style:italic;">konuşmuştu<sup>1</sup>.</span> Bu şarkılarda olurdu ama gerçekte... Hiçbir zaman... Eshonai Takdir’e tutuldu ama elbette ki artık o da aynı tempo olmuştu. <span style="font-style:italic;">Güm. Güm. Güm.</span></p>
<p>Spren hapishanesinden kaçarak Eshonai’nin etrafında fırıl fırıl döndü, garip kırmızı bir ışık yayıyordu. Etrafına yıldırım kıymıkları saçtı. Öfkespreni miydi?</p>
<p>Bu yanlıştı.</p>
<p>SANIRIM BÖYLE OLMASI GEREKİYORDU, dedi Fırtınaların Binicisi. BÖYLE OLACAKTI.</p>
<p>“Hayır,” dedi Eshonai geri çekilerek o sprenden kaçınırken. Bir panik anında Venli’nin ona öğretmiş olduğu hazırlıkları aklından söküp attı. “Hayır!”</p>
<p>Spren kırmızı bir ışık hüzmesine dönüştü ve Eshonai’yi göğsünden vurdu. Kırmızıdan sarmaşıklar dışarıya doğru yayılmaya başladı.</p>
<p>BEN BUNU DURDURAMAM, dedi Fırtınaların Binicisi. BEN SENİ KORURDUM, KÜÇÜK, EĞER BANA O GÜÇ VERİLMİŞ OLSAYDI. ÜZGÜNÜM.</p>
<p>Ritimler zihninden kaçıp giderken Eshonai’nin nefesi kesildi ve dizlerinin üzerine düştü. Dönüşümün içinden akıp geçtiğini hissetti.</p>
<p>ÜZGÜNÜM.</p>
<p>Yağmurlar tekrar geldi ve bedeni değişmeye başladı.</p>
<p>Yakında birisi vardı.</p>
<p>Zahel uyanarak hemen gözlerini açtı, birisinin odasına yaklaşmakta olduğunu anında anlıyordu.</p>
<p>Of! Gecenin körüydü. Eğer bu yalvarmak için gelmiş olan geri çevirdiği bir diğer açıkgöz veletse... Kendi kendine homurdanarak karyolasından indi. <span style="font-style:italic;">Bunun çok, çok fazla yaşlıyım.</span></p>
<p>Kapısını çekerek açıp, antrenman sahasının karanlık avlusuna baktı. Hava ıslaktı. Ha, evet. O fırtınalardan bir tanesi gelmişti, sapına kadar Kuşamlı’ydı ve hepsini birden sokacak bir yer arıyordu. Lanet olası şeyler.</p>
<p>Elini kapıyı çalmak için kaldırmış olan genç bir adam açılan karşısında şaşkınlıkla geriye sıçradı. Kaladin. Köprücüden bozma koruma. Zahel’in her zaman etrafında dönüp durduğunu hissedebildiği şu spreni olan oğlan.</p>
<p>“Ölümün kendisi gibi görünüyorsun,” diye homurdandı Zahel oğlana. Kaladin’in giysileri kanlıydı, üniformasının bir tarafı yırtılmıştı. Sağ kol yeni eksikti. “Ne oldu?”</p>
<p>“Krala suikast girişimi,” dedi oğlan hafifçe. &quot;Daha iki saat olmadı.”</p>
<p>“Ha.&quot;</p>
<p>“Bir Parekılıcı’yla dövüşmeyi öğretme önerin hâlâ geçerli mi?”</p>
<p>“Hayır.” Zahel kapıyı çarparak kapattı. Karyolasına gitmek için geri döndü.</p>
<p>Oğlan kapıyı iterek açtı elbette ki. Lanet olası keşişler. Kendilerini mal olarak görüyor ve hiçbir şeye sahip olamıyorlardı, o yüzden kapılarında da kilit olmasına gerek olmadığına karar vermişlerdi.</p>
<p>“Lütfen,” dedi oğlan. “Ben...”</p>
<p>“Çocuk,” dedi Zahel tekrar ona doğru dönerek. “Bu odada iki kişi yaşıyor.”</p>
<p>Oğlan tek karyolaya bakarak kaşlarını çattı.</p>
<p>“Birincisi, başını boyundan büyük belalara sokmuş çocuklara karşı biraz zaafı olan huysuz bir silahşor,” dedi Zahel. “O gündüzleri çıkıyor. Öbürü her şeye ve herkese karşı mutlak bir nefret duyan çok, çok huysuz bir silahşor. O da salağın biri gelip gecenin kör saatinde onu uyandırdığı zaman çıkıyor. Ben senin ikinci <span style="font-style:italic;">değil</span> de, birinci adama sormanı öneririm. Tamam mı?”</p>
<p>“Tamam,” dedi oğlan. &quot;Geri geleceğim.”</p>
<p>“İyi,” dedi Zahel yatağına geri dönerek. “Ve kökünden yeşil olma.”</p>
<p>Oğlan kapının yanında durakladı. “Yeşil... Ne?”</p>
<p><span style="font-style:italic;">Aptal dil,</span> diye düşündü Zahel karyolasına çıkarken. <span style="font-style:italic;">Hiç doğru düzgün deyimi yok.</span> “Tafranı bırak ve öğrenmek için gel. Benden genç olan insanları dövmekten nefret ederim. Kendimi kabadayı gibi hissetmeme neden oluyor.”</p>
<p>Çocuk homurdanarak kapıyı kapattı. Zahel battaniyesini üzerine çekti, lanet keşişlerin sadece bir tane oluyordu, ve karyolasının içinde yana döndü. Dalarken zihninin içinde bir sesin konuşmasını beklemişti. Elbette ki yoktu.</p>
<p>Yıllardır da olmamıştı.</p>
<p>Yakan ateşler ama yoktu. Isıyı hissediyordu ama öbürleri etmiyordu. Çığlıklar kendisinindi hiç kimsenin duymadığı. İşkence ulu çünkü anlamı hayat.</p>
<p>“O öylece bakıp duruyor Majesteleri.”</p>
<p>Sözler.</p>
<p>&quot;Hiçbir şeyi görüyormuş gibi görünmüyor. Bazen mırıldanıyor. Bazen bağırıyor. Ama her zaman öyle <span style="font-style:italic;">bakıyor.&quot;</span></p>
<p>Hediye ve Sözler. Onun değil. Asla onun. Şimdi onun.</p>
<p>“Fırtınababa, sinir bozucu, değil mi? Bütün yolu buna katlanarak gelmek zorunda kaldım Majesteleri. Zamanın yarısında arabanın arkasında gevezelik etmesini dinledim. Sonra geri kalanında da enseme öyle gözlerini dikmesini hissettim.”</p>
<p>“Ya Akıl? Sen ondan da bahsetmiştin.”</p>
<p>“Yolculuğa benimle başladı Majesteleri. Ama ikinci günde bir kayaya ihtiyacının olduğunu ilan etti.”</p>
<p>“Bir... Kaya.”</p>
<p>“Evet Majesteleri. Arabadan atladı ve bir tane buldu, sonra da, ee, onunla kafasına vurdu Majesteleri. Bunu üç ya da dört sefer yaptı. Garip bir sırıtışla arabaya hemen geri döndü ve dedi ki... Iı...”</p>
<p>“Evet?”</p>
<p>“Eh, dedi ki, onun, ee, bunu sizin için hatırladıydım. Dedi ki, ‘Yoldaşlığının tecrübesini yargılamak için objektif bir referans çerçevesine ihtiyacım vardı. Ben dört yada beş darbe arasında bir yere oturtuyorum.’ Ben ne demek istediğinizi pek anlamadım, efendim. Sanırım benimle alay ediyordu.”</p>
<p>“Orası kesin.”</p>
<p>Neden çığlık atmıyordu? O ısı! Ölümün. Ölümün ve ölülerin ve ölülerin ve onların konuşmalarının ve ölümden bağırmamalarının gelmeyen ölümün dışındaki.</p>
<p>“Ondan sonra, Majesteleri, Akıl biraz, ee, koşa koşa gitti. Tepelere doğru. Sanki bir tür fırtına kapası Boynuzyiyenli gibi.”</p>
<p>“Akıl’ı anlamaya çalışma Bordin. Sadece kendi kendini incitirsin.”</p>
<p>“Evet Berrakbey.”</p>
<p>“Ben bu Akıl’ı <span style="font-style:italic;">seviyorum.”</span></p>
<p>&quot;Farkındayız Elhokar.”</p>
<p>“Dürüst olmak gerekirse Majesteleri, delinin yarenliğini tercih etmiştim.”</p>
<p>“Eh, elbette edecektin. Eğer insanlar Akıl’ın yanında olmaktan <span style="font-style:italic;">memnun</span> oluyorlarsa, o zaman pek iyi bir Akıl olmazdı, değil mi?”</p>
<p>Yanıyorlardı. Duvarlar yanıyordu. Zemin yanıyordu. Yanıyor ve olamazın içerisinde nerede olmalıydı ve sonra hiçbir. Nerede?</p>
<p>Bir yolculuk. Su? Çarklar?</p>
<p>Ateş. Evet, ateş.</p>
<p>“Beni duyabiliyor musun, deli?”</p>
<p>“Elhokar, ona bir bak. Anladığını hiç sanmıyorum.”</p>
<p>“Ben Talenel’Elin, Savaş Elçisi.” Ses. Konuştu. Bunu düşünmedi. Sözler geldi, her zaman geldikleri gibi.</p>
<p>&quot;Neydi o? Yüksek sesle konuş be adam.”</p>
<p>“Dönüşün, Issızlık’ın zamanı yakın. Hazırlanmak zorundayız. Sizler geçmiş zamanlardaki yıkımdan sonra çok şeyi unutmuş olacaksınız. ”</p>
<p>“Ben birazını anlayabiliyorum Elhokar. Bu Alethçe. Kuzeyli şivesi. Böylesine koyu derili birisinden bekleyeceğim şey değil.”</p>
<p>“Parekılıcı nereden buldun, deli? Söyle bana. Kılıç’ların çoğunun nesiller boyunca hesabı tutulmuştur, soyları ve tarihleri kaydedilmiştir. Bu ise hiç bilinmiyor. Bunu kimden aldın?”</p>
<p>“Eğer bunu unuttuysanız, Kalak size tunç dökmeyi öğretecek. Sizin için doğrudan metal bloklar Ruhdökeceğiz. Sizlere çeliği de öğretebilmeyi dilerdim ama dökümcülük, çelik işlemekten çok daha kolay ve sizin de hızla üretebileceğimiz bir şeylere ihtiyacınız var. Sizin taştan aletleriniz gelecek olan şeye karşı işe yaramayacak.” “Tunç hakkında bir şeyler söyledi. Ve galiba taş?”</p>
<p>“Vedel hekimlerinizi eğitebilir ve Jezrien... O da size liderliği öğretecek. Dönüşler arasında o kadar çok şey kaybediliyor...”</p>
<p>“Parekılıcı! Onu nereden buldun?”</p>
<p>“Kılıcı ondan nasıl ayırdınız Bordin?”</p>
<p>“Ayırmadık Berrakbey. O öylece yere attı.”</p>
<p>“Ve Kılıç kaybolmadı mı? O zaman bağlanmamıştır. Uzun bir süre için sahip olmuş olamaz. Onu bulduğunuz zaman da gözleri bu renkte miydi?”</p>
<p>“Evet efendim. Parekılıcı olan koyugözlü bir adam. Garip bir görüntüydü.”</p>
<p>“Ben askerlerinizi eğiteceğim. Zamanımız olması gerekir. Ishar Issızlıklar’dan sonra bilginin kaybolmasına engel olmak için bir yol bulmaktan bahsedip duruyordu. Ve sizler de beklenmedik bir şeyi keşfettiniz. Bunu kullanacağız. Koruyucular olarak rol alacak Dalgabağlayanlar... § övalyeler... ”</p>
<p>“O bunlann hepsini daha önce de söyledi Majesteleri. Mırıldandığı zaman, ee, bunu yapıp duruyor. Tekrar ve tekrar. Ben onun ne söylediğini bildiğini bile sanmıyorum. Konuşurken surat ifadesinin hiç değişmemesi ürkütücü.”</p>
<p>“Bu <span style="font-style:italic;">gerçekten de</span> bir Alethi şivesi.”</p>
<p>&quot;O uzun saç ve o kırık tırnaklarla bir süredir uygarlıktan uzakta yaşıyormuş gibi görünüyor. Belki de bir köylü deli babasını kaybetmiştir.”</p>
<p>“Ben bu Akıl’ı <span style="font-style:italic;">seviyorum.”</span></p>
<p>“Farkındayız Elhokar.”</p>
<p>“Dürüst olmak gerekirse Majesteleri, delinin yarenliğini tercih etmiştim.”</p>
<p>&quot;Eh, elbette edecektin. Eğer insanlar Akıl’ın yanında olmaktan <span style="font-style:italic;">memnun</span> oluyorlarsa, o zaman pek iyi bir Akıl olmazdı, değil mi?”</p>
<p>Yanıyorlardı. Duvarlar yanıyordu. Zemin yanıyordu. Yanıyor ve olamazın içerisinde nerede olmalıydı ve sonra hiçbir. Nerede?</p>
<p>Bir yolculuk. Su? Çarklar?</p>
<p>Ateş. Evet, ateş.</p>
<p>“Beni duyabiliyor musun, deli?”</p>
<p>“Elhokar, ona bir bak. Anladığını hiç sanmıyorum.”</p>
<p>“Ben Talenel’Elin, Savaş Elçisi.” Ses. Konuştu. Bunu düşünmedi. Sözler geldi, her zaman geldikleri gibi.</p>
<p>“Neydi o? Yüksek sesle konuş be adam.”</p>
<p>“Dönüşün, Issızlık’ın zamanı yakın. Hazırlanmak zorundayız. Sizler geçmiş zamanlardaki yıkımdan sonra çok şeyi unutmuş olacaksınız. ”</p>
<p>“Ben birazım anlayabiliyorum Elhokar. Bu Alethçe. Kuzeyli şivesi. Böylesine koyu derili birisinden bekleyeceğim şey değil.”</p>
<p>“Parekılıcı nereden buldun, deli? Söyle bana. Kılıç’ların çoğunun nesiller boyunca hesabı tutulmuştur, soyları ve tarihleri kaydedilmiştir. Bu ise hiç bilinmiyor. Bunu kimden aldın?”</p>
<p>“Eğer bunu unuttuysanız, Kalak size tunç dökmeyi öğretecek. Sizin için doğrudan metal bloklar Ruhdökeceğiz. Sizlere çeliği de öğretebilmeyi dilerdim ama dökümcülük, çelik işlemekten çok daha kolay ve sizin de hızla üretebileceğimiz bir şeylere ihtiyacınız var. Sizin taştan aletleriniz gelecek olan şeye karşı işe yaramayacak.” “Tunç hakkında bir şeyler söyledi. Ve galiba taş?”</p>
<p>“Vedel hekimlerinizi eğitebilir ve Jezrien... O da size liderliği öğretecek. Dönüşler arasında o kadar çok şey kaybediliyor...”</p>
<p>“Parekılıcı! Onu nereden buldun?”</p>
<p>“Kılıcı ondan nasıl ayırdınız Bordin?”</p>
<p>“Ayırmadık Berrakbey. O öylece yere attı.”</p>
<p>“Ve Kılıç kaybolmadı mı? O zaman bağlanmamıştır. Uzun bir süre için sahip olmuş olamaz. Onu bulduğunuz zaman da gözleri bu renkte miydi?”</p>
<p>“Evet efendim. Parekılıcı olan koyugözlü bir adam. Garip bir görüntüydü.”</p>
<p>“Ben askerlerinizi eğiteceğim. Zamanımız olması gerekir. Ishar Issızlıklar’dan sonra bilginin kaybolmasına engel olmak için bir yol bulmaktan bahsedip duruyordu. Ve sizler de beklenmedik bir şeyi keşfettiniz. Bunu kullanacağız. Koruyucular olarak rol alacak Dalgabağlayanlar... Şövalyeler...”</p>
<p>“O bunların hepsini daha önce de söyledi Majesteleri. Mırıldandığı zaman, ee, bunu yapıp duruyor. Tekrar ve tekrar. Ben onun ne söylediğini bildiğini bile sanmıyorum. Konuşurken surat ifadesinin hiç değişmemesi ürkütücü.”</p>
<p>“Bu <span style="font-style:italic;">gerçekten de</span> bir Alethi şivesi.”</p>
<p>“O uzun saç ve o kırık tırnaklarla bir süredir uygarlıktan uzakta yaşıyormuş gibi görünüyor. Belki de bir köylü deli babasını kaybetmiştir.”</p>
<p>“Peki ya Kılıç, Elhokar?&quot;</p>
<p>“Muhakkak <span style="font-style:italic;">ona</span> ait olduğunu düşünmüyorsundur amca.”</p>
<p>“Gelmekte olan günler zor olacak ama eğitim ile, insanoğlu sağ <span style="font-style:italic;">kalacak.</span> Beni liderlerinize götürmeniz gerekiyor. Diğer Elçiler de yakında bize katılacaktır.”</p>
<p>“Ben bu günlerde her şeyi düşünmeye gönüllüyüm. Majesteleri, sizin onu ardent -lere göndermenizi öneririm. Belki onlar onun aklının iyileşmesine yardımcı olabilir. “Parekılıcı ile ne yapacaksın?”</p>
<p>“Eminim ki onun için iyi bir kullanım alanı bulabiliriz. Aslında, tam şu anda benim aklıma bir fikir geliyor. Sana ihtiyacım olabilir Bordin.”</p>
<p>“Ne emrederseniz Berrakbey.&quot;</p>
<p>“Sanırım... Sanırım geç kalmışım... Bu sefer...”</p>
<p>Ne kadar olmuş?</p>
<p>Ne kadar olmuş?</p>
<p>Ne kadar olmuş?</p>
<p>Ne kadar olmuş?</p>
<p>Ne kadar olmuş?</p>
<p>Ne kadar olmuş?</p>
<p>Ne kadar olmuş?</p>
<p>Çok uzun.</p>
<p>Geri döndüğü zaman Eshonai’yi bekliyorlardı.</p>
<p>Binlerden oluşmuş bir topluluk Narak’ın hemen dışındaki platonun kıyısına toplanmıştı. İşçiler, çevikler, askerler ve hatta değişik bir şey görme ihtimaliyle hedonizmlerine ara vermiş olan bazı eşler. Yeni bir form muydu, bir <span style="font-style:italic;">güç </span>formu mu?</p>
<p>Eshonai uzun adımlarla onlara doğru ilerledi, enerjiyle hayret ediyordu. Eğer elini fazlasıyla <span style="text-decoration:underline;">hızlı</span> yumruk yapacak olursa etrafa minik, neredeyse görünmez kırmızı yıldırım çizgileri saçılıyordu. Mermere benzer, hafif kırmızı çizgilerle biraz lekelenmiş olan büyük ölçüde siyah derisi değişmemişti ama savaşformun hantal zırhı gitmişti. Bunun yerine, ara ara sıkıca gerilmiş olan kollarının derisinden birazcık dışarı doğru çıkmakta olan küçük tırtıklar vardı. Yeni zırhını taşlarla test etmişti ve çok dayanıklı olduğunu görmüştü.</p>
<p>Tekrar saç telleri vardı. Onları en son hissetmesinden bu yana ne kadar zaman geçmişti? Daha da muhteşem olanı, kendisini <span style="font-style:italic;">odaklanmış</span> hissetmesiydi. Artık halkının kaderi konusunda endişeleri yoktu. Ne yapacağını biliyordu.</p>
<p>Eshonai uçurumun kıyısına ulaştığı zaman Venli ite kaka kalabalığın önüne çıktı. Hiçliğin karşısından birbirlerine baktılar ve Eshonai kız kardeşinin dudaklarındaki soruyu görebiliyordu. İşe yaradı mı?</p>
<p>Eshonai uçurumu aştı. Savaşformun yaptığı gibi koşarak hız kazanmaya ihtiyacı yoktu; eğildi, sonra da kendisini havaya doğru fırlattı. Rüzgâr etrafında kıvranırmış gibi göründü. Uçurumunu fırlayarak hızla geçti ve halkının arasına kondu, o yere inerek çökerken kırmızı güç çizgileri bacakları boyunca akarak inişin darbesini so-ğurmuştu.</p>
<p>Dinleyiciler geriye çekildi. Çok netti. Her şey ne kadar <span style="font-style:italic;">netti.</span></p>
<p>“Fırtınalardan geri döndüm,” dedi gerçek tatmin için de kullanılabilecek olan Övgü’de. “Yanımda iki halkın geleceğini getiriyorum. Bizim kayıplarımızın zamanı sona erdi.”</p>
<p>“Eshonai?&quot; Bu Thude’du, uzun ceketini giymişti. “Eshonai, <span style="font-style:italic;">gözlerin.”</span></p>
<p>“Evet?”</p>
<p>“Kırmızılar.”</p>
<p>“Onlar dönüşmüş olduğum şeyin bir simgesi.”</p>
<p>“Ama şarkılar...”</p>
<p>“Kardeşim!” diye seslendi Eshonai Azim’de. “Gel ve yarattığın eserini gör!”</p>
<p>Venli yaklaştı, başta çekingendi. “Fırtınaform,” diye fısıldadı Huşu’da. “O zaman işe yarıyor mu? Sen fırtınaların içinde tehlikede olmadan hareket edebiliyor musun?&quot;</p>
<p>“Ondan daha fazlası,” dedi Eshonai. “Rüzgârlar bana itaat ediyor. Ve Venli, ben bir şeyi hissedebiliyorum... <span style="font-style:italic;">Birikmekte</span> olan bir şeyi. Bir fırtına.”</p>
<p>“Şu anda bir fırtına mı hissediyorsun? Ritimlerin içinde mi?”</p>
<p>“Ritimler'in ötesinde,” dedi Eshonai. Bunu nasıl açıklayabilirdi ki? Ağzı olmayana tadı, hiç görmemiş olana görüntüyü nasıl tarif edebilirdi? “Tecrübelerimizin hemen ötesinde kaynamakta olan bir fırtına hissediyorum. Güçlü, kızgın bir fırtına. Bir yüce-fırtına. Bu forma birlikte bürünmüş olan yeteri kadarımız olursa, biz onu çağırabiliriz. Fırtınaları irademize <span style="font-style:italic;">boyun eğdirebilir</span> ve onları düşmanlarımızın üzerine salabiliriz.” izleyenlerin arasında Huşu’da mırıldanma yayıldı. Dinleyici oldukları için, onlar da ritmi hissedebilir, duyabilirdi. Herkes ahenkliydi, herkes diğerleriyle uyum içindeydi. Kusursuzluk.</p>
<p>Eshonai kollarını yanlarına doğru açtı ve yüksek bir sesle konuştu. “Yeisi bir kenara atın ve Zevk Ritmi’nde şarkı söyleyin! Fırtına Binicisi’nin gözlerinin derinliklerine baktım ve onun ihanetini gördüm. Zihnini biliyorum ve onun bize karşı insanlara yardım etme niyetini gördüm. Ama kurtuluşumuzu kardeşim keşfetti! Bu form ile, bizler kendi ayaklarımızın üzerinde durabiliriz, bağımsızca, ve düşmanlarımızı bu diyarlardan bir fırtınanın önündeki yapraklar gibi süpürüp atabiliriz!”</p>
<p>Huşu’da mırıldanmalar yükseldi ve bazıları şarkı söylemeye başladı. Eshonai bununla gurur duydu.</p>
<p>içindeki dehşet ile çığlık atmakta olan sesi özellikle duymazdan geliyordu.</p><div></div><br clear="all"/><div></div><br clear="all"/>
<p><span style="font-style:italic;">Ayrıca onlar, her bağın konumunun tabiatı konusundaki hükümlerinde karar kıldıkları zaman, bunun ismine onun kavrayışına yakalanmış olan ruhların üzerindeki tesirine atıfta bulunarak Nahel bağı dediler; bu tanımla, her birisi Roshar’ın kendisini faaliyet ettiren bağlar, on Dalgalar, ile ilişkilendirilmiş oldu, sırayla isimlendirilmiş ve her tarikat için iki tanelerdi; bu bağlamdan, görülebilir ki her tarikat zaruret gereği komşularının her birisiyle bir Dalga’yı paylaşıyor.</span></p>
<p>-Parlayan Sözler - Bölüm 8 - Sayfa 6</p>
<p>Adolin Parekılıcı’nı fırlattı.</p>
<p>Pare kullanmak, sadece duruş antrenmanı yapmak ve fazlasıyla hafif olan ağırlıklarını kullanmaya alışmaktan çok daha fazlası demekti. Kılıç’ın ustası bağıyla daha da fazlasını yapmayı öğrenirdi. O düştüğü zaman Kılıç’a yerinde kalmasını emretmeyi ve eline almış olan başka binlerinden geri çağırmayı öğrenirdi. O adamın ve Kılıç’ın bazı açılardan bir olduğunu öğrenirdi. Silah ruhunun bir parçası hâline gelirdi.</p>
<p>Adolin Kılıç’ım kontrol etmeyi bu şekilde öğrenmişti. Çoğu zaman. Bugün, silah neredeyse parmaklarından ayrılır ayrılmaz ortadan kayboluyordu.</p>
<p>Uzun gümüşsü Kılıç beyaz buhara dönüşüyor ve patlayarak kıvranan beyaz iplikler hâlinde kaybolmadan önce şeklini sadece bir an için koruyordu, bir duman halkası gibiydi. Adolin hüsranla hırladı, silahı geri çağırırken elini yan tarafa doğru açarak platonun üzerinde ileri geri volta atıyordu. On kalp atışı. Bazı zamanlarda, bu bir sonsuzlukmuş gibi gelirdi.</p>
<p>Zırh’ını yakınlardaki bir kayanın üzerinde oturan miğferi olmadan giyiyordu, ve bu yüzden de erken sabah meltemiyle saçları özgürce dalgalanıyordu. Zırh’ına ihtiyacı vardı, sol omzu mor berelerden oluşmuş bir kütle hâlindeydi. Başı hâlâ dün gece suikastçının saldırısı sırasında yere çarptığı için ağrıyordu. Zırh olmasa, bugün hiç de bu kadar çevik olamazdı.</p>
<p>Dahası, onun gücüne <span style="font-style:italic;">ihtiyacı</span> vardı. Omzunun üzerinden geriye bakıp duruyor, suikastçıyı görmeyi bekliyordu. Dün gecenin tamamını üstünde Zırh’ıyla babasının kapısının önünde, kollarını dizlerinin üzerinde kavuşturmuş olarak yerde oturur hâlde geçirmiş, uyanık kalmak için yamaçkabuk çiğnemişti.</p>
<p>Bir kere Zırh’ı üzerinde olmadan yakalanmıştı. Bir kere daha olmayacaktı.</p>
<p><span style="font-style:italic;">Peki ya ne yapacaksın</span>? diye düşündü kendi kendisine Kılıç’ı tekrar belirirken. Üzerinden hiç mi çıkarmayacaksın?</p>
<p>O böylesine sorular soran parçası mantıklıydı. Adolin şu anda mantıklı olmak istemiyordu.</p>
<p>Kılıç’ındaki nemi sallayarak attı, sonra çevirdi ve fırlattı, ona bir arada kalmasını emreden zihinsel emirleri göndermişti. Bir kere daha, silah parmaklarından ayrıldıktan saniyeler sonra parçalanarak sise dönüştü. Nişan almakta olduğu kayalık oluşumuna kadar olan yolun yarısını bile geçmemişti.</p>
<p>Derdi neydi onun? O, Kılıç emirlerinde yıllar önce ustalaşmıştı. Doğru, Kılıç <span style="font-style:italic;">’mı fırlatmayı</span> pek fazla denememişti, böyle şeyler düellolarda yasaktı ve Adolin hiçbir zaman bu hareketi kullanmasına gerek olabileceğini düşünmemişti. Bu bir koridorun tavanında hapsolup kaldığı için, bir suikastçıyla doğru düzgün savaşamamasından önceydi.</p>
<p>Adolin platonun kenarına doğru yürüdü, Harap Ovalar’ın düzensiz enginliğine doğru gözlerini dikti. Yakınlarda onu izleyen üç muhafızlık bir grup vardı. Gülünç. Eğer Beyazlı Suikastçı geri dönecek olursa, üç tane <span style="font-style:italic;">köprücü</span> ne yapabilirdi ki?</p>
<p><span style="font-style:italic;">Kaladin saldın sırasında bir işe yaradı,</span> diye düşündü Adolin. <span style="font-style:italic;">Senden daha fazla hem de.</span> O herif şüpheli şekilde etkiliydi. Renarin köprücü yüzbaşıya karşı adil davranmadığını söylüyordu ama o herifte acayip bir şeyler vardı. Tavırlarından daha fazlası, her zaman sanki seninle konuşarak sana bir lütufta bulunuyormuş gibi davranma şekli. Her şey hakkında kararlı bir şekilde karamsarmış, dünyanın kendisine karşı hıncı varmış gibi görünmesi. O sevimsizdi, bu kadarı açık ve netti, ama Adolin pek çok sevimsiz kişi tanıyordu.</p>
<p>Kaladin ayrıca acayipti de. Adolin’in açıklayamadığı birçok yönden.</p>
<p>Eh, bütün bunlara rağmen, Kaladin’in adamları sadece görevlerini yapıyorlardı. Onları terslemenin bir faydası yoktu, o yüzden de onlara bir gülümseme gönderdi.</p>
<p>Adolin’in Parekılıcı tekrar parmaklarının arasına düştü, boyutu için fazlasıyla hafifti. Onu elinde tuttuğu zaman hep belli bir güç hissederdi. Daha önce Adolin hiçbir zaman Pare’leri üzerindeyken kendini aciz hissetmemişti. Parshendiler tarafından etrafı çevrildiği zamanlarda bile, ölmek üzere olduğundan emin olduğu zamanlarda bile, yine de <span style="font-style:italic;">güçlü</span> hissetmişti.</p>
<p>O his şimdi neredeydi?</p>
<p>Hızla döndü ve silahı fırlattı, Zahel’in ona yıllar önce öğrettiği gibi, onun yapmasını istediği şeyi aklında canlandırarak Kılıç’a doğrudan bir <span style="font-style:italic;">talimat</span> gönderdi. Kılıç dayandı, döne döne uçarken havada ışıldadı. Kayalık oluşumun taşlarına kabzasına kadar gömüldü. Adolin tutmakta olduğu nefesini bıraktı. En sonunda. Kılıç’ı serbest bıraktı, o da patlayarak geride bıraktığı delikten minik bir nehir gibi akarak kayboldu.</p>
<p>“Gelin,” dedi korumalarına miğferini kayadan kaparak ve yakınlardaki savaş kampına doğru yürüdü. Beklenilebileceği gibi, savaş kampının duvarını oluşturan kraterin kenarı en çok burada, doğuda aşınmıştı. Kamp kırılmış bir kaplumbağa yumurtasının içindekiler gibi saçılıyordu ve, yıllar içinde, yalanlardaki platoların üzerlerine bile taşmaya başlamıştı.</p>
<p>Bu uygarlık yamasından ayrılan özellikle garip bir kafile vardı. Cüppeli ardentler kafilesi uyum içinde ilahi söylüyordu, etraflarını çevreleyen parshmenlerin kargılar gibi dik taşıdıkları büyük sırıklar vardı. Bu sırıkların arasında ipek kumaşlar ışıldıyordu, en azından bir kırk ayak genişlikteydi, meltemle dalgalanıyor ve ortalarındaki bir şeyin görüntüsünü kapatıyorlardı.</p>
<p><span style="font-style:italic;">Ruhdökümcüler mil</span> Onlar normalde gündüz dışarı çıkmazlardı. “Burada bekleyin,” dedi korumalarına, sonra da ardentlere doğru hızla gitti.</p>
<p>Uç köprücü itaat etti. Eğer Kaladin onlarla birlikte olsa takip etmekte ısrar ederdi. Belki de herifin davranış tarzının sebebi garip konumu yüzündendi. Babası neden koyugözlü bir askeri emir komuta zincirinin <span style="font-style:italic;">dışına</span> koymuştu? Adolin’in bütün insanlara gözünün tonuna bakmaksızın saygı ve şerefle muamele etmeye hiçbir itirazı yoktu ama Yaradan bazı insanları iktidar sahibi, diğerlerini ise onların tebaası olarak yaratmıştı. Bu sadece dünyanın doğal olan durumuydu.</p>
<p>Sırıkları taşıyan parshmenler onun gelmesini izlediler, sonra da başlarını eğerek yere baktılar. Yakınlardaki ardentler Adolin’in geçmesine izin verdiler ama rahatsız olmuş gibi görünüyorlardı. Adolin’in Ruhdökümcüleri görmesi yasak değildi ama onları ziyaret etmesi olağandışıydı.</p>
<p>Geçici ipek odanın içinde Adolin Kadash’ı buldu, Dalinar’m ardentleri içinde en önde gelenlerden bir tanesiydi. Uzun adam, başındaki yara izlerinin de tanıklık ettiği gibi, bir zamanlar askerdi. Kan kırmızı renkli cüppeleri olan ardentlerle konuşuyordu.</p>
<p>Ruhdökümcüler. Bu hem sanatı icra eden insanlar, hem de kullandıkları fabriallar için kullanılan kelimeydi. Kadash’ın kendisi onlardan biri değildi, o kırmızı yerine standart gri cüppeleri giyiyordu, başı tıraşlıydı, yüzünde kare şekilli bir sakal vardı. Adolin’i fark etti, bir an için tereddüt etti, sonra da saygıyla başını eğdi. Ardentlerin hepsi gibi, Kadash da teknik olarak bir köleydi.</p>
<p>Bu beş Ruhdökümcü’yü de içeriyordu. Her biri sağ elini göğsüne koymuş olarak duruyordu, ellerinin arkasında ışıldayan birer fabrial görünüyordu. Ardentlerin bir tanesi Adolin’e bir göz attı. Fırtmababa; o bakış tam olarak insani değildi, artık öyle sayılmazdı. Ruhdökümcü’nün uzun süreli kullanımı gözlerini dönüştürmüştü ve mücevherden yapılmış gibi parlıyorlardı. Kadının derisi de sertleşerek taşa benzer bir şeye dönüşmüştü, pürüzsüzdü ve minik çatlaklan vardı. Sanki canlı bir heykelmiş gibi.</p>
<p>Kadash hızla Adolin’e doğru geldi. &quot;Berrakbey,” dedi. “Nezaret etmeye geleceğinizden haberim yoktu.”</p>
<p>“Nezaret etmek için gelmedim,” dedi Adolin rahatsızlık içinde Ruhdökümcülere bir göz atarak. “Ben sadece şaşırdım. Bunu çoğu zaman geceleri yapmıyor musunuz?”</p>
<p>“Artık yapamıyoruz, berrak kişi,” dedi Kadash. “Ruhdökümcüler için çok fazla talep var. Binalar, yiyecek, atık imhası... Hepsini yetiştirebilmek için, her fabrialda birden fazla ardenti eğitmeye başlamamız, sonra da onları nöbetler hâlinde çalıştırmamız gerekecek. Babanız bunu bu hafta onayladı.”</p>
<p>Bu kırmızı cüppeli ardentlerden bazılarının bakışlarını çekti. Onlar başkalarının kendi fabriallarım kullanarak eğitilmesi hakkında ne düşünüyordu? Neredeyse insan olmayan yüzlerindeki ifadeler okunamıyordu.</p>
<p>“Anladım,” dedi Adolin. <span style="font-style:italic;">Fırtınalar</span>; <span style="font-style:italic;">bu şeylere çok fazla bel bağlıyoruz.</span> Herkes Parekılıcı ve Parezırhı’ndan ve onların savaştaki avantajlarından bahsederdi. Ama bu savaşın şimdiye kadar devam edebilmesini sağlamış olan asıl şey bu garip fabriallar ve onların yarattığı tahıllardı.</p>
<p>“Devam edebilir miyiz, berrak kişi?” diye sordu Kadash.</p>
<p>Adolin başım sallayarak onayladı ve Kadash da beşliye doğru geri döndü ve birkaç kısa emir verdi. Hızla, gergince konuşuyordu. Normalda o kadar durgun ve soğukkanlı olan Kadash’ı bu şekilde görmek garipti. Ruhdökümcüler herkesin üzerindeki bu etkiyi bırakıyordu.</p>
<p>Beşli hafifçe ilahı söylemeye başladılar, dışarıdaki ardentlerin söyledikleri şarkıyla uyum içindelerdi. One doğru adım attılar ve bir sıra hâlinde ellerini kaldırdılar ve Adolin yüzünü ter basmakta olduğunu fark etti, ipek duvarlardan içeri sızmayı başaran rüzgârın üflemesi yüzünden soğuk geliyordu.</p>
<p>İlk önce hiçbir şey yoktu. Ve sonra taş <span style="font-style:italic;">oldu.</span></p>
<p>Adolin devasa bir duvar yoktan var olurken kısa bir an için katılaşan sisleri görmüş olduğunu düşündü, bir Parekılıcı’nın belirdiği an gibi. Rüzgâr kumaşların vahşice dalgalanarak havanın içinde kıvranmasına neden olarak içeriye doğru esti, sanki beliren kayalar tarafından emiliyordu. Rüzgâr neden içeriye doğru çekilmişti ki? Yerinde beliren kaya tarafından dışarıya doğru itilmesi gerekmez miydi?</p>
<p>Büyük duvar iki taraftaki kumaşlara içeriden dayanıyor, ipek paravanların dışarıya doğru çıkıntı yapmalarına neden oluyordu ve boyu da çok yükseğe çıkıyordu.</p>
<p>“Daha uzun sırıklara ihtiyacımız olacak,” diye mırıldandı Kadash kendi kendine.</p>
<p>Taş duvarın aynı kışlalar gibi sade bir görünüşü vardı ama bu yeni bir şekildi. Savaş kamplarına bakan tarafı düzdü, öbür tarafı eğimliydi, bir kıskı gibiydi. Adolin bunu babasının şimdi aylardır inşa ettirmeyi düşündüğü bir şey olarak tanıdı.</p>
<p>“Bir rüzgâr siperi!” dedi Adolin. “Bu harika, Kadash.”</p>
<p>“Evet, eh, babanız öneriden hoşlanmış gibiydi. Burada bunlardan birkaç düzine olsa, inşaat sahaları yücefırtınalardan korkmadan platonun üzerini tamamen kaplayacak kadar genişletilebilir.&quot;</p>
<p>Bu <span style="font-style:italic;">tam olarak</span> doğru değildi. Yücefırtınalar konusunda her zaman endişe etmen gerekirdi çünkü kayaları uçurabilir ve binaları temellerinden sökmeye yetecek kadar sert esebilirlerdi. Ama güzel sağlam bir rüzgâr siperi burada, fırtına diyarlarında Yaradan’ın bir lütfü olurdu.</p>
<p>Ruhdökümcüler uzaklaştı, diğer ardentlerle konuşmuyorlardı. Parshmenler de ayak uydurabilmek için koşturdu, duvarın bir tarafında olanlar onun arkasından ipekleriyle koşarak odanın arka tarafını açıp, yeni rüzgâr siperinin kapalı alandan dışarı çıkmasını sağladılar. Adolin ve Kadash’ın yanından geçerek, onları platonun üzerinde ve yeni taş yapının gölgesinde dikilir hâlde açıkta bıraktılar.</p>
<p>İpek duvar tekrar yükselerek Ruhdökümcü’lerin görüntüsünü gizledi. Tam ondan önce, Adolin Ruhdökümcüler’den bir tanesinin elini fark etti. Fabrialın ışıltısı kaybolmuştu. Büyük olasılıkla üstündeki bir ya da daha fazla mücevher parçalanmıştı.</p>
<p>“Bunu hâlâ inanılmaz buluyorum,” dedi Kadash başını kaldırarak taş yapıya bakarken. “Bütün bu yıllardan sonra bile. Eğer hayatlarımızda Yaradan’ın elinin kanıtım görmeye ihtiyacımız olsaydı, bu kesinlikle o olurdu.” Etrafında birkaç altın renkli dönen şanspreni belirdi.</p>
<p>“Parlayanlar da Ruhdökebiliyordu,” dedi Adolin. “Değil mi?”</p>
<p>“Yapabildikleri yazılıdır,” dedi Kadash dikkatli bir şekilde. Parlayanlar’ın insanoğluna ihaneti için kullanılan terim olan Hıyanet, sık sık Vorinizm’in bir din olarak başarısızlığı şeklinde görülürdü. Onun arkasından gelen yüzyıllar boyunca Kilise’nin iktidarı ele geçirme çabaları ise daha bile fazla utanç vericiydi.</p>
<p>“Parlayanlar başka neler yapabilirdi?” diye sordu Adolin. “Onların garip güçleri vardı, doğru değil mi?”</p>
<p>“Bu konuda geniş araştırmalar yapmadım, berrak kişi,” dedi Kadash. “Belki de onları öğrenmek için daha fazla zaman harcamam gerekir, sırf gururun şerrini hatırlamak amacıyla bile olsa. Bunu kesinlikle yapacağım, berrak kişi, imanlı kalabilmek ve bütün ardentlerin doğru konumunu hatırlamak için.”</p>
<p>“Kadash,” dedi Adolin ışıltılı ipekten kafilenin uzaklaşmasını izleyerek. “Benim şu anda tevazuya değil, bilgiye ihtiyacım var. Beyazlı Suikastçı geri döndü.”</p>
<p>Kadash’ın soluğu kesildi. “Dün gece sarayda olan karışıklık? Söylentiler <span style="font-style:italic;">doğru </span>mu?”</p>
<p>“Evet.”</p>
<p>Bunu saklamaya çalışmanın bir faydası yoktu. Babası ve kral yüceprenslere söylemişlerdi bile ve bu bilgiyi diğer herkese de nasıl açıklayacaklarını planlıyorlardı.</p>
<p>Adolin ardentin gözlerinin içine baktı. “Suikastçı duvarlarda yürüdü, sanki dünyanın çekişi onun için hiç anlam ifade etmezmiş gibiydi. Yaralanmadan yüz ayak yükseklikten düştü. O bir Yokelçi gibiydi, ölümün vücuda bürünmüş hâliydi. O yüzden sana bir kere daha soruyorum. Parlayanlar neler yapabilirdi? Bunlar gibi beceriler onlara atfedilmiş miydi?”</p>
<p>“Onlar ve daha da fazlası, berrak kişi,” diye fısıldadı Kadash yüzünün rengi atarak. “Ben eski kralın öldürüldüğü o korkunç geceden sağ kalan askerlerin bazılarıyla konuşmuştum. Onların gördüklerini iddia ettikleri şeylerin travma sonucu olduklarını düşünmüştüm... ”</p>
<p>“Bilmem gerek,” dedi Adolin. &quot;Bunu araştır. Oku. Bana bu yaratığın neleri yapmaya kâdir olabileceğini söyle. Bizim onunla nasıl savaşacağımızı bilmemiz gerek. O geri <span style="font-style:italic;">gelecek.”</span></p>
<p>“Evet,” dedi Kadash, gözle görülür şekilde sarsılmıştı. “Ama... Adolin? Eğer dediğin şey doğru ise... Fırtınalar! Bu Parlayanların ölmüş olmadığı anlamına geliyor olabilir.”</p>
<p>“Biliyorum.”</p>
<p>“Yaradan bizi korusun,” diye fısıldadı Kadash.</p>
<p>♦</p>
<p>♦ ♦</p>
<p>Navani Kholin savaş kamplarını seviyordu. Sıradan şehirlerde her şey <span style="font-style:italic;">karman çormandı.</span> Hiç olmayacak yerlerde dükkânlar, düz gitmeyi reddeden sokaklar.</p>
<p>Ancak ordu mensupları düzen ve mantığa değer verirdi, en azından iyi olanları öyle yapardı. Kampları da bunu yansıtıyordu. Kışlalar düzgün sıralar hâlindeydi, dükkânlar her köşe başında belirmek yerine pazar yerleriyle sınırlanmıştı. Gözlem kulesinin tepesindeki konumundan, Navani Dalinar’ın kampının çok büyük bir kısmını görebiliyordu. Ne kadar <span style="font-style:italic;">düzgün,</span> ne kadar <span style="font-style:italic;">mantıklıydı.</span></p>
<p>insanoğlunun damgası işte buydu; vahşi, düzensiz dünyayı almak ve ondan mantıklı bir şeyler çıkarmak. Her şey yerli yerinde olduğu, ihtiyacın olan şeyleri ve kişileri kolayca bulabildiğin zaman o kadar çok şey başarabiliyordun ki. Yaratıcılık böyle şeyleri gerektirirdi.</p>
<p>Yenilenmeyi besleyen şey gerçekten de düzenli Olmaktı.</p>
<p>Derin bir nefes aldı ve tekrar Dalinar’ın savaş kampının doğu kısmına hâkim olan mühendislik sahasına doğru döndü. “Pekâlâ millet!” diye seslendi. “Haydi bir deneyelim!” Bu testi suikastçının saldırısından uzun zaman önce planlanmaya başlamıştı ve Navani de iptal etmemeye karar vermişti. Başka ne yapacaktı ki? Boş boş oturup endişe mi edecekti?</p>
<p>Aşağıdaki saha bir koşuşturma uğultusuyla doldu. Yükseltilmiş gözlem platformu belki yirmi beş ayak yüksekteydi ve Navani’ye mühendislik sahasını görebileceği iyi bir yer sunuyordu. Etrafında bir düzine farklı ardent ve âlim vardı, hatta Matain ve birkaç fırtınabekçisi bile buradaydı. Hâlâ bu tipler hakkında ne düşündüğüne karar vermemişti, onlar numeroloji ve rüzgârları okumaktan bahsetmekle çok fazla zaman harcıyordu. Onlar geleceği tahmin etmeye karşı olan Vorin yasaklarının etrafından dolaşmak için buna bilim diyorlardı.</p>
<p>Arada sırada işe yarar bir şeyler söyledikleri <span style="font-style:italic;">oluyordu.</span> Navani de onları bu yüzden, hem de bir gözünü de üzerlerinde tutmak istediği için davet etmişti.</p>
<p>Dikkatinin odağı ve bugünün test konusu, mühendislik sahasının ortasındaki büyük daire şeklinde bir platformdu. Tahta cisim kesilmiş ve yere konulmuş bir kuşatma kulesi tepesi gibi görünüyordu. Etrafı mazgallı siperlerle çevriliydi ve bunlara askerlerin okçuluk anrenmanı yapmak için kullandıkları türden kuklalar yerleştirmişlerdi. Yerdeki bu platformun yanında yanları inşaat iskeleleriyle örülmüş olan uzun tahta bir kule vardı. İşçiler bunun üzerinde koşturuyor, her şeyin işlevsel olup olmadığını kontrol ediyordu.</p>
<p>“Bunu gerçekten de okumalısınız Berrakhanım,” dedi, Rushu bir raporu incelerken. Genç kadın bir ardentti ve böylesine gür kirpiklere ya da narin yüz hatlarına sahip olmaya hiçbir hakkı yoktu. Rushu ardentiaya erkeklerin ilgisinden kaçmak için girmişti. Erkek ardentlerin her zaman onunla çalışmak isteme şekilleri göz önüne alınacak olursa, aptalca bir seçimdi. Neyse ki, ayrıca dâhiydi. Ve Navani her zaman dâhi birisiyle yapacak bir şeyler bulabilirdi.</p>
<p>“Daha sonra okurum,” dedi Navani nazikçe paylayan bir sesle. “Şu anda yapacak işlerimiz var Rushu.”</p>
<p>“...O öbür odadayken bile değişiyormuş,” diye mırıldandı Rushu başka bir sayfayı çevirerek. “Tekrarlanabilir ve ölçülebilir. Şu ana kadar sadece alevsprenleri ama potansiyel diğer kullanım alanları o kadar...”</p>
<p>“Rushu,” dedi Navani, bu sefer biraz daha sertçe. “Test?”</p>
<p>“Ha! Pardon, Berrakhanım.” Kadın kıvrılmış sayfaları cüppelerinin bir cebine sıkıştırdı. Sonra da kaşlarını çatarak eliyle tıraşlı başının üzerini yokladı. “Berrakhanım, siz hiç neden Yaradan’m erkeklere sakal verdiğini ama kadınlara vermediğini merak ettiniz mi? Hatta neden biz bir kadının uzun saçlarının olmasını dişil kabul ediyoruz? Kıl çokluğunun <span style="font-style:italic;">eril</span> bir özellik olması gerekmez mi? Siz de bilirsiniz ki erkeklerin çoğunda epey bir kıl oluyor.”</p>
<p>“Odaklan, çocuğum,” dedi Navani. “Ben test yaparken senin de izlemeni istiyorum.” Diğerlerine doğru döndü. “Bu hepiniz için geçerli. Eğer bu şey bir kere daha yere çakılırsa, yanlış giden şeyin ne olduğunu anlamaya çalışarak bir hafta daha kaybetmek istemiyorum! <span style="font-style:italic;">”</span></p>
<p>Onlar başlarını sallayarak onayladılar ve Navani kendisini heyecanlanmaya başlarken buldu, geceki saldırının neden olduğu gerilimin bir kısmı en sonunda azalıyordu. Kafasında test protokollerinin üzerinden geçti. İnsanlar tehlikeli alandan uzaklaşıyordu... Yakınlardaki çeşitli platformların üzerindeki kayıt tutmak için kalem ve kâğıtları hazır olan ardentler dikkatle izliyorlardı... Taşlar doldurulmuştu...</p>
<p>Her şey bitirilmiş ve üçer kere kontrol edilmişti. Parmaklığı hüreli ve eldivenli emineliyle sıkı sıkı kavrayarak kendi platformunun önüne çıktı ve iyi bir fabrial projesinin dikkat dağıtıcı gücü için Yaradan’a şükretti. Bunu ilk önce kendisini Jasnah hakkında endişelenmekten alıkoymak için kullanmıştı, gerçi daha sonra Jasnah’ya bir şey olmayacağını fark etmişti. Doğru, şimdi raporlar geminin tüm mürettebatıyla birlikte kaybolduğunu söylüyordu ama bu Navani’nin kızının başına gelmiş olduğu iddia edilen ilk felaket değildi. Jasnah bir çocuğun yakaladığı kremcikle oynaması gibi tehlikeyle oynardı ve her zaman sağ salim çıkardı.</p>
<p>Ancak suikastçının geri dönüşü... <span style="font-style:italic;">Ah, Fırtınababa. Eğer o Gavilar gibi Dalinar’ı da alırsa...</span></p>
<p>“Sinyali verin,” dedi ardentlere. “Her şeyi gerektiğinden daha fazla kontrol ettik.”</p>
<p>Ardentler başlarını salladılar ve uzakalemle aşağıdaki işçilere yazı yazdılar. Navani sıkıntıyla mavi Parezırhı olan bir şeklin mühendislik sahasına girmiş olduğunu fark etti, koltuğunun altındaki miğferi, siyahla beneklenmiş sarılardan oluşan paspas gibi darmadağın saçlarını gözler önüne seriyordu. Muhafızların kimseyi içeri sokmaması gerekirdi ama böyle yasaklar yüceprensin vârisine işlemezdi. Adolin’in mesafesini koruyacak kadar aklı başında olduğunu umuyordu Navani.</p>
<p>Tekrar tahta kuleye doğru döndü. Tepesindeki ardentler oradaki fabrialları çalıştırmışlardı ve şimdi de giderken mandallarını çözerek yanlardaki merdivenlerden aşağı iniyorlardı. Onlar aşağı indiği zaman, işçiler dikkatlice tekerlekli kenarlan çekerek uzaklaştırdılar. Kulenin tepesini yerinde tutan tek şey bunlardı. Onlar olmadan düşmesi gerekirdi.</p>
<p>Ancak platformun tepesi yerinde kaldı, imkânsız bir şekilde havanın içinde asılı duruyordu. Navani’nin nefesi kesildi. Platformu yere bağlayan tek şey iki dizi makara ve ipti ama bunlar ağırlığını taşıyamazdı. Bu kalın, kare şekilli tahta parçası hiçbir şey tarafından tutulmadığı hâlde havada durmuştu.</p>
<p>Navani’nin etrafındaki ardentler heyecanla mırıldandılar. Şimdi ise asıl test başlayacaktı. Elini salladı ve aşağıdaki işçiler makaralara asılarak çalışmaya başladı, havada duran tahta parçasını aşağıya doğru çekiyorlardı. Yakınlardaki okçu siperliği titredi, sarsıldı, sonra da karenin hareketinin tam tersini yaparak havaya doğru yükselmeye başladı.</p>
<p>&quot;İşe yarıyor!” diye haykırdı Rushu.</p>
<p>“O sallantıdan hoşlanmadım,” dedi Falilar. Yaşlı mühendis ardent sakalım kaşıdı. “O yükselişin daha sabit olması gerekirdi.”</p>
<p>“Düşmüyor,” dedi Navani. “Ben buna râzıyım.”</p>
<p>“Rüzgârlar izin verseydi de, üzerinde olsaydım,” dedi Rushu bir dürbünü kaldırarak. “Mücevherlerden bir ışıltı bile göremiyorum. Ya çatlıyorlarsa?”</p>
<p>“Öyleyse yakında öğreniriz,” dedi Navani, gerçi aslında yükselmekte olan siperliğin üzerinde olmaya kendisinin de bir itirazı olmazdı. Dalinar onun böyle bir şey yaptığım duysa kalbine inerdi. Tatlı adamdı ama biraz fazla korumacıydı. Yücefırtınaların biraz fazla rüzgârlı olması gibi.</p>
<p>Siperlik sallana sallana yukarıya doğru devam etti. Sanki kaldırılıyormuş gibi hareket ediyordu ama onu destekleyen hiçbir şey yoktu. En sonunda tepeye ulaştı. Demin havada asılı duran tahtadan kare şimdi yere dayanmış ve bağlanarak sabitlenmişti. Şimdi havada daire şekilli siperlik duruyordu, hafifçe eğriydi.</p>
<p>Yere düşmedi.</p>
<p>Adolin Navani’nin gözlem platformunun merdivenlerini gümbür gümbür tırmandı, o Parezırhı ile bütün binayı sarsıyor ve sallıyordu. O Navani’ye ulaşana kadar, öbür âlimler kendi aralarında konuşmaya dalmış ve ateşli bir şekilde not alıyorlardı. Minik fırtına bulutlan şeklindeki mantıksprenleri etraflarında yükseliyordu.</p>
<p>İşe yaramıştı. En sonunda.</p>
<p>“Hey,” dedi Adolin. “Şu platform <span style="font-style:italic;">uçuyor</span> mu?”</p>
<p>“Sen bunu daha şimdi mi fark ettin canım?” diye sordu Navani.</p>
<p>Adolin başını kaşıdı. “Dikkatim dağınıktı yenge. Hım. Bu... Bu gerçekten de garip.” Sıkıntılı gibi görünüyordu.</p>
<p>&quot;Ne oldu?” diye sordu Navani ona.</p>
<p>“Bu, bu tıpkı...”</p>
<p>O. Hem Adolin, hem de Dalinar’ın dediğine göre, suikastçı bir şekilde yerçe-kimsprenlerini manipüle ediyordu.</p>
<p>Navani âlimlere baktı. “Neden hepiniz aşağıya inip, onlara platformu aşağı indirtmiyorsunuz? Mücevherleri inceleyebilir ve kırılan olup olmadığını görebilirsiniz.”</p>
<p>Diğerleri bunu bir uzaklaştırılma olarak duydu ve heyecanlı bir kütle hâlinde merdivenlerden aşağı indiler, gerçi Rushu, sevgili Rushu, geride kalmıştı. “Ah! Böyle yukarıdan izlemek daha iyi olur, çünkü eğer...”</p>
<p>“Ben yeğenimle konuşacağım. Yalnız olarak.” Bazen, âlimlerle birlikte çalışırken, biraz dobra olman gerekirdi.</p>
<p>Rushu en sonunda kızardı, sonra da hızla bir eğilerek uzaklaştı. Adolin parmaklığın yanına geldi. Parezırhı giymiş bir adamın yanında kendini cüce gibi hissetmemek zordu ve o tutunmak için parmaklığa uzandığı zaman, Navani onun kavrayışının gücü altında tahtaların inlediğini duyabildiğini düşündü. Adolin o parmaklığı hiç düşünmeden koparabilirdi.</p>
<p><span style="font-style:italic;">Bunlardan daha fazlasını üretmenin bir yolunu bulacağım,</span> diye düşündü. Navani bir savaşçı olmayabilirdi ama ailesini korumak için onun da yapabileceği şeyler vardı. Teknolojinin sırlarını ve mücevherlerin içlerine hapsedilmiş olan sprenlerin gücünü ne kadar iyi anlarsa, aradığı şeyi bulmaya da o kadar yaklaşacaktı.</p>
<p>Adolin gözlerini onun eline dikmişti. Ha, demek en sonunda fark etmişti, öyle mi?”</p>
<p>“Yenge?” dedi, sesi gergindi. <span style="font-style:italic;">“Eldiven</span> mi takıyorsun?”</p>
<p>&quot;Çok daha pratik,” dedi Navani eminelini kaldırarak parmaklarını oynatırken. “Aman, bakma öyle. Koyugözlü kadınlar bunu her zaman yapıyor.”</p>
<p>“Sen koyugözlü değilsin.”</p>
<p>“Ben eski kraliçeyim,” dedi Navani. “Benim ne halt ettiğim hiç kimsenin umurunda değil. Tamamen çıplak olarak bile ortada gezebilirim ve onlar sadece başlarını sallayıp benim ne kadar eksantrik olduğumdan bahsederler.”</p>
<p>Adolin içini çekti ama konunun peşini bıraktı, bunun yerine platforma doğru başıyla işaret etti. “Bunu nasıl yaptınız?”</p>
<p>“Çiftlenimli fabriallarla,” dedi Navani. “İşin sırrı mücevherlerin yapısal zayıflıklarının üstesinden gelmenin bir yolunu bulmaktı. Onlar eşzamanlı dolumun katlanmış boşalma gerilimi ve fiziksel stres karşısında kolaylıkla pes ediyorlar. Biz de...”</p>
<p>Adolin’in gözlerinin kaymakta olduğunu fark edince sesi azalarak sustu. O, iş çoğu sosyal etkileşime geldiği zaman akıllı genç bir adamdı ama içinde tek bir âlim kemiği bile yoktu. Navani gülümseyerek sıradan insanların anlayabileceği terimlere geçti.</p>
<p>“Eğer bir fabrialın mücevherini belli bir şekilde kesersen, iki parça arasında birbirlerinin hareketlerini kopyalayacakları şekilde bağlantı kurulabilir. Bir uzakalem gibi?” “Tamam,” dedi Adolin.</p>
<p>“Biz ayrıca iki parçanın birbirlerinin <span style="font-style:italic;">tersi yönde</span> hareket etmelerini de sağlayabiliriz. O siperliğin tabanını öyle mücevherlerle doldurduk ve onların öbür yarılarını da tahta karenin içine yerleştirdik. Birbirlerinin tersi yönde hareket etsinler diye hepsini birden çalıştırdığımız zaman, bir platformu aşağıya çekince öbürü yukarı çıkıyor.” “Ya,” dedi Adolin. “Bunu savaş meydanında da çalıştırabilir misiniz?”</p>
<p>Bu, elbette ki, tasarımları ona gösterdiği zaman Dalinar’ın sorduğu şeyin tam olarak aynısıydı. “Şu andaki sorun uzaklık,” dedi. “Çiftler birbirlerinden ne kadar uzaklaşırsa, etkileşimleri de o kadar zayıflıyor ve bu da onların daha kolay kırılmalarına neden oluyor. Bunu bir uzakalem gibi hafif şeylerde görmüyorsun ama ağır yüklerle çalıştığın zaman... Eh, büyük olasılıkla onları Harap Ovalar'da çalışır hâle getirebiliriz. Şu andaki hedefimiz bu. Bunlardan bir tanesini yanınızda götürebilir, sonra da çalıştırır ve bize uzakalemle yazıp haber verirsiniz. Biz buradaki platformu aşağı çekeriz ve sizin okçularınız da onun üzerinde elli ayak havaya yükselerek ok atmak için mükemmel bir konuma gelir.”</p>
<p>Bu, en sonunda, Adolin’i heyecanlandırırmış gibi göründü. “Düşman onun üzerine çıkmayı ya da devirmeyi beceremez! Fırtınababa. Taktiksel avantajı sonsuz!” “Aynen öyle.”</p>
<p>&quot;Sen fazla hevesli gibi değilsin.”</p>
<p>“Öyleyim canım,” dedi Navani. “Ama bu bizim bu teknik için düşündüğümüz en iddialı fikir değil. Ne hafif bir esintinin ne de fırtına rüzgârının ölçüsüyle.”</p>
<p>Adolin ona yüzünü astı.</p>
<p>“Şu anda bunların hepsi çok teknik ve teorik,” dedi Navani gülümseyerek. “Ama bekle. Ardentlerin hayal etmekte olduğu şeyleri gördüğün zaman...”</p>
<p>“Senin değil mi?&quot; diye sordu Adolin.</p>
<p>“Ben onların hamisiyim canım,” dedi Navani onun kolunu sıvazlayarak. “Benim elimden gelseydi bile, bütün çizimleri ve diyagramları yapmaya vaktim yok.” Aşağıdaki siperlik tabanını incelemekte olan toplanmış ardentlere ve bilim kadınlarına doğru baktı. “Onlar ancak benim varlığımı mazur görüyorlar.”</p>
<p>“Mutlaka sadece o kadar değildir. ”</p>
<p>Belki başka bir hayatta öyle olabilirdi. Navani onların bazılarının kendisini bir meslektaş olarak gördüklerinden emindi. Ancak pek çoğu onu sadece partilerde hava atabileceği yeni fabrialları olsun diye onlara hamilik yapan bir kadın olarak görüyordu. Belki gerçekten de öyleydi. Yüksek mertebeli bir açıkgöz leydinin de bazı hobilerinin olması gerekirdi, değil mi?</p>
<p>“Sen toplantıya giderken bana eşlik etmek için buradasındır diye varsayıyorum?” Suikastçının saldırısından sonra panikleyen yüceprensler Elhokar’ın bugün onlarla görüşmesini talep etmişlerdi.</p>
<p>Adolin başını sallayarak onayladı, bir ses duyarak aniden omzunun üzerinden geriye doğru bakıp, içgüdüsel olarak bu her ne ise onunla Navani’nin arasına korumacı bir şekilde geçen bir adım attı. Ancak bu sadece bazı işçilerin Dalinar’ın devasa tekerlekli köprülerinden bir tanesinin kenarını sökmelerinin sesiydi. Bu sahanın ana kullanım amacı onlardı; Navani sadece testi için buraya el koymuştu.</p>
<p>Adolin’e doğru kolunu uzattı. &quot;Sen de baban kadar kötüsün.”</p>
<p>“Belki de öyleyimdir,” dedi Adolin koluna girerken. Onun o Zırh’lı eli bazı kadınları rahatsız edebilirdi ama Navani çoğundan çok ama çok daha fazla Zırhlar’ın etrafında bulunmuştu.</p>
<p>Birlikte geniş basamaklardan aşağı inmeye başladılar. &quot;Yenge,” dedi. “Sen hiç babamın, ıı, ilgisine cesaret vermek için herhangi bir şey yaptın mı? Sana karşı olan, demek istiyorum.” Bunu söylerken kesinlikle hayatının yarısını elbisesi olan her türlü şeyle flört ederek geçiren bir oğlan için yüzü fazlasıyla çok kızarmıştı.</p>
<p>“Cesaret vermek? Ondan daha fazlasını yaptım, çocuğum,” dedi Navani. “Benim adamı resmen <span style="font-style:italic;">baştan çıkarmam</span> gerekti. Baban kesinlikle inatçı.”</p>
<p>“Fark etmemiştim,” dedi Adolin kuru kuru. “Sen onun konumunu ne kadar daha dengesiz bir hâle getirdiğinin farkındasındır? O diğer yüceprensleri Kurallar’ı takip etmeye zorlamak için şeref hakkındaki sosyal kısıtlamaları kullanmaya çalışıyor ama bunun benzeri olan başka bir şeyi özellikle görmezden geliyor.”</p>
<p>“Sıkıcı bir âdet.”</p>
<p>“Sen sadece kendin sıkıcı bulduklarını görmezden gelirken, bizim diğerlerinin hepsine uymamızı beklemekten memnunmuş gibi görünüyorsun.”</p>
<p>“Elbette,” dedi Navani gülümseyerek. “Sen bunu daha önce fark etmemiş miydin?”</p>
<p>Adolin’in yüz ifadesi karardı.</p>
<p>“Surat yapma,” dedi Navani. “Jasnah bir yerlere giderek kaybolmaya karar vermiş gibi göründüğüne göre, sen şu an için nişandan kurtuldun. Daha ben seni evlendirme şansını bulamayacağım, en azından o tekrar ortaya çıkana kadar.” Jasnah’nın huyu düşünülürse, bu yarın da olabilirdi, bundan aylar sonra da.</p>
<p>Surat yapmıyorum,” dedi Adolin.</p>
<p>“Yapmıyorsun tabii,” dedi Navani basamakların dibine varırlarken onun Zırhlı kolunu sıvazlayarak. “Haydi saraya gidelim. Eğer yavaş gidersek, baban toplantıyı geciktirmeyi başarabilir mi bilmem.”</p>
<p><span style="font-style:italic;">Ve sıradan halk tarafından isimleri anıldığı zaman, Koparanlar güçlerinin ürpertici doğası nedeniyle hakir görüldüklerini iddia ederdi Ve başkalarıyla muhatap oldukları zamanlarda, daimi olarak diğer lakapların, özellikle de müşterek konuşma dilinde kullanılan ‘Tozelçi'nin, özellikle de</span> ‘<span style="font-style:italic;">Yokelçi' kelimesine olan benzerliği nedeniyle, kabul edilebilir hitap şekilleri olmadığını iddia etmekte kararlıydılar. Ayrıca bunun haklındaki büyük ön yargıya karşı büyük öfke gösterirlerdi, gerçi bahis açan pek çoğunun nazarında, bu iki zümrenin arasında çok az fark vardı.</span></p>
<p>-Parlayan Sözler - Bölüm 17 - Sayfa 1 1</p>
<p>Shallan yeni bir kadın olarak uyandı.</p>
<p>O kadının kim olduğundan daha tam olarak emin değildi ama o kadının kim olmadığım biliyordu. O dağılmış bir yuvanın fırtınalarına katlanmış aynı korkan kız değildi. O Jasnah Kholin’i soymaya çalışmış olan aynı toy kadın da değildi. Kabsal ve ondan sonra Tyn tarafından kandırılmış olan aynı kadın da değildi.</p>
<p>Bu hâlâ korkulu ya da toy olmadığı anlamına gelmiyordu. Öyleydi. Ama sıkılmıştı da. İtilip kakılmaktan, kandırılmaktan, görmezden gelinmekten sıkılmıştı. Tvlakv ile olan yolculuk sırasında, liderlik yapabilen ve kontrolü eline alabilen kadın rolü yapmıştı. Artık rol yapma ihtiyacı hissetmiyordu.</p>
<p>Tyn’in sandıklarından bir tanesinin yanında diz çöktü. Adamlarının bunu kırarak açmalarına engel olmuştu, elbiselerini koymak için sağlam birkaç sandığının olmasını istiyordu, ama çadırda yaptığı aramanın sonucunda doğru anahtarı bulamamıştı.</p>
<p>“Desen,” dedi. “Sen bunun içine bakabilir misin? Anahtar deliğinden içeri sığar mısın?”</p>
<p>“Mmm...” Desen sandığın yan tarafına çıktı, sonra boyutu Shallan’ın tırnağı kadar küçüldü. Kolaylıkla içeriye girdi. Shallan içeriden gelen sesini duydu. “Karanlık.”</p>
<p>“Öf,” dedi Shallan, bir küre çıkardı ve bunu anahtar deliğine doğru tuttu. “Bunun yardımı oluyor mu?”</p>
<p>“Bir desen görüyorum,” dedi Desen.</p>
<p>“Desen mi? Ne tür bir...”</p>
<p><a id="bookmark2"></a><span style="font-style:italic;">Klik.</span></p>
<p>Shallan irkildi, sonra da sandığın kapağını kaldırmak için uzandı. Desen içinde mutlu mutlu vızıldıyordu.</p>
<p>“Kilidi açtın.”</p>
<p>“Bir desen,” dedi Desen mutlu mutlu.</p>
<p>“Sen cisimleri hareket ettirebiliyor musun?”</p>
<p>“Biraz oradan, biraz buradan itiyorum,” dedi. “Bu tarafta kuvvet çok az. Mmm...” Sandık giysilerle doluydu ve siyah kumaş bir torbanın içinde bir küre kesesi vardı, ikisi de çok faydalı olacaktı. Shallan sandığı araştırdı ve modern bir kesimi ve güzel süslemeleri olan bir elbise buldu. Tyn’in elbette ki yüksek mertebe sahibi birinin rolünü yaptığı zamanlar için buna ihtiyacı olurdu. Shallan elbiseyi giydi, göğüs kısmı boldu ama onun dışında makuldü; sonra da ölü kadının makyaj malzemeleri ve fırçalarım kullanarak aynada yüzünü ve saçını yaptı.</p>
<p>O sabah çadırdan çıktığı zaman kendisini, sanki asırlardır gibi görünen bir süre boyunca ilk kez, gerçek bir açıkgöz kadın gibi hissediyordu. Bu da iyiydi, çünkü bugün en sonunda Harap Ovalar’a ulaşacaktı. Ve, umuyordu ki, kaderine.</p>
<p>Yürüyerek sabahın ışığında ilerledi. Adamları kampı bozmak için kervanın pars-hmenlerinin yanında çalışıyordu. Tyn’in muhafızları da öldüğü için, kamptaki tek silahlı kuvvet Shallan’a aitti.</p>
<p>Vathah yanına gelerek adımlarına ayak uydurdu. “Dün gece emrettiğiniz gibi cesetleri yaktık, Berrakhanım. Ve bu sabah siz hazırlanırken bir diğer muhafız devriyesi uğradı. Bize niyetlerinin güvenliği sağlamak olduğunu göstermek istedikleri belliydi. Eğer birileri bu noktada kamp kurar ve küllerin arasında Tyn ile askerlerinin kemiklerini bulursa, bu bazı sorulara neden olabilir. Eğer sorgulanırlarsa kervan işçilerinin sizin sırrınızı saklayıp saklamayacaklarından emin değilim.”</p>
<p>“Teşekkür ederim,” dedi Shallan. “Adamlardan bir tanesi kemikleri bir çuvalın içinde toplasın. Onlarla ben ilgilenirim.”</p>
<p>Bunu gerçekten de o mu söylemişti?</p>
<p>Vathah kısaca başını sallayarak onayladı, sanki beklenen cevap buymuş gibi. “Adamların bazıları savaş kamplarına bu kadar yaklaşmış olduğumuz için endişeli.” “Sen hâlâ onlara verdiğim sözü tutamayacağımı düşünüyor musun?”</p>
<p>Vathah ilk defa gülümsedi. “Hayır. Sanırım tamamen ikna oldum, Berrakhanım.” “E o zaman?”</p>
<p>“Onlara moral veririm,” dedi.</p>
<p>“Harika.” Shallan Macob’u aramaya giderken yolları ayrıldı. Onu bulduğu zaman, kervanın sakallı, yaşlı tüccarbaşısı onun önünde daha önce hiç göstermediği kadar fazla saygıyla eğildi. O Parekılıcı’nı çoktan duymuştu.</p>
<p>“Adamlarından bir tanesinin savaş kamplanna inmesine ve benim için bir tahtırevan bulmasına ihtiyacım var,” dedi Shallan. “Askerlerimden bir tanesini göndermem şu an için mümkün değil.” Onların tanınması ve hapse atılması riskine girmeyecekti. “Elbette,” dedi Macob, sesi katıydı. “Bunun ücreti...”</p>
<p>Shallan ona dik bir bakış fırlattı.</p>
<p>“...Kendi cebimden ödenecek, güvenli bir varış için size olan şükranımın bir işareti.” Güvenli kelimesinin üzerine garip bir vurgu yapmıştı, sanki o cümlede doğruluğu sorgulanabilir olan kelime oydu.</p>
<p>“Peki ya ketumluğunun ücreti?” diye sordu Shallan.</p>
<p>“Ketumluğuma her zaman güvenebilirsiniz Berrakhanım,” dedi adam. “Ve size sıkıntı verecek olan dudaklar benimkiler değil.”</p>
<p>Yeteri kadar doğruydu.</p>
<p>Vagonuna tırmandı. “Adamlarımdan bir tanesi önden koşarak gidecek ve sizin için geriye bir tahtırevan göndereceğiz. Bununla birlikte, size veda ediyorum. Umuyorum ki benim bunu söylemem hakaret değildir, Berrakhanım, ama ben bir daha asla karşılaşmamamızı umarım.”</p>
<p>“O zaman aynı şeyi düşünüyoruz demektir.”</p>
<p>Shallan'a başını salladı ve chulunu dürttü. Vagon uzaklaştı.</p>
<p>“Dün gece onları dinledim,” dedi Desen vızıldayan, heyecanlı bir sesle elbisesinin sırtından. “Var olmamak gerçekten de insanlar için bu kadar büyüleyici bir kavram mı?”</p>
<p>“Onlar ölümden bahsettiler, öyle mi?” diye sordu Shallan.</p>
<p>“Senin ‘onlar için gelecek’ olup olmadığından bahsediyorlardı. Ben var olmamanın hevesle beklenecek bir şey olmadığının farkındayım, ancak onlar bunun hakkında konuştular ve konuştular ve <span style="font-style:italic;">konuştular.</span> Gerçekten de büyüleyici.”</p>
<p>“Eh, kulaklarını açık tut, Desen. Bu günün gittikçe <span style="font-style:italic;">daha da</span> ilginç hâle geleceğinden şüphe ediyorum.” Tekrar çadıra doğru yürüdü.</p>
<p>“Ama benim kulağım yok ki?” dedi Desen. “Ah, evet. Bir mecaz, değil mi? Ne kadar enfes yalanlar. Bu deyimi hatırlayacağım.”</p>
<p>♦</p>
<p>♦ ♦</p>
<p>Alethi savaş kampları Shallan’ın beklediğinden çok daha fazlasıydı. On tane küçük şehir sıralanmıştı, her birinden binlerce ateşin dumanı yükseliyordu, içeriye ve dışarıya doğru kervan dizileri akıyor, duvarları oluşturan krater ağızlarının içinden geçiyorlardı. Her kampta yüksek mertebeli açıkgözlerin varlığını ilan eden yüzlerce sancak dalgalanıyordu.</p>
<p>Tahtırevan onu bir yokuştan aşağı indirirken, Shallan nüfusun boyutu karşısında tam anlamıyla <span style="font-style:italic;">afallayıp kalmıştı.</span> Fırtınababa! O bir zamanlar babasının arazilerindeki yerel panayırın büyük bir topluluk olduğunu düşünürdü. Burada aşağıda beslenmesi gereken kaç ağız vardı? Her yücefırtınadan ne kadar suya ihtiyaç duyuluyordu?</p>
<p>Tahtırevanı yalpaladı. Vagonu geride bırakmıştı, chullar Macob’a aitti. Eğer daha sonra adamlarını geri gönderdiği zaman hâlâ oradaysa, vagonu satmayı deneyecekti. Şu an için, açıkgöz bir adam tarafından dikkatlice izlenen parshmenler tarafından taşınmakta olan tahtırevanda gidiyordu, adam parshmenlerin sahibiydi ve aracı da kiraya veriyordu. O önden yürümekteydi. Savaş kamplarına girerken Yokelçilerin sırtında taşınıyor olmasındaki ironi Shallan’ın dikkatinden kaçmamıştı.</p>
<p>Aracın arkasından Vathah ve Shallan’ın on sekiz muhafızı, arkalarından da sandıklarını taşıyan beş kölesi yürüyordu. Onları tüccarlardan aldığı ayakkabı ve kıyafetlerle giydirmişti ama yeni bir giysi ayların köle olmanın üstünü kapatamıyordu, ve askerler de çok da farklı değillerdi. Üniformaları sadece yücefırtına olduğu zamanlarda yıkanmıştı ve o da yıkanmaktan çok ıslanma sayılırdı. Adamlarını tahtırevanının arkasından yürütüyor olmasının sebebi arada bir onlardan aldığı kokuydu.</p>
<p>Kendisinin de o kadar beter olmadığını umut ediyordu. Tyn’in parfümünü kullanmıştı ama Aletlıi seçkinleri sık banyo ve temiz bir kokuyu tercih ederdi; Elçiler’in bilgeliğinin bir parçasıydı. <span style="font-style:italic;">Yücefırtınanın gelişiyle yıkan</span>, <span style="font-style:italic;">hem hizmetkâr, hem de berrakbey, çürüksprenlerini kaçırmak ve vücudu arındırmak için.</span></p>
<p>Birkaç kova suyla elinden geleni yapmıştı ama daha düzgün bir şekilde hazırlanmak için durma lüksü yoktu. Bir yüceprensin korumasına ihtiyacı vardı, ve de hızla. Şimdi gelmiş olduğu için, görevlerinin devasalığı yeni baştan üzerine çöktü: Jasnah’nın Harap Ovalar’da aradığı şeyi bul. Oradaki bilgiyle Alethi liderlerini pars-hmenlere karşı önlem almaya ikna et. Tyn’in buluşmakta olduğu kişileri araştır ve... Ne yapacaktı? Bir şekilde onları dolandıracak mıydı? Onlann Urithiru hakkındaki bildiklerini keşfet, dikkatlerini Shallan’ın kardeşlerinden uzaklaştır ve belki Jasnah’ya yaptıkları için onlara karşılık vermenin de bir yolunu bul.</p>
<p>Yapacak <span style="font-style:italic;">ne kadar çok</span> şey vardı. Kaynaklara ihtiyacı olacaktı. Bunun için en iyi umudu da Dalinar Kholin’di.</p>
<p>“Ama beni kabul edecek mi?” diye fısıldadı.</p>
<p>“Mmmm?” dedi Desen yakınındaki koltuktan.</p>
<p>“Bir hami olarak ona ihtiyacım olacak. Eğer Tyn’in kaynaklan Jasnah’nın öldüğünü biliyorsa, o zaman büyük olasılıkla Dalinar da biliyordur. O benim beklenmedik varışıma nasıl tepki verecek? Jasnah’nın kitaplarını alıp, başımı okşayıp, sonra da beni Jah Keved’e geri mi gönderecek? Kholin evinin benim gibi düşük seviyeli bir Veden’le bağ kurmaya ihtiyacı yok. Ve ben... Ben yüksek sesle konuşuyorum değil mi?”</p>
<p>“Mmmm,” dedi Desen. Sesi uykuluymuş gibi geliyordu, gerçi Shallan sprenlerin yorulması mümkün mü bilmiyordu.</p>
<p>Kafilesi savaş kamplarına yaklaştıkça endişesi büyüdü. Tyn, Shallan’ın Dalinar’ın korumasını <span style="font-style:italic;">istememesi</span> konusunda ısrar etmişti, bu onu Dalinar’a borçlu kılacağını söylemişti... Shallan onu öldürmüştü ama Tyn’in görüşlerine hâlâ saygısı vardı. Dalinar hakkında söylediklerinde doğruluk payı var mıydı?</p>
<p>Tahtırevanın penceresi tıklatıldı. “Parshmenlere sizi bir süre yere bıraktırıyorum duracağız,” dedi Vathah. “Yüceprensin nerede olduğunu öğrenmek için etrafta biri-lerine sormamız gerek.”</p>
<p>&quot;İyi.”</p>
<p>Sabırsız bir şekilde bekledi. Bu iş için tahtırevanın sahibini göndermiş olmalıydılar, adamlarından bir tanesini savaş kamplarının içine yalnız yollama fikri, Vathah’yı da Shallan kadar endişelendiriyordu. Neden sonra dışarından gelen alçak sesli bir konuşma duydu ve Vathah geri döndü, çizmeleri taşların üzerinde gıcırdıyordu. Shallan perdeyi geri çekerek ona baktı.</p>
<p>“Dalinar Kholin kralın yanındaymış,” dedi Vathah. “Yüceprenslerin topu birden oradaymış.” Savaş kamplarına doğru dönerken rahatsız olmuş gibi görünüyordu. “Rüzgârlarda bir şey var, Berrakhanım.” Gözlerini kıstı. “Çok fazla devriye. Ortalıkta bir sürü asker var. Tahtırevan sahibi söylemiyor ama görünüşe göre yakın zamanda bir şeyler olmuş gibi. Ölümcül bir şeyler.”</p>
<p>“Beni krala götürün o zaman,” dedi Shallan.</p>
<p>Vathah ona bir kaşını kaldırdı. Alethkar kralının dünyadaki en güçlü adam olduğu iddia edilebilirdi. “Sen onu öldürmeyeceksin, değil mi?” diye sordu Vathah öne doğru eğilerek hafifçe.</p>
<p><span style="font-style:italic;">“Ne?”</span></p>
<p>“Bir kadında... Biliyorsunuz, ondan olması için tek sebep budur diye düşündüm.” Shallan’ın gözlerine bakmıyordu. “Yakınına yaklaşır, çağırır, daha kimse ne olduğunu bile anlamadan adamın göğsüne saplayıverir.”</p>
<p>“Kralı<span style="text-decoration:underline;">nızı</span> öldürmeyeceğim,” dedi Shallan eğlenerek.</p>
<p>“İtirazım olmazdı,” dedi Vathah hafifçe. “Neredeyse isterdim. O var ya, o babasının giysilerini giymiş bir çocuk. O tahta çıktığından beri Alethkar için her şey daha da kötüye gitti. Ama benim adamlarım, bizim kaçmamız epey bir zor olur, eğer öyle bir şeyler olursa. Gerçekten de zor olur.”</p>
<p>“Ben sözümü tutacağım.”</p>
<p>Vathah başını sallayarak onayladı ve Shallan da perdenin düşerek tahtırevan penceresini kapatmasına izin verdi. Fırtınababa. Bir kadına Parekılıcı ver, yaklaştır... Hiç kimse bunu denemiş miydi? Mutlaka denenmiştir, gerçi bunu düşünmek Shallan’ın midesini kaldırdı.</p>
<p>Tahtırevan kuzeye doğru döndü. Savaş kamplarını geçmek uzun bir zaman alıyordu, kamplar devasaydı. Neden sonra, dışarıya bir göz attı ve sol tarafında uzun bir tepe ile bunun zirvesine inşa edilmiş, ve de zirvesinden oyularak inşa edilmiş, taştan bir bina gördü. Bu bir saray mıydı?</p>
<p>Ya Berrakbey Dalinar’ı kendisini kabul etmeye ve Jasnah’nın araştırmaları konusunda ona güvenmeye ikna ederse ne olacaktı? Dalinar’m evinde Shallan ne olacaktı? Düşük seviyeli bir kâtip mi, bir kenara koyulacak ve görmezden gelinecek? Hayatının büyük bir kısmını böyle geçirmişti. Kendisini aniden, şiddetle, bunun tekrar gerçekleşmesine izin vermemeye kararlı halde buldu. Urithiru ve Jasnah’nm cinayetini araştırmak için gereken özgürlüğe ve kaynaklara ihtiyacı vardı. Bundan başka hiçbir şeyi kabul etmeyecekti. Bundan başka hiçbir şeyi kabul <span style="font-style:italic;">edemezdi.</span></p>
<p>O <span style="font-style:italic;">zaman bunu yap,</span> diye düşündü.</p>
<p>Yapması da dilemek kadar kolay olsaydı. Tahtırevan saraya çıkan zikzaklı yola dönerken, Tyn’in eşyaları içinden gelmiş olan yeni çantası sallandı ve ayağına çarptı. Shallan onu aldı ve içindeki sayfaları karıştırarak, Bluth’u hayalindeki şekilde çizmiş olduğu buruşmuş resmini buldu. Bir köle taciri değil, bir kahraman.</p>
<p>&quot;Mmmmm...” dedi Desen yanındaki koltuktan.</p>
<p>“Bu resim bir yalan,” dedi Shallan.</p>
<p>“Evet.”</p>
<p>“Ama ayrıca değil de. Bu onun dönüştüğü şey, en sonunda. Düşük rütbeli de olsa.”</p>
<p>“Evet.”</p>
<p>“O zaman yalan ne ve gerçek ne?”</p>
<p>Desen kendi kendine hafifçe uğuldadı, sanki ateşin önündeki mutlu bir baltata-zısı gibiydi. Shallan resmi parmağıyla yoklayarak düzeltti. Sonra da bir eskiz tahtası ve kalem çıkardı ve çizmeye başladı. Yalpalayan tahtırevanın içinde bu zor bir işti, bu onun en iyi çizimi olmayacaktı. Yine de, parmakları haftalardır hissetmediği bir yoğunluk ile kağıdın üzerinde uçuyordu.</p>
<p>İlk önce geniş çizgiler, görüntüyü kafasının içinde sabitlemek için. Bu sefer bir Hatıranın kopyasını çıkarmıyordu. Belirsiz bir şeyi arıyordu; gerçek olabilecek olan bir yalan, eğer sadece o doğru şekilde hayal etmeyi başarabilirse.</p>
<p>Kamburunu çıkararak sayfayı hummalı bir şekilde karaladı ve kısa süre sonra taşıyıcıların adımlarının ritmim hissetmeyi kesmişti. Sadece çizimi görüyordu, sadece sayfanın üzerine dökmekte olduğu duyguları biliyordu. Jasnah’mn kararlılığı. Tyn’in kendine güveni. Tarif edemediği bir <span style="font-style:italic;">doğruluk</span> hissi, hayatta tanıdığı en iyi kişi olan abisi Helaran’dan geliyordu.</p>
<p>Bunların hepsi ondan kaleminin içine ve oradan sayfanın üzerine <span style="font-style:italic;">döküldü.</span> Gölgelere ve desenlere dönüşen çizgiler ve hatlar, siluetlere ve yüzlere dönüştü. Çizim aceleciydi ama yine de canlıydı. Shallan’ı, hayal ettiği şekliyle, Dalinar Kholin’in önünde ayakta duran kendine güvenli bir genç kadın olarak betimliyordu. Parezırhı içine koyduğu o, ve etrafındaki kişiler, Shallan’ı delici bir şaşkınlık içinde incelerken çizilmişti. Shallan dik duruyordu, güven ve güç ile konuşurken elini onlara doğru kaldırmıştı. Burada titreme yoktu. Yüzleşme korkusu yoktu.</p>
<p><span style="font-style:italic;">Bu benim olacağım şey idi,</span> diye düşündü Shallan. <span style="font-style:italic;">Eğer korkunun hükmettiği bir evde büyütülmüş olmasaydım. O yüzden bugün olacağım şey de bu.</span></p>
<p>Bu bir yalan değildi. Bu farklı bir gerçekti.</p>
<p>Tahtırevanın kapısından bir tıklama geldi. Hareket etmeyi kesmişti, Shallan neredeyse fark etmemişti bile. Kendi kendine başını sallayarak, çizimini katladı ve emi-nelinin kol yenindeki cebin içine koydu. Sonra da araçtan dışarı çıkarak soğuk taşlara ayak bastı. Kendini canlanmış hissediyordu ve farkında olmadan içine minik bir miktarda Fırtmaışığı çektiğini fark etti.</p>
<p>Saray tahmin edebileceğinden hem daha süslü, hem de daha sadeydi. Elbette ki burası bir savaş kampıydı ve o yüzden de kralın makamı, Kharbranth’ın kraliyet binalarının muhteşemliğine denk olamazdı. Aynı zamanda burada, asıl Alethkar’ın kültüründen ve kaynaklarından uzakta, böylesine bir binanın inşa edilebilmiş olması inanılmazdı. Dağ gibi yükselen taş hisar yontulmuş kayalardan inşa edilmişti, birkaç kat yüksekliğindeydi ve tepenin zirvesine oturtulmuştu.</p>
<p>“Vathah, Gaz,” dedi. “Bana eşlik edin. Geri kalanlarınız, burada konum alın. Haber göndereceğim.”</p>
<p>Ona selam verdiler; Shallan bunun uygun olup olmadığından emin değildi. Uzun adımlarla ilerledi ve eğlenerek kendisine eşlik etmeleri için firarilerin en uzunlarından bir tanesi ile en kısalarından bir tanesini seçmiş olduğunu fark etti. Ve bu yüzden onun yanlarında durdukları zaman, boyları düzgün bir eğimle değişiyordu: Vathah, o, Gaz. Gerçekten de muhafızlarını sadece estetik açıdan cazip olmaları için mi seçmişti?</p>
<p>Saray yerleşkesinin ön kapıları batıya bakıyordu ve Shallan burada tepenin derinliklerine doğru giden tünel gibi bir koridora açılan kapıların önünde durmakta olan büyük bir muhafız grubu buldu. Kapıda on altı muhafız mı? Shallan Kral Elhokar’ın paranoyak olduğunu okumuştu ama bu aşırı gibi görünüyordu.</p>
<p>“Beni ilan etmen gerekecek Vathah,” dedi hafifçe yürüyerek yaklaşırlarken.</p>
<p>“Nasıl?”</p>
<p>“Berrakhanım Shallan Davar, Jasnah Kholin’in çırağı ve Adolin Kholin’in şartna-meli nişanlısı. Söylemek için ben işaret edene kadar bekle.”</p>
<p>Kır saçlı adam başıyla onayladı, eli baltasının üzerindeydi. Shallan onun rahatsızlığını paylaşmıyordu. Tam aksine, o <span style="font-style:italic;">heyecanlıydı.</span> Başı yüksekte, sanki buranın sahibiymiş gibi kararlı adımlarla yürüyerek muhafızların yanından geçti.</p>
<p>Geçmesine izin verdiler.</p>
<p>Shallan neredeyse tökezliyordu. Kapıda bir düzineden daha fazla muhafız vardı ve ona engel olmamışlardı. Birkaç tanesi sanki bunu yapacakmış gibi ellerini kaldırmıştı, Shallan gözünün ucuyla görmüştü, ama geriye çekilerek ses çıkarmadılar. Kapıların arkasındaki tünele benzer koridora girerlerken yanındaki Vathah hafifçe homurdandı.</p>
<p>Kapıdaki muhafızlar konuşurlarken yankılanan fısıltıları duyulabiliyordu. En sonunda, bir tanesi arkasından seslenebildi. “...Berrakhanım?”</p>
<p>Shallan durdu, onlara doğru döndü ve bir kaşını kaldırdı.</p>
<p>“Affedersiniz Berrakhanım,” diye seslendi muhafız. “Ama siz...?”</p>
<p>Shallan Vathah’ya başını salladı.</p>
<p>“Sen Berrakhanım Davar’ı tanımıyor musun?” diye azarladı Vathah. “Berrakbey Adolin Kholin’in şartnameli <span style="font-style:italic;">nişanlısını</span>?”</p>
<p>Muhafızlar sessizleşti ve Shallan da yoluna devam etmek için döndü. Arkalarındaki konuşma neredeyse anında tekrar başladı, bu sefer Shallan’ın birkaç kelimeyi yakalayabileceği kadar yüksek sesliydi, “...herifteki karı kızın hesabı belli değil...”</p>
<p>Bir yol ayrımına ulaştılar. Shallan bir yöne, sonra da öbürüne baktı. “Yukarıya doğru, sanırım,” dedi.</p>
<p>“Krallar her şeyin tepesinde olmayı severler,” dedi Vathah. “Tavır sizi dış kapılardan geçirebilir Berrakhanım ama bu sizi Kholin’le görüşmek için içeri sokmayacak.”</p>
<p>“Siz <span style="font-style:italic;">gerçekten de</span> onun nişanlısı mısınız?” diye sordu Gaz endişeli bir şekilde, göz bandını kaşıyordu.</p>
<p>“Son kontrol ettiğimde öyleydi,” dedi Shallan yolda önderlik ederken. “Gerçi, kabul etmek gerek, bu gemimin batmasından önceydi.&quot; Kholin’le görüşmek için içeri alınma konusunda endişesi yoktu. En azından bir kere konuşacaklardı.</p>
<p>Hizmetkârlara yol sorarak, yukarı doğru gitmeye devam ettiler. Bunlar gruplar hâlinde koşuşturuyor, konuşulduğu zaman irkiliyorlardı. Shallan bu çekingenlik türünü tanıyordu. Kral da babası kadar berbat bir efendi miydi?</p>
<p>Daha yükseğe çıktıkça, bina bir hisara daha az, bir saraya daha çok benziyordu. Duvarlarda rölyefler, yerlerde mozaikler, oymalı kepenkler ve gittikçe artan sayıda pencereler vardı. Tepeye yakın olan kralın toplantı salonuna yaklaşırlarken, taş duvarlara dizilmiş olan tahta süslemeler belirmişti, oymalarının içine altın ve gümüş varaklar işlenmişti. Lambalarda boyutu sıradan küre birimlerinden fazla olan devasa safirler vardı, parlak mavi ışık saçıyorlardı. En azından eğer ihtiyaç duyacak olursa Fırtmaışığı’nın eksikliğini çekmeyecekti.</p>
<p>Kralın toplantı salonuna giden geçit adamlarla <span style="font-style:italic;">tıklım tıklımdı.</span> Bir düzine farklı üniforma giymiş olan askerler vardı.</p>
<p>“Hay Cehennem,” dedi Gaz. “Şuradakiler Sadeas’ın renkleri.”</p>
<p>&quot;Ve Thanadal ve Aladar ve Ruthar...” dedi Vathah. “Dediğim gibi, yüceprenslerin hepsiyle birden görüşüyor.”</p>
<p>Jasnah’nm isimler (ve armalar) kitabı üzerinde yaptığı çalışmalardan hatırladığı kadarıyla, Shallan hizipleri kolaylıkla seçebiliyordu. Sadeas’ın askerleri Yüceprens Ruthar ve Yüceprens Aladar'ınkilerle muhabbet ediyordu. Dalinar’ınkiler yalnız başlarına duruyordu ve Shallan onlar ile koridordaki diğerlerinin arasındaki düşmanlığı hissedebiliyordu.</p>
<p>Dalinar’ın muhafızlarının arasında çok az sayıda açıkgöz vardı. Bu garipti. Ve kapıda duran şu adam tamdık mıydı? Dizlerine kadar inen mavi ceketi olan uzun boylu, koyugözlü adam. Omzuna kadar uzanan hafifçe dalgalı saçları olan adam... Alçak bir sesle bir diğer askerle konuşmaktaydı, bu aşağıdaki kapılarda olan adamlardan bir tanesiydi.</p>
<p>“Görünüşe göre onlar buraya bizden önce ulaşmış,” dedi Vathah hafifçe.</p>
<p>Adam döndü ve Shallan’ın tam gözlerinin içine baktı, sonra da ayaklarına doğru bir göz attı.</p>
<p><span style="font-style:italic;">Ah eyvah.</span></p>
<p>Üniformasına bakılırsa subay olan adam sert adımlarla doğrudan ona doğru yürüdü. Yürüyerek Shallan’ın tam dibine gelirken diğer yüceprenslerin askerlerinden gelen düşmanca bakışları umursamadı. “Prens Adolin bir Boynuzyiyenli ile mi nişanlı?” diye sordu düz bir sesle.</p>
<p>Shallan savaş kamplarından iki gün uzaktaki karşılaşmayı neredeyse unutmuştu. <span style="font-style:italic;">Seni boğacağım b...</span> Ani bir kasvet hissederek durdu. Sonunda Tyn’i gerçekten de öldürmüştü.</p>
<p>“Elbette ki değil,” dedi Shallan çenesini kaldırarak ve Boynuzyiyenli şivesini kullanmadan. “Ben yalnız başıma kanunsuz diyarlarda seyahat ediyordum. Gerçek kimliğimi açıklamak sağduyulu gibi görünmedi.”</p>
<p>Adam homurdandı. “Çizmelerim nerede?”</p>
<p>“Mertebe sahibi olan açıkgözlü bir leydiye bu şekilde mi hitap ediyorsun?”</p>
<p>“Bu bir hırsıza hitap etme şeklim,” dedi adam. “O çizmeleri daha yeni almıştım.” “Sana bir düzine yeni çift gönderteceğim,” dedi Shallan. “Yüceprens Kholin ile konuştuktan sonra.”</p>
<p>“Onu görmeme izin vereceğimi mi düşünüyorsun?”</p>
<p>“Sen seçeneğin olacağını mı düşünüyorsun?”</p>
<p>“Ben onun muhafızlarının yüzbaşısıyım, kadın.”</p>
<p><span style="font-style:italic;">Lanet,</span> diye düşündü Shallan. Bu bela olacaktı. En azından yüzleşme nedeniyle titremiyordu. Shallan bunu gerçekten de aşmıştı. Nihayet.</p>
<p>“Eh, söyle bana, <span style="font-style:italic;">yüzbaşı,&quot;</span> dedi. “Senin adın ne?”</p>
<p>“Kaladin.” Garip. Bu kulağa bir açıkgözün ismi gibi geliyordu.</p>
<p>“Harika. Şimdi yüceprense senden bahsettiğim zaman kullanacağım bir isim oldu. O oğlunun nişanlısına bu şekilde davranılmasından hoşlanmayacak.”</p>
<p>Kaladin askerlerinden birkaçına elini salladı. Mavili adamlar onun ve Vathah’nın ve...</p>
<p>Gaz nereye gitmişti ki?</p>
<p>Döndü ve onun geri geri koridordan çekilmekte olduğunu gördü. Kaladin onu fark etti ve gözle görülür bir şekilde irkildi.</p>
<p>“Gaz? Bu ne böyle?” diye hesap sordu.</p>
<p>“Iı...” Tek gözlü adam kekeledi. “Beye... Ee, Kaladin. Sen, ee, bir subay mı oldun? Demek işler senin için iyi gidiyor...”</p>
<p>“Sen bu adamı tanıyor musun?” diye sordu Shallan Kaladin’e.</p>
<p>“O beni öldürtmeye çalıştı,” dedi Kaladin, sesi sakindi. “Pek çok sefer. O hayatımda karşılaştığım en adi sıçanlardan biri.”</p>
<p>Müthiş.</p>
<p>“Sen Adolin’in nişanlısı değilsin,” dedi Kaladin, adamlarından birkaç tanesi neşeli bir şekilde Gaz’ı yakalarken, geri çekilirken aşağıdan gelen başka muhafızlara denk gelmişti. “Adolin’in nişanlısı boğuldu. <span style="font-style:italic;">Sen</span> çok kötü bir zamanlama duygusu olan bir fırsatçısın. Dalinar Kholin’in yeğeninin ölümünden kâr etmeye çalışan bir dolandırıcı bulduğu için memnun olacağını hiç sanmıyorum.”</p>
<p>Shallan en sonunda endişe hissetmeye başladı. Vathah ona bir göz attı, belli ki bu Kaladin’in tahminlerinin doğru olduğundan korkuyordu. Shallan kendini sakinleştirdi ve eminkesesinden içeri uzanarak, Jasnah’nın notlarının arasından bulduğu bir kâğıt sayfasını çıkardı. “Yüceleydi Navani o odanın içinde mi?”</p>
<p>Kaladin cevap vermedi.</p>
<p>“Ona bunu göster, lütfen,” dedi Shallan.</p>
<p>Kaladin tereddüt etti, sonra da sayfayı aldı. Bir göz gezdirdi ama baş aşağı tutmakta olduğunun farkında olmadığı belliydi. Bu Jasnah ile annesi arasındaki yazılı konuşmalardan bir tanesiydi, şartnamenin hazırlanması hakkındaydı. Uzakalemle iletilmişti ve iki nüshası olacaktı; Jasnah’nın tarafında yazılmış olan bir tane ve Berrakhanım Navani’nin tarafında olan bir tane.</p>
<p>“Göreceğiz,” dedi Kaladin.</p>
<p>“Görecek...” Shallan kendisini dili dolanırken buldu. Eğer Dalinar’ı görmek için içeriye giremezse, o zaman... O zaman... Fırtına kapsın bu herifi! Shallan o adamlarına emir vermek için dönerken hüreliyle kolunu yakaladı. “Bunların hepsi gerçekten de sana yalan söylediğim için mi?” diye hesap sordu daha alçak bir sesle.</p>
<p>Adam tekrar ona baktı. &quot;Ben burada işimi yapıyorum.”</p>
<p>“Senin işin saygısız ve inatçı olmak mı?”</p>
<p>“Hayır, ben boş zamanlarımda da saygısız ve inatçıyım. Benim <span style="font-style:italic;">işim,</span> senin gibi insanları Dalinar Kholin’den uzak tutmak.”</p>
<p>“Onun beni görmek isteyeceğini sana garanti ediyorum.”</p>
<p>“Eh, bir Boynuzyiyenli prensesinin sözüne güvenmediğim için kusuruma bakmayın. Adamlarım sizi sürükleyerek zindanlara götürürken çiğnemek için biraz kabuk ister miydiniz?”</p>
<p><span style="font-style:italic;">Pekâlâ, bu kadarı yeter.</span></p>
<p>“Zindanlar kulağa muhteşem geliyor!” dedi. “En azından orada <span style="font-style:italic;">senden</span> uzakta olurum, sersem herif.”</p>
<p>“Sadece kısa bir süre için. Sorgulamak için geleceğim.”</p>
<p>“Ne, daha hoş başka bir seçeneğim yok mu? idam mesela?”</p>
<p>“İlmiği boynuna geçirecek kadar uzun bir süre boyunca zırvalamalarına dayanacak bir cellat bulabileceğimizi mi düşünüyorsun?”</p>
<p>“Eh, eğer beni öldürmek istiyorsan, her zaman nefesin bunu yapana kadar bekleyebilirsin.”</p>
<p>Kaladin kızardı ve yakınlardaki birkaç muhafız kıkırdamaya başladı. Yüzbaşı Kaladin onlara doğru bakarken tepkilerini bastırmaya çalıştılar.</p>
<p>“Sana imrenmem gerekir,&quot; dedi Kaladin tekrar ona doğru dönerken. “Benim <span style="font-style:italic;">nefesimin</span> öldürmek için yakında olması gerekiyor ama senin o suratın her adamı uzaktan öldürebilir.”</p>
<p>“Her adamı mı? E senin üzerinde işlemiyor,” dedi Shallan. “Sanırım bu senin pek de adamdan sayılmayacağının kanıtı olsa gerek.”</p>
<p>“Yanlış söylemişim. <span style="font-style:italic;">Herhangi</span> bir adam demek istemedim, sadece senin türünün erkekleri. Ama merak etme, chullarımızın sana fazla yaklaşmaması için özen göstereceğim.”</p>
<p>“Ya? Ailen de buralarda demek?”</p>
<p>Kaladin’in gözleri genişledi ve Shallan ilk kez adamın asabını gerçekten de bozabilmiş gibi göründü. “Ailemin bununla bir ilgisi yok.”</p>
<p>“Evet, bu mantıklı. Onların seninle hiçbir ilgilerinin olmasını istememelerini <span style="font-style:italic;">beklerdim.&quot;</span></p>
<p>“En azından benim atalarımın bir sünger ile üremeyecek kadar mantığı vardı,” diye tersledi, büyük olasılıkla Shallan'ın kızıl saçlarına bir göndermeydi.</p>
<p>“En azından ben atalarımın kim olduğunu <span style="font-style:italic;">biliyorum</span>!” diye cevap verdi.</p>
<p>Birbirlerine ateş püskürten gözlerle baktılar. Shallan’ın bir parçası onun kendini kaybetmesini sağlamayı başardığı için tatmin duyuyordu, gerçi kendi yüzünde hissettiği sıcaklığa bakılacak olursa, kendisini de pek kontrol edebilmiş değildi. Jasnah olsa hayal kırıklığına uğrardı. O Shallan’a dilini kontrol etmeyi öğretmeyi kaç kere denemişti? Gerçek zekâ kontrollü zekâydı. Bir okun rasgele bir yöne doğru atılmamasının gerekli olduğu gibi, sözlerin de özgürce uçuşmalarına izin verilemezdi.</p>
<p>İlk kez olarak, Shallan büyük koridorun sessizleşmiş olduğunun farkına vardı. Çok büyük sayıda asker ve hizmetkâr, ona ve subaya gözlerini dikmişlerdi.</p>
<p>“Öf! ” Kaladin kolunu sallayarak ondan kurtardı, Shallan biraz önce dikkatini çekmek için yakaladıktan sonra adamı bırakmamıştı. “Senin hakkmdaki fikrimi değiştirdim. Sen kesinlikle yüksek mertebeli bir açıkgözsün. Sadece onlar <span style="font-style:italic;">bu kadar</span> çileden çıkarıcı olmayı başarabilir.” Uzun adımlarla kralın odasının kapısına doğru giderek ondan uzaklaştı.</p>
<p>Yakınındaki Vathah gözle görülür bir şekilde rahatladı. “Yüceprens Kholin’in muhafızlarının başıyla herkesin ortasında ağız dalaşı yapmak akıllıca oldu mu?” diye fısıldadı Shallan’a.</p>
<p>“Bir olay yarattık,” dedi Shallan kendini sakinleştirerek. “Şimdi Dalinar Kholin öyle ya da böyle bunu duyacak. O muhafız benim gelişimi ondan saklamayı başaramaz.”</p>
<p>Vathah tereddüt etti. “O zaman bu <span style="font-style:italic;">planın</span> parçası mıydı?”</p>
<p>“Hiç de değil,” dedi Shallan. “Ben o kadar da zeki değilim. Ama yine de işe yarayacak.” İkisine katılabilmesi için Kaladin’in muhafızları tarafından serbest bırakılmış olan Gaz’a doğru baktı, gerçi hepsi hâlâ dikkatle izleniyordu.</p>
<p>“Sen bir firari için bile korkaksın Gaz,” dedi Vathah ağzının kenarıyla.</p>
<p>Gaz sadece yere bakıyordu.</p>
<p>“Sen onu nereden tanıyorsun?” diye sordu Shallan.</p>
<p>&quot;O benim eskiden çalıştığım kereste deposunda bir köleydi,” dedi Gaz. “Fırtına kapası herif. O tehlikelidir, Berrakhamm. Vahşidir, bir baş belasıdır. Bu kadar kısa bir süre içinde bu kadar yüksek bir konuma gelmeyi nasıl başarmış bilmiyorum.”</p>
<p>Kaladin toplantı salonuna girmemişti. Ancak bir an sonra kapılar aralandı. Toplantı bitmiş ya da en azından bir mola verilmiş gibi görünüyordu. Birkaç hizmetkâr yüceprenslerinin bir şeye ihtiyacı var mı diye bakmak için koşturarak içeri girdi ve muhafızların arasında konuşmalar başladı. Yüzbaşı Kaladin Shallan’a bir bakış attı, sonra da elinde kâğıt sayfasıyla gönülsüz bir şekilde içeri girdi.</p>
<p>Shallan endişeli görünmemek amacıyla kendisini ellerini önünde kavuşturarak beklemek için zorladı, biri kol yeninin içinde, öbürü açıktaydı. En sonunda Kaladin tekrar dışarı çıktı, yüzünde kızgın bir kabullenmişlik ifadesi vardı. Ona doğru parmağını uzattı, sonra da baş parmağıyla omzunun arkasını göstererek içeri girebileceğine işaret etti. Muhafızlar Shallan’ın geçmesine izin verdiler ama onu takip etmeye çalıştığı zaman Vathah’yı durdurdular.</p>
<p>Shallan ona geride kalması için elini salladı, derin bir nefes aldı, sonra da kararlı adımlarla hareketli askerler ve hizmetkârlar kalabalığının içinden geçerek kralın toplantı salonuna girdi.</p>
</body>
</html>