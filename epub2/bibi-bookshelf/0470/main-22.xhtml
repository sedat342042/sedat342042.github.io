<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta http-equiv="content-type" content="text/html; charset=UTF-8"/><title></title><link rel="stylesheet" href="main.css" type="text/css"/>
</head>
<body>
<p>“Nasıl?” diye tısladı Amaram Dalinar’m elindeki Kılıç’a bakarak. “Nasıl geri aldın? Ben onu mağarada buldum. Adamlarım güvenli bir yere saklamıştı!&quot;</p>
<p>“Sırf bir konuyu kanıtlamak için bunu riske atacak değildim,” dedi Dalinar soğukça. “Mağaraya gizlemeden önce bu Kılıç’la çoktan bağ kurmuştum.”</p>
<p>“O yatakta hasta olduğun hafta,” dedi Amaram.</p>
<p>“Evet.”</p>
<p>“Hay Cehennem.”</p>
<p>Dalinar nefesini bıraktı, dişlerinin arasından bir tıslama sesiyle çıkmıştı. “Neden, Amaram? Bütün insanlar arasında, ben senin... Hah!” Dalinar’ın silahın kabzasındaki tutuşu sertleşti, parmak boğumları beyazladı. Amaram sanki boynunu Parekılıcı’nın ucuna uzatırmış gibi çenesini kaldırdı.</p>
<p>“Yaptım,” dedi Amaram. “Ve olsa yine yaparım. Yokelçiler yakında geri dönecekler ve bizim de onlarla yüzleşmek için yeteri kadar güçlü olmamız gerek. Bu da antrenmanlı ve becerikli Paredarlar anlamına geliyor. Askerlerimden birkaç tanesini feda ederek, çok daha fazlasını kurtarmayı planlamıştım.”</p>
<p>“Yalan!” dedi Kaladin tökezleyerek öne çıkarken. “Sen sadece Kılıç’ı kendine istiyordun!”</p>
<p>Amaram Kaladin’in gözlerinin içine baktı. “Sana ve adamlarına yaptığım şey için üzgünüm. Bazen, daha yüce amaçlar gerçekleştirilebilsin diye iyi adamların ölmesi gerekir.”</p>
<p>Kaladin kalbinden dışarıya doğru yayılan bir donukluk, biriken bir soğukluk hissetti.</p>
<p>O <span style="font-weight:bold;font-style:italic;">doğruyu söylüyor,</span><span style="font-weight:bold;"> </span>diye düşündü. O... <span style="font-weight:bold;font-style:italic;">Gerçekten de doğru olan şeyi yaptığına inanıyor.</span></p>
<p>Amaram kendi Kılıç’ım bırakarak tekrar Dalinar’a döndü. “Şimdi ne olacak?” “Sen cinayetten suçlusun, kişisel zenginlik için adam öldürmekten.”</p>
<p>“Peki ya senin mücevherkalpleri elde edebilmek için binlerce adamı ölümlerine göndermen ne?” dedi Amaram. “O bir şekilde farklı mı? Hepimiz bazen daha büyük iyilik adına hayatların harcanması gerektiğini biliyoruz.”</p>
<p>“Çıkar o pelerini,” diye hırladı Dalinar. “Sen Parlayan falan değilsin.”</p>
<p>Amaram uzanarak kopçasını çözdü, sonra taşların üzerine düşmeye bıraktı. Döndü ve yürüyerek uzaklaşmaya başladı.</p>
<p>“Hayır!” dedi Kaladin arkasından tökezleyerek.</p>
<p>“Bırak gitsin, oğlum,” dedi Dalinar içini çekerek. “Onun itibarı yıkıldı.”</p>
<p>“O hâlâ bir katil.”</p>
<p>“Ve geri döndüğüm zaman da onu adil bir şekilde yargılayacağız,” dedi Dalinar. “Onu hapse atamam, Paredarlar bunun üstündedir ve zaten duvarları kesip giderdi. Bir Paredarı ya idam edersin, ya da serbest bırakırsın.”</p>
<p>Kaladin çöktü ve Lopen bir tarafında belirerek onu tutarken, Teft de öbür kolunun altına girdi. Kendini tükenmiş hissediyordu.</p>
<p><span style="font-weight:bold;font-style:italic;">Bazen daha büyük iyilik adına hayatların harcanması gerekir...</span></p>
<p>“Bana inandığınız için teşekkür ederim,&quot; dedi Kaladin Dalinar’a.</p>
<p>“Ben arada bir laf dinlerim, asker,” dedi Dalinar. “Şimdi kampa geri dön ve <span style="font-style:italic;">biraz dinlen.&quot;</span></p>
<p>Kaladin başım sallayarak onayladı. “Komutanım? Orada kendinize dikkat edin.”</p>
<p>Dalinar tatsızca gülümsedi. “Eğer mümkün olursa. En azından şimdi o suikastçıyla dövüşmek için bir yolum var, eğer gelirse. Son zamanlarda etrafta dolaşan bütün o Parekılıçları’ndan sonra, bir tanesini de kendime almanın görmezden gelinemeyecek kadar mantıklı olacağını düşündüm.” Gözlerini kısarak doğuya doğru döndü. “Her ne kadar bir tanesini tutmak bir şekilde... Yanlış gibi geliyor olsa da. Garip bu. Neden yanlış gelsin ki? Belki ben sadece eski Kılıç’ımı özlüyorumdur.”</p>
<p>Dalinar Kılıç’ı bıraktı. “Gidelim,” dedi atına doğru geri yürürken, orada afallamış gibi görünen Yüceprens Roion, Amaram’ın ona katılan elli adamlık kişisel muhafızlarıyla birlikte uzun adımlarla uzaklaşmasını izliyordu.</p>
<p>♦</p>
<p>♦ ♦</p>
<p>Evet, bu Dalinar’a katılan <span style="font-style:italic;">Aladar’ın</span> sancağıydı. Sadeas dürbünle bunu seçebiliyordu.</p>
<p>Dürbünü indirdi ve uzun, uzun bir süre boyunca sessizce oturdu. O kadar uzun ki muhafızları, ve hatta karısı bile, endişeli görünerek kımıldanmaya başladı. Ama bir sebep yoktu.</p>
<p>Sıkıntısını bastırdı.</p>
<p>“Bırak orada ölsünler,” dedi. “Dördü birden. İalai, bana bir rapor hazırla. Benim bilmem gereken... Ialai?”</p>
<p>Karısı irkilerek ona doğru baktı.</p>
<p>“İyi misin?”</p>
<p>“Ben sadece düşünüyordum,” dedi îalai, dalgın gibi görünüyordu. “Gelecek hakkında. Ve ne getireceği. Bizim için.”</p>
<p>“Alethkar’a yeni yüceprensler getirecek,” dedi Sadeas. &quot;Bizim yeminli yücebey-lerimiz arasında hangilerinin Dalinar’ın yolculuğunda ölecek olanların yerini almaya uygun olacağı konusunda bir rapor hazırla.” Dürbünü haberciye doğru geri fırlattı. “Onlar ölene kadar biz hiçbir şey yapmayacağız. Bu iş, görünüşe göre, sonunda Dalinar’ın Parshendilerin elinde ölmesiyle bitecek. Aladar da onunla birlikte gidebilir ve topunun Cehennem’e kadar yolu var.”</p>
<p>Atını çevirdi ve günün gezisine devam etti, sırtını Harap Ovalar’a özellikle dönmüştü.</p><div></div><br clear="all"/>
<p><span style="font-style:italic;">Böylesine güçlü bir silahı kullanmanın bir tehlikesi, Nahel bağını inceleyenleri cesaretlendirme potansiyeli olacak■ Bu örnekleri, onların potansiyel Kuşamlarının sonuçlarım kabul edecek olmadığın sürece güçlü baskı altında kalacakları durumlara yerleştirmekten kaçınmak için dikkat gösterilmesi gerekecek-</span></p>
<p>-Diyagram’dan, Döşeme Tahtası 27: paragraf 6</p>
<p>Bir anda bentlerini aşan bir nehir gibi, dört ordu platoların üzerine yayıldı. Shallan at sırtından izliyordu, heyecanlı, endişeliydi. Kafilenin kendi küçük parçası Vathah ve askerleriyle, refakatçisi Marri’yi içeriyordu. Dikkate değer bir şekilde, Gaz daha gelmemişti ve Vathah onun nerede olduğunu bilmediğini iddia ediyordu. Belki de Shallan’ın onun borçları konusuna daha fazla dikkat etmesi gerekirdi. Diğer şeylerle o kadar meşgul olmuştu ki... Fırtınalar, eğer adam kaybolup giderse nasıl hissederdi?</p>
<p>Bununla daha sonra ilgilenmesi gerekecekti. Bugün, aşırı derecede önemli bir şeyin, yıllar önce Gavilar ve Dalinar’ın Sahipsiz Tepeler’de ilk kez ava çıkmalarıyla başlamış olan bir hikâyenin bir parçasıydı. Şimdi en son bölüme, gerçeği açığa çıkaracak ve Harap Ovalar’m, Parshendilerin ve belki de Alethkar’ın kendisinin geleceğini belirleyecek olan harekata başlamışlardı.</p>
<p>Atını ilerletmek için tekmeledi, hevesliydi. Hayvan yürümeye başladı, Shallan’ın dürtüklemelerine rağmen sakindi.</p>
<p>Fırtına kapası hayvan.</p>
<p>Adolin Sureblood’m üstünde tırısla yanına geldi. Güzel hayvan saf beyazdı, Shallan’ın gördüğü bazı atlar gibi tozlu gri değil, gerçekten de beyazdı. Adolin’in daha büyük olan ata binmesi alenen haksızlıktı. Shallan ondan daha kısa boyluydu, o yüzden de daha uzun boylu atın üstünde olması gereken kendisiydi.</p>
<p>“Sen bana özellikle yavaş bir tane verdin, değil mi?’’ diye şikâyet etti.</p>
<p>&quot;Verdim tabii.”</p>
<p>“Sana bir tane patlatırdım. Eğer o kadar yükseğe yetişebilseydim.”</p>
<p>Adolin hafifçe güldü. “Sen binicilikte çok fazla tecrüben olmadığını söylemiştin, o yüzden ben de binilmekte çok fazla tecrübesi olan bir at seçtim. Bana güven, sonradan teşekkür edeceksin.”</p>
<p>“Seferimize başlarken heybetli bir şekilde at sürmek istiyordum!”</p>
<p>“Ve bunu yapabilirsin.”</p>
<p>“Yavaş yavaş.”</p>
<p>“Teknik olarak, bir adamın bütün ayak parmaklarına da ihtiyacı yoktur,” dedi Shallan. “Seninkilerin birkaç tanesini keserek kanıtlayalım mı?”</p>
<p>Adolin güldü. “Yüzüme dokunmadığın sürece sorun olmaz, sanırım.”</p>
<p>&quot;Aptal olma. Ben senin yüzünü seviyorum.”</p>
<p>Adolin sırıttı, saçını bozmamak için Parezırhı miğferi eyerinde asılı duruyordu. Shallan onun lafına bir espri eklemesini bekledi, ama o eklemedi.</p>
<p>Bu da iyiydi. Shallan onu olduğu gibi seviyordu. O nazik, asil ve <span style="font-weight:bold;font-style:italic;">samimiydi.</span><span style="font-weight:bold;"> </span>Onun zeki ya da... Ya da Kaladin başka her neyse öyle olmaması önemli değildi. Shallan tarif bile edemiyordu ki. Hıh!</p>
<p><span style="font-weight:bold;font-style:italic;">Yoğun, alevli bir azimle tutkulu. Emrinde hâkimi olduğu zincirlenmiş bir öfke. Ve belli bir tür cezbedici kibir. Bir yücebeyin kendini beğenmiş kibri değil. Sen kim olursan ol, ne yaparsan yap, ona zarar veremeyeceğini, onu değiştiremeyeceğini fısıldayan sağlam, sarsılmaz kararlılık hissi.</span></p>
<p><span style="font-weight:bold;font-style:italic;">O, oydu. Rüzgârlar ve kayalar gibi.</span></p>
<p>Shallan Adolin’in söylediği sonraki şeyi tamamen kaçırmıştı. Kızardı. “Ne dedin?” “Dedim ki Sebarial’ın bir at arabası var. Sen onunla yolculuk etmek isteyebilirsin.”</p>
<p>“At sürmek için fazla narin olduğumdan mı?” dedi Shallan. “Sen benim bir <span style="font-weight:bold;font-style:italic;">yü-cefırtınanın</span><span style="font-weight:bold;"> </span>ortasında <span style="font-weight:bold;font-style:italic;">yürüyerek</span><span style="font-weight:bold;"> </span>uçurumların içinden geri döndüğüm kısmı kaçırdın mı?”</p>
<p>“Ee, hayır. Ama yürümek ve at sürmek farklı. Yâni, ağrılar...”</p>
<p>“Ağrı mı?” diye sordu Shallan. “Ne ağrısı? Bütün işi at yapmıyor mu?”</p>
<p>Adolin gözleri büyüyerek ona baktı.</p>
<p>“Iı, salakça mı oldu?” dedi Shallan.</p>
<p>“Sen daha önce binicilik yaptığını söylemiştin.”</p>
<p>“Midillilerle, babamın malikânesinde,” dedi. “Daireler çizerek... Tamam, o yüz ifadesine bakılırsa, aptallık ettiğim sonucuna varıyorum. Ağrı başladığı zaman, gidip Sebarial’ın arabasına bineceğim.”</p>
<p>“Ağrı başlamadan önce,” dedi Adolin. &quot;Buna bir saat verelim.”</p>
<p>Shallan buna ne kadar içerlese de, onun uzmanlığını inkâr edemezdi. Jasnah bir defasında aptalı, istenen sonuçlarla uyumlu olmadığı için bilgiyi görmezden gelen bir kişi olarak tanımlamıştı.</p>
<p>Rahatsız olmamaya ve bunun yerine yolculuğun tadını çıkarmaya kararlıydı. Her parçası o kadar etkili görünüyor olsa da, ordunun tamamına bakılınca yavaş hareket ediyorlardı. Birlikler hâlinde mızrakçılar, atlı kâtipler, uzaklara doğru açılan gözcüler. Dalinar’ın devasa mekanik köprülerinden altı tane vardı ama ayrıca eski köprücü-lerin hepsini ve onların daha basit, elle taşınan köprülerini de getirmişti, Sadeas’ın kampında bıraktıklarının aynıları olacak şekilde tasarlanmışlardı. Bu da iyiydi çünkü Sebarial'ın sadece birkaç köprü ekibi vardı.</p>
<p>Onun da sefere gelmiş olduğu gerçeği yüzünden, bir an için kendisine kişisel bir tatmin duyma izni verdi. Bu konuyu düşünürken, arkasındaki asker sırasına koşarak yaklaşan birisini fark etti. Adolin’in bugünkü köprücü muhafızlarından ateş püsküren bakışlar çeken kısa boylu, göz bantlı bir adamdı.</p>
<p>“Gaz?” dedi Shallan rahatlamayla o kolunun altında büyük bir paket taşıyarak koşturup gelirken. Shallan’ın onun bir yerlerdeki ara sokağın birinde bıçaklandığı korkusu asılsız çıkmıştı.</p>
<p>“Pardon, pardon,” dedi Gaz. “Geldi. Tüccara iki safir broam borcunuz var, Ber-rakhanım.”</p>
<p>“Geldi mi?” diye sordu Shallan paketi kabul ederek.</p>
<p>“Evet. Siz benden size bir tane bulmamı istediniz. Ben de fırtına kapasım buldum.” Kendinden gurur duyuyormuş gibi görünüyordu.</p>
<p>Shallan dikdörtgen şekilli cismin etrafındaki kumaşı açtı ve içinde bir kitap buldu. Kapağında, <span style="font-style:italic;">Parlayan Sözler</span> yazıyordu. Yanlan yıpranmıştı ve sayfaları solgundu, hatta tepesinde geçmişte binlerinin mürekkep döktüğü yerde siyah bir leke bile vardı.</p>
<p>Shallan bu kadar hasarlı bir şey verildiği için nadiren bu kadar memnun olmuştu. “Gaz!” dedi. “Sen harikasın!”</p>
<p>Gaz sıntarak, Vathah’ya muzaffer bir gülümseme gönderdi. Uzun boylu adam ise gözlerini devirerek, Shallan’ın duymadığı bir şeyler mırıldandı.</p>
<p>“Teşekkür ederim,” dedi Shallan. “Sana gerçekten çok müteşekkirim, Gaz.”</p>
<p>♦</p>
<p>♦ ♦</p>
<p>Zaman geçer ve bir gün öbürüne yol verirken, Shallan kitabın sağladığı oyalanmayı aşırı derecede hoş bulmuştu. Ordular yaklaşık olarak uykulu bir chul sürüsü kadar hızlı hareket ediyorlardı ve manzara da aslında epey sıkıcıydı; gerçi geçen defa buraya geldiği zaman onlara söyledikleri düşünülürse, bunu asla Kaladin ya da Adolin’e itiraf etmeyecekti.</p>
<p>Ama kitap. Kitap harikaydı. Ve sinir bozucuydu.</p>
<p><span style="font-style:italic;">Ama Hıyanet’e sebep olan “âli melanet taşıyan şey&quot; neydi</span>? diye düşündü alıntıyı not defterine yazarken. Bu Harap Ovalar’daki yolculuklarının ikinci günüydü ve Shallan Adolin’in bulduğu at arabasında gitmeyi kabul etmişti, yalnız başına; refakatçisini yanında istememesi Adolin’i çok şaşırtmıştı. Shallan kıza Desen'i açıklamak zorunda kalmayı istemiyordu.</p>
<p>Kitabın her Parlayan Şövalye tarikatı için bir bölümü vardı, onlann gelenekleri, becerileri ve tavırlarından bahsediyordu. Yazar bunların büyük bir kısmının dedikodu olduğunu itiraf ediyordu; kitap Hıyanet’ten iki yüz yıl sonra yazılmıştı ve o zamana kadar gerçekler, efsaneler ve batıl inançlar tamamen birbirine karışmıştı. Onun dışında, Alethçe’nin eski bir şivesindeydi, modern kadın alfabesinin selefi olan öndil kullanılarak yazılmıştı. Shallan zamanının büyük bir kısmını anlamlan çözmeye çalışarak geçiriyor, arada bir Navani’nin âlimlerinden bazılarını tanım ya da yorum yapmaları için çağırıyordu.</p>
<p>Yine de, çok miktarda şey öğrenmişti. Örneğin her tarikatın üyelerin ilerlemesini belirleyen farklı İdealleri, ya da standartları, vardı. Bazıları kesindi, öbürleri sprenle-rin yorumuna bırakılıyordu. Ayrıca bazı tarikatlar bireysel iken, Rüzgârkoşucular gibi, diğerleri belli bir hiyerarşi ile takımlar hâlinde işliyordu.</p>
<p>Shallan tarif edilen güçleri düşünerek arkasına yaslandı. O zaman başkaları da onun ve Jasnah’mn yaptığı gibi ortaya çıkacak mıydı? Sanki hiç ağırlıkları yokmuş gibi zarifçe yerden kayabilen adamlar, bir dokunuşla taşları eritebilen kadınlar. Desen birkaç fikir önermişti ama o en çok kitaptaki nelerin doğru olmasının daha mümkün, nelerin söylentileri temel alan hatalar olduğunu ayırt etmekte faydalı oluyordu. Hafızası düzensizdi ama çok daha iyiye gidiyordu ve kitabın söylediği şeyleri duymak, sık sık onun daha da fazlasını hatırlamasını sağlıyordu.</p>
<p>Şu anda, yanındaki koltuğun üstünde memnun bir şekilde uğulduyordu. Araba bir tümseğin üstünden geçti, buralarda zemin engebeliydi, ama en azından arabanın içinde aynı anda okuyabiliyor ve diğer kitaplardan referans alabiliyordu. Bu at sürerken neredeyse imkânsız olurdu.</p>
<p>Gerçi at arabası yine de onun kendisini hapsedilmiş gibi hissetmesine neden oluyordu. <span style="font-weight:bold;font-style:italic;">Sana özen göstermeye çalışan herkes babanın yaptığı şeyi yapmaya çalışmıyor,</span><span style="font-weight:bold;"> </span>dedi kendi kendisine sertçe.</p>
<p>Adolin’in uyardığı ağrılar hiçbir zaman ortaya çıkmamıştı, elbette. İlk başta, kendi eyerde sabit tutmak yüzünden uyluklarında küçük bir parça acı hissetmişti ama Fır-tınaışığı bunu ortadan kaldırmıştı.</p>
<p>“Mmm,&quot; dedi Desen at arabasının kapısı üzerine çıkarak. “Geliyor.”</p>
<p>Shallan pencereden dışarı baktı ve bir su damlasının yüzüne düştüğünü hissetti. Yağmur üzerlerini kaplarken kayalar koyulaşıyordu. Kısa süre sonra, hava kararlı bir sağanak ile dolmuştu, hafif ve hoştu. Daha soğuk olsa da, ona Jah Keved’deki yağmurların bazılarını hatırlatıyordu. Burada fırtına diyarlarında, yağmur nadiren bu kadar yumuşak olurmuş gibi görünüyordu.</p>
<p>Perdeleri kapattı ve üstüne yağmur yağmaması için koltuğun ortasına doğru kaydı. Kısa süre sonra suyun hoş sesinin askerlerin konuşmalarını ve monoton yürüyen ayak seslerini boğarak, okumaya güzel eşlik ettiğini keşfetti. Bir alıntı dikkatini çekti ve o yüzden Harap Ovalar çizimini ve eski Fırtınamevki haritalarını bulup çıkardı.</p>
<p><span style="font-weight:bold;font-style:italic;">Bu haritaların nasıl ilişkili olduğunu bulmam gerek,</span><span style="font-weight:bold;"> </span>diye düşündü. <span style="font-weight:bold;font-style:italic;">Tercihen birden fazla referans noktasıyla.</span><span style="font-weight:bold;"> </span>Eğer Harap Ovalar’da Fırtınamevki haritasına uyan iki noktayı tespit edebilirse, Fırtınamevki’nin ne kadar büyük olduğunu tahmin edebilir (eski haritanın ölçeği yoktu) ve sonra bunu Harap Ovalar haritasının üzerine bindire-bilirdi. Bu ona bir temel kazandırırdı.</p>
<p>Dikkatini asıl çeken şey ise Yeminkapısı’ydı. Jasnah bunun Fırtınamevki haritasında şehrin güneybatı tarafındaki, kaideye benzer dairesel bir disk ile temsil edildiğini düşünmüştü. Oradaki bu kaidenin üzerinde bir yerlerde bir kapı mı vardı? Urithiru’ya açılan büyülü bir geçit? Şövalyeler bunu nasıl açıyordu?</p>
<p>“Mmm,” dedi Desen.</p>
<p>Shallan'ın at arabası yavaşlamaya başladı. Kaşlarını çatarak kapıya doğru kaydı, pencereden dışarıya bakmaya niyetliydi. Ancak kapı açılarak dışarıda duran Yüceley-di Navani’yi gösterdi, Dalinar’ın kendisi onun için bir şemsiye tutuyordu.</p>
<p>&quot;Misafir kabul eder misin?” diye sordu Navani.</p>
<p>“Elbette, Berrakhanım,” dedi Shallan neredeyse oturulacak her yere yaydığı kâğıtlarını ve kitaplarını toplamak için acele ederek. Navani sevgiyle Dalinar’ın kolunu sıvazladı, sonra arabaya bindi ve bir havluyla ayakları ve bacaklarını kuruladı. Dalinar kapıyı kapattığı zaman oturdu.</p>
<p>Tekrar ilerlemeye başladılar ve Shallan rahatsızlıkla kâğıtlarını karıştırdı. Navani ile olan ilişkisi neydi? O Adolin’in yengesiydi ama babasıyla romantik açıdan ilişkisi de vardı. O yüzden Navani bir tür müstakbel kayınvalidesi sayılırdı, gerçi Vorin geleneklerine göre Dalinar’ın onunla evlenmesine hiçbir zaman izin verilmezdi.</p>
<p>Shallan bu kadma kendisini dinletmek için haftalar harcamış ve başarısız olmuştu. Şimdi ise, Jasnah’nm ölümünün haberini getirdiği için affedilmiş gibi görünüyordu. Bu Navani’nin Shallan’ı... Onayladığı anlamına mı geliyordu?</p>
<p>“Ee,&quot; dedi Shallan kendini münasebetsiz hissederek. “Dalinar sizi, Adolin’in bana yaptığı gibi, ağrılardan korumak için mi at arabasına sürgün etti?”</p>
<p>“Ağrı mı? Hiç de bile. Eğer arabada gidiyor olması gereken bir kişi varsa, o da Dalinar. Savaşmanın zamanı geldiğinde, bizim onun dinlenmiş ve hazır olmasına ihtiyacımız var. Ben yağmurda at sürerken okumak nispeten zor olduğu için geldim.”</p>
<p>“Ha.” Shallan koltuğunda kımıldandı.</p>
<p>Navani onu inceledi, en sonunda içini çekti. “Ben, yapmamam gerektiği hâlde, işleri görmezden geldim,” dedi kadın. “Çünkü bana acı veriyorlardı.”</p>
<p>“Üzgünüm.”</p>
<p>“Senin özür dilemeni gerektiren hiçbir şey yok.” Navani Shallan’a doğru elini uzattı. “Bakabilir miyim?”</p>
<p>Shallan elindeki notlar, diyagramlar ve haritalara baktı. Tereddüt etti.</p>
<p>“Sen belli ki çok önemli olduğunu düşündüğün bir işle meşgulsün,” dedi Navani yumuşakça. “Bu bana yolladığın notlara göre Jasnah’nın aradığı şehirle? Belki ben sana kızımın düşüncelerini yorumlamanda yardımcı olabilirim.”</p>
<p>Bu sayfalarda Shallan’ı şüpheli duruma düşürecek ve güçlerini, Peçe olarak yaptığı işleri, açığa çıkarabilecek olan herhangi bir şey var mıydı?</p>
<p>Olmadığını düşünüyordu. Shallan Parlayan Şövalyeler’i onun bir parçası olarak inceliyordu ama onların güç merkezini aradığı için bu mâkuldü. Tereddütle, kâğıtları uzattı.</p>
<p>Navani küre ışığıyla okuyarak sayfaları karıştırdı. “Bu notların düzenlenmesi... İlginç.”</p>
<p>Shallan kızardı. Düzenleme ona mantıklı geliyordu. Navani notlara bakmaya devam ederken, Shallan kendisini garip bir şekilde endişelenirken buldu. Navani’nin yardımını o istemişti, neredeyse bunun için yalvarmıştı. Ama şimdi, kendisini bu kadın onun işine karışıyormuş gibi hissederken bulmuştu. Bu Shallan’ın projesi, görevi ve arayışı olmuştu. Şimdi Navani acısının üstesinden gelmiş gibi göründüğüne göre, o araştırmaları tamamen devralmakta ısrar mı edecekti?</p>
<p>“Sen bir sanatçı gibi düşünüyorsun,” dedi Navani. “Bunu senin bu notları bir araya getiriş şeklinden görebiliyorum. Eh, sanırım senin yaptığın her şeyin benim isteyeceğim kadar kesin bir şekilde notlandırılmış olmasını bekleyemem. Başka bir şehre açılan büyülü bir geçit? Jasnah buna gerçekten inanıyor muydu?”</p>
<p>&quot;Evet.”</p>
<p>“Hmm,” dedi Navani. “O zaman büyük ihtimalle doğrudur. O kız hiçbir zaman uygun bir sıklıkta <span style="font-style:italic;">yanılacak</span> kadar edepli olamamıştı.”</p>
<p>Shallan başım sallayarak onaylayıp, notlara bir bakış attı, kendini endişeli hissediyordu.</p>
<p>“Aman, o kadar hassas olma,” dedi Navani. “Projeyi senden çalacak değilim.”</p>
<p>“O kadar belli mi ettim?” dedi Shallan.</p>
<p>“Bu araştırma belli ki senin için çok önemli. Jasnah’nın seni bizzat dünyanın kaderinin bulduğun cevaplara bağlı olduğuna ikna etmiştir, diye varsayıyorum?”</p>
<p>“Etti.”</p>
<p>&quot;Hay Cehennem,” dedi Navani bir sonraki sayfayı çevirerek. “Seni görmezden gelmemem gerekirdi. Bu küçüklüktü.”</p>
<p>“Bu yas tutan bir annenin hareketiydi.”</p>
<p>“Âlimlerin böyle saçmalıklar için vakti yoktur.” Navani gözlerini kırptı ve Shallan kadının gözündeki bir yaşı yakaladı.</p>
<p>“Siz hâlâ insansınız,” dedi Shallan karşıya uzanarak bir elini Navani’nin dizine koyarken. “Hepimiz Jasnah gibi duygusuz taş parçaları olamayız.”</p>
<p>Navani gülümsedi. “Onda bazen bir cesetteki kadar empati olurdu, değil mi?” “Fazla zeki olmaktan geliyor,” dedi Shallan. “Diğer herkesin biraz salak olmasına, sana ayak uydurmak için çabalamasına alışıyorsun.”</p>
<p>“Chana biliyor ki, bazen o çocuğu boğmadan nasıl büyütebildiğimi merak ediyorum. Altı yaşına geldiğinde, onu zamanında yatağa göndermeye çalışırken söylediğim şeylerdeki mantıksal hatalara işaret ediyordu.”</p>
<p>Shallan sırıttı. “Ben her zaman onun otuzlarında doğduğunu varsaymıştım.”</p>
<p>“Ah, öyleydi. Sadece bedeninin ona yetişmesi otuz küsür yıl sürdü.” Navani gülümsedi. “Bunu elinden almayacağım ama senin bu kadar önemli bir proje üzerinde kendi başına çalışmana da izin vermemem gerekir. Ben de bir parçası olacağım. Onu esir alan bulmacaları çözmek... Bu onu geri almak gibi olacak. Benim küçük Jasnah’m, harika ve çekilmez.”</p>
<p>Jasnah’nın bir annenin kucağındaki çocuk olduğunu hayal etmesi bile ne kadar gerçeküstüydü. “Sizin yardımınızı almak bir şereftir, Berrakhanım Navani.”</p>
<p>Navani sayfayı kaldırdı. “Sen Fırtınamevki’ni Harap Ovalar’ın üzerine bindirmeye çalışıyorsun. Bir referans noktan olmadığı sürece bu işe yaramayacak.”</p>
<p>“Tercihen iki,” dedi Shallan.</p>
<p>&quot;O şehir düştüğünden beri yüzyıllar geçti. İnanıyorum ki, Aharietiam’ın kendisi sırasında yok edilmişti. Bizim buralarda ip uçları bulmamız zor olacak, gerçi senin tarifler listenin yardımı olur.” Parmağıyla kâğıtlara vurdu. “Bu benim uzmanlık alanım değil ama Dalinar’ın kâtiplerinin arasında birkaç tane arkeologum var. Bu sayfaları onlara göstermeliyim.&quot;</p>
<p>Shallan başını sallayarak onayladı.</p>
<p>“Biz buradaki her şeyin kopyalarını isteyeceğiz,” dedi Navani. “Bütün bu yağmur yüzünden orijinalleri kaybetmek istemem. Bu gece kamp kurmamızdan sonra kâtipleri bunun üzerinde çalıştırabilirim.”</p>
<p>&quot;Eğer isterseniz.”</p>
<p>Navani başını kaldırıp ona baktı, sonra kaşlarını çattı. “Bu senin kararın.”</p>
<p>“Ciddi misiniz?” diye sordu Shallan.</p>
<p>“Kesinlikle. Beni fazladan bir kaynak olarak düşün.”</p>
<p><span style="font-style:italic;">Pekâlâ o zaman.</span> “Evet, onlara kopyalarını çıkarttırın,” dedi Shallan çantasını karıştırarak. “Ve bunun da kopyalarını; bu benim Fırtınamevki’deki Chanaranach’m tapınağının dış duvarınında olduğu tarif edilen fresklerden birini tekrar yaratma denemem. Rüzgâryönü’ne bakıyordu ve korunaklı olduğu söyleniyor, o yüzden bunun izlerini bulmamız mümkün olabilir.</p>
<p>Ayrıca, daha fazla ilerlediğimiz zaman bir mimarın üzerinden geçtiğimiz her platoyu ölçmesine ihtiyacım var. Onları çizebilirim ama konumsal akıl yürütmem yanlış olabiliyor. Haritayı daha isabetli yapmak için kesin ölçüler istiyorum. Muhafızlar ve kâtiplerin, benimle birlikte ordunun önünden at sürerek yolumuza paralel olan platoları ziyaret etmesi gerekecek. Eğer Dalinar’ı buna izin vermesi için ikna edebilirseniz gerçekten faydalı olur.</p>
<p>O sayfada haritanın altında olan alıntıları bir ekibin incelemesini isterim. Bunlar Yeminkapısı’m açmanın yollarından bahsediyor, bunun Parlayan Şövalyeler’in görevi olması gerekiyordu. Umarım başka bir yöntem keşfedebiliriz. Ayrıca, Dalinar’ı bulduğumuz zaman geçidi açmaya çalışacağımıza dair uyarın. Ben öbür tarafta tehlikeli herhangi bir şey olmasını beklemiyorum ama o şüphesiz ki ilk önce askerleri göndermek isteyecektir.”</p>
<p>Navani ona bir kaşım kaldırdı. “Görüyorum ki, sen bunun hakkında biraz düşünmüşsün.”</p>
<p>Shallan kızararak başmı salladı.</p>
<p>“Bunları yaptıracağım,” dedi Navani. “Bahsettiğin o alıntıları inceleyen ekibe ben önderlik edeceğim.” Tereddüt etti. “Jasnah’nın <span style="font-style:italic;">neden</span> bu Urithiru şehrinin bu kadar önemli olduğunu düşündüğünü biliyor musun?”</p>
<p>“Çünkü o Parlayan Şövalyeler’in yeriydi ve Jasnah orada onlar ve Yokelçiler hakkında bilgiler bulmayı bekliyordu.”</p>
<p>&quot;Demek o da Dalinar gibi, belki de yalnız bıraksak daha iyi olacak olan güçleri geri getirmeye çalışıyordu,” dedi Navani.</p>
<p>Shallan içinde kabaran ani bir endişe hissetti. <span style="font-style:italic;">Söylemem gerek. Bir şey söylemeliyim.</span> “O çalışmıyordu. O başarmıştı.”</p>
<p>“Başarmış mıydı?”</p>
<p>Shallan derin bir nefes aldı. “Size Ruhdökümcüsü’nün kökeni hakkında ne anlattı bilmiyorum ama gerçek onun sahte olduğuydu. Jasnah hiçbir fabrial olmadan kendi başına Ruhdökebiliyordu. Bunu yaptığını gördüm. O geçmişten gelen sırları biliyordu, başka hiç kimsenin bildiğini sanmadığım sırlar. Berrakhanım Navani... Sizin kızınız bir Parlayan Şövalye’ydi. Ya da dünyanın bir daha göreceği en yakın şeydi.” Navani bir kaşını kaldırdı, belli ki şüpheliydi.</p>
<p>“Bunun doğru olduğuna yemin ediyorum,” dedi Shallan. “Yaradan’ın onuncu adıyla.”</p>
<p>“Bu rahatsız edici. Elçiler'in, Parlayanlar’ın ve Yokelçilerin hepsinin gitmiş olması gerekiyor. Biz o savaşı kazandık.”</p>
<p>&quot;Biliyorum.”</p>
<p>“Ben gidip bunun üzerinde çalışmaya başlayacağım,” dedi Navani araba sürücüsünün durması için tahtaya vurarak.</p>
<p>♦</p>
<p>♦ ♦</p>
<p>Gözyaşları başladı.</p>
<p>Sürekli dökülen bir yağmur. Kaladin bunu arkasından gelen fısıltılar gibi odasının içinde duyabiliyordu. Gerçek bir yücefırtınanın öfkesi ve tutkusu olmayan zayıf, sefil bir yağmur.</p>
<p>Karanlıkta yattı, bacağının zonklamasını hissederek çıtırtıyı dinliyordu. Odasının içine ıslak, soğuk hava sızıyordu ve levazım subayının gönderdiği fazladan battaniyelerin içine gömüldü. Dertop oldu ve uyumaya çalıştı ama Dalinar’ın ordusunun yola çıktığı günün olan dünün büyük bir kısmını uyuyarak geçirdikten sonra kendini tamamen uyanık bulmuştu.</p>
<p>Yaralı olmaktan nefret ediyordu. Yatak istirahatinin onun başına gelmemesi gerekiyordu. Artık olmamalıydı.</p>
<p><span style="font-style:italic;">Syl...</span></p>
<p>Gözyaşları Kaladin için kötü bir zamandı. Kapalı alanda kısılıp kalarak geçirilen günler. Gökyüzündeki sürekli bir kasvet, görünüşe göre onu başkalarından daha fazla etkiliyor, onu uyuşuk ve umursamaz hâle getiriyordu.</p>
<p>Kapısından bir tıklama geldi. Kaladin karanlıkta başını kaldırdı, sonra doğrulup oturdu ve arkasına yaslandı. “Gir,” dedi.</p>
<p>Kapı açılarak yağmurun sesini içeri aldı, koşuşturan binlerce minik ayak sesi gibiydi. Seslere eşlik eden çok az ışık vardı. Gözyaşları’nın bulutlarla kaplı gökyüzü, dünyayı kalıcı bir alacakaranlığa gömüyordu.</p>
<p>Moash içeri girdi. Her zaman olduğu gibi Parezırhı’nı giyiyordu. “Fırtınalar, Kal. Uyuyor muydun? Özür dilerim!”</p>
<p>“Hayır, uyanıktım.”</p>
<p>“Karanlıkta mı?”</p>
<p>Kaladin omzunu silkti. Moash zırh eldivenini çıkararak bunu Parezırhı’nın belindeki bir kopçaya astı ve kapıyı bir tıklamayla arkasından kapattı. Metaldeki bir kıvrımın altına uzandı ve etrafını aydınlatmak için bir avuç küre çıkardı. Bir köprücü için inanılmaz bir servet gibi görünecek olan şeyler, artık Moash için cep harçlığıydı.</p>
<p>“Senin kralı koruyor olman gerekmiyor muydu?” diye sordu Kaladin.</p>
<p>“Arada sırada,” dedi Moash, sesi hevesli geliyordu. “Biz beş muhafızı onun odalarının yanına yerleştirdiler. Sarayın içinde! Kaladin, bu <span style="font-style:italic;">mükemmel.”</span></p>
<p>“Ne zaman?” diye sordu Kaladin alçak sesle.</p>
<p>“Biz Dalinar’ın seferini mahvetmek istemiyoruz,” dedi Moash. “O yüzden o Ovalar’da epey ilerleyene, belki düşmanla karşılaşana kadar bekleyeceğiz. O şekilde, kendini adamış olacak ve haberleri aldığı zaman geri dönmeyecek. Onun Parshen-dileri yenmekte başarılı olması Alethkar için daha iyi. O bir kahraman olarak geri dönecek... Ve bir kral.”</p>
<p>Kaladin başını sallayarak onayladı, kendini hasta hissediyordu.</p>
<p>“Biz her şeyi planladık,” dedi Moash. &quot;Sarayda Beyazlı Suikastçının görüldüğü şeklinde alarm vereceğiz. Ondan sonra, geçen sefer yaptığımız şeyi yaparak, bütün hizmetkârları odalarında saklanmaya göndereceğiz. Kimse bizim ne yaptığımızı görmek için etrafta olmayacak, kimse incinmeyecek ve herkes de bunun arkasında Shin suikastçının olduğuna inanacak. Biz bundan daha iyisini <span style="font-style:italic;">hayal bile edemezdik</span>1 Ve senin hiçbir şey yapmana gerek olmayacak, Kal. Graves diyor ki, bizim aslında senin yardımına ihtiyacımız olmayacak.”</p>
<p>“O zaman sen neden buradasın?” diye sordu Kaladin.</p>
<p>“Ben sadece seni bir görmek istemiştim,” dedi Moash. Daha yakma geldi. “Lopen’in dediği şey doğru mu? Senin... Becerilerin hakkında?”</p>
<p>Fırtına kapası Herdazlı. Lopen, Dabbid ve Hobber ile birlikte kışlaya göz kulak olmak ve Kaladin’e bakmak için geride kalmıştı. Görünüşe göre onlar Moash’la konuşmuşlardı.</p>
<p>“Evet,” dedi Kaladin.</p>
<p>“Ne oldu?”</p>
<p>“Emin değilim,” diye yalan söyledi Kaladin. “Ben Syl’i kızdırdım. Günlerdir onu görmüyorum. O olmadan Fırtınaışığı’nı içime çekemiyorum.”</p>
<p>“Bunu bir şekilde düzeltmemiz gerekecek,” dedi Moash. “Ya o, ya da sana da kendi Kılıç ve Zırh'ım bulmamız.&quot;</p>
<p>Kaladin arkadaşının yüzüne baktı. “Sanırım o kralı öldürmek için olan plan yüzünden gitti, Moash. Ben bir Parlayan’m böyle bir şeye karışabileceğim sanmıyorum.” “Bir Parlayan’ın doğru olan şeyi yapmayı umursaması gerekmez mi? Bu zor bir karar anlamına gelse bile?”</p>
<p>“Bazen daha büyük iyilik adına hayatların harcanması gerekir,&quot; dedi Kaladin. “Evet, aynen öyle!”</p>
<p>“Amaram’ın dediği de buydu. Sırlarını gizlemek için öldürdüğü arkadaşlarım hakkında.”</p>
<p>“Eh, o farklı, elbette. O bir açıkgöz.&quot;</p>
<p>Kaladin gözleri herhangi bir Berrakbey’inki kadar açık bir bronz renge dönüşmüş olan Moash’a baktı. Amaram’ınkilerle aynı renkteydi aslında. “Sen de öylesin.” “Kal,” dedi Moash. “Beni endişelendiriyorsun. Öyle şeyler söyleme.”</p>
<p>Kaladin bakışlarını kaçırdı.</p>
<p>“Kral benden bir mesaj getirmemi istedi,” dedi Moash. “Benim burada olmak için bahanem bu. O senin gelip onunla konuşmanı istiyor.”</p>
<p>“Ne? Neden”</p>
<p>“Bilmiyorum. Şimdi Dalinar da gittiği için, o şaraba dadandı. Turuncuya da değil. Ona senin gelmek için fazla yaralı olduğunu söyleyeceğim.”</p>
<p>Kaladin başını salladı.</p>
<p>“Kal,” dedi Moash. “Biz sana güvenebiliriz, değil mi? Sen fikrini değiştirmiyorsun?”</p>
<p>“Sen kendin söyledin,” dedi Kaladin. “Benim bir şey yapmama gerek yok. Sadece uzak durmam gerek.” <span style="font-style:italic;">Zaten ne yapabilirim ki? Yaralı, sprenim olmadan?</span></p>
<p>Her şey harekete geçmişti. Artık Kaladin’in durması için fazla ileri gitmişlerdi. &quot;Harika,” dedi Moash. “Sen iyice iyileş, tamam mı?”</p>
<p>Moash yürüyüp çıkarak Kaladin’i tekrar karanlığın içinde bıraktı.</p>
<p><span style="font-style:italic;">AhamaonlarterkedilmiştiBubağındoğasındanbelli AmaneredeneredeneredeBaştan-başlaBarizAnlayışkışgüneşigibi ShinlerinelmdelerBizimdebirtanebulmamızgerek-BirHakikatsizkuIIanabilirmiyizBizbirsilahimaledebilirmiyiz</span></p>
<p>—Diyagram’dan, Döşeme Tahtası 17: paragraf 2, birinciden başlayarak her ikinci harf.</p>
<p>Shallan’ın eflatun küreleri karanlığın içinde yağmura hayat veriyordu. Küreler olmadan damlaları göremez, sadece çadırının kumaşları ve taşların üzerindeki ölümlerini duyabilirdi. Işıkta, her düşen su zerresi kısa bir an için ışıldıyordu, yıldızsprenleri gibi.</p>
<p>O çizimleri sırasında yağmurun düşüşünü izlemeyi sevdiği için çadırın kenarında oturmuştu, diğer âlimler ise ortanın daha yakınında oturuyordu. Vathah ve askerlerinden iki tanesi de öyleydi, onu tek bir yavruları olan yuvalanmış gökyılanları gibi izliyorlardı. Onların bu kadar korumacı hâle gelmiş olmaları Shallan’ı eğlendiriyordu, sanki aslında onun askerleri oldukları için <span style="font-style:italic;">gurur</span> duyuyormuş gibi görünüyorlardı. Shallan aslında onların aflarını edindikten sonra kaçıp gitmelerini beklemişti.</p>
<p>Gözyaşlarının dördüncü günüydü ve o hâlâ havadan hoşlanıyordu. Neden yağmurun yumuşak sesi Shallan’ın kendini daha hayalperest hissetmesine neden oluyordu? Etrafındaki yaratımsprenleri yavaş yavaş kayboldu, çoğu kampın içindeki şeylerin şekillerini almışlardı. Tekrar tekrar kınlarına girip çıkan kılıçlar, çözülen ve görünmez bir rüzgârla dalgalanan minik çadırlar. Çizdiği resim Jasnah’ydı, Shallan’ın o bir aydan biraz fazla zaman önce onu son gördüğü zamanki gibiydi. Kararmış bir gemi kamarasında masasına yaslanmış, eli her zamanki örgülerinden kurtulmuş olan saçlarını geriye itiyordu. Yorulmuş, tükenmiş, dehşet içinde.</p>
<p>Çizim Shallan’ın çoğu zaman yaptığı gibi tek bir Hatırayı hatasız olarak betimlemiyordu. Bu hatırladığı şeylerin tekrar oluşturulmasıydı, isabetli olmayan bir yorumdu. Shallan bununla gurur duyuyordu çünkü Jasnah’nın çelişkilerini yakalamayı başarmıştı.</p>
<p>Çelişkiler. İnsanları gerçek yapan şey buydu. Jasnah tükenmişti ama her nasılsa hâlâ güçlüydü, hatta açığa çıkardığı savunmasızlığı yüzünden daha bile güçlenmişti. Jasnah korkmuştu ama ayrıca cesurdu da, çünkü birinin var olmasına öbürü izin veriyordu. Jasnah yorulmuştu ama kuvvetliydi.</p>
<p>Shallan son zamanlarda bunun gibi daha fazla resim çizmeye çalışıyordu, kendi hayallerinden oluşturulmuş olanlar. Eğer kendisi tecrübe etmediği şeyleri de kopya-layamazsa illüzyonları zarar görürdü. Onun yaratabilmesi gerekiyordu, sadece kopyalaması değil.</p>
<p>Son yaratımspreni de solup gitti, bu bir çizme tarafından etrafa sıçratılan bir su birikintisinin şeklini almıştı. Desen üzerine çıkarken kâğıt sayfası gamzelendi. Burnunu çekti. “İşe yaramaz şeyler.”</p>
<p>“Yaratımsprenleri mi?”</p>
<p>“Onlar hiçbir şey <span style="font-style:italic;">yapmıyorlar.</span> Onlar etrafta uçuşuyor ve izliyorlar, hayran oluyorlar. Çoğu sprenin bir amacı vardır. Bunlar ise sadece <span style="font-style:italic;">başka birisinin</span> amacının peşinden gidiyorlar.”</p>
<p>Shallan arkasına yaslanarak, Jasnah’mn ona öğrettiği gibi, bunun hakkında düşündü. Yakınlarda âlimler ve ardentler Fırtınamevki’nin ne kadar büyük olduğunu tartışıyorlardı. Navani kendi işini iyi yapmıştı, Shallan’ın umut edebileceğinden bile daha iyi. Artık ordunun âlimleri Shallan’ın emrinde çalışıyordu.</p>
<p>Etrafındaki gecenin içinde sayılamayacak kadar çok sayıda yakın ve uzak ışıklarla kaplanmış büyük bir alan, ordunun genişliğine işaret ediyordu. Yağmur mor küre ışığını yakalayarak yağmaya devam ediyordu. Shallan küreleri hepsi tek bir renk olacak şekilde seçmişti.</p>
<p>“Sanatçı Eleseth bir keresinde bir deney yapmıştı,” diye belirtti Shallan Desen’e. “Atölyesini aydınlatmak için sadece güçlü yakut küreler yerleştirdi. Tamamen kırmızı ışığın sanatı üzerinde ne etkisi olacağını görmek istiyordu.”</p>
<p>“Mmmm,” dedi Desen. “Ne sonuç için?”</p>
<p>“İlk önce, ışığın rengi bir resim çizerken onu güçlü derecede etkiliyordu. Fazla az kırmızı kullanıyordu ve çiçek açmış tarlaları solgun gibi görünüyordu.” “Beklenmedik değil.”</p>
<p>“Ama ilginç olan şey, çalışmaya devam ederse oluyordu,” dedi Shallan. “Eğer saatler boyunca o ışığın altında resim yaparsa, etkiler azalıyordu. Tablolarındaki renkler gittikçe daha dengeli, çiçeklerin resimleri gittikçe daha canlı oluyordu. En sonunda vardığı sonuç, zihninin gözünün gördüğü renkleri <span style="font-style:italic;">telafi ettiği</span> oldu. Gerçekten de, eğer bir resmi çizerken durup ışığın rengini değiştirirse, bir süre için sanki oda hâlâ kırmızıymış gibi boyamaya devam ediyor, yeni renge karşı tepki veriyordu.”</p>
<p>“Mmmmmm...” dedi Desen, mutluydu. “İnsanlar dünyayı olmadığı şekilde görebiliyor. Sizin yalanlarınızın bu kadar güçlü olabilmesinin sebebi bu. Sizler onların yalan olduklarını itiraf <span style="font-style:italic;">etmemeyi</span> başarabiliyorsunuz.”</p>
<p>“Bu beni korkutuyor.”</p>
<p>“Neden? Bu muhteşem.”</p>
<p>Onun için Shallan bir inceleme konusuydu. Bir an için, uçurumşeytanından bahsettiği sırada Kaladin’in gözünden nasıl görünmüş olması gerektiğini anladı. Güzel-ligini, şeklinin sanatsal değerini takdir ederken, tehlikesinin gerçekliğine karşı kayıtsızdı.</p>
<p>“Bu beni korkutuyor çünkü bizler dünyayı kişisel olan bir tür ışık altında görüyoruz ve bu ışık bizim algımızı değiştiriyor. Net olarak göremiyorum. Görmeyi istiyorum ama bunu hiçbir zaman yapabileceğimden emin değilim.&quot;</p>
<p>Neden sonra, yağmurun sesinin içinden bir desen belirdi ve Dalinar Kholin çadıra girdi. Dik sırtı ve ağaran saçlarıyla, o bir kraldan çok bir generale benziyordu. Shallan onun hiç çizimini yapmamıştı. Bu Shallan açısından korkunç bir ihmalkârlık gibi görünüyordu, o yüzden de bir yaveri onun için şemsiye tutmuş, yürüyerek çadırın içine girerken onun bir Hatıra’sını aldı.</p>
<p>Uzun adımlarla Shallan’ın yanına geldi. “Hah, işte buradasın. Bu seferin komutasını devralan kişi.”</p>
<p>Shallan gecikmiş bir şekilde fırlayarak ayağa kalktı ve eğildi. “Yüceprens?”</p>
<p>“Sen kâtiplerime ve haritacılarıma el koymuşsun,” dedi Dalinar, sesi eğlenmiş gibiydi. “Onlar yağmurun sesi gibi bunu uğulduyorlar. Urithiru. Fırtınamevki. Bunu nasıl yaptın?”</p>
<p>“Ben yapmadım. Berrakhanım Navani yaptı.”</p>
<p>“Onu ikna ettiğini söylüyor.”</p>
<p>“Ben...” Shallan kızardı. “Ben aslında sadece oradaydım ve o kendisi fikrini değiştirdi...”</p>
<p>Dalinar başıyla kısaca yan tarafa doğru bir hareket yaptı ve yaveri tartışan âlimlere doğru yürüdü. Alçak sesle onlarla konuştu ve onlar da ayağa kalktılar, bazıları hızla, bazıları da gönülsüzlükle, ve kâğıtlarını bırakarak yağmura çıktılar. Yaver onları takip etti ve Vathah da Shallan’a doğru baktı. Shallan başını sallayarak ona ve diğer muhafızlara izin verdi.</p>
<p>Kısa bir süre sonra, Shallan ve Dalinar çadırın içinde yalnızlardı.</p>
<p>“Sen Navani’ye Jasnah’nm Parlayan Şövalyeler’in sırlarını keşfettiğini söylemişsin,” dedi Dalinar.</p>
<p>“Öyle.”</p>
<p>“Sen Jasnah’nın seni bir şekilde yanlış yönlendirmediğinden emin misin?” dedi Dalinar. “Ya da senin kendi kendini yanlış yönlendirmene izin vermediğinden; bu onun yapmasının çok daha olası olduğu bir şey.”</p>
<p>“Berrakbey, ben... Ben bunun böyle...” Shallan bir nefes aldı. “Hayır. O beni yanlış yönlendirmedi.”</p>
<p>“Nasıl emin olabiliyorsun?”</p>
<p>“Gördüm,” dedi Shallan. “Ben onun yapabildiklerine şahit oldum ve bunun hakkında konuştuk. Jasnah Kholin’in bir Ruhdökümcüsü yoktu. Ruhdökümcü olan <span style="font-style:italic;">oydu.”</span></p>
<p>Dalinar kollarım kavuşturarak, Shallan’ın ötesindeki gecenin içine doğru baktı. “Sanırım benim Parlayan Şövalyeler’i yeniden kurmam gerekiyor. Bu iş için güvenebileceğimi düşündüğüm ilk adamın bir katil ve bir yalancı olduğu ortaya çıktı. Şimdi de sen bana Jasnah’nın gerçek güçlere sahip olabileceğini söylüyorsun. Eğer bu doğruysa; o zaman ben bir aptalım.”</p>
<p>“Anlamadım.”</p>
<p>“Amaram’ı atayarak, ben görevim olduğunu düşündüğüm şeyi yapmıştım,” dedi Dalinar. “Şimdi ise en başından beri yanlış anlayıp anlamadığımı merak etmeye başlıyorum, görevim belki hiçbir zaman onları tekrar kurmak değildi. Onlar kendi kendilerini yeniden kuruyor olabilirler ve ben de sadece kibirli bir işgüzarımdır. Sen bana düşünecek pek çok şey verdin. Teşekkür ederim.”</p>
<p>Bunu söylerken gülümsemedi; hatta, son derece sıkıntılıymış gibi görünüyordu. Ellerini arkasında kavuşturarak gitmek için döndü.</p>
<p>“Berrakbey Dalinar?” dedi Shallan. “Ya sizin göreviniz Parlayan Şövalyeleri tekrar kurmak <span style="font-style:italic;">değilse?&quot;</span></p>
<p>“Benim dediğim de zaten buydu,” diye cevap verdi Dalinar.</p>
<p>“Ya onun yerine, sizin göreviniz onları bir araya <span style="font-style:italic;">toplamaksa</span>?”</p>
<p>Dönerek tekrar Shallan’a baktı, bekliyordu. Shallan soğuk terler döktüğünü hissetti. Ne yapıyordu?</p>
<p><span style="font-style:italic;">Eninde sonunda binlerine söylemem gerekecek,</span> diye düşündü. Ben <span style="font-style:italic;">Jasnah’nın yaptığı gibi yaparak, her şeyi içimde tutamam. Bu fazla önemli.</span> Dalinar Kholin doğru kişi miydi?</p>
<p>Eh, Shallan kesinlikle daha iyi olacak herhangi birini düşünemiyordu.</p>
<p>Avucunu öne doğru uzattı, sonra nefesini çekerek kürelerinden bir tanesini emdi. Sonra nefesini bırakarak Dalinar ile arasındaki havaya ışıldayan bir Fırtınaışığı bulutu gönderdi. Bunu avcunun üzerinde Jasnah’nın küçük bir görüntüsüne dönüştürdü, az önce çizdiği resimdi.</p>
<p>“Yukarıdaki Yaradan,” diye fısıldadı Dalinar. Mavi dumandan bir halkaya benzeyen tek bir huşuspreni başının üstünde parlayarak belirip, bir havuza atılmış taşın dalgacıkları gibi yayıldı. Shallan böyle bir spreni hayatında sadece birkaç kere görmüştü.</p>
<p>Dalinar hürmetkârca yakına yaklaşarak, Shallan’ın görüntüsünü incelemek için eğildi. “Dokunabilir miyim?” diye sordu bir elini uzatarak.</p>
<p>“Evet.”</p>
<p>Görüntüye dokunarak buğulanıp kayan Işık’a dönüşmesine neden oldu. Parmağını geri çektiği zaman görüntü tekrar oluştu.</p>
<p>“Bu sadece bir illüzyon,” dedi Shallan. “Ben gerçek herhangi bir şey yaratamıyorum.”</p>
<p>“Bu inanılmaz,” dedi Dalinar, sesi o kadar hafifti ki, Shallan yağmurun çıtırtısının üzerinden zar zor duyabiliyordu. “Bu muhteşem.” Başını kaldırıp Shallan’a baktı ve, şok edici bir şekilde, gözlerinde yaşlar vardı. “Sen onlardan birisin.”</p>
<p>“Belki, biraz?” dedi Shallan kendini rahatsız hissederek. Bu adam, bu kadar buyurgan, bu kadar efsanevi biri, Shallan’ın önünde ağlıyor olmamalıydı.</p>
<p>“Ben deli değilim,” dedi, görünüşe göre daha çok kendi kendine. “Deli olmadığıma karar vermiştim ama bu bilmekle aynı şey değil. Hepsi doğru. Onlar geri dönüyor.” Görüntüye tekrar dokundu. “Sana bunu Jasnah mı öğretti?&quot;</p>
<p>“Ben bunu daha çok kendi kendime kıvırdım,” dedi Shallan. &quot;Sanırım, ona beni eğitebilmesi için götürülmüştüm. Ne yazık ki bunun için çok fazla zamanımız olmadı.” Yüzünü buruşturarak Fırtınaışığı’m geri çekti, yaptığı şey yüzünden kalbi hızla çarpıyordu.</p>
<p>“Altın pelerini <span style="font-style:italic;">sana</span> vermem gerek,” dedi Dalinar doğrularak dik dururken, gözlerini sildi ve sesi tekrar sağlamlaştı. “Onların başına seni getirmeliyim. Böylece biz...” <span style="font-style:italic;">“Ben</span> mi?” diye ciyakladı Shallan bunun gizli kimliği için ne anlama gelebileceğini düşünerek. &quot;Hayır, olmaz! Yâni, Berrakbey, efendim, benim yapabildiğim şey büyük ölçüde kimse bunun mümkün olduğunu bilmediği için bir işe yarabiliyor. Yâni, eğer herkes benim illÜ2yonlarıma karşı <span style="font-style:italic;">dikkat etmeye</span> başlarsa, onları asla kandıramam.” “Kandırmak mı?&quot; dedi Dalinar.</p>
<p>Belki de Dalinar’la konuşurken kullanılacak en iyi kelimeleri seçmemişti. “Berrakbey Dalinar!”</p>
<p>Shallan dikkat kesilerek hızla döndü, bir anda başka birilerinin de ne yaptığı görmüş olabileceğinden endişe etmişti. Kıvrak bir haberci çadıra yaklaştı, sırılsıklamdı, saç bukleleri örgülerinden dağılmıştı ve yüzüne yapışıyordu. “Berrakbey Dalinar! Parshendiler görüldü, komutanım!”</p>
<p>“Nerede?”</p>
<p>“Bu platonun doğu tarafında,” dedi haberci nefes nefese. “Gözcü grubu, diye düşünüyoruz.”</p>
<p>Dalinar haberciden Shallan’a baktı, sonra küfretti ve yağmurun içine daldı. Shallan eskiz tahtasını sandalyesinin üzerine fırlattı ve onu takip etti.</p>
<p>“Bu tehlikeli olabilir,” dedi Dalinar.</p>
<p>“İlginiz için teşekkür ederim, Berrakbey,” dedi Shallan alçak sesle. “Ama sanırım karnıma bir mızrak yesem bile, becerilerim beni geride yara izi bırakmadan iyileştirecektir. Ben büyük ihtimalle bütün bu ordudaki öldürülmesi en zor kişiyimdir. ”</p>
<p>Dalinar bir an sessizlik içinde yürüdü. “Uçuruma düşüşün?” diye sordu alçak sesle.</p>
<p>&quot;Evet. Sanırım ben Yüzbaşı Kaladin’i de bir şekilde kurtardım, gerçi onu nasıl başardığım hakkında hiçbir fikrim yok.”</p>
<p>Dalinar homurdandı. Yağmurun içinde hızla hareket ettiler, su Shallan’ın saçını ve giysilerini ıslatıyordu. Dalinar’a ayak uydurmak için neredeyse koşması gerekiyordu. Fırtına kapası Alethiler ve onların uzun bacakları. Muhafızlar koşarak geldi, Köprü Dört’ün üyeleriydi, ve etraflarına d<span style="text-decoration:underline;">izil</span>diler.</p>
<p>Shallan ilerden gelen bağrışları duydu. Dalinar muhafızları çevrelerini daha uzaktan sararak kendisi ve Shallan’a bir parça mahremiyet sağlamak için gönderdi.</p>
<p>“Sen de Jasnah gibi Ruhdökebiliyor musun?” diye sordu Dalinar alçak sesle. “Evet,” dedi Shallan. “Ama fazla pratiğim yok.”</p>
<p>“Bu çok faydalı olabilir.”</p>
<p>“Ayrıca çok da tehlikeli. Jasnah benim o olmadan pratik yapmamı istemiyordu, gerçi artık o olmadığına göre... Eh, onunla da bir şeyler yapacağım, eninde sonunda. Berrakbey, lütfen bundan hiç kimseye bahsetmeyin. En azından şimdilik.”</p>
<p>“Jasnah seni bu yüzden himayesi altına aldı,” dedi Dalinar. “Senin Adolin’le evlenmeni de bu yüzden istiyordu, değil mi? Seni bize bağlamak için.”</p>
<p>“Evet,” dedi Shallan karanlıkta kızararak.</p>
<p>&quot;Şimdi çok sayıda şey daha mantıklı oldu. Senden Navani’ye bahsedeceğim, ama başka kimseye değil, ve ona da sessiz kalacağına dair yemin ettireceğim. Eğer gerekiyorsa, o da sır <span style="font-style:italic;">tutabilir.&quot;</span></p>
<p>Shallan evet demek için ağzını açtı ama kendini durdurdu. Jasnah olsa öyle mi derdi?</p>
<p>“Seni savaş kamplarına geri göndereceğiz,” diye devam etti Dalinar, gözleri ilerideydi, alçak sesle konuşuyordu. &quot;Derhâl, bir muhafız koluyla. Öldürülmenin ne kadar zor olduğu umurumda değil. Sen bu seferle riske atılmak için çok kıymetlisin.” “Berrakbey,&quot; dedi Shallan şapırtıyla bir su havuzunun içine basarken, eteğinin altına çizme ve tozluk giymiş olduğu için memnundu. “Siz benim kralım da değilsiniz, yüceprensim de değilsiniz. Benim üzerimde hiçbir otoriteniz yok. Benim görevim Urithiru’yu bulmak, o yüzden de beni geri <span style="font-style:italic;">göndermeyeceksiniz.</span> Ve sizden becerilerimden, izin vermediğim sürece tek bir kişiye bile bahsetmeyeceğinize dair şerefiniz üzerine bir yemin duyacağım. Bu Berrakhanım Navani’yi de içeriyor.”</p>
<p>Dalinar yerinde durdu, sonra şaşkınlıkla gözlerini Shallan’a dikti. Sonra homurdandı, yüzü zar zor seçiliyordu. “Sende Jasnah’yı görüyorum.”</p>
<p>Shallan’a nadiren bu kadar büyük bir iltifat edilmişti.</p>
<p>Yağmurun içinde sallanan ışıklar yaklaştı, küre fenerler taşıyan askerlerdi. Geride bırakılmış olan Vathah ve askerleri koşarak gelmişlerdi ve şu an için Köprü Dört onları geride tutuyordu.</p>
<p>“Pekâlâ, Berrakhanım,” dedi Dalinar Shallan’a. “Sırrınız sır olarak kalacak, şimdilik. Bu sefer bittikten sonra daha ayrıntılı <span style="font-style:italic;">görüşeceğiz.</span> Siz, gördüğüm şeyleri okudunuz mu?”</p>
<p>Shallan başını sallayarak onayladı.</p>
<p>“Dünya değişmek üzere,” dedi Dalinar. Derin bir nefes aldı. “Siz bana onu doğru şekilde değiştirebileceğimize dair umut, gerçek umut veriyorsunuz.”</p>
<p>Yaklaşan gözcüler selam verdi ve Köprü Dört açılarak liderlerinin Dalinar’a gelmesine izin verdi. Bu kahverengi şapkası olan tombul bir adamdı, Shallan’a Peçenin taktığı şapkayı hatırlatıyordu ama bunun siperliği genişti. Gözcü bir askerin pantolonunu giyiyordu ama üzerinde deri bir ceket vardı ve kesinlikle dövüşebilecek bir hâli varmış gibi görünmüyordu.</p>
<p>“Bashin,” dedi Dalinar.</p>
<p>“Parshendiler yanımızdaki platonun üzerindeler, komutanım,” dedi Bashin işaret ederek. “Parshendiler gözcü ekiplerimden bir tanesine denk geldi. Oğlanlar çabucak alarm verdiler ama biz üç adamı da kaybettik.”</p>
<p>Dalinar hafifçe küfretti, sonra öbür taraftan yaklaşmış olan Berrakbey Teleb’e doğru döndü, gümüşe boyatmış olduğu Parezırhı’nı giyiyordu. “Orduyu uyandır, Te-leb. Herkes alarma geçsin.”</p>
<p>“Emredersiniz, Berrakbey,” dedi Teleb.</p>
<p>“Berrakbey Dalinar, oğlanlar kendileri öldürülmeden önce o kabukkafalardan bir tanesini indirmişler,” dedi Bashin. “Komutanım... Bunu görmeniz gerek. Bir şeyler değişmiş.”</p>
<p>Shallan kendini sırılsıklam ve soğuk hissederek titredi. Yağmura iyi dayanacak elbiseler getirmişti elbette, ama bu burada dikilmenin <span style="font-style:italic;">rahat</span> olduğu anlamına gelmiyordu. Ceket giyiyor olsalar da, başka kimse bunu çok umursuyormuş gibi görünmüyordu. Büyük olasılıkla onlar, Gözyaşları sırasında sırılsıklam olacaklarına zaten kesin gözüyle bakıyorlardı. Bu da Shallan’ın korunaklı çocukluğunun onu hazırlamamış olduğu bir diğer şeydi.</p>
<p>Shallan da ona katılarak yakınlardaki bir köprüye doğru yürürken Dalinar itiraz etmedi. Kaladin’in köprü ekipleri tarafından kullanılan daha portatif köprülerden biriydi, yağmurluk ve önden siperlikli şapkalar giyiyorlardı. Köprünün öbür tarafındaki bir grup asker, önünden küçük bir su dalgası gönderen bir şeyi çekerek sürüklüyorlardı. Bir Parshendi cesediydi.</p>
<p>Shallan daha önce sadece Kaladin'le uçurumun dibinde bulduğu diğer cesedi görmüştü. Daha önceden onun bir çizimini yapmıştı ve bu çok farklı görünüyordu. Saçı vardı; eh, bir tür saç. One eğilerek, Shallan bunun insan saçından daha kalın olduğunu gördü ve fazlasıyla... kaygan gibi geliyordu. Doğru kelime bu muydu? Yüzü bir parshmen gibi mermersi desenliydi, bunun siyahının içinde belirgin kırmızı çizgiler vardı. Beden ince ve güçlüydü ve açıktaki kollarının derisi <span style="font-style:italic;">altından</span> büyüyen bir şeyler varmış gibi görünüyordu, uçları dışarı çıkmıştı. Shallan bunu dürttü ve bir yengecin kabuğu gibi sert ve bombeli olduğunu gördü. Aslında, yüzü de yanakların hemen üzerinden bir tür ince, yumrulu kitinle kaplanmıştı ve yanlardan başının arkasına doğru uzanıyordu.</p>
<p>“Bu bizim daha önce gördüğümüz bir cins değil, komutanım,” dedi Bashin Dalinar’a. “Şu çıkıntılara bakın. Komutanım, öldürülen oğlanların bazılarının üstünde <span style="font-style:italic;">yanık izleri</span> vardı. Yağmurda. Hayatta gördüğüm en sakat iş...”</p>
<p>Shallan başını kaldırarak onlara baktı. “Bir ‘cins’ derken ne demek istiyorsun, Bashin?”</p>
<p>“Bazı Parshendilerin saçı olur,” dedi adam, koyugözlüydü ama belirgin bir askerî rütbe taşımasa da, belli ki saygı duyulan biriydi. “Öbürlerinin kabuğu olur. Uzun zaman önce Kral Gavilar’la birlikte karşılaştıklarımız, onların... Şekli bizim savaştıklarımızdan farklıydı.</p>
<p>“Onların özelleşmiş altcinsleri mi var?” dedi Shallan. Bazı kovan hâlinde yaşayan kremcikler öyle olurdu, farklı özellikleri ve değişken şekilleri vardı.</p>
<p>“Biz onların sayılarını azaltmış olabiliriz,” dedi Dalinar Bashin’e. “Onları savaşmak için açıkgözlerin denklerini göndermeye zorluyoruzdur.”</p>
<p>“Peki ya yanıklar, Berrakbey?” dedi Bashin başını şapkasının altından kaşıyarak.</p>
<p>Shallan Parshendi’nin göz rengine bakmak için uzandı. Onların da insanlar gibi açık ve koyugözleri var mıydı? Göz kapağını açtı.</p>
<p>Altındaki göz tamamıyla kırmızıydı.</p>
<p>Çığlık atarak geriye sıçradı, elini geri çekip göğsüne dayamıştı. Askerler küfrederek etraflarına bakındılar ve birkaç saniye sonra Dalinar’ın Parekılıcı elinde belirdi.</p>
<p>“Kızıl gözler,” diye fısıldadı Shallan. “Başlıyor.”</p>
<p>“Kızıl gözler sadece bir efsane.”</p>
<p>“Jasnah’nın buna atıfta bulunan bütün bir defter dolusu notu vardı, Berrakbey,” dedi Shallan titreyerek. “Yokelçiler burada. Zaman kısa.”</p>
<p>“Cesedi uçuruma atın,” dedi Dalinar adamlarına. “Onu kolayca yakabileceğimizi hiç sanmıyorum. Herkesi tetikte tutun. Bu gece bir saldırı için hazırlıklı olun. Onlar...”</p>
<p>“Berrakbey!”</p>
<p>Shallan zırhlı devasa bir şekil yaklaşırken hızla döndü, yağmur suları gümüşsü Zırh’ından aşağı dökülüyordu. “Bir tane daha bulduk, komutanım,” dedi Teleb.</p>
<p><span style="font-weight:bold;">“Ceset mi?”</span></p>
<p>&quot;Hayır, komutanım,” dedi Paredar işaret ederek. “O elini kolunu sallayarak bize geldi, komutanım. Şurada bir kayanın üzerinde oturuyor.”</p>
<p>Dalinar omzunu silken Shallan’a bir baktı. Teleb’in işaret ettiği yöne doğru yürümeye başladı.</p>
<p>“Komutanım?” dedi Teleb sesi miğferinin içinde yankılanarak. “Sizin geride...”</p>
<p>Dalinar uyarıyı duymazdan geldi ve Shallan da Vathah ile iki muhafızını alarak onun peşinden hızla gitti.</p>
<p>&quot;Sizin geri dönmeniz gerekmez mi?” dedi Vathah sessizce ona. Fırtınalar, ama onun o yüzü loş ışıkta tehlikeli görünüyordu, ses tonu saygılı olsa bile. Shallan Vathah’yı hâlâ Sahipsiz Tepeler’deyken neredeyse onu öldürecek olan adam şeklinde görmekten kendini alamıyordu.</p>
<p>“Ben güvende olacağım,” diye cevap verdi Shallan alçak sesle.</p>
<p>“Sizin bir Kılıç’ınız olabilir, Berrakhanım, ama yine de sırtınızdan bir okla ölebilirsiniz.”</p>
<p>“Bu yağmurda pek olası değil,” dedi Shallan.</p>
<p>Vathah daha başka bir itirazda bulunmadan arkasında yerini aldı. O sadece Shallan’ın ona verdiği işi yapmaya çalışıyordu. Ne yazık ki, Shallan korunmaktan pek de hoşlanmadığım keşfetmeye başlamıştı.</p>
<p>Yağmurun içinde bir süre yürüdükten sonra Parshendi’yi buldular. Üstünde oturduğu kaya neredeyse bir adamın boyu kadar yüksekti. Görünüşe göre hiç silahı yoktu ve yaklaşık yüz Alethi askeri mızraklarını yukarıya doğrultmuş olarak oturduğu kayanın etrafında duruyordu. Karşılarındaki uçurumun ötesinde olduğu için, Shallan daha fazla pek bir şey seçemiyordu, onun platosuna uzanan portatif bir köprü yerleştirilmişti.</p>
<p>“Bir şey söyledi mi?” diye sordu Dalinar hafifçe Teleb yanına gelirken.</p>
<p>“Bildiğim kadarıyla hayır,” dedi Paredar. “O sadece orada oturuyor.”</p>
<p>Shallan uçurumun karşısındaki yalnız Parshendi adama doğru dikkatle baktı. O ayağa kalktı ve yağmura karşı gözlerini korudu. Altındaki askerler kımıldanarak mızraklarım daha tehditkâr konumlara kaldırdılar.</p>
<p>“Skar?” diye geldi Parshendi’nin sesi. “Skar, o sen misin? Ve Leyten?&quot;</p>
<p>Yakınlarda, Dalinar’ın köprücü korumalarından bir tanesi küfretti. Koşarak köprüden karşıya geçti ve birkaç diğer köprücü de takip etti.</p>
<p>Biraz sonra geri döndüler. Shallan liderlerinin Dalinar’a ne fısıldadığını duymak için iyice yaklaştı.</p>
<p>“Bu o, komutanım,” dedi Skar. “O değişmiş ama eğer yanılıyorsam fırtına kapsın beni; bu <span style="font-style:italic;">o.</span> Shen. O aylarca bizimle birlikte köprü turlarına geldi, sonra ortadan kayboldu. Şimdi de burada. Size teslim olmak istediğini söylüyor.”</p>
<p>S: <span style="font-style:italic;">Hangi ilke için mücadele etmek zorundayız. C: Soyunu sürdürme ilkesi, gelmekte olan fırtınaya karşı insanlığın bir tohumunu saklamalıyız.</span> S: <span style="font-style:italic;">Hangi bedele katlanmalıyız? C: Bedelin önemi yok- insanın soyu tükenmemeli. Bizim yükümüz türümüzün yükü ve bütün diğer düşünceler onunla kıyaslandığında tozdan ibaret.</span></p>
<p>-Diyagram’dan, Çiçekli Resmin Arkası ilmihali: paragraf 1</p>
<p>Dalinar ellerini arkasında kavuşturmuş, komuta çadırının içinde bekliyor ve yağmurun kumaş üzerindeki sesini dinliyordu. Çadırın zemini ıslaktı. Gözyaşları’nda bundan kaçınamazdın. Dalinar bunu sefil tecrübelerden biliyordu, yılın bu zamanında birden fazla askerî harekata çıkmışlığı vardı.</p>
<p>Ovalar’da Parshendileri keşfetmelerinin ertesi günüydü; hem ölü olanı, hem de köprücülerin Shen dedikleri, ya da kendi dediğine göre Rlain. Dalinar kendisi adamın silahlandırılmasına izin vermişti.</p>
<p>Shallan bütün parshmenlerin Yokelçi embriyosu olduğunu iddia ediyordu. Ona gösterdiği şeylere bakılacak olursa, Dalinar’ın ona inanmak için bol bol sebebi vardı. Ama o ne <span style="font-style:italic;">yapacaktı</span> ki? Parlayanlar geri dönmüş, kızıl gözlü Parshendiler ortaya çıkmıştı. Dalinar kendini bir barajın yıkılmasını engellemeye çalışırmış gibi hissediyordu, sızıntıların aslında nereden geldiği hakkında ise hiçbir fikri yoktu.</p>
<p>Çadırın kapısı açıldı ve Adolin’in eşlik ettiği Navani içeri girdi. O yağmurluğunu çadır kapısının yanındaki askıya astı ve Adolin de bir havlu kaparak yüzünü ve saçlarını kurulamaya başladı.</p>
<p>Adolin bir Parlayan Şövalye ile nişanlıydı. O <span style="font-style:italic;">daha olmadığını söylüyor,</span> diye hatırlattı Dalinar kendi kendine. Bu mâkuldü. İnsan bir asker olmadan da eğitimli bir mızrakçı olabilirdi. Bir tanesi beceriyi, öbürü ise bir mevkiyi ima ediyordu.</p>
<p>“Parshendi adamı getiriyorlar mı?” diye sordu Dalinar.</p>
<p>“Evet,” dedi Navani odadaki sandalyelerden birine oturarak. Adolin yerine oturmadı, kendine bir sürahi filtrelenmiş yağmur suyu buldu ve bir kupa doldurdu. İçerken bir parmağıyla kupanın yan tarafına vuruyordu.</p>
<p>Kızıl gözlü Parshendi’nin keşfinden beri huzursuzlardı, hepsi birden. O gece bir saldırı olmadığı zaman, Dalinar dört orduyu bir gün daha yol gitmek için zorlamıştı.</p>
<p>Yavaş yavaş Ovalar’ın merkezine yaklaşıyorlardı, ya da en azından Shallan’ın çi-zimlerinin işaret ettiği yere. Çoktan gözcüler tarafından keşfedilmiş olan bölgelerin dışına çıkmışlardı. Artık genç kadının haritalarına güvenmek zorundalardı.</p>
<p>Kapı tekrar açıldı ve Teleb tutsakla birlikte yürüyerek içeri girdi. Dalinar bu Rlain’in başına yücebeyi ve onun kişisel muhafızlarını koymuştu, köprücülerin ona karşı gösterdikleri korumacılıktan hoşlanmıyordu. Dalinar sorgulamaya gelmeleri için onların teğmenlerini çağırmıştı, Skar ve Kaya dedikleri Boynuzyiyenli aşçı, ve o ikisi de Teleb ve adamlarının arkasından içeri girdi. General Khal ve Renarin başka bir çadırda Aladar ve Roion’la birlikteydi, Parshendi ordugahına yaklaştıkları zaman için taktiklerin üzerinden geçiyorlardı.</p>
<p>Navani öne doğru eğilerek oturdu, gözlerini esire doğru kıstı. Shallan da katılmak istemişti ama Dalinar onun için her şeyi yazdıracağına söz vermişti. Fırtınababa kıza biraz sağduyu vermişti, neyse ki, ve o da ısrar etmemişti. Çok fazlalarının bu casusun yakınında olması Dalinar’a tehlikeli gibi geliyordu.</p>
<p>Arada bir Köprü Dört’ün adamlarına katılmış olan parshmen muhafızı hayal meyal hatırlıyordu. Parshmenler neredeyse görünmez sayılırdı ama bu bir mızrak taşımaya başladığı zaman bir anda fark edilir olmuştu. Gerçi onda belirgin başka hiçbir şey olduğundan değil, aynı bodur parshmen vücudu, mermer gibi deri, donuk gözler.</p>
<p>Bu önündeki yaratığın onunla hiçbir ilgisi yoktu. O gerçek bir Parshendi savaşçı-sıydı, turuncu-kırmızı kafakitini ve göğsünde, uyluklarında ve kollarının dışında zırhlı kitini vardı. Bir Alethi kadar uzun boyluydu ve daha kaslıydı.</p>
<p>Hiçbir silah taşımasa da, muhafızlar yine de ona sanki bu platonun üzerindeki en tehlikeli şeymiş gibi davranıyorlardı, ve belki tam olarak da öyleydi. Yaklaşırken eli göğsünde Dalinar’a selam verdi. Diğer köprücüler gibi. Yukarı uzanarak kafakitinine karışan köprücü dövmesi de alnındaydı.</p>
<p>“Otur, ” diye emretti Dalinar odanın ortasındaki sandalyeye doğru başıyla işaret ederek.</p>
<p>Rlain itaat etti.</p>
<p>“Bana senin Parshendi planları hakkında bize herhangi bir şey söylemeyi reddettiğin söylendi,” dedi Dalinar.</p>
<p>“Onları bilmiyorum,” dedi Rlain. Parshendilerde sık görülen ritmik tonlamaları vardı ama Alethçeyi çok iyi konuşuyordu. Dalinar’ın hayatta duyduğu bütün pars-hmenlerden daha iyiydi.</p>
<p>“Sen bir casustun,” dedi Dalinar elleri arkasında kavuşturulmuş olarak, Parshendi’nin üzerinde yükselmeye çalışıyordu ama üzerine atlamaya kalkarsa ilk önce Adolin’in önünü kesmesine yetecek kadar da geride kalmıştı.</p>
<p>“Evet, komutanım.”</p>
<p>“Ne kadar zamandır?”</p>
<p>“Yaklaşık üç yıl,” dedi Rlain. “Çeşitli savaş kamplarında.”</p>
<p>Yakınlarda yüz plakası yukarıda olan Teleb döndü ve Dalinar’a bir kaşını kaldırdı.</p>
<p>“Ben soru sorduğum zaman cevap veriyorsun,” dedi Dalinar. &quot;Ama başkalarına değil. Neden?”</p>
<p>“Siz benim komutanımsınız,” dedi Rlain.</p>
<p>“Sen Parshendi’sin.”</p>
<p>“Ben...” Adam omuzları düşerek yere baktı. Bir elini başına kaldırarak, tam ka-fakitininin bittiği yerdeki deri çıkıntısını yokladı. “Bir şeyler çok yanlış, komutanım. Eshonai’nin sesi... O gün Prens Adolin’le görüşmek için geldiği platoda...”</p>
<p>“Eshonai,” diye yokladı Dalinar. “Parshendi Paredar mı?” Yakınlarda, Navani bir defterin üstünü karalıyor, söylenen her kelimeyi yazıyordu.</p>
<p>“Evet. O benim komutanımdı. Ama şimdi...” Başım kaldırdı ve insani olmayan derisine ve garip konuşma tarzına rağmen, Dalinar bu adamın yüzündeki ıstırabı tanıdı. Korkunç bir ıstırap. “Komutanım, benim tanıdığım herkesin... Sevdiğim herkesin... Yok edilmiş, yerlerine canavarlar bırakılmış olduğuna inanmak için sebebim var. Dinleyiciler, Parshendiler, artık hiç olmayabilir. Benim hiçbir şeyim kalmadı...” “Evet var,” dedi Skar muhafız halkasının dışından. &quot;Sen Köprü Dört’tensin.” Rlain ona baktı. “Ben hainim.”</p>
<p>“Ha!” dedi Kaya. &quot;Küçük sorun o. Çözülebilir.”</p>
<p>Dalinar köprücüleri susturmak için elini salladı. Devam etmesi için ona başını sallayan Navani’ye doğru bir bakış attı.</p>
<p>“Bana parshmenlerin arasında nasıl saklandığını söyle,” dedi Dalinar.</p>
<p>“Ben...”</p>
<p>“Asker,” diye haykırdı Dalinar. “O bir emirdi.”</p>
<p>Rlain doğrulup oturdu. İnanılmaz bir şekilde, o itaat etmeyi istiyormuş gibi görünüyordu; sanki ona güç verecek bir şeylere ihtiyacı vardı. “Komutanım, bu sadece halkımın yapabildiği bir şey. Biz neye ihtiyacımız olduğunu, bizden beklenen işin ne olduğunu temel alarak bir form seçeriz. O formlardan bir tanesi, kıtform, bir pars-hmene çok benziyor. Onların arasında saklanmak kolay.”</p>
<p>“Biz parshmenlerimizi dikkatlice sayarız,” dedi Navani.</p>
<p>“Evet, ve bizler fark ediliyoruz,” diye cevap verdi Rlain. “Ama nadiren sorgulanırız. Yerde duran fazladan bir küre bulduğu zaman kim sorgular? Bu şüpheli bir durum değildir. Sadece iyi şanstır.”</p>
<p><span style="font-style:italic;">Tehlikeli sular,</span> diye düşündü Dalinar Rlain’in sesindeki, konuşmasını uydurduğu ritimdeki değişikliği fark ederek. Bu adam parshmenlerin gördüğü muameleden hoşlanmıyordu.</p>
<p>“Sen Parshendilerden bahsettin,” dedi Dalinar. &quot;Bunun kızıl gözlerle bir ilgisi mi var?”</p>
<p>Rlain başını sallayarak onayladı.</p>
<p>“Bu ne anlama geliyor, asker?” diye sordu Dalinar.</p>
<p>“Tanrılarımızın geri döndüğü anlamına gelir,” diye fısıldadı Rlain.</p>
<p>“Tanrılarınız kim?”</p>
<p>“Onlar antik olanların ruhları. Yok etmek için kendilerinden vermiş olanların.” Bu sefer sözlerinde farklı bir ritim vardı, yavaş ve saygılı. Başını kaldırarak Dalinar’a baktı. “Onlar sizden ve sizin türünüzden nefret ediyor, komutanım. Halkıma verdikleri bu yeni form... Bu korkunç bir şey. Korkunç bir şeyin <span style="font-style:italic;">elçisi.”</span></p>
<p>“Sen bizi Parshendi şehrine götürebilir misin?” diye sordu Dalinar.</p>
<p>Rlain’in sesi tekrar değişti. Başka bir ritimdi. “Benim halkım...”</p>
<p>“Sen onların yok olduğunu söylemiştin,” dedi Dalinar.</p>
<p>“Olabilirler,” dedi Rlain. “Ben bir ordu görecek kadar yakına yaklaştım, on binlerce. Ama muhakkak bazılarını diğer formlarda bırakmışlardır. Yaşlılar? Küçükler? Çocuklarımıza kim bakıyor?”</p>
<p>Dalinar Rlain’in yanına yaklaştı, endişeyle bir elini kaldıran Adolin’i elini sallayarak durdurdu. One doğru eğilerek bir elini Parshendi adamın omzuna koydu.</p>
<p>“Asker,” dedi Dalinar. “Eğer senin bana söylediğin şey doğruysa, o zaman senin yapabileceğin en önemli şey bizi halkına götürmen. Ben sivillerin korunmasını sağlayacağım, buna şeref sözü veriyorum. Eğer halkına korkunç bir şeyler oluyorsa, senin bana bunu durdurmak için yardım etmen gerek. ”</p>
<p>“Ben...” Rlain derin bir nefes aldı. &quot;Emredersiniz, komutanım,” dedi farklı bir ritimle.</p>
<p>“Shallan Davar ile görüş,” dedi Dalinar. “Yolu ona tarif et ve bize bir harita çıkar. Teleb, sen esiri Köprü Dört’ün gözetimine bırakabilirsin.”</p>
<p>Eskikan Paredar başını sallayarak onayladı. Grupları yağmurlu bir rüzgâr dalgasının içeri girmesine neden olarak dışarı çıkarken, Dalinar içini çekti ve Navani’nin yanına oturdu.</p>
<p>“Sen onun sözüne güveniyor musun?”</p>
<p>“Bilmiyorum,” dedi Dalinar. “Ama bir şeyler o adamı <span style="font-style:italic;">sarsmış,</span> Navani. Fena sarsılmış.”</p>
<p>“O Parshendi,” dedi Navani. “Vücut dilini yanlış okuyor olabilirsin.”</p>
<p>Dalinar ellerini kavuşturarak öne doğru eğildi. “Geri sayım?” diye sordu.</p>
<p>“Uç gün sonra,” dedi Navani. “Açıkgün’den üç gün önce.”</p>
<p>Çok az zaman vardı. “Hızımızı arttırıyoruz,” dedi Dalinar.</p>
<p>İçeri doğru. Merkeze doğru.</p>
<p>Ve kadere.</p>
<p>No+: Ovalar ta do^tı 4ara^ bundan çok datıa j?aala aşiarmş durumda, flçık alanlar</p>
<p>pla4olana birbirleriae^akın uçcjıldıcjı Merler. Koyu alanlar pla4oİann daba as ..........</p>
<p>^jcîjunea sıkışık duran pla4oları 4emsİl ediy <span style="font-style:italic;">or.</span></p><div>
<p>ler be kadın! Sen bile</p></div><br clear="all"/>
<p>Benden her pla4ouu çıamerm ı s4ediSifii bil yorum ama, 0 Krl’DflK deli delilim.</p>
<p><span style="font-style:italic;">Senin kralı olman gerek■ H<sup>er</sup> şeyin.</span></p>
<p>-Diyagram’dan, ilkesel Talimatlar, Karyola Ayaklığının Arkası: paragraf 1</p>
<p>Shallan, bir askerden arakladığı yağmurluğunu üzerine sıkı sıkı çekerek, kaygan yokuştan yukarı tırmanmaya çalışırken rüzgâra karşı savaşıyordu.</p>
<p>“Berrakhanım?” diye sordu Gaz. Uçup gitmesine engel olmak için şapkasını kavradı. &quot;Siz bunu yapmak istediğinizden emin misiniz?”</p>
<p>&quot;Elbette ki eminim,” dedi Shallan. “Yaptığım şeyin akıllıca olup olmadığı ise... Eh, o başka bir hikâye.”</p>
<p>Bu rüzgârlar Gözyaşları için sıradışıydı, bunun sakin yağmurlardan ibaret bir dönem, Yaradan’ı düşünmek için yücefırtınaların bile mola verdiği bir zaman olması gerekiyordu.</p>
<p>Belki de işler burada fırtına diyarlarında farklıydı. Shallan kendini kayaların üzerine doğru çekti. Ordular, Shallan’ın eski köprücü Rlain’in yardımıyla yarattığı haritasını takip ederek içlere doğru yol aldıkça, Harap Ovalar daha da pürüzlenmişti, şimdi seferlerinin sekizinci günündelerdi.</p>
<p>Shallan kaya oluşumunun tepesine vardı ve gözcülerin tarif ettiği manzarayla karşılaştı. Vathah ve Gaz arkasından sert adımlarla geliyor, soğuktan şikâyet ediyorlardı. Harap Ovalar’ın kalbi Shallan’ın önünde uzanıyordu. İç platolar, insanlar tarafından asla keşfedilmemişlerdi.</p>
<p>“İşte burada,” dedi Shallan.</p>
<p>Gaz, göz bandının altındaki oyuğu kaşıdı. “Kayalar mı?”</p>
<p>“Evet, Muhafız Gaz,” dedi Shallan. “Kayalar. Güzel, harikulâde kayalar.” Uzaklarda sisli yağmurdan bir peçeye bürünmüş olan gölgeler görüyordu. Böyle bir grup hâlinde bir arada görüldükleri zaman, görülmemesi imkânsızdı. Bu bir şe-898 hirdi. Yüzlerce yılın kremiyle kaplanmış olan bir şehir, üzerine kat kat mum eriyiği</p>
<p>dökülmüş çocukların oyuncak bloklarının gibiydi. Masum bir göz için, şüphesiz ki epey bir Harap Ovalar’ın geri kalanına benziyordu. Ama çok çok daha fazlasıydı.</p>
<p>Bu kanıttı. Bu Shallan’ın üzerinde durduğu kayalık bile büyük ihtimalle bir zamanlar bir binaydı. Fırtınayönü tarafında yıpranmış, Rüzgâryönü tarafından akan kremlerle üstüne tırmandıkları engebeli, düzensiz yokuşu yaratmıştı.</p>
<p>“Berrakhanım!”</p>
<p>Shallan aşağıdan gelen sesleri duymazdan geldi, onun yerine sabırsızca dürbün için elini salladı. Gaz dürbünü verdi ve Shallan da ilerideki platoları incelemek için baktı. Ne yazık ki, dürbünün bir ucu buğulanmıştı. Üzerine dökülen yağmurun altında, ovalayarak temizlemeye çalıştı ama buğu iç taraftaydı. Lanet şey.</p>
<p>“Berrakhanım? Bizim, ıı, aşağıdakilerin ne dediğini dinlememiz gerekmez mi?” diye sordu Gaz.</p>
<p>“Daha fazla çarpık Parshendi görüldü,” dedi Shallan tekrar dürbünden bakarak. Aletin tasarımcısının içine nem girmesine engel olmak için bunu iç tarafından yalıtılmış şekilde yapması gerekmez miydi?</p>
<p>Köprü Dört’ün üyelerinden birkaç tanesi yokuşun tepesine ulaşırken, Gaz ve Vat-hah geri çekildi.</p>
<p>“Berrakhanım,” dedi köprücülerden biri. “Yüceprens Dalinar öncü kuvveti geri çekti ve arkamızdaki platonun üzerinde mevzi alınmasını emretti.” Bu uzun boylu, kolları bedeni için fazlasıyla uzun gibi görünen yakışıklı bir adamdı. Shallan memnuniyetsizlik içinde iç platolara baktı.</p>
<p>“Berrakhanım,” diye devam etti köprücü gönülsüzce. “O demişti ki, eğer siz gelmezseniz, o Adolin’i... Ee... Sizi sırtına atıp getirmesi için gönderecek.”</p>
<p>“Bunu görmeyi isterdim,” dedi Shallan. Bu nispeten romantik bir şeye <span style="font-style:italic;">benziyordu,</span> bir romanda okuyacağın türdendi. “O Parshendiler hakkında bu kadar çok mu endişeleniyor?”</p>
<p>“Shen... Iı, Rlain... Diyor ki, biz neredeyse onların asıl yaşadıkları platonun üstüne çıkmışız, Berrakhanım. Çok fazla devriyeleri görüldü. Lütfen.”</p>
<p>“Bizim oraya girmemiz gerek,” dedi Shallan işaret ederek. “Sırlar orada.”</p>
<p>“Berrakhanım...”</p>
<p>“Pekâlâ,” dedi Shallan dönerek ve yokuştan aşağı doğru inmeye başladı. Ayağı kaydı, asaletine hiç faydası olmamıştı, ama Vathah yuvarlanıp suratının üzerine kapaklanmadan önce onun kolunu yakalamıştı.</p>
<p>Aşağıya indikten sonra, bu daha küçük platoyu hızla geçerek, ordunun ana kısmına doğru geri dönmekte olan gözcülere katıldılar. Rlain kendisinin Yeminkapısı hakkında hiçbir şey bilmediğini, hatta Fırtınamevki yerine “Narak” dediği şehrin kendisi hakkında bile pek fazla bilgisi olmadığını iddia ediyordu. Halkının buraya sadece Alethi işgalinden sonra kalıcı olarak yerleştiğini söylemişti.</p>
<p>Merkeze doğru bastırırlarken, Dalinar’ın askerleri gittikçe artan bir sayıda Parshendi görmüşler ve kısa çatışmalar hâlinde onlarla dövüşmüşlerdi. General Khal akınların orduyu yolundan saptırmak amacı taşıdığını düşünüyordu ama bunu nasıl anladıklarını Shallan bilmiyordu; Shallan’ın <span style="font-style:italic;">bildiği şey,</span> sürekli olarak ıslak olmaktan sıkılmakta olduğuydu. Şimdi neredeyse iki haftadır buralardalardı ve askerlerin bazıları, ordunun yakında savaş kamplanna geri dönmek zorunda kalacağını ya da yücefırtınalar tekrar başlamadan önce yetişememe riskine gireceğini mırıldanmaya başlamıştı.</p>
<p>Shallan uzun adımlarla köprüden karşıya geçti ve taşlardaki kısa, dalgaya benzer sırtların arkasına yerleşmekte olan birkaç mızrakçı sırasının yanından yürüdü, büyük ihtimalle eski duvarların temelleriydi. Dalinar ve öbür yüceprensleri kampın merkezine kurulmuş bir çadırın içinde buldu. Bu birbirinin aynısı olan altı çadırdan biriydi ve dört yüceprensin hangisinin içinde olduğu derhâl anlaşılamıyordu. Bir tür güvenlik önlemi, diye varsaymıştı. Shallan yağmurdan çıkarak içeri girerken, konuşmalarına kulak misafiri oldu.</p>
<p>“Şu anki platonun epey bir avantajlı olan savunma konumları var,” dedi Aladar önlerindeki seyahat masasının üstüne açılmış olan haritaya işaret ederek. &quot;Ben daha derine ilerlemektense, burada bir saldırıya karşı direnerek daha şanslı olacağımızı düşünüyorum.”</p>
<p>‘‘Ve eğer daha ilerleyecek olursak, bir saldın durumunda yarımız bir platoda, yarımız öbür platoda ikiye ayrılma riskine gireceğiz,” dedi Dalinar onaylamayla.</p>
<p>“Ama onların saldırmalarına <span style="font-style:italic;">gerek var mı?&quot;</span> dedi Roion. “Eğer ben onlar olsaydım, sadece orada bir saldırıya hazırlanırmış gibi sıraya girer, sonra da saldırmazdım. Oyalanır, düşmanımı burada yücefırtınalar geri dönene kadar bir saldırıya karşı beklerken kilitlenip kalmaya zorlardım!”</p>
<p>“O doğru söylüyor,” diye kabul etti Aladar.</p>
<p>“Savaştan uzak kalmak için en zekiye, yolu bilmesi için ise bir korkağa güveneceksin,” dedi Sebarial. Palona’yla masanın oturmuştu, meyve yiyor ve memnunluk içinde gülümsüyordu.</p>
<p>“Ben bir korkak değilim,” dedi Roion yanlarından ellerini yumruk yaparak.</p>
<p>“Bunu bir hakaret olarak söylemedim,” dedi Sebarial. “Benim hakaretlerim çok daha özlü olur. O bir iltifattı. Eğer benim istediğim olsaydı, bütün savaşları yönetmen için seni kiralardım, Roion. Tahminimce çok daha az sayıda kayıp olurdu ve askerlere komutanın sende olduğu söylendiği zaman iç çamaşır fiyatları ikiye katlanırdı. Bir servet kazanırdım.”</p>
<p>Shallan sırılsıklam yağmurluğunu bir hizmetkâra verdi, sonra şapkasını çıkardı ve bir havluyla saçlarını kurulamaya başladı. “Bizim Ovalar’ın merkezine doğru daha fazla bastırmamız gerekiyor,” dedi. “Roion haklı. Burada ordugah kurmamıza izin vermeyeceğim. Parshendiler basitçe bekleyerek kazanırlar.”</p>
<p>Yüceprensler ona baktı.</p>
<p>“Taktiklerim<span style="text-decoration:underline;">izi</span> sizin belirlediğinizden haberim yoktu, Berrakhanım,” dedi Dalinar.</p>
<p>“Bu bizim suçumuz, Dalinar,” dedi Sebarial. ‘‘Ona bu kadar fazla özgürlük tanıdığımız için. Büyük ihtimalle onu haftalar önce o toplantıya geldiği anda Zirve’den attırmalıydık.”</p>
<p>Shallan bir karşılık hazırlarken çadır kapısı açıldı ve Parezırhı’ndan sular akan Adolin ağır adımlarla içeri girdi. Yüz plakasını yukarı itti. Fırtınalar... O ne kadar da yakışıklıydı, sadece yüzünün yarısını görebildiğin zamanlar bile. Shallan gülümsedi.</p>
<p>“Onlar <span style="font-style:italic;">kesinlikle</span> tedirgin,” dedi Adolin. Shallan’ı gördü ve tıngırtılarla masaya gelmeden önce ona hızlı bir gülümseme gönderdi. “Orada o çarpık Parshendilerden en az on bin tane var, platoların üstünde gruplar hâlinde hareket ediyorlar.”</p>
<p><span style="font-weight:bold;">“On bin,” dedi Aladar bir homurdanmayla. </span><span style="font-weight:bold;font-style:italic;">“Biz</span><span style="font-weight:bold;"> on bini halledebiliriz. Arazi avantajları olsa bile, savunmak yerine saldırmamız gerekse bile, o kadarıyla kolaylıkla başa çıkabilmemiz gerekir. Bizim otuz binden fazla askerimiz var.”</span></p>
<p><span style="font-weight:bold;">“Bizim buraya yapmaya geldiğimiz şey </span><span style="font-weight:bold;font-style:italic;">bu,&quot;</span><span style="font-weight:bold;"> dedi Dalinar. Az önceki cüretkârlığına kızarmakta olan Shallan’a doğru baktı. “Sizin geçidiniz, orada olduğunu düşündüğünüz bu geçit. Nerede olacaktır?”</span></p>
<p><span style="font-weight:bold;">“Şehrin daha yakınında,” dedi Shallan.</span></p>
<p><span style="font-weight:bold;">“Ya o kızıl gözler?” diye sordu Roion. O çok rahatsızmış gibi görünüyordu. “Ve dövüştükleri zaman neden oldukları o ışık parlamaları? Fırtınalar, biraz önceki konuşmamda, daha ileri gitmemiz gerektiğini anlatmak istemiyordum. Sadece Parshendi-lerin yapabilecekleri şeyler hakkında endişemi söylüyordum. Ben... Bunu yapmanın kolay bir yolu yok, değil mi?&quot;</span></p>
<p><span style="font-weight:bold;">“Rlain’in dediğine göre, onların sadece askerleri platolardan karşıya atlayabiliyor,” dedi Navani odanın yan tarafında oturduğu yerden. “Ama biz bu yeni formun da bunu yapabileceğini varsayabiliriz. Eğer biz bastıracak olursak, onlar bizden kaçabilir.&quot;</span></p>
<p><span style="font-weight:bold;">Dalinar başını olumsuzca salladı. “Onlar yıllar önce Ovalar’ın üzerine yerleştiler çünkü bunun sağ kalmak için en iyi şanslarının bu olduğunu biliyorlardı. Fırtına diyarlarının açık, pürüzsüz taşlarının üzerinde avlanarak yok edilebilirlerdi. Ama burada avantaj onlarda. Bunu şimdi terk etmeyeceklerdir. Eğer bizimle savaşabileceklerini düşünüyorlarsa yapmazlar.”</span></p>
<p><span style="font-weight:bold;">“O zaman eğer biz onların savaşmasını istiyorsak, evlerini tehdit etmemiz gerekir,” dedi Aladar. “Sanırım bizim gerçekten de şehre doğru bastırmamız gerek.”</span></p>
<p><span style="font-weight:bold;">Shallan rahatladı. Rlain’in açıklamalarına göre sadece yarım gün uzakta olan merkeze doğru atılan her adım, onu Yeminkapısı’na daha fazla yaklaştırıyordu.</span></p>
<p><span style="font-weight:bold;">Dalinar öne doğru eğilerek ellerini masaya koydu, gölgesi savaş haritalarının üzerine düşüyordu. “Pekâlâ. Bütün bu yolu geride durarak Parshendilerin kaprislerini çekmek için gelmedim. Biz yarın içeri doğru ilerleyecek, şehirlerini tehdit edecek ve onları savaşmaya zorlayacağız.”</span></p>
<p><span style="font-weight:bold;">&quot;Ne kadar yaklaşırsak, geri çekilme umudu olmaksızın kısılı kalma olasılığımız o kadar artar,” diye belirtti Sebarial.</span></p>
<p><span style="font-weight:bold;">Dalinar cevap vermedi ama Shallan onun ne düşündüğünü biliyordu. </span><span style="font-weight:bold;font-style:italic;">Biz geri çekilme umudundan günler önce vazgeçtik.</span><span style="font-weight:bold;"> Eğer Parshendiler kovalamaya karar verirse, günler ve günler boyunca platolar üzerinden kaçmaya çalışmak bir felaket olurdu. Alethiler burada savaşacak ve kazanacak, Narak’ın sağladığı sığınağı ele geçireceklerdi.</span></p>
<p><span style="font-weight:bold;">Tek seçenekleri buydu.</span></p>
<p><span style="font-weight:bold;">Dalinar toplantıyı sona erdirdi ve yüceprensler şemsiyeler taşıyan yaver gruplarıyla çevrelenmiş olarak ayrıldı. Dalinar onun bakışlarını yakalarken, Shallan bekledi. Saniyeler içinde sadece o, Dalinar, Adolin ve Navani kalmıştı.</span></p>
<p><span style="font-weight:bold;">Navani yürüyerek Dalinar’ın yanma gelip, iki eliyle onun koluna girdi. Samimi bir duruştu.</span></p>
<p><span style="font-weight:bold;">“Senin bu geçidin,” dedi Dalinar.</span></p>
<p><span style="font-weight:bold;">&quot;Evet?&quot; diye sordu Shallan.</span></p>
<p><span style="font-weight:bold;">Dalinar doğrudan gözlerinin içine baktı. “O ne kadar gerçek?”</span></p>
<p><span style="font-weight:bold;">“Jasnah onun tamamen gerçek olduğuna ikna olmuştu. O hiçbir zaman yamlmazdı.”</span></p>
<p><span style="font-weight:bold;">“Bu onun huyundan vazgeçmesi için fırtına kapası </span><span style="font-weight:bold;font-style:italic;">kötü</span><span style="font-weight:bold;"> bir zaman olur,” dedi Da-linar hafifçe. “Ben ileri gitmeyi, kısmen senin araştırman için kabul ettim.”</span></p>
<p><span style="font-weight:bold;">“Teşekkür ederim.”</span></p>
<p><span style="font-weight:bold;">“Bunu bilim için yapmadım,” dedi Dalinar. “Navani’nin söylediğine göre, bu geçit geri çekilmek için benzersiz bir fırsat sağlıyor. Parshendileri tehlike her neyse üzerimize çökmeden önce yenmeyi umut etmiştim. Gördüklerimize bakılacak olursa, tehlike erken gelmiş.”</span></p>
<p><span style="font-weight:bold;">Shallan başını sallayarak onayladı.</span></p>
<p><span style="font-weight:bold;">“Yarın yücefırtınalar sırasında duvarlara karalanan geri sayımın son günü,” dedi Dalinar. “Her ne ise, her ne olacaksa, bununla yarm yüzleşeceğiz ve yedek planım sensin, Shallan Davar. Sen bu geçidi bulacaksın ve onu açacaksın. Eğer kötülük bize üstün gelirse, tek kaçışımız senin kapın olacak. Ordularımızın, ve hatta Alethkar’ın kendisinin, sağ kurtulması için tek şans sen olabilirsin.”</span></p>
<p>♦</p>
<p>♦ ♦</p>
<p><span style="font-weight:bold;">Günler geçti ve Kaladin yağmurun onu yenmesine izin vermedi.</span></p>
<p><span style="font-weight:bold;">Lopen’in Kaladin ayakta olması için fazlasıyla erken olduğu yönündeki itirazlarına rağmen bulup getirdiği koltuk değneğini kullanarak, kampın içinden topallaya topal-laya gidiyordu.</span></p>
<p><span style="font-weight:bold;">Arada bir dışarıdaki ormanlardan odun getiren ya da tahıl çuvalları taşıyan parshmenler dışında, buralar hâlâ boştu. Kampa sefer hakkında herhangi bir haber gelmiyordu. Krala büyük ihtimalle uzakalemle haber gönderiliyordu ama o bunu diğer herkesle paylaşmıyordu.</span></p>
<p><span style="font-weight:bold;font-style:italic;">Fırtınalar, burası ürpertici geliyor,</span><span style="font-weight:bold;"> diye düşündü Kaladin topallayarak terk edilmiş kışlaların önünden geçerken, yağmur Lopen’in Kaladin’in koltuk değneğine bağladığı şemsiyenin üzerinde pıtırdıyordu. Bu işe yarıyordu. Nispeten. Yerden bitmiş mavi mumlar gibi olan yağmursprenlerinin yanından geçti, her birinin tepesinin ortasında tek bir göz vardı. Urkünç şeyler. Kaladin onlardan hiçbir zaman hoşlanmamıştı.</span></p>
<p><span style="font-weight:bold;">Yağmurla dövüşüyordu. Bu mantıklı bir ifade miydi? Görünüşe göre yağmur onun içeride kalmasını istiyordu, o yüzden o da dışarı çıkmıştı. Yağmur onun ümitsizliğe teslim olmasını istiyordu, o yüzden o da kendisini düşünmeye zorluyordu. Kaladin büyürken, kasveti hafifletmeye yardım etmek için Tien vardı. Şimdi ise, Tien’i düşünmek bile o kasveti arttırıyordu, gerçi bundan kaçınamıyordu. Gözyaşları ona kardeşini hatırlatıyordu. Karanlık çöktüğü zaman kahkahayı, neşeli mutluluğu ve tasasız iyimserliği.</span></p>
<p><span style="font-weight:bold;">Bu görüntüler Tien’in ölümüyle savaşıyordu. Kaladin gözlerini sıkı sıkı yumarak, eğitimsiz, narin genç adamın öldürülmesinin hatırasını kovalamaya çalıştı... Tien'in kendi mangasının askerleri onu yem olması, düşmanı yavaşlatacak bir kurban olması için öne koymuşlardı.</span></p>
<p><span style="font-weight:bold;">Kaladin çenesini sıkarak gözlerini açtı. Daha fazla surat asmayacaktı. Sızlanmayacak ya da somurtmayacaktı. Evet, Syl’i kaybetmişti. O hayatı boyunca sevdiği pek çoklarım kaybetmişti. Bu acıya da, diğerlerine katlandığı gibi katlanacaktı.</span></p>
<p><span style="font-weight:bold;">Kışlaların etrafındaki topallayan turuna devam etti. Bunu günde dört kere yapıyordu. Bazen Lopen onunla geliyordu ama Kaladin bugün yalnızdı. Şapırtılarla su birikintilerinin içinden geçti ve kendisini gülümserken buldu çünkü Shallan’m ondan çaldığı çizmeleri giymişti.</span></p>
<p><span style="font-weight:bold;font-style:italic;">Ben onun bir Boynuzyiyenli olduğuna hiç inanmamıştım, diye düşündü. Ona bunu mutlaka söylemem gerek.</span></p>
<p><span style="font-weight:bold;">Durdu, değneğine yaslandı ve yağmurun arasından Harap Ovalar’a doğru baktı.</span></p>
<p><span style="font-weight:bold;">Fazla uzağı göremiyordu. Yağmurun pusu buna engel oluyordu.</span></p>
<p><span style="font-weight:bold;font-style:italic;">Siz sağ salim geri dönün,</span><span style="font-weight:bold;"> diye düşündü orada olanlara doğru. Hepiniz. </span><span style="font-weight:bold;font-style:italic;">Bu sefer, eğer bir şeyler kötüye giderse size yardım edemem.</span></p>
<p><span style="font-weight:bold;">Kaya, Teft, Dalinar, Adolin, Shallan, Köprü Dört’teki herkes, hepsi kendi başlarına oraya gitmişlerdi. Eğer Kaladin daha iyi bir adam olsaydı, işler ne kadar farklı olurdu? Eğer güçlerini kullanmış ve Shallan’la birlikte savaş kampına Fırtınaışığı’yla dolu hâlde geri dönmüş olsaydı? O neler yapabileceğini açıklamaya o kadar yaklaşmıştı ki...</span></p>
<p><span style="font-weight:bold;font-style:italic;">Sen bunu haftalardır düşünüyordun,</span><span style="font-weight:bold;"> diye düşündü kendi kendine. </span><span style="font-weight:bold;font-style:italic;">Hiçbir zaman yapmazdın. Çok fazla korkaktın.</span></p>
<p><span style="font-weight:bold;">Bunu itiraf etmekten nefret ediyordu ama doğruydu.</span></p>
<p><span style="font-weight:bold;">Eh, eğer Shallan hakkındaki şüpheleri doğruysa, belki Dalinar yine de Parlayan’ını bulacaktı. Onun Kaladin’den daha iyi bir iş çıkarmasını umut etti.</span></p>
<p><span style="font-weight:bold;">Topallayarak yoluna devam etti, Köprü Dört’ün kışlasının köşesini döndü. Önünde bekleyen kaliteli bir at arabası gördüğü zaman durdu, kralın renklerini taşıyan atlar tarafından çekiliyordu.</span></p>
<p><span style="font-weight:bold;">Kaladin küfredip, topallayarak ilerledi. Lopen onunla buluşmak için koşarak çıktı, şemsiyesi yoktu. Pek çok kişi Gözyaşları sırasında kuru kalmaya çalışmaktan vazgeçerdi.</span></p>
<p><span style="font-weight:bold;">“Lopen!” dedi Kaladin. “Ne var?”</span></p>
<p><span style="font-weight:bold;">“O seni bekliyor, gancho,” dedi Lopen aceleyle işaret ederek. “Kral.”</span></p>
<p><span style="font-weight:bold;">Kaladin odasına doğru daha da hızla topalladı. Kapı açıktı ve Kaladin içeriye göz attığı zaman Kral Elhokar’ın orada durmakta olduğunu gördü, küçük odada etrafına bakınıyordu. Kapıyı Moash koruyordu ve Kral’ın Muhafızlarının eski bir üyesi olan Taka, kralın daha yakınında bekliyordu.</span></p>
<p><span style="font-weight:bold;">“Majesteleri?” dedi Kaladin.</span></p>
<p><span style="font-weight:bold;">“Hah, köprücü,” dedi kral. Elhokar’ın yanakları kızarmıştı. İçmişti, gerçi sarhoşmuş gibi görünmüyordu. Kaladin anlıyordu. Dalinar ve o kınayıcı bakışları bir süre için olmadığından, bir şişeyle biraz rahatlamak büyük ihtimalle hoş oluyordu.</span></p>
<p><span style="font-weight:bold;">Kaladin kralı ilk gördüğü zaman, Elhokar’da kraliyet havasının eksik olduğunu düşünmüştü. Şimdi ise, garip bir şekilde, Elhokar bir kral gibi görünüyordu. Kral değişmiş değildi; adam hâlâ o fazla iri burnuyla buyurgan yüz hatlarına ve küçümseyici davranışlarına sahipti. Değişim Kaladin’de olmuştu. Onun bir zamanlar krallıkla iliş-kilendirdiği şeylerin; şerefin, gücün, asaletin, yerini Elhokar’ın daha az ilham verici özellikleri almıştı.</span></p>
<p>“Gerçekten de Dalinar’ın subaylarından birine verdiği her şey bu kadar mı?” diye sordu Elhokar eliyle odayı işaret ederek. “O adam var ya. O herkesin kendi sadeliği içinde yaşamasını bekliyor. Sanki o nasıl eğlenileceğim tamamen unutmuş gibi.” &#160;&#160;&#160;903</p>
<p><span style="font-weight:bold;">Kaladin Parezırhı tıngırdayarak omuzlarını silken Moash’a doğru baktı.</span></p>
<p><span style="font-weight:bold;">Kral boğazını temizledi. “Bana senin beni görmek için yolculuğu yapamayacak kadar zayıf olduğun söylenmişti. Görüyorum ki, durum bu olmayabilir.”</span></p>
<p><span style="font-weight:bold;">“Affedersiniz, Majesteleri,” dedi Kaladin. “Ben iyi değilim ama her gün gücümü geri kazanmak için kampta yürüyorum. Görünüşümün ve zayıflığımın Taht’ın karşısında iyi bir görüntü sergilemeyeceğinden korkmuştum.”</span></p>
<p><span style="font-weight:bold;">“Görüyorum ki politik bir şekilde konuşmayı da öğrenmişsin,” dedi kral kollarını kavuşturarak. “İşin doğrusu emrimin anlamsız olduğu, bir koyugöz için bile. Benim artık insanların gözünde otoritem yok.”</span></p>
<p><span style="font-weight:bold;font-style:italic;">Harika. Yine başlıyoruz.</span></p>
<p><span style="font-weight:bold;">Kral kısaca elini salladı. “Siz ikiniz çıkın. Bu adamla yalnız başıma konuşacağım.”</span></p>
<p><span style="font-weight:bold;">Moash endişeli görünerek Kaladin’e bir bakış attı ama Kaladin başım salladı. Moash ve Taka gönülsüzlükle dışarı çıkarak kapıyı kapatıp, onları kralın yerleştirdiği birkaç sönmeye yüz tutmuş kürenin ışığında bıraktılar. Yakında, onların içinde hiç Fırtınaışığı kalmayacaktı, bir yücefırtınadan beri çok uzun zaman olmuştu. Mumları ve yağ lambalarını çıkarmaları gerekecekti.</span></p>
<p><span style="font-weight:bold;">“Bir kahraman olmayı nasıl öğrendin?” diye sordu kral ona.</span></p>
<p><span style="font-weight:bold;">“Majesteleri?” diye sordu Kaladin değneğine doğru yaslanarak çökerken.</span></p>
<p><span style="font-weight:bold;">“Bir kahraman,” dedi kral uçarı bir şekilde elini sallayarak. “Herkes seni seviyor, köprücü. Sen Dalinar’ı kurtardın, sen Paredarlar’la dövüştün, sen fırtına kapası uçurumların içine düştükten sonra bile geri geldin! Bunu nasıl yapıyorsun? Nereden öğrendin?”</span></p>
<p><span style="font-weight:bold;">“Bu gerçekten de sadece şans, Majesteleri.”</span></p>
<p><span style="font-weight:bold;">&quot;Hayır, hayır,” dedi kral. Volta atmaya başladı. “Bu bir desen, gerçi çözemiyorum. Güçlü olmaya çalıştığım zaman, kendimi aptal durumuna düşürüyorum. Merhametli olmaya çalıştığım zaman, insanlar beni çiğneyip geçiyor. Tavsiye dinlemeye çalıştığım zaman, yanlış adamları seçmiş olduğum ortaya çıkıyor! Her şeyi kendi başıma yapmaya çalıştığım zaman, krallığı mahvetmeyeyim diye iktidarı Dalinar’ın devralması gerekiyor.”</span></p>
<p><span style="font-weight:bold;">“Siz hepiniz ne yapacağınızı nereden biliyorsunuz? Ben ne yapacağımı neden bilmiyorum? Ben bu konuma gelmek için doğdum, taht bana Yaradan’ın kendisi tarafından verildi! O neden bana konumu verip de, beceriyi vermesin? Bu mantığa aykırı. Ama yine de, diğer herkes benim bilmediğim şeyleri bilirmiş gibi görünüyor. Babam Sadeas gibilerini bile yönetebilirdi; insanlar aynı anda Gavilar’ı sever, ondan korkar ve ona hizmet ederdi. Ben ise bir koyugözün gelip sarayı ziyaret etmesi emrine itaat etmesini bile sağlayamıyorum! Neden bu işe yaramıyor? Ne yapmam gerek?”</span></p>
<p><span style="font-weight:bold;">Kaladin açık sözlülüğü karşısında geriye çekildi. “Bunu neden bana soruyorsunuz, Majesteleri?”</span></p>
<p><span style="font-weight:bold;">&quot;Çünkü sen sırrı biliyorsun,” dedi kral, hâlâ volta atıyordu. “Ben, adamlarının sana nasıl baktıklarını gördüm, insanların senden nasıl bahsettiğini duydum. Sen bir </span><span style="font-weight:bold;font-style:italic;">kahramansın,</span><span style="font-weight:bold;"> köprücü.” Durdu, sonra yürüyerek Kaladin’e yaklaşıp, onu kollarından kavradı. &quot;Bana da öğretebilir misin?”</span></p>
<p><span style="font-weight:bold;">Kaladin gözlerini ona dikti, afallamıştı.</span></p>
<p><span style="font-weight:bold;">“Ben de babam gibi bir kral olmak istiyorum,” dedi Elhokar. “İnsanlara liderlik etmeyi ve onların bana saygı duymasını istiyorum. ”</span></p>
<p><span style="font-weight:bold;">“Ben bunun...” Kaladin yutkundu. “Ben bunun mümkün olduğunu sanmıyorum, Majesteleri.”</span></p>
<p><span style="font-weight:bold;">Elhokar Kaladin’e doğru gözlerini kıstı. “Demek ağzına geleni hâlâ söylüyorsun. Başına getirdiği beladan sonra bile. Söyle bana. Sen benim kötü bir kral olduğumu mu düşünüyorsun, köprücü?”</span></p>
<p><span style="font-weight:bold;">“Evet.”</span></p>
<p><span style="font-weight:bold;">Kral sertçe bir nefes çekti, hâlâ Kaladin’i kollarından tutuyordu.</span></p>
<p><span style="font-weight:bold;font-style:italic;">Burada hemen yapabilirim,</span><span style="font-weight:bold;"> diye fark etti. </span><span style="font-weight:bold;font-style:italic;">Kralı öldürebilirim. Dalinar'ı tahta koyarım. Saklanmak yok, sırlar yok, korkakça suikast yok. Bir dövüş, o ve ben.</span></p>
<p><span style="font-weight:bold;">Bu işi yapmanın daha dürüst bir yoluymuş gibi görünüyordu. Doğru, Kaladin büyük ihtimalle idam edilirdi ama bunun onu rahatsız etmediğini fark etti. Krallığın iyiliği için bunu yapmalı mıydı?</span></p>
<p><span style="font-weight:bold;">Dalinar’ın öfkesini hayal edebiliyordu. Dalinar’ın hayal kırıklığını. Ölüm Kaladin’i rahatsız etmiyordu ama Dalinar’ı hayal kırıklığına uğratmak... Fırtınalar.</span></p>
<p><span style="font-weight:bold;">Kral onu bıraktı ve uzun adımlarla uzaklaştı. “Eh, ben sordum,” diye mırıldandı kendi kendine. “Benim sadece seni de ikna etmem gerekecek. Bu işi </span><span style="font-weight:bold;font-style:italic;">kıvıracağım. </span><span style="font-weight:bold;">Hatırlanacak bir kral olacağım.”</span></p>
<p><span style="font-weight:bold;">“Ya da Alethkar için en iyisi olanı yapabilir ve Taht’tan feragat edebilirsiniz,” dedi Kaladin.</span></p>
<p><span style="font-weight:bold;">Kral yerinde durdu. Yüz ifadesi karararak Kaladin’e doğru döndü. “Haddini aşma, köprücü. Aman. Buraya hiç gelmemem gerekirdi.”</span></p>
<p><span style="font-weight:bold;">“Katılıyorum,” dedi Kaladin. O bütün bu tecrübeyi gerçek dışı bulmuştu.</span></p>
<p><span style="font-weight:bold;">Elhokar gitmek için hareketlendi. Kapıda durdu, Kaladin’e bakmıyordu. “Sen geldiğin zaman, gölgeler gitti.”</span></p>
<p><span style="font-weight:bold;">“Gölgeler...?”</span></p>
<p><span style="font-weight:bold;">“Ben onları aynalarda, gözümün kıyısında görüyordum. Hatta onların fısıldadığını duyduğuma bile yemin edebilirim ama sen onları korkuttun. O zamandan beri onları görmedim. Sende bir şeyler var. Bunu inkâr etmeye kalkma.” Kral ona baktı. “Sana yaptığımdan şeyden dolayı üzgünüm. Senin Adolin’e yardım etmek için dövüştüğünü gördüm, ve sonra da Renarin’i savunduğunu... Ve kıskandım. İşte sen oradaydın, öyle bir kahraman, o kadar çok sevilen. Ve herkes benden nefret ediyor. Ben savaşa gitmeliydim.</span></p>
<p><span style="font-weight:bold;">“Onun yerine, senin Amaram’a yaptığın meydan okumaya aşırı tepki verdim. Sadeas’a karşı olan şansımızı mahveden sen değildin. Bendim. Dalinar haklıydı. Yine. Onun haklı ve benim de haksız olmamdan çok yoruldum. Bunun ışığında, senin beni kötü bir kral olarak gördüğünü öğrendiğim için hiç de şaşırmış değilim.”</span></p>
<p><span style="font-weight:bold;">Elhokar kapıyı itip açtı ve gitti.</span></p>
<p><span style="font-style:italic;">Bozulmuşlar bir sapma, bir eğlencelik, zamanını harcamaya değmeyebilecek olan bir bilmece. Onları düşünmeden edemiyorsun. Büyüleyiciler. Pek çoğu akılsız, insan duygularının sprenleri gibi ama sadece çok daha melunlar. Ancak ben birkaç tanesinin düşünebildiğine inanıyorum.</span></p>
<p>-Diyagram’dan, ikinci Masa Çekmecesinin Kitabı: paragraf 14</p>
<p><span style="font-weight:bold;">Dalinar çadırdan dışarı çıkarak hafif bir yağmurun altına girdi, Navani ve Shallan da ona katılmıştı. Yağmurun sesi burada, damlaların kumaş üzerinde davul çaldığı çadırın içinde olduğundan daha yumuşak geliyordu.</span></p>
<p><span style="font-weight:bold;">Bütün sabah boyunca daha da ilerlemişler, mahvolmuş platoların tam kalbine ulaşmışlardı. Artık yakınlardı. O kadar yakınlardı ki, Parshendilerin tüm dikkati üzerlerindeydi.</span></p>
<p><span style="font-weight:bold;">Zaman gelmişti.</span></p>
<p><span style="font-weight:bold;">Bir yaver çadırdan çıkan herkese birer şemsiye öneriyordu ama Dalinar kendinin-kini geri çevirdi. Eğer askerlerinin bunun altında dikilmesi gerekiyorsa, kendisi de onlara katılacaktı. Zaten bugün bitmeden iliklerine kadar ıslanmış olacaktı.</span></p>
<p><span style="font-weight:bold;">Safların arasından yürüdü, safir fenerlerle yolu gösteren yağmurluklar giymiş köp-rücüleri takip ediyordu. Hâlâ gündüzdü ama kalın bulut örtüsü her şeyi karartmıştı. Kendini tanıtmak için mavi ışık kullanıyordu. Dalinar’ın şemsiyeyi reddettiğini gören Roion ve Aladar da onunla birlikte yağmurun içine çıkmışlardı. Sebarial, elbette ki, şemsiyesinin altında kalıyordu.</span></p>
<p><span style="font-weight:bold;">Büyük bir oval şeklinde saf tutmuş, dışarıya doğru bakan asker kütlesinin kıyılarına ulaştılar. Dalinar askerlerini kaygılarını hissedebilecek kadar iyi tanıyordu. Fazla katı duruyorlardı, ayaklarını sürümüyor ya da gerinmiyorlardı. Ayrıca sessizlerdi, dikkatlerini dağıtmak için aralarında konuşmuyor, hatta şikâyet bile etmiyorlardı. Duyduğu tek sesler arada bir emirler haykırarak saflan düzenleyen subaylardan geliyordu. Dalinar kısa süre sonra huzursuzluğun nedenini gördü.</span></p>
<p><span style="font-weight:bold;">Karşı platonun üzerinde toplanmış olan parlayan kızıl gözler vardı.</span></p>
<p><span style="font-weight:bold;">Daha önce parlamıyorlardı. </span><span style="font-weight:bold;text-decoration:underline;">Kızıl</span><span style="font-weight:bold;"> gözler, evet, ama bu tekinsiz ışıltılar yoktu. Loş ışıkta, Parshendilerin bedenleri belirsizdi, gölgelerden ibaretti. Kırmızı gözler karanlığın içinde Taln’ın Yara İzi gibi asılı duruyordu, hiçbir yakut bu kadar koyu bir renkte olamazdı. Parshendi sakallarının içinde çoğu zaman desenler hâlinde örülmüş mücevherler olurdu ama bugün onlar parlamıyordu.</span></p>
<p><span style="font-weight:bold;font-style:italic;">Son yücefırtınadan beri çok uzun zaman geçti,</span><span style="font-weight:bold;"> diye düşündü Dalinar. Işık’ı daha uzun süre tutabilmesi için fasetalarla kesilmiş olan Alethi kürelerindeki mücevherler bile, Gözyaşları’nın bu noktasına kadar neredeyse tükenmişti, gerçi daha büyük mücevherler bir hafta kadar daha dayanabilirdi.</span></p>
<p><span style="font-weight:bold;">Yılın en karanlık zamanına gelmişlerdi. Fırtınaışığı’mn parlamadığı zamana.</span></p>
<p><span style="font-weight:bold;">“Ah, Yaradan!” diye fısıldadı Roion o kızıl gözlere bakarak. “Ah, Tanrı’nın tüm isimleri adına. Sen bizi nereye getirdin, Dalinar?”</span></p>
<p><span style="font-weight:bold;">“Sen yardım etmek için bir şeyler yapabilir misin?” diye sordu Dalinar alçak sesle yanında şemsiyesinin altında duran Shallan’a bakarak, muhafızları da hemen arka-sındaydı.</span></p>
<p><span style="font-weight:bold;">Shallan başını olumsuzca salladı, yüzü solgundu. “Üzgünüm.”</span></p>
<p><span style="font-weight:bold;">“Parlayan Şövalyeler savaşçıydı,” dedi Dalinar çok alçak sesle.</span></p>
<p><span style="font-weight:bold;">“Eğer öylelerse, o zaman gidecek daha çok yolum var...”</span></p>
<p><span style="font-weight:bold;">“Git o zaman,” dedi Dalinar kıza. “Savaşta bir açıklık oluştuğu zaman, eğer gerçekten varsa Urithiru’ya açılan o yolu bul. Sen benim tek kaçış planımsın, Berrak-hanım.”</span></p>
<p><span style="font-weight:bold;">Başını sallayarak onayladı.</span></p>
<p><span style="font-weight:bold;">“Dalinar,” dedi Aladar, uçurumun karşı tarafında düzenli sıralara girmekte olan kızıl gözleri izlerken sesi şok içindeymiş gibiydi. “Bana dürüstçe söyle. Sen bizi bu sefere çıkardığın zaman, bu dehşeti bulmayı </span><span style="font-weight:bold;font-style:italic;">bekliyor</span><span style="font-weight:bold;"> muydun?”</span></p>
<p><span style="font-weight:bold;">“Evet. ’’ Bu yeteri kadar doğruydu. Dalinar ne tür bir dehşet bulacağını bilmiyordu ama bir şeylerin geldiğinden haberi vardı.</span></p>
<p><span style="font-weight:bold;">“Yine de geldin mi?” diye hesap sordu Aladar. “Sen bizi bu lanetli ovalar üzerinden ta buralara kadar getirdin, canavarların etrafımızı sarmalarına izin verdin, katledilmemizi ve...”</span></p>
<p><span style="font-weight:bold;">Dalinar Aladar’ı ceketinin önünden yakaladı ve asılarak kendine doğru çekti. Hareketi öbür adamı tamamen hazırlıksız yakalamıştı ve o da gözleri kocaman açılarak sustu.</span></p>
<p><span style="font-weight:bold;">&quot;Bu karşıdakiler </span><span style="font-weight:bold;font-style:italic;">Yokelçiler,”</span><span style="font-weight:bold;"> diye tısladı Dalinar, yağmur yüzünden aşağı akıyordu. “Geri döndüler. Evet, bu doğru. Ve biz, Aladar, bizim onları durdurmak için bir fırsatımız var. Bir diğer Issızlık’a daha engel olabilir miyiz bilmiyorum ama Alethkar’ı bu şeylerden korumak için </span><span style="font-weight:bold;font-style:italic;">ne gerekirse,</span><span style="font-weight:bold;"> kendimi ve bu ordunun tamamını feda etmek de dâhil, yaparım. Anlıyor musun?”</span></p>
<p><span style="font-weight:bold;">Aladar başıyla onayladı, gözleri iyice açılmıştı.</span></p>
<p><span style="font-weight:bold;">“Buraya bu olmadan önce gelmeyi umut etmiştim,” dedi Dalinar. “Ama gelemedim. O yüzden de şimdi savaşacağız. Ve fırtına kapsın, biz bu şeyleri yok edeceğiz. Biz onları durduracağız ve bunun, yeğenimin korktuğu şekilde bu melanetin dünya-run bütün parshmenlerine yayılmasına engel olacağını umut edeceğiz. Eğer bugünden sağ çıkarsan, sen neslimizin en büyük adamlarından birisi olarak bilineceksin.”</span></p>
<p><span style="font-weight:bold;">Aladar’ı bırakıp, tökezleyerek geri çekilmesine izin verdi. “Askerlerine git, Aladar. Git ve onlara önderlik et. Bir kahraman ol.”</span></p>
<p><span style="font-weight:bold;">Aladar ağzı açık kalarak Dalinar’a bakakaldı. Sonra, doğruldu. Kolunu göğsüne vurarak Dalinar'ın hayatta gördüğü en canlı selamlardan birini verdi. “Emredersiniz, Berrakbey,” dedi Aladar. “Savaş Yüceprensi.” Aladar yaverlerine seslendi, aralarında Aladar’ın çoğu zaman savaşta Parezırhı’m kullanmasına izin verdiği yücebey olan Mintez de vardı, sonra elini belindeki kılıcın üstüne koydu ve yağmurda koşarak uzaklaştı.</span></p>
<p><span style="font-weight:bold;">“Hah,” dedi Sebarial şemsiyesinin altından. “Gerçekten de yedi. O fırtına kapası bir kahraman olacağını zannediyor.&quot;</span></p>
<p><span style="font-weight:bold;">“O şimdi Alethkar’ın birleşmesinin gerekliliği konusunda benim haklı olduğumu biliyor. O iyi bir asker. Yüceprenslerin çoğu öyle... Ya da bir zamanlar öylelerdi.” “Onların yerine sonunda biz ikimizle baş başa kalman çok yazık,” dedi Sebarial başıyla hâlâ gözlerini kımıldanan kızıl gözlere dikmiş olan Roion’a doğru işaret ederek. Şimdi binlercesi vardı, daha fazla Parshendi gelirken hâlâ sayıları artıyordu. Gözcüler onların Alethilerin durduğu büyük platonun komşusu olan üç platoda birden toplanmakta olduklarını rapor etmişti.</span></p>
<p><span style="font-weight:bold;">“Ben savaşta hiç işe yaramam,” diye devam etti Sebarial. “Ve Roion’un okçuları bu yağmurda boşa gidecek. Dahası, o bir korkak.”</span></p>
<p><span style="font-weight:bold;">“Roion bir korkak değil,” dedi Dalinar kolunu kendisinden kısa yüceprensin koluna koyarken. “O dikkatli. Bu, Sadeas gibi adamların prestij uğruna yaşamları çöpe attığı mücevherkalpler üzerine didişmelerde ona çok fayda sağlamıyordu. Ama burada, dikkat benim pervasızlıktan daha fazla tercih edeceğim bir özellik.”</span></p>
<p><span style="font-weight:bold;">Roion Dalinar’a doğru döndü, gözlerindeki suyu kırpıştırıyordu. “Bunlar gerçek •”)» mır</span></p>
<p><span style="font-weight:bold;">“Evet,” dedi Dalinar. &quot;Senin adamlarının yanında olmanı istiyorum, Roion. Onların seni görmeleri gerek. Bu onları dehşete düşürecek ama seni değil. Sen dikkatlisin, kontrollüsün.”</span></p>
<p><span style="font-weight:bold;">“Evet,” dedi Roion. “Evet. Sen... Sen bizi bu işten kurtaracaksın, değil mi?” “Hayır, kurtarmayacağım,” dedi Dalinar.</span></p>
<p><span style="font-weight:bold;">Roion’un yüzü asıldı.</span></p>
<p><span style="font-weight:bold;">“Biz </span><span style="font-weight:bold;font-style:italic;">hep birlikte</span><span style="font-weight:bold;"> kendimizi kurtaracağız.”</span></p>
<p><span style="font-weight:bold;">Roion başını sallayarak onayladı ve itiraz etmedi. Daha az canlı bir şekilde olsa da, o da Aladar gibi selam verdi, sonra kuzey taraftaki ordusuna doğru ilerledi, yaverlerine seslenerek ona yedek kuvvetlerinin sayılarını bildirmelerini istiyordu.</span></p>
<p><span style="font-weight:bold;">&quot;Hay Cehennem,” dedi Sebarial Roion’un gitmesini izlerken. “Hay Cehen</span><span style="font-weight:bold;font-style:italic;">nem. </span><span style="font-weight:bold;">Ya ben? Benim ateşli nutkum nerede?”</span></p>
<p><span style="font-weight:bold;">“Sen,” dedi Dalinar, “komuta çadırına geri dönecek ve ayak altından çekileceksin.”</span></p>
<p><span style="font-weight:bold;">Sebarial güldü. “Tamam. Bak onu yapabilirim işte.”</span></p>
<p><span style="font-weight:bold;">“Senin ordunun komutasında Teleb’in olmasını istiyorum,” dedi Dalinar. “Ve ona katılmaları için Serugiadis ve Rust’ın ikisini de göndereceğim. Adamların başlarında birkaç Paredar olursa, bu şeylere karşı daha iyi savaşırlar.” Üçü de Adolin’in düellolar dizisinden sonra Pareler verilmiş olan adamlardı.</span></p>
<p><span style="font-weight:bold;">“Teleb’e itaat edilmesi emrini vereceğim.”</span></p>
</body>
</html>