<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta http-equiv="content-type" content="text/html; charset=UTF-8"/><title></title><link rel="stylesheet" href="main.css" type="text/css"/>
</head>
<body>
<p>Adolin geriye döndü ve ona gününün nasıl geçtiğini sordu. Kaladin yarım kulakla dinliyor, Shallan’ı inceleyerek üzerinde gizlenmiş bıçaklar olup olmadığını seçmeye çalışıyordu. Adolin’in söylediği bir şeylere kızardı, sonra güldü. Kaladin Adolin’den gerçekten hoşlanmıyordu ama prens en azından dürüsttü. Babasının samimi yapısına sahipti ve Kaladin’e karşı her zaman açık olmuştu. Kibirli ve şımarık, ama açık.</p>
<p>Bu kadın farklıydı. Onun hareketleri hesaplanmıştı. Gülme şekli, kelimelerini seçme şekli. Kıkırdıyor ve kızarıyordu ama gözleri her zaman uyanıktı, her zaman izliyordu. O açıkgöz kültüründe Kaladin’i tiksindiren her şeyin bir örneğini teşkil ediyordu.</p>
<p><span style="font-weight:bold;font-style:italic;">Senin sadece asabiliğin üzerinde,</span><span style="font-weight:bold;"> </span>diye itiraf etti bir parçası. Bu arada bir olurdu, gökyüzünün bulutlu olduğu zamanlarda daha sık olarak. Ama onlar bu kadar mide bulandırıcı derecede neşeli davranmak zorunda mıydı?</p>
<p>Yolculukları devam ederken bir gözünü Shallan’ın üzerinde tuttu ve en sonunda ona karşı fazla şüpheci olduğuna karar verdi. O Adolin’e karşı acil bir tehlike oluşturmuyordu. Aklının tekrar uçurumlardaki geceye doğru kaymakta olduğunu fark etti, içinde çalkalanan Işıkla rüzgârlara binmek. Özgürlük.</p>
<p>Hayır, sadece özgürlük değil. Amaç.</p>
<p><span style="font-weight:bold;font-style:italic;">Senin bir amacın var,</span><span style="font-weight:bold;"> </span>diye düşündü Kaldain zihnini sürükleyerek tekrar şimdiye getirirken. <span style="font-weight:bold;font-style:italic;">Adolin’i korumak.</span><span style="font-weight:bold;"> </span>Bu bir asker için ideal bir işti, başkalarının rüyalarında göreceği bir iş. Müthiş maaş, komuta edeceği kendi mangası, önemli bir görev. Güvenilir bir komutan. Bu mükemmeldi.</p>
<p>Ama o rüzgârlar...</p>
<p>“Ah!” dedi Shallan çantasına uzanıp içini karıştırarak. “Senin için o kaydı getirdim, Adolin.” Tereddüt ederek Kaladin’e bir göz attı.</p>
<p>“Ona güvenebilirsin,” dedi Adolin biraz gönülsüzce. “O hayatımı iki kere kurtardı ve babam onun en önemli toplantılarda bile bizi korumasına izin veriyor.”</p>
<p>Shallan üzerlerinde kadın alfabesinin karalamasına benzer harfleriyle tutulmuş notlar olan birkaç kâğıt sayfası çıkardı. “On sekiz yıl önce, Yüceprens Yenev Alethkar’da kuvvetliydi, Kral Gavilar’ın birleşme hedefine karşı olan en güçlü yücep-renslerden bir tanesiydi. Yenev savaşta yenilmedi. O bir düelloda öldürüldü. <span style="font-weight:bold;font-style:italic;">Sadeas </span>tarafından.”</p>
<p>Adolin başım sallayarak öne doğru eğildi, hevesliydi.</p>
<p>“Bu Berrakhanım İalai’nin olaylar hakkında kendi tuttuğu kayıt,” dedi Shallan. “Yenev’in yenilmesi ilhamla dolu bir basitlikten ibaretti. Kocam, Gavilar’la açıkgözlerin pek çoğunun bildiği ama modern şartlar altında görmezden geldiği kadim gelenekler olan Düello Hakkı ve Kral’ın Nimeti konusunda konuştu.</p>
<p>&quot;Tarihsel olarak taç ile arasında bağ olan gelenekler olduklarından, onlara başvurmamız bizim iktidar hakkımızı da yansıtıyordu. Fırsat bir kudret ve şan galası sırasında geldi ve kocam ilk önce başka bir adamla düelloya girdi.”</p>
<p>“Bir kudret ve şan neyi?” diye sordu Kaladin.</p>
<p>İkisi de ona baktılar, sanki onun konuşabildiğini duydukları için şaşırmışlardı. <span style="font-weight:bold;font-style:italic;">Benim de burada olduğumu unutup duruyorsunuz, değil mi?</span><span style="font-weight:bold;"> </span>diye düşündü Kaladin. <span style="font-weight:bold;font-style:italic;">Siz koyugözleri hiç görmemeyi tercih ederdiniz.</span></p>
<p>“Bir kudret ve şan galası,” dedi Adolin. “Bir turnuva için süslü püslü bir laf. O zamanlar onlar bol olurdu. O sıralar ezkaza birbirleriyle savaşta olmayan yüceprenslerin gösteriş yapmaları için bir yoldu.”</p>
<p>“Bizim Adolin’in Sadeas’la düello yapması ya da en azından gözden düşürmesi için bir yol bulmamız gerek,” diye açıkladı Shallan. “Ben bunu düşünürken, Jasnah’nm yazdığı eski kralın biyografisinde Yenev düellosuyla ilgili bir referans olduğunu hatırladım.”</p>
<p>“Tamam...” dedi Kaladin kaşlarını çatarak.</p>
<p>“Bu ilk düellonun amacı yüceprensleri gözle görülür şekilde etkilemek ve korkutmaktı,” dedi Shallan kaydı okumaya devam ederek. “Her ne kadar biz bunu önceden</p>
<p>planlamış olsak da, ilk yenilecek olan adamın bizim oyunumuzdaki rolünden haberi yoktu. Sadeas onu planlanmış görkemli bir şekilde yendi. Birkaç noktada dövüşü durdurdu ve bahsi yükseltti, ilk önce parayla, sonra da araziyle.</p>
<p>“En sonunda, zafer dramatik olmuştu. Kalabalık o kadar galeyana gelmişken, Kral Gavilar ayağa kalktı ve onu memnun etmiş olduğu için kadim geleneklere göre Sadeas’a bir ödül önerdi. Sadeas’ın cevabı basitti: ‘kılıcımın ucunda Yenev’in korkak kalbinden başka hiçbir ödül istemiyorum, Majesteleri!”</p>
<p>“Hadi be!” dedi Adolin. &quot;Palavracı Sadeas mı böyle söylemiş?”</p>
<p>“Olay, onun sözleriyle de birlikte, birkaç büyük tarihçede kaydedilmiş,” dedi Shallan. “Sadeas sonra Yenev’le düello yaptı, onu öldürdü ve onun yerine prensliğin kontrolünü bir müttefikin, Aladar'ın, ele geçirmesi için bir boşluk yarattı.”</p>
<p>Adolin düşünceli bir şekilde başıyla onayladı. “Bu işe <span style="font-style:italic;">yarayabilir,</span> Shallan. Ben de aynı şeyi deneyebilirim. Relis ve getirdiği diğer adamla olan dövüşümü unutulmaz yaparım, kalabalığı hayran bırakır, kraldan bir ödül kazanırım ve Düello Hakkı’m Sadeas’ın kendisinden talep ederim.”</p>
<p>“Sadeas’ın kendisinin kullandığı bir manevrayı alıp, bunu ona karşı kullanmakta belli bir cazibe var,” dedi Shallan.</p>
<p>“O bunu asla kabul etmez,” dedi Kaladin. “Sadeas onu böyle kapana kıstırmanıza izin vermeyecektir. ”</p>
<p>“Belki,” dedi Adolin. “Ama sanırım sen, eğer biz bu işi düzgün yapacak olursak onun içine düşeceği konumu hafife alıyorsun. Düello Hakkı kadim bir gelenek, bazıları Elçiler’in kendileri tarafından başlatılmış olduğunu söylüyor. Yaradan’ın ve kralın önünde kendisini kanıtlamış olan açıkgöz bir savaşçı, dönüyor ve ona zarar vermiş olan birinden adalet talep ediyor...”</p>
<p>“Kabul edecek,” dedi Shallan. “Etmek <span style="font-style:italic;">zorunda.</span> Ama sen <span style="font-style:italic;">görkemli</span> olabilir misin, Adolin?”</p>
<p>“Kalabalık benim hile yapmamı bekliyor,” dedi Adolin. “Benim son düellolarımdan sonra pek bir beklentileri olmadan gelecekler, bunun da benim işime yaraması gerekir. Eğer onlara <span style="font-style:italic;">gerçek</span> bir gösteri sunabilirsem etkilenirler. Dahası, aynı anda iki adamı yenmek? Sadece bunun bile bize ihtiyacımız olan dikkati sağlaması gerekir.” Kaladin birinden öbürüne baktı. Onlar bunu çok ciddiye alıyorlardı. “Siz bunun gerçekten işe yarayabileceğini düşünüyor musunuz?” dedi Kaladin düşünceli bir şekilde.</p>
<p>“Evet,” dedi Shallan. “Gerçi, bu geleneğe göre, Sadeas kendi adına dövüşmesi için bir şampiyon atayabilir, o yüzden de Adolin bizzat onunla düello yapmayı başa-ramayabilir. Yine de Sadeas’ın Parelerini kazanır ama.”</p>
<p>“Bu o kadar da tatmin edici olmaz,” dedi Adolin. “Ama kabul edilebilir. Onun şampiyonunu bir düelloda yenmek de Sadeas’ın dizlerini kesip atacaktır. Muazzam bir nüfuz kaybeder.”</p>
<p>“Ama bunun <span style="font-style:italic;">gerçekten</span> bir anlamı olmayacak,” dedi Kaladin. “Değil mi?”</p>
<p>Öbür ikisi ona baktı.</p>
<p>“Bu sadece bir düello,” dedi Kaladin. ‘‘Bir oyun.”</p>
<p>606 “Bu farklı olacak,” dedi Adolin.</p>
<p>“Ben neden olduğunu göremiyorum. Evet, onun Parelerini kazanabilirsin ama onun unvanı ve otoritesi aynı kalacak.”</p>
<p>“Konu algıda,” dedi Shallan. “Sadeas krala karşı bir ittifak oluşturdu. Bu onun kraldan daha güçlü olduğunu ima ediyor. Kralın şampiyonu karşısında yenilmek bunun temelini çürütür.”</p>
<p>“Ama bunların hepsi sadece <span style="font-style:italic;">oyun,&quot;</span> dedi Kaladin.</p>
<p>&quot;Evet,” dedi Adolin, Kaladin onun kendisiyle hemfikir olmasını beklemiyordu. “Ama bu Sadeas’ın oynadığı bir oyun. Onun kuralları.”</p>
<p>Kaladin arkasına yaslanarak bunları hazmetti. <span style="font-style:italic;">Bu gelenek bir cevap olabilir,</span> diye düşündü. <span style="font-style:italic;">Benim aradığım çözüm olabilir...</span></p>
<p>“Sadeas eskiden ne kadar güçlü bir müttefikti,&quot; dedi Adolin, sesi pişman gibi geliyordu. “Ben Yenev’i yenmesi gibi şeyleri unutmuştum.”</p>
<p>“Peki ne değişti?” diye sordu Kaladin.</p>
<p>“Gavilar öldü,” dedi Adolin alçak sesle. “Babam ve kralı aynı yöne dönük olarak tutan şey eski kraldı.” One doğru eğildi, Shallan’ın kâğıtları ve notlarına bakıyordu, gerçi okuyamadığı belliydi. “Bizim bunu <span style="font-style:italic;">yapmamız</span> gerek, Shallan. Bu ilmiği o yılanın boynuna geçirmemiz gerek. Bu dâhice. Teşekkür ederim.”</p>
<p>Shallan kızardı, sonra notlarım bir zarfın içine koydu ve ona verdi. “Bunu yengene ver. Bulduklarımın ayrıntıları var. O ve baban bunun iyi bir fikir olup olmadığını daha iyi karar verecektir.”</p>
<p>Adolin zarfı aldı ve bunu yaparken de elini tuttu. İkisi birbirlerine baygın baygın bakarak bir an geçirdiler. Evet, Kaladin gittikçe bu kadının Adolin’e karşı acil bir tehlike oluşturmadığından daha çok emin oluyordu. Eğer o bir tür dolandırıcıysa bile, hedefi Adolin’in hayatı değildi. Sadece itibarıydı.</p>
<p>Çok geç, diye düşündü Kaladin Adolin’in yüzünde aptal bir sırıtışla arkasına yaslanmasını izlerken. O <span style="font-style:italic;">çoktan ölmüş ve yakılmış.</span></p>
<p>Araba kısa süre sonra Dış Pazar’a ulaştı, Kholin mavisi giyinmiş olan birkaç devriye grubunun yanından geçtiler. Köprü Dört dışındaki köprülerden adamlardı. Burada muhafızlık yaptırmak, Kaladin’in onları eğitme yöntemlerinden birisiydi.</p>
<p>Arabadan ilk önce Kaladin indi, yakınlarda sıralar hâlinde dizilmiş olan fırtına vagonlarını fark etmişti. Direklere bağlanmış ipler alanın etrafını çevreliyor, görünüşe göre insanların gizlice içeri girmesine engel oluyordu, gerçi bazı direklerin yanında ellerinde sopalarla bekleyen adamlar büyük ihtimalle bu konuda daha iyi bir iş çıkarmaktaydı.</p>
<p>“Getirdiğin için teşekkürler, Akıl,” dedi Kaladin dönerek. “Flütün için bir kere daha özür...”</p>
<p>Akıl arabanın tepesinden kaybolmuştu. Onun yerinde başka bir adam oturuyordu, daha genç yaşlarda olan bir tipti, kahverengi pantolon ve beyaz gömlek giyiyordu, başında bir şapka vardı. Bunu çıkararak utanmış gibi göründü.</p>
<p>“Kusura kalma, komtanım,” dedi adam. Kaladin’in tanıyamadığı bir şivesi vardı. “O iyi para verdiydi. Yer değişek diye orda dur dediydi.”</p>
<p>“Ne oluyor?” dedi Adolin arabadan aşağı inip yukarıya bakarak. “Ha. Akıl bunu hep yapar, oğlum köprücü.”</p>
<p>“Neyi?”</p>
<p>&quot;Gizemli bir şekilde kaybolmayı sever/’ dedi Adolin.</p>
<p>“Öle gizemli ney diildi, komtanım,” dedi oğlan dönüp işaret ederek. “Şöle şur-daydı, araba dönerkene bi durunca. Ben onu orda bekleyeceğidim, sonra bu arabayı böle buraya süreceğidim. Ses etmeden bindim. O bebeler gibin kıkır kıkır ederek gitti.”</p>
<p>“O sadece insanları şaşırtmayı seviyor/’ dedi Adolin Shallan’ın arabadan inmesine yardım ederken. “Boş ver onu.”</p>
<p>Yeni araba sürücüsü sanki utanıyormuş gibi kamburunu çıkarmıştı. Kaladin onu tanımıyordu, Adolin’in her zamanki hizmetkârlarından biri değildi. <span style="font-weight:bold;font-style:italic;">Geri dönerken orada gitmem gerekecek. Bir gözümü onun üstünde tutmak için.</span></p>
<p>Shallan ve Adolin hayvanat bahçesine doğru yürüdüler. Kaladin arabanın arkasından mızrağını aldı, sonra da onlara yetişmek için fırladı, en sonunda da birkaç adım arkalarından gitmeye başladı, ikisinin birden gülmelerini dinledi ve ikisinin de suratlarına birer tane patlatmayı istedi.</p>
<p>“Vay,” dedi Syl’in sesi. “Senin fırtınalara binmen gerekiyor, Kaladin. Gözlerinin içinde taşıman değil.”</p>
<p>O üzerinden uçar ve etrafındaki havanın içinde ışıktan bir kurdele şeklinde dans ederken Kaladin ona bir göz attı. Mızrağını omzuna dayadı ve yürümeye devam etti.</p>
<p>“Sorun ne?” diye sordu Syl önünde havanın üzerine oturarak. Kaladin başını ne tarafa çevirse, o da kendiliğinden oraya kayarak, gözlerinin tam önünde kalıyordu. Sanki görünmez bir taşın üstünde oturuyormuş gibiydi, elbisesi dizlerinin hemen altından titreşerek sise dönüşüyordu.</p>
<p>&quot;Sorun yok,” dedi Kaladin alçak sesle. “Sadece o ikisini dinlemekten yoruldum.” Syl omzunun üzerinden hemen ilerilerindeki çifte baktı. Adolin giriş ücretlerini ödedi, baş parmağıyla arkasındaki Kaladin’e doğru işaret ederek, onun da parasını verdi. Garip desenli bir şapkası ve karmaşık tasarımı olan uzun bir ceket giymiş, süslü görünüşlü Azish bir adam elini sallayarak onları içeri buyur etti, farklı kafes sıralarına doğru işaret ederek hangi hayvanların nerede olduğunu belirtiyordu.</p>
<p>“Shallan ve Adolin mutlu gibi görünüyorlar,” dedi Syl. “Bunda ne yanlışlık var?” “Bir şey yok,” dedi Kaladin. “Ben bunu dinlemek zorunda kalmadığım sürece.” Syl burnunu kırıştırdı. “Onlardan değil, senden. Sen ekşilik ediyorsun. Neredeyse tadını alabiliyorum.”</p>
<p>“Tadını mı?” dedi Kaladin. “Sen yemek yiyemiyorsun, Syl. Senin tat duyun olduğunu bile sanmıyorum.”</p>
<p>“Bu bir mecaz. Ve ben bunu hayal edebiliyorum. Ve senin tadın ekşi. Ve tartışmayı da kes, çünkü ben <span style="font-weight:bold;font-style:italic;">haklıyım.&quot;</span><span style="font-weight:bold;"> </span>İlk kafesi incelerlerken Adolin ve Shallan’ın yanında asılı durmak için uçup gitti.</p>
<p><span style="font-weight:bold;font-style:italic;">Lanet spren,</span><span style="font-weight:bold;"> </span>diye düşündü Kaladin yürüyerek Adolin ve Shallan’ın yanına gelirken. <span style="font-weight:bold;font-style:italic;">Onunla tartışmak sanki... Eh, rüzgârla tartışmak gibi bir şey, herhâlde.</span></p>
<p>Bu fırtına vagonu Kaladin’in Harap Ovalar’a gelirken içinde olduğu köle kafesine epey bir benziyordu, gerçi bunun içindeki hayvana kölelerden daha iyi muamele ediliyormuş gibi görünüyordu. Bir taşın üzerinde oturmuştu ve kafesin içi de sanki bir mağarayı taklit etmeye çalışırmış gibi kremle kaplanmıştı. Yaratığın kendisi ise balçıkla kaplı bir et yumrusunun üzerindeki iki soğan şekilli göz ve dört uzun dokunaçtan ibaretti.</p>
<p>“Ooo...” dedi Shallan, gözleri kocaman açılmıştı. Sanki ona bir avuç mücevher verilmiş gibi görünüyordu, yalnız onun yerine Kaladin’in çizmesinin altına yapışmış olarak bulmayı bekleyeceği balçıklı bir şeyler yumrusuydu.</p>
<p>“Bu hayatımda gördüğüm en çirkin şey,” dedi Adolin. “Bu bir kopçacığın ortasındaki şeylere benziyor ama kabuğu eksik.”</p>
<p>“Bu sarpenthynlerden biri,” dedi Shallan.</p>
<p>“Vah vah,” dedi Adolin. “Ona ismini annesi mi vermiş?”</p>
<p>Shallan onun omzuna vurdu. “Onlar bir aile.”</p>
<p>“Demek gerçekten <span style="font-style:italic;">annesinin</span> suçuymuş.”</p>
<p>“Bir hayvanlar ailesi, sersem. Onlardan batıda, fırtınaların o kadar güçlü olmadığı yerlerde daha çok var. Ben onlardan sadece birkaç tane görmüştüm, bizim Jah Keved’de minik olanlarından var ama bunun gibisi hiç yok. Bunun hangi tür olduğunu bile bilmiyorum.” Tereddüt etti, sonra da parmaklarını demir parmaklıkların arasından sokarak dokunaç kollarından bir tanesini kavradı.</p>
<p>Şey anında geriye çekildi, daha büyük görünmek için şişerek kollarından iki tanesini tehditkar bir şekilde başının arkasında kaldırdı. Adolin ciyakladı ve Shallan’ı geriye çekti.</p>
<p>“O hiçbirine dokunmamanı söylemişti!” dedi Adolin. “Ya zehirliyse?”</p>
<p>Shallan onu duymazdan gelerek çantasından bir not defteri çıkardı. “Ele ılık geliyor,” diye mırıldandı kendi kendine. “Gerçekten de sıcak kanlı. Büyüleyici. Bir çizimini yapmam gerek.” Kafesin üzerindeki küçük bir plakaya gözünü kıstı. “Eh, bu hiç işe yaramaz.”</p>
<p>“Ne yazıyor?” diye sordu Adolin.</p>
<p>“Marabethia’da yakalanmış şeytan kayası. Yerliler bunun öldürülmüş olan bir çocuğun yeniden doğmuş kinci ruhu olduğunu iddia ediyor.’ Türünden bile bahsetmemiş. Böyle bilim olmaz!”</p>
<p>&quot;Bu bir hayvanat bahçesi, Shallan,” dedi Adolin gülerek. “Bütün bu yolu askerleri ve kamp takipçilerini eğlendirmesi için getirilmiş.”</p>
<p>Hayvanat bahçesi gerçekten de popülerdi. Shallan çizim yaparken Kaladin yakınlardan geçenleri izlemekle meşgul oldu, fazla yaklaşmadıklarından emin oluyordu. Bulaşıkçı kadınlardan onluklara ve subaylara kadar her şeyi gördü, hatta birkaç daha yüksek mevkili açıkgöz bile vardı. Arkalarında, açıkgözlü bir kadın tahtırevanının içinde taşınarak götürüldü, kafeslere ancak göz ucuyla bakıyordu. Bu Shallan’ın hevesli çizimi ve Adolin’in iyi huylu takılmalarıyla epey bir tezat oluşturuyordu.</p>
<p>Kaladin bu ikisinin hakkını teslim etmiyordu. Onu görmezden geliyor olabilirlerdi ama kasıtlı olarak <span style="font-style:italic;">kötü</span> davranmıyorlardı. Onlar mutlu ve hoştu. Bu neden Kaladin’i bu kadar gıcık ediyordu?</p>
<p>Neden sonra, Shallan ve Adolin gökyılanları ve onların dalması için büyük bir küvette su içeren bir sonraki kafese geçtiler. Onlar “şeytan kayası” kadar rahat görünmüyorlardı. Kafesin içinde hareket edecek fazla yer yoktu ve sık sık havalanmıyorlardı. Pek ilginç değillerdi.</p>
<p>Bir sonraki kafeste küçük bir chula benzeyen bir yaratık vardı ama kıskaçları daha büyüktü. Shallan bunun da bir resmini istedi, böylece Kaladin kendisini kafesin yanında durmuş, geçen insanları izler ve Adolin’in nişanlısını eğlendirmek için espri yapmaya çalışmasını dinlerken buldu. Bunda pek iyi değildi ama Shallan yine de gülüyordu.</p>
<p>“Zavallı şey,” dedi Syl kafesin tabanına konup, yengeç sakinine bakarken. “Bu nasıl bir hayat?&quot;</p>
<p>“Güvenli bir tanesi.” Kaladin omzunu silkti. “En azından avcılar konusunda endişe etmesine gerek yok. Her zaman besleniyor. Bir chul-şeyinin bundan daha fazlasını isteyebileceğini hiç sanmıyorum.”</p>
<p>“Ya?&quot; diye sordu Syl. “Ve <span style="font-style:italic;">sen</span> olsan bundan memnun olurdun, öyle mi?”</p>
<p>“Elbette ki hayır. Bir chul-şeyi değilim. Ben bir askerim.”</p>
<p>Devam ettiler, kafes kafes hayvanların yanından geçiyorlardı. Shallan bazılarını çizmek istiyordu, diğerlerinin ise derhâl bir çizilmeye ihtiyaçlarının olmadığına karar veriyordu. Onun en büyüleyici bulduğu ayrıca en garip olanıydı; kırmızı, mavi ve yeşil tüyleri olan bir tür renkli tavuk. Bunun çizimini yapmak için çantasından renkli kalemler çıkardı. Görünüşe göre, uzun zaman önce bunlardan bir tanesini çizme fırsatını kaçırmıştı.</p>
<p>Kaladin’in yaratığın <span style="font-style:italic;">güzel</span> olduğunu itiraf etmesi gerekiyordu. Ama nasıl sağ kalabiliyordu? Sadece suratının en önünde kabuğu vardı ama geri kalanı yumuşakça değildi, o yüzden şeytan kayası gibi çatlakların içinde saklanamazdı. Bir fırtına geldiği zaman bu tavuk ne yapıyordu?</p>
<p>Syl Kaladin’in omzuna kondu.</p>
<p>“Ben bir askerim,” diye tekrar etti Kaladin çok alçak sesle konuşarak.</p>
<p>“Sen bir askerdin,” dedi Syl.</p>
<p>“Benim tekrar olmak istediğim şey bu.”</p>
<p>“Emin misin?”</p>
<p>“Neredeyse.” Mızrağını omzuna dayayarak kollarını kavuşturdu. “Tek sorun... Bu delilik, Syl. Çılgınlık. Köprücü olarak geçen zaman hayatımın en kötü günleriydi. Ölüme, baskıya, aşağılamaya maruz kaldık. Ama hiçbir zaman kendimi o son haftalarda olduğum kadar canlı hissettiğimi sanmıyorum.”</p>
<p>Köprü Dört’te yaptığı işlerin yanında, sadece bir asker olmak (bir yüceprensin muhafızlarının yüzbaşısı gibi son derece saygın olan bir tanesi bile olsa) fazlasıyla basit geliyordu. Sıradan.</p>
<p>Ama rüzgârların üzerinde yükselmek; işte <span style="font-style:italic;">o</span> sıradandan başka her şeydi.</p>
<p>“Sen neredeyse hazırsın, değil mi?” diye fısıldadı Syl.</p>
<p>Kaladin yavaş yavaş başıyla onayladı. “Evet. Evet, sanırım öyleyim.”</p>
<p>Sırada bir sonraki kafesin etrafında büyük bir kalabalık vardı ve hatta kıvranarak yerden çıkan birkaç korkuspreni bile görünüyordu. Kaladin aralarına girdi, gerçi yer açmak zorunda kalmıyordu, insanlar onun kim olduğunu fark eder etmez, Dalinar’ın varisine yer açıyorlardı. Adolin onlara ikinci bir kere bile bakmadan yürüyüp geçti, belli ki böyle hürmet görmeye alışkındı.</p>
<p>Bu kafes öbürlerinden farklıydı. Parmaklıkları birbirlerine daha yakındı, tahtaları desteklenmişti, içerideki hayvan ise bu özel muameleyi hak edermiş gibi görünmüyordu. Gariban hayvan gözleri kapalı, birkaç kayanın önünde yatıyordu. Kare şekilli yüzünde keskin mandibulalan görünüyordu, dişe benziyorlardı ama her nasılsa daha bile korkunçlardı, ve üst çenesinden aşağıya doğru uzanan bir çift uzun bıçak gibi azı dişi vardı. Başından başlayarak kavisli sırtı boyunca ilerleyen katı dikenler ve güçlü bacaklar, bu yaratığın ne olduğuna dair ipuçlanydı.</p>
<p>“Aksırt,” dedi Shallan nefesini tutarak, kafesin yakınına geldi.</p>
<p>Kaladin daha önce hiç onlardan bir tane görmemişti. Ameliyat masasının üzerinde ölü yatan genç bir adamı hatırladı, her yerde kan vardı. Korkuyu, hüsranı hatırladı. Ve sonra da ıstırabı.</p>
<p>“Ben hayvanın daha... <span style="font-weight:bold;font-style:italic;">Daha fazla...&quot;</span><span style="font-weight:bold;"> </span>dedi Kaladin aklım toplamaya çalışarak.</p>
<p>“Onlar esaret altında pek dayanamıyorlar,” dedi Shallan. “Bu, eğer izin verilmiş olsa, büyük ihtimalle uzun zaman önce kristal içinde uykuya dalmış olurdu. Kabuk bağlamasına engel olmak için sürekli ıslatıyor olmalılar.”</p>
<p>“Bu hayvan için üzülme,” dedi Adolin. “Onların bir adama neler yapabileceğini gördüm. ”</p>
<p>“Evet,” dedi Kaladin alçak sesle.</p>
<p>Shallan çizim eşyalarını çıkardı, gerçi o başlarken insanlar kafesten uzaklaşmaya başladılar. İlk önce Kaladin yaratığın kendisinde bir şeyler olduğunu düşünmüştü, ama hayvan orada öylece gözleri kapalı yatmaya devam ediyordu, arada bir burun deliklerinin birinden homurtu çıkarıyordu.</p>
<p>Hayır, insanlar hayvanat bahçesinin öbür tarafında toplanıyorlardı. Kaladin Adolin’in dikkatini çekti, sonra da işaret etti. <span style="font-style:italic;">Ben gidip bunun ne olduğuna bakacağım,</span> diye ima ediyordu hareketi. Adolin başını sallayarak onayladı ve elini kılıcının üzerine koydu. <span style="font-style:italic;">Dikkatli olurum,</span> diyordu bu.</p>
<p>Kaladin mızrağı omzunda bakmak için hızla gitti. Ne yazık ki, kısa bir süre sonra kalabalığın üzerinde yükselen tanıdık bir surat gördü. Amaram uzun boylu bir adamdı. Dalinar da yanında durmuştu, aval aval bakan kalabalığı güvenli bir mesafe uzakta tutmakta olan Kaladin’in adamlarından birkaçı tarafından korunuyordu.</p>
<p>“...Oğlum buradaymış diye duydum,” diyordu Dalinar hayvanat bahçesinin iyi giyimli sahibine.</p>
<p>“Sizin para vermenize gerek yok, Yüceprensim!” dedi hayvanat bahçesinin sahibi Sigzil’inkine benzer mağrur bir şiveyle konuşarak. “Sizin buradaki varlığınız, benim naçiz kolleksiyonum için Elçiler’den gelen bir nimettir. Ve saygıdeğer misafirinizin de.”</p>
<p>Amaram. Garip bir pelerin takıyordu. Parlak altın sarısıydı, arkasında siyah bir rün vardı. Yemin mi? Kaladin şekli tanımıyordu. Gerçi tanıdık görünüyordu.</p>
<p>Çifte göz, diye farkına vardı. <span style="font-style:italic;">Bu sembol...</span></p>
<p>“Bu doğru mu?” diye sordu hayvanat bahçesi sahibi Amaram’ı inceleyerek. “Kampta dolaşan söylentiler son derece ilgi çekici...”</p>
<p>Dalinar duyulur bir şekilde içini çekti. “Biz bunu bu akşamki ziyafette ilan edecektik ama Amaram pelerini takmakta ısrar ettiğine göre, sanırım açıklanması gerekiyor. Kralın emirleri doğrultusunda, ben Parlayan Şövalyeler'in yeniden kurulmasını emrettim. Kampların her yerinde bilinsin. Eski yeminler tekrar edildi ve Berrakbey Amaram da, ricam üzerine, onları ilk söyleyen oldu. Parlayan Şövalyeler tekrar kuruldu ve başlarında da o duruyor.”</p>
<p><span style="font-style:italic;">Yirmi üç refakatçi peşlerinden takip ediyordu, bunlar Makabakam Kralının muavenetinden gelmiş idi, zira her ne kadar insan ile spren arasındaki bağ bazen izahatsiz olsa da, bağlı sprenlerin kendilerinin}^ yerine bizim âlemimizde tezahür etme kabiliyeti, verilen yeminler sırasında güçleniyordu.</span></p>
<p>-Parlayan Sözler - Bölüm - Sayfa 9</p>
<p>Amaram’ın herhangi bir Dalgabağlama becerisi olmadığı belli,” dedi Sigzil hafifçe Kaladin’in yanında durduğu yerden.</p>
<p>Dalinar, Navani, kral ve Amaram ilerideki arabadan iniyorlardı. Düello arenası önlerinde yükseliyordu, Harap Ovalar’ın kıyılarını kaplayan krater benzeri oluşumlardan bir diğeriydi. Ancak içlerine savaş kampları kurulmuş olanlardan çok daha küçüktü ve kat kat oturma yerleri eklenmişti.</p>
<p>Elhokar ve Dalinar burada oldukları için (Navani ve Dalinar’ın oğullarının ikisinin birden de olduğundan bahsetmeye bile gerek yoktu), Kaladin getirmesi mümkün olan bütün adamlarını getirmişti. Bu Köprü On Yedi ve Köprü İki’nin adamlarından bazılarını da içeriyordu. Bunlar gururlu bir şekilde duruyorlardı, mızrakları yukarı kaldırılmıştı, belli ki en sonunda ilk korumalık görevlerini alacak kadar güven kazandıkları için heyecanlılardı. Toplamda Kaladin’in görev başında olan kırk adamı vardı.</p>
<p>Eğer Beyazlı Suikastçı saldırırsa, bir tanesinin bile bir yağmur damlası kadar faydası olmayacaktı.</p>
<p>&quot;Emin olabilir miyiz?” diye sordu Kaladin başıyla Amaram’a doğru işaret ederek, arkasında Parlayan Şövalyeler’in sembolü olan altın sarısı pelerinini hâlâ takıyordu. &quot;Ben güçlerimi kimseye göstermedim. Benim gibi antrenman yapmakta olan başkalarının da olması gerekir. Fırtınalar, Syl bana <span style="font-style:italic;">olduğuna</span> dair neredeyse söz verdi.”</p>
<p>“Eğer yetenekleri olsaydı, bunu gösterirdi,” dedi Sigzil. &quot;Dedikodular on kamp içinde sel gibi akıyor. İnsanların yarısı Dalinar’ın yaptığı bu şeyin aptallık ve küfür olduğunu düşünüyor. Diğer yarısı ise kararsız. Eğer Amaram Dalgabağlama becerileri gösterebiliyor olsaydı, Berrakbey Dalinar’m hareketi çok daha az şüpheli görülürdü.”</p>
<p>Sigzil büyük ihtimalle haklıydı. Ama... Amaram mı? Herif başı yukarıda, öylesine bir gururla yürüyordu ki. Kaladin boynunun yanmaya başladığını hissetti ve bir an için sanki tek görebildiği şey Amaram’dı. Altın pelerin. Kibirli yüz.</p>
<p>Kanlı. O herif <span style="font-style:italic;">kan kaplıydı.</span> Kaladin Dalinar’a bunu <span style="font-style:italic;">anlatmıştı</span>!</p>
<p>Dalinar hiçbir şey yapmayacaktı.</p>
<p>Başka birisinin yapması gerekiyordu.</p>
<p>“Kaladin?&quot; diye sordu Sigzil.</p>
<p>Kaladin elleri mızrağının üzerinde kilitlenmiş hâlde Amaram’a doğru bir adım atmış olduğunu fark etti. Derin bir nefes aldı, sonra da işaret etti. “Orada arenanın kıyısına adam koyun. Skar ve Eth Adolin’le birlikte hazırlık odasındalar, ona dövüş sırasında ne faydası olacaksa. Arenanın aşağısına da her ihtimale karşı birkaç tane koy. Her kapıya üç adam. Ben kralın yanına altı tane götüreceğim.” Kaladin durakladı, sonra ekledi. “Her ihtimale karşı, Adolin’in nişanlısını da korumak için iki adam koyalım. O Sebarial’ın yanında oturuyor olacak.”</p>
<p>“Emredersiniz. ”</p>
<p>“Adamlara dikkatli olmalarını söyle, Sig. Bu büyük ihtimalle dramatik bir dövüş olacak. Gözlerinin maçta değil, suikastçılarda olmasını istiyorum.”</p>
<p>“O gerçekten de aynı anda iki adamla mı dövüşecek?”</p>
<p>“Evet.”</p>
<p>“Bunu kazanması mümkün olabilir mi?”</p>
<p>“Bilmiyorum ve pek umurumda da değil. Bizim işimiz başka tehlikelere karşı nöbet tutmak.”</p>
<p>Sigzil başını sallayarak onayladı ve gitmek için hareketlendi. Ancak tereddüt etti ve Kaladin’i kolundan tuttu. “Siz de onlara katılabilirsiniz,” dedi alçak sesle. “Eğer kral Parlayan Şövalyeler’i tekrar kurduruyorsa, sizin de ne olduğunuzu göstermek için bir bahaneniz olur. Dalinar uğraşıyor ama pek çok kişi Parlayanlar’ın insanoğluna ihanet etmeden önce yaptıkları iyilikleri unutarak, kötü bir güç olduklarını düşünüyor. Ama eğer siz güçlerinizi gösterirseniz, fikirleri değişebilir.”</p>
<p>Katılmak. Amaram’ın emrinde. Pek olası değildi.</p>
<p>“Git emirlerimi ilet,” dedi Kaladin işaret ederek, sonra kolunu çekip Sigzil’den kurtardı ve hızla kral ile maiyetinin arkasından gitti. En azından bugün güneş çıkmıştı, bahar havası ılıktı.</p>
<p>Syl Kaladin’in arkasından alçalıp yükselerek geliyordu. “Amaram seni mahvediyor, Kaladin,” diye fısıldadı. “Ona izin verme.”</p>
<p>Kaladin dişlerini sıktı ve cevap vermedi. Onun yerine Berrakhanım Navani’yi koruyacak olan ekibin başında olan Moash’ın yanına yaklaştı. Navani düelloları aşağıda, bekleme odasının içinde izlemeyi tercih ediyordu.</p>
<p>Bir parçası Moash’ın Dalinar’dan başka herhangi birisini korumasına izin vermemesi gerekebileceğini merak ediyordu ama, fırtına kapsın, Moash ona krala karşı başka bir girişimde bulunmayacağına dair <span style="font-style:italic;">yemin etmişti.</span> Kaladin ona bu konuda güveniyordu. Onlar Köprü Dört’tü.</p>
<p>olduğunu düşünüyor. Diğer yarısı ise kararsız. Eğer Amaram Dalgabağlama becerileri gösterebiliyor olsaydı, Berrakbey Dalinar’ın hareketi çok daha az şüpheli görülürdü.” Sigzil büyük ihtimalle haklıydı. Ama... Amaram mı? Herif başı yukarıda, öylesine bir gururla yürüyordu ki. Kaladin boynunun yanmaya başladığını hissetti ve bir an için sanki tek görebildiği şey Amaram’dı. Altın pelerin. Kibirli yüz.</p>
<p>Kanlı. O herif <span style="font-style:italic;">kan kaplıydı.</span> Kaladin Dalinar’a bunu <span style="font-style:italic;">anlatmıştı</span> 1 Dalinar hiçbir şey yapmayacaktı.</p>
<p>Başka birisinin yapması gerekiyordu.</p>
<p>“Kaladin?” diye sordu Sigzil.</p>
<p>Kaladin elleri mızrağının üzerinde kilitlenmiş hâlde Amaram’a doğru bir adım atmı§ olduğunu fark etti. Derin bir nefes aldı, sonra da işaret etti. “Orada arenanın kıyısına adam koyun. Skar ve Eth Adolin’le birlikte hazırlık odasındalar, ona dövüş sırasında ne faydası olacaksa. Arenanın aşağısına da her ihtimale karşı birkaç tane koy. Her kapıya üç adam. Ben kralın yanına altı tane götüreceğim.” Kaladin durakladı, sonra ekledi. “Her ihtimale karşı, Adolin’in nişanlısını da korumak için iki adam koyalım. O Sebarial’ın yanında oturuyor olacak.”</p>
<p>“Emredersiniz.”</p>
<p>“Adamlara dikkatli olmalarını söyle, Sig. Bu büyük ihtimalle dramatik bir dövüş olacak. Gözlerinin maçta değil, suikastçılarda olmasını istiyorum.”</p>
<p>“O gerçekten de aynı anda iki adamla mı dövüşecek?”</p>
<p>&quot;Evet.”</p>
<p>“Bunu kazanması mümkün olabilir mi?”</p>
<p>“Bilmiyorum ve pek umurumda da değil. Bizim işimiz başka tehlikelere karşı nöbet tutmak.”</p>
<p>Sigzil başını sallayarak onayladı ve gitmek için hareketlendi. Ancak tereddüt etti ve Kaladin’i kolundan tuttu. “Siz de onlara katılabilirsiniz,” dedi alçak sesle. “Eğer kral Parlayan Şövalyeler'i tekrar kurduruyorsa, sizin de ne olduğunuzu göstermek için bir bahaneniz olur. Dalinar uğraşıyor ama pek çok kişi Parlayanlar’ın insanoğluna ihanet etmeden önce yaptıkları iyilikleri unutarak, kötü bir güç olduklarını düşünüyor. Ama eğer siz güçlerinizi gösterirseniz, fikirleri değişebilir.”</p>
<p>Katılmak. Amaram’ın emrinde. Pek olası değildi.</p>
<p>&quot;Git emirlerimi ilet,” dedi Kaladin işaret ederek, sonra kolunu çekip Sigzil’den kurtardı ve hızla kral ile maiyetinin arkasından gitti. En azından bugün güneş çıkmıştı, bahar havası ılıktı.</p>
<p>Syl Kaladin’in arkasından alçalıp yükselerek geliyordu. “Amaram seni mahvediyor, Kaladin,” diye fısıldadı. “Ona izin verme.”</p>
<p>Kaladin dişlerini sıktı ve cevap vermedi. Onun yerine Berrakhanım Navani’yi koruyacak olan ekibin başında olan Moash’ın yanına yaklaştı. Navani düelloları aşağıda, bekleme odasının içinde izlemeyi tercih ediyordu.</p>
<p>Bir parçası Moash’ın Dalinar’dan başka herhangi birisini korumasına izin vermemesi gerekebileceğini merak ediyordu ama, fırtına kapsın, Moash ona krala karşı başka bir girişimde bulunmayacağına dair <span style="font-style:italic;">yemin etmişti.</span> Kaladin ona bu konuda güveniyordu. Onlar Köprü Dört’tü.</p>
<p><span style="font-weight:bold;font-style:italic;">Seni bundan kurtaracağım,</span><span style="font-weight:bold;"> </span>Moash, diye düşündü Kaladin adamı bir kenara çekerek. <span style="font-weight:bold;font-style:italic;">Bunu düzelteceğiz.</span></p>
<p>“Moash,” dedi Kaladin alçak sesle konuşarak. &quot;Yarından başlayarak, seni devriye görevine atıyorum.”</p>
<p>Moash yüzünü astı. &quot;Senin her zaman beni korumaların...” Yüz ifadesi sertleşti. &quot;Bu olanlarla ilgili. Meyhanede.”</p>
<p>“Senin uzun bir devriyeye çıkmanı istiyorum,” dedi Kaladin. “Yeni Natanan’a doğru git. Graves ve taraftarlarına karşı harekete geçtiğimiz zaman, senin buralarda olmam istemiyorum.&quot; Şimdiden çok fazla zaman geçmişti.</p>
<p>“Gitmiyorum.”</p>
<p>“Gideceksin ve bu bir tartışma konusu...”</p>
<p>“Onların yaptığı şey <span style="font-weight:bold;font-style:italic;">doğru,</span><span style="font-weight:bold;"> </span>Kal!”</p>
<p>Kaladin kaşlannı çattı. “Sen onlarla hâlâ görüşüyor musun?”</p>
<p>Moash başka tarafa baktı. “Sadece bir kere. Onları senin yola geleceğine dair temin etmek için.”</p>
<p>&quot;Sen yine de bir emre itaatsizlik ettin!” dedi Kaladin. “Hay fırtına kapsın, Moash!”</p>
<p>Arenanın içindeki gürültü yükseliyordu.</p>
<p>“Neredeyse maç zamanı geldi,&quot; dedi Moash kolunu Kaladin’in kavrayışından kurtararak. “Daha sonra konuşabiliriz.”</p>
<p>Kaladin dişlerini gıcırdattı ama, ne yazık ki, Moash haklıydı. Şimdi zamanı değildi.</p>
<p><span style="font-weight:bold;font-style:italic;">Onu bu sabah yakalamış olmam gerekirdi,</span><span style="font-weight:bold;"> </span>diye düşündü Kaladin. <span style="font-weight:bold;font-style:italic;">Hayır</span><span style="font-weight:bold;">; </span><span style="font-weight:bold;font-style:italic;">asıl yapmam gereken şey günler önce bu konuda bir karara varmış olmaktı.</span></p>
<p>Bu Kaladin’in kendi suçuydu. “Sen o devriyeye çıkacaksın, Moash,” dedi. “Sırf arkadaşımsm diye, emirlere itaatsizlik edemezsin. Git.”</p>
<p>Moash ilerleyerek ekibini topladı.</p>
<p>♦</p>
<p>♦ ♦</p>
<p>Adolin hazırlık odasında Kılıç’ımn yanında diz çöktü ve ne diyeceğini bilmediğini fark etti.</p>
<p>Kılıç’ın üzerindeki yansımasına baktı. Aynı anda iki Paredar. Bunu antrenman sahasının dışında asla denememişti bile.</p>
<p>Birden fazla düşmanla dövüşmek zordu. Tarihçelerde, eğer adamın birinin aynı anda altı düşmanla savaştığı filan gibisinden bir şeyler duymuşsan, işin doğrusu büyük ihtimalle onun bir şekilde düşmanlarını teker teker yakalamayı başardığı şeklindeydi. Eğer hazırlıklı ve dikkatlilerse, aynı anda iki tane zordu. İmkânsız değildi ama gerçekten zordu.</p>
<p>“İşin gelip dayandığı şey şu,&quot; dedi Adolin. Kılıç'a <span style="font-weight:bold;font-style:italic;">bir şeyler</span><span style="font-weight:bold;"> </span>söylemek zorundaydı. Gelenek buydu. “Haydi çıkıp görkemli olalım. Sonra da o sırıtışı Sadeas’ın suratından silelim.”</p>
<p>Ayağa kalkarak Kılıç'ım gönderdi. Küçük hazırlık odasından çıktı, oymalı, boyanmış düellocuların olduğu tünel boyunca yürüyerek ilerledi. Ötedeki odada, Kholin üniformasını giymiş olan Renarin oturmuş, endişeyle bekliyordu; bunun gibi resmî törenlerde o lanet Köprü Dört üniformasının yerine bunu giyerdi. Navani Yenge bir ründuası yapmak için bir boya kavanozunun kapağını açmaktaydı.</p>
<p>“Gerek yok,” dedi Adolin cebinden bir tane çıkararak. Kholin mavisiyle yapılmıştı, “mükemmellik” yazıyordu.</p>
<p>Navani bir kaşını kaldırdı. “Kız mı?”</p>
<p>“Evet,” dedi Adolin.</p>
<p>“Kaligrafisi fena değil,” dedi Navani isteksizce.</p>
<p>“O muhteşem biri yenge,” dedi Adolin. “Keşke ona daha çok şans tamsan. Ve çalışmalarını da seninle paylaşmayı <span style="font-weight:bold;font-style:italic;">gerçekten</span><span style="font-weight:bold;"> </span>istiyor.”</p>
<p>“Göreceğiz,” dedi Navani. Shallan konusunda daha önce olduğundan daha düşünceliymiş gibi görünüyordu. İyi bir işaretti.</p>
<p>Adolin ründuasını maltızın içine yerleştirdi, sonra da yanarken başını eğdi. Yaradan’ın yardım etmesi için bir dua. Adolin’in bugünkü rakipleri de büyük olasılıkla şu anda kendi dualarını yakıyorlardı. Yaradan kime yardım edeceğine nasıl karar veriyordu?</p>
<p><span style="font-weight:bold;font-style:italic;">Onun, dolaylı yoldan bile olsa, Sadeas'a hizmet edenlerin başarılı olmasını isteyeceğine inanamam,</span><span style="font-weight:bold;"> </span>diye düşündü Adolin duasından başını kaldırarak.</p>
<p>“Ben endişeliyim,” dedi Navani.</p>
<p>“Babam planın işe yarayabileceğini düşünüyor ve Elhokar da çok beğendi.” “Elhokar fevri olabiliyor,” dedi Navani kollarını kavuşturarak ve ründuasından geri kalanların yanmasını izledi. “İşleri değiştiren koşullar.”</p>
<p>Relis’le birlikte kararlaştırılmış ve biraz önce yücehakemin önünde konuşulmuş olan koşullar, bu düellonun belli bir sayıdaki Zırh parçası kırılana kadar değil, teslimiyete kadar devam edeceğine işaret ediyordu. Bunun anlamı eğer Adolin rakiplerinden bir tanesini yenmeyi başarabilir, adamı pes ettirebilirse, öbürünün dövüşmeye devam edebileceği anlamına geliyordu.</p>
<p>Bu ayrıca Adolin’in yenilmiş olduğuna ikna olana kadar dövüşmeyi bırakmak zorunda olmadığı anlamına da geliyordu.</p>
<p>Ya da bilincini kaybedene kadar.</p>
<p>Renarin yürüyerek gelip, bir elini Adolin’in omzuna koydu. “Bence plan iyi,” dedi. “Sen bunu yapabilirsin.”</p>
<p>“Onlar seni mahvetmeye çalışacak,” dedi Navani. “O yüzden maçın teslimiyete kadar sürmesinde ısrar ettiler. Eğer yapabilirlerse seni sakatlamak istiyorlar, Adolin.” “Savaş meydanından bir farkı yok,” dedi Adolin. “Hatta, bu durumda, onlar beni canlı bırakmak isteyecekler. Kılıç ölüsü bacaklarla, kül halindeyken olacağımdan daha başarılı bir ibret olurum.”</p>
<p>Navani gözlerini kapatarak içine bir nefes çekti. Solgun gibi görünüyordu. Biraz annesi geri gelmiş gibi hissetti. Azıcık.</p>
<p>“Sadeas’a hiç kaçış yolu bırakmayacağından <span style="font-weight:bold;font-style:italic;">emin ol,&quot;</span><span style="font-weight:bold;"> </span>dedi Renarin ona silahtarları Parezırhı ile içeri girerken. “Ona meydan okuyarak köşeye sıkıştırdığın zaman, kaçmak için bir yol arayacak. İzin verme. Onu o kumların üzerine indir ve haddini bildir, abi.”</p>
<p>“Zevkle.”</p>
<p>“Peki, tavuk yedin mi?” diye sordu Renarin.</p>
<p>“İki tabak, körili.”</p>
<p>“Annemin zinciri?”</p>
<p>Adolin cebini yokladı.</p>
<p>Sonra öbürünü yokladı.</p>
<p>“Ne oldu?” diye sordu Renarin Adolin’in omzundaki parmakları sıkılaşırken.</p>
<p>&quot;Cebime attığıma <span style="font-weight:bold;font-style:italic;">yemin edebilirdim.&quot;</span></p>
<p>Renarin küfretti.</p>
<p>“Odalarımda kalmış olabilir,” dedi Adolin. “Savaş kampında. Masamın üzerinde.” Eğer yanına aldığı ve gelirken yolda kaybetmiş olmadığı varsayılacak olursa. <span style="font-weight:bold;font-style:italic;">Fırtınalar.</span></p>
<p>Bu sadece bir şans tılsımıydı. Hiçbir anlamı yoktu. Yine de terlemeye başladı, Renarin araması için birini gönderiyordu. Zamanında geri dönemezlerdi. Adolin şimdiden dışarıdaki kalabalığı duyabiliyordu, bir düellodan önceki o yükselen kükremeyi. Adolin gönülsüz bir şekilde silahtarlarının Zırh’ını giydirmeye başlamasına izin verdi.</p>
<p>Onlar miğferini verene kadar, Adolin ritminin büyük bir kısmını, karnının içinde bir endişe ile kaslarının içindeki bir rahatlamanın garip bir karışımı olan o beklentiyi, tekrar yakalamıştı. Gerginken dövüşemezdin. Endişeliyken dövüşebilirdin ama gerginken değil.</p>
<p>Hizmetkârlara başını salladı ve onlar da kapıları iterek açtılar, Adolin yürüyerek kumlara çıktı. Tezahüratlardan koyugözlerin nerede oturduğunu seçebiliyordu. O dışarı çıktığı zaman açıkgözler, koyugözlerle tezat oluşturacak şekilde sessizleştiler. Elhokar’m koyugözlere yer ayırtması iyi bir şeydi. Adolin gürültüyü seviyordu. Ona bir savaş meydanını hatırlatıyordu.</p>
<p><span style="font-weight:bold;font-style:italic;">Savaş meydanından düello gibi sessiz olmadığı için hoşlanmadığım zamanlar vardı,</span><span style="font-weight:bold;"> </span>diye düşündü. İlk baştaki gönülsüzlüğüne rağmen, Adolin de sonunda bir asker olmuştu.</p>
<p>Uzun adımlarla arenanın ortasına çıktı. Öbürleri daha hazırlık odalarından çıkmamışlardı. İlk önce Relise giriş, dedi Adolin kendisine. <span style="font-weight:bold;font-style:italic;">Onun düello tarzını biliyorsun. </span>Relis yavaş ve sabit olan, ancak ani hızlı atılmaları da içeren Sarmaşıkduruşu’nu tercih ederdi. Adolin yanında dövüşmesi için kimi getirdiğinden emin değildi ama Relis kraldan birer Kılıç ve Zırh’ını ödünç almıştı. Belki de kuzeni mi tekrar denemek istiyordu, intikam almak için?</p>
<p>Shallan oradaydı, arenanın karşı ucunda, kızıl saçları taş üzerindeki kan gibi dikkati çekiyordu. İki köprücü muhafızı vardı. Adolin kendisini bunu takdir ederek başını sallarken buldu ve ona doğru bir yumruğunu kaldırdı. O da el sallayarak cevap verdi.</p>
<p>Adolin ağırlığını bir ayağından öbürüne vererek salındı, Zırh’ın gücünün içinden akmasına izin veriyordu. Kazanabilirdi, annesinin zinciri olmasa bile. Sorun, bundan sonra Sadeas’a meydan okumaya niyetli olmasıydı. O yüzden o düello için de yetecek kadar gücünü koruması gerekiyordu.</p>
<p>Endişelenerek kontrol etti. Sadeas orada mıydı? Evet; babası ve kraldan sadece kısa bir mesafe ileride oturuyordu. Adolin gözlerini kıstı, Sadeas’m ordularının Kule'den geri çekildiklerini gördüğü mahvedici anlayış anını hatırlıyordu.</p>
<p>Bu Adolin’e destek oldu. O ihanet hakkında çok uzun düşünmüştü. En sonunda, bir şeyler yapmasının zamanı gelmişti.</p>
<p>Karşısındaki kapılar açıldı.</p>
<p>Parezırhı içinde olan dört adam dışarı çıktı.</p>
<p>♦</p>
<p>♦ ♦</p>
<p>“Dört!” dedi Dalinar ayağa fırlayarak.</p>
<p>Kaladin aşağıdaki arenanın zeminine doğru bir adım attı. Evet, onların hepsi Pa-redardı, aşağıdaki arenanın kumlu zeminine çıkıyorlardı. Bir tanesi Kral’ın Zırhı’m giymişti, öbür üçü ise kendi boyanmış ve işlemeli Zırhlarını giyiyorlardı.</p>
<p>Aşağıda, maçın yücehakemi döndü ve krala doğru başım eğdi.</p>
<p>“Bu ne?” diye kükredi Dalinar kısa bir mesafe ileride oturmakta olan Sadeas’a doğru dönerek. Aralarındaki banka benzer oturma yerlerindeki açıkgözler kaçıştılar ya da eğildiler, yüceprenslerin doğrudan arasında açıklık bırakmışlardı.</p>
<p>Sadeas ve karısı tembelce döndüler. “Neden bana soruyorsun?” diye seslenerek karşılık verdi Sadeas. “Bu adamların hiçbiri benim kampımdan değil. Ben bugün sadece bir gözlemciyim. ”</p>
<p>“Öf, sıkıcı olma, Sadeas,” diye seslendi Elhokar. “Sen neler olduğunu gayet iyi biliyorsun. Neden dört tane var? Adolin düello yapmak istediği iki tanesini mi seçecek?”</p>
<p>“İki mi?” diye sordu Sadeas. “İki kişiyle dövüşeceği ne zaman söylenmişti?”</p>
<p>“Düelloyu ayarladığı zaman onun söylediği buydu!” diye bağırdı Dalinar. “Çifte dezavantajlı düello, ikiye karşı bir, düello geleneklerine uygun şekilde!&quot;</p>
<p>“Aslında, genç Adolin’in kabul ettiği şey bu <span style="font-style:italic;">değilmiş,”</span> diye cevap verdi Sadeas. “Yahu, benim çok güvenilir bir kaynaktan duyduğum kadarıyla, Prens Relis’e demiş ki: ‘Yanında kimi getirirsen getir, aynı anda dövüşeceğim.’ Orada benim kulağıma bir sayı gelmiyor, bu da Adolin’in çifte dezavantajlı değil, <span style="font-style:italic;">tam</span> dezavantajlı bir düelloyu kabul ettiği anlamına geliyor. Relis yanında istediği kadar adam getirebilir. Ben, Adolin’in sözlerini tam olarak kaydetmiş olan birkaç tane kâtip biliyorum ve duydum ki, yücehakem ona ne yaptığının farkında olup olmadığını özellikle sormuş, o da olumlu cevap vermiş.”</p>
<p>Dalinar alçak sesle hırladı. Bu Kaladin’in ondan hiç duymadığı bir sesti, zincire vurulmuş bir hayvanın sesi. Bu onu şaşırttı. Ancak yüceprens kendisine hâkim olarak, sert bir hareketle oturdu.</p>
<p>“Bizi oyuna getirdi,&quot; dedi Dalinar alçak sesle krala. “Yine. Geri çekilmemiz ve sonraki hamlemizi düşünmemiz gerekecek. Biri Adolin’e maçtan çekilmesini söylesin.”</p>
<p>“Emin misin?” diye sordu kral. “Maçtan çekilmek Adolin’in hükmen yenilmesi anlamına gelir amca. İnanıyorum ki bu da altı Pare demek. Sahip olduğun her şey.”</p>
<p>Kaladin Dalinar’ın yüz hatlarındaki çatışmayı okuyabiliyordu, çatılmış kaşlar, yanaklarında yükselen kızıl öfke, gözlerinde kararsızlık. Vaz mı geçecekti? Hiç savaşmadan? Bu büyük olasılıkla doğru olan hareket buydu.</p>
<p>Kaladin kendisinin yapabileceğini hiç zannetmiyordu.</p>
<p>Aşağıda, uzun süreli bir duraklamadan sonra, kumların üstünde donmuş olan Adolin bir kabul işareti olarak elini kaldırdı. Hakem düelloyu başlattı.</p>
<p><span style="font-style:italic;">Ben aptalım. Ben aptalım. Ben fırtınalar götüresi bir aptalım<sup>1</sup>.</span></p>
<p>Adolin kumla kaplı dairesel arenada aceleyle geri geri gitti. Etrafının tamamen çevrilmesine engel olmak için sırtını duvara vermek zorundaydı. Bu da düelloya geri çekilecek hiç yeri olmadan, bir kutunun içinde kilitlenmiş hâlde başlaması gerektiği anlamına geliyordu. Köşeye kıstırılmış.</p>
<p>Neden daha açık konuşmamıştı? Meydan okumasındaki boşlukları görebiliyordu, farkına varmadan tam dezavantajlı bir düelloyu kabul etmişti. Açık bir şekilde, Relis’in yanında <span style="font-style:italic;">bir</span> kişi daha getirebileceğini söylemiş olmalıydı. Ama hayır, bunu yapmak zekice olurdu. Ye Adolin ise fırtına kapası bir aptaldı!</p>
<p>Relis’i Zırh ve Kılıç’ından tanıdı, tamamen koyu bir siyaha boyanmıştı, pelerininde babasının rünçifti vardı. Kral’ın Zırhı’m giymiş olan adamın boyuna ve yürüme şekline bakılacak olursa, gerçekten de Relis’in kuzeni Elit’ti, rövanş için geri dönmüştü. Bir Kılıç yerine devasa bir çekiç taşıyordu. İkili dikkatli bir şekilde arena boyunca ilerlediler ve iki yoldaşları da yanlarına geçtiler. Birisi turunculu, öbürü yeşilliydi.</p>
<p>Adolin Zırh’ları tanıyordu. Şu Abrobadar olacaktı, Aladar’ın kampından bir tam Paredar ve... Elinde Relis’in ödünç aldığı Kral’ın Kılıcıyla Jakamav.</p>
<p>Jakamav. Adolin’in arkadaşı.</p>
<p>Adolin küfretti. O ikisi kamptaki en iyi düellocuların arasındaydı. Eğer Zırh’ım riske atmasına izin verilmiş olsa, Jakamav kendi Kılıç’mı yıllar önce kazanmış olurdu. Görünüşe göre bu değişmişti. O ve onun evi ganimeti paylaşma sözü karşılığında mı satın alınmıştı?</p>
<p>Kılıç'ı elinde oluşan Adolin, gerileyerek arena sahasının etrafındaki duvarın serin gölgesine girdi. Hemen tepesindeki banklarda, koyugözler kükrüyordu. Adolin karşısındakiler yüzünden heyecanlanmışlar mı, dehşete mi düşmüşler, bilemiyordu. O buraya onlara görkemli bir gösteri yapmak niyetiyle gelmişti. Tam tersini bulacaklardı. Hızlı bir katliam.</p>
<p>Eh, Adolin bu ateşi kendisi yakmıştı. Eğer üzerinde yanacaksa, en azından ilk önce biraz mücadele edecekti.</p>
<p>Relis ve Elit, müttefikleri yanlardan dolaşırken dikkatle daha da yaklaştılar, biri arduvaz grisi, öbürü siyahtı. Öbürleri Adolin’in önündeki ikisine odaklanmasını sağlamak için geride kalacaklardı, sonra yanlarından saldırabilirlerdi.</p>
<p>“Birer birer, evlat!” Bir bağrış diğerlerinden ayrı duruyormuş gibi geliyordu. O Zahel’in sesi miydi? “Sen köşeye sıkışmadın!&quot;</p>
<p>Relis hızlı bir hareketle öne adım atarak Adolin’i denedi. Adolin Rüzgârduruşu’nda kaçtı, Kılıç’ı iki eliyle önünde tutuyor, bir ayağını öne uzatmış, yanlamasına duruyordu; bu kadar çok sayıda düşmana karşı en iyisi kesinlikle buydu.</p>
<p><span style="font-style:italic;">Sen köşeye sıkışmadın</span>! Zahel ne demek istiyordu? Elbette ki köşeye sıkışmıştı! Dört kişiyle yüzleşmenin tek yolu buydu. Ve nasıl olacaktı da onlarla birer birer dövüşecekti? Buna asla izin vermezlerdi.</p>
<p>Relis tekrar öne çıkmayı denedi, Adolin’in ona odaklanarak duvar boyunca yan yan uzaklaşmasına neden oldu. Ancak Relis’le yüzleşmek için biraz da olsa dönmesi gerekiyordu ve bu da öbür taraftan yaklaşmakta olan turuncular içindeki Abrobadar’ı kör noktasında bırakıyordu. Fırtınalar!</p>
<p>“Onlar senden korkuyor.” Zahel’in sesiydi, bir kere daha kalabalığın üzerinden süzülüyordu. “Bunu onların içinde görüyor musun? Onlara <span style="font-style:italic;">nedenini</span> göster.”</p>
<p>Adolin tereddüt etti. Relis bir Taşduruşu saldırısı yaparak öne çıktı. Taşduru-şu sabit durmak içindi. Sonra Elit geldi, çekicini korunmacı bir şekilde tutuyordu. Adolin'i duvar boyunca iterek Abrobadar’a doğru götürüyorlardı.</p>
<p>Hayır. Bu düelloyu Adolin talep etmişti. Bunu o istemişti. O korkak bir fareye dönüşmeyecekti.</p>
<p><span style="font-style:italic;">Onlara nedenim göster.</span></p>
<p>Adolin saldırdı. Öne doğru atıldı, Relis’e doğru savrulan darbeler savurdu. O bunu yaparken Elit bir küfürle sıçrayarak geri çekilmişti. Onlar bir aksırtı mızraklarıyla dürtükleyen adamlar gibiydi.</p>
<p>Ve bu aksırt daha kafeslenmemişti.</p>
<p>Adolin bağırarak Relis’in üstünde darbeler yağdırdı, miğferine ve sol kolçağına isabet ettirerek bu İkincisini çatlattı. Fırtınaışığı Relis’in önkolundan tütmeye başladı. Elit toparlanırken Adolin hızla ona doğru döndü ve Relis’i saldırısından sonra sersemlemiş hâlde bırakarak atıldı. Saldırısı Elit’i çekicini kaçırarak darbeyi önkoluyla engellemeye zorladı, yoksa Adolin çekicini keser ve onu silahsız bırakırdı.</p>
<p>Zahel’in demek istediği buydu. Şiddetle saldır. Onlara cevap verecek ya da düşünecek zaman tanıma. Dört adam. Eğer Adolin onların gözünü tereddüt etmeye başlayacakları kadar korkutabilirse... Belki...</p>
<p>Adolin düşünmeyi bıraktı. Dövüşün akışının onu sürükleyip götürmesine, kalbinin ritminin silahının ritmine kılavuzluk etmesine izin verdi. Elit küfrederek geriye çekildi, sol omzu ve önkolundan Fırtınaışığı sızdırıyordu.</p>
<p>Adolin döndü ve tekrar duruşuna geçmekte olan Relis’e omzuyla bindirdi. İtişi siyah Zırh’lı adamı arkaya fırlatarak yere düşürdü. Sonra, bir bağrışla, Adolin döndü ve yardım etmek için koşarak gelmekte olan Abrobadar’la kafa kafaya yüzleşti. Adolin kendisi Taşduruşu’na geçip, Kılıç’ını hırlamaları, küfürleri duyana kadar tekrar ve tekrar Abrobadar’ın kaldırdığı Kılıç’ının üstüne indirdi. Korkunun turunculu adamdan bir koku gibi yükseldiğini <span style="font-style:italic;">hissedene</span> ve zeminde korkusprenleri görene kadar.</p>
<p>Relis aceleyle ayağa kalkarken, Elit temkinli bir şekilde yaklaştı. Adolin tekrar Rüzgârduruşu’na geçti ve geniş, akışkan bir hareketle silahını etrafında savurdu. Elit sıçrayarak uzaklaştı ve Abrobadar da tökezleyerek geriledi, zırhlı elini arenanın duvarına dayamıştı.</p>
<p>Adolin tekrar, her şey düşünüldüğü zaman, kendisini iyi toparlamış olan Relis’e doğru döndü. Yine de, Adolin şampiyonun göğüs zırhına ikinci bir darbe daha indirdi. Eğer burası bir savaş meydanı ve bunlar da sıradan düşmanlar olsaydı, Relis ölmüş, Elit de sakat kalmış olurdu. Adolin’e daha dokunulmamıştı.</p>
<p>Ama bunlar sıradan düşmanlar değildi. Onlar Paredardı ve Relis’in göğüs zırhına inen ikinci bir darbe de Zırh’mı kıramadı. Adolin istediğinden daha önce Abrobadar’a doğru dönmek zorunda kaldı ve artık o Adolin’in saldırısının şiddetine karşı hazır-lıklıydı, silahını savunmacı bir şekilde kaldırmıştı. Bu sefer Adolin’in darbe yağmuru onu sersemletmedi. Elit ve Relis konum alırken adam saldırıya göğüs geriyordu.</p>
<p>&quot;Sen ona yardım edebilirsin, biliyorsun.” Sadeas’m sesi.</p>
<p>Dalinar hemen ona doğru döndü.</p>
<p>&quot;Düello gelenekleri bunu yasaklamıyor,” dedi Sadeas, Dalinar’ın duymasına yetecek kadar yüksek sesle konuşuyordu. “Ben emin olmak için kontrol ettim. Genç Adolin'e iki kişi daha yardım edebilir. Bir zamanlar tanıdığım Karadiken olsa şimdiden oraya inmiş, eğer gerekiyorsa bir <span style="font-style:italic;">taş</span> ile dövüşüyor olurdu. Sanırım sen artık o adam değilsin.”</p>
<p>Dalinar bir nefes aldı, sonra ayağa kalktı. “Elhokar, ben Kral’ın Kılıcı geleneğinin verdiği hakla ücretini ödeyerek Kılıç ’ını ödünç alacağım. O şekilde riske atmış olmazsın. Ben dövüşeceğim.”</p>
<p>Elhokar onu kolundan yakalayarak ayağa kalktı. “Aptal olma, amca. Onu dinle! Ne yaptığını görmüyor musun? Senin aşağı inip dövüşmeni onun da istediği belli.”</p>
<p>Dalinar dönerek kralın gözlerine baktı. Solgun yeşil. Babası gibi.</p>
<p>“Amca,” dedi Elhokar kolundaki tutuşu sertleşerek. “Bir kere de beni <span style="font-style:italic;">dinle.</span> Birazcık paranoyak ol. Sadeas neden senin aşağı inmeni istesin? Bir ‘kaza’ olabilsin diye elbette! O seni <span style="font-style:italic;">yok etmek</span> istiyor, Dalinar. Sana garanti veriyorum ki, eğer sen o kumların üzerine ayak basacak olursan, dördü birden anında dönüp sana saldıracak. Parekılıcı olsun ya da olmasın, daha duruşuna geçemeden ölmüş olacaksın.”</p>
<p>Dalinar derin derin nefes alıp verdi. Elhokar haklıydı. Fırtına kapsın onu, ama o haklıydı. Ama Dalinar <span style="font-style:italic;">bir şeyler</span> yapmak zorundaydı.</p>
<p>izleyen kalabalığın içinden bir mırıltı yükseldi, kâğıt hışırtıları gibi fısıltılar. Dalinar döndüğü zaman hazırlık odasından dışarı çıkan başka birisinin de dövüşe katılmış olduğunu gördü, Parekılıcı’nı iki elle gergince tutuyordu ama Zırh giymemişti.</p>
<p>Renarin.</p>
<p><span style="font-style:italic;">Ah hayır...</span></p>
<p>♦</p>
<p>♦ ♦</p>
<p>Saldırganlardan bir tanesi, zırhlı ayakları kumlar üzerinde hışırdayarak uzaklaştı. Adolin kendisini o yöne doğru fırlatarak, vura vura öbür üçünün arasından sıyrıldı. Hızla döndü ve geriledi. Zırh’ı ağır gelmeye başlıyordu. Ne kadar Fırtınaışığı kaybetmişti?</p>
<p><span style="font-style:italic;">Kınk parça yok,</span> diye düşündü silahını üzerine gelmek için açılmakta olan üç diğer adama doğru tutarak. Belki şimdi...</p>
<p>Hayır. Bu işi bitirmenin zamanıydı. Kendini bir aptal gibi hissediyordu ama canlı bir aptal olmak, ölü bir aptal olmaktan daha iyiydi. Teslim olduğuna işaret etmek için yücehakeme doğru döndü. Muhakkak şimdi onu görebilirdi.</p>
<p>“Adolin,” dedi Relis dikkatlice yürüyerek yaklaşırken, Zırh’ı göğsündeki küçük çatlaklardan Işık sızdırıyordu. “Şimdi biz bu maçı zamanından önce bitirmeyi istemeyiz, değil mi?”</p>
<p>&quot;Böyle bir dövüşten ne şan kazanacağını düşünüyorsun?” diye cevapladı Adolin, silahını dikkatle tutuyordu, işaret etmeye hazırdı. “Sen insanların sana tezahürat yapacağım mı düşünüyorsun? Bir adamı dört kişi yendiğiniz için mi?”</p>
<p>“Bu şeref için değil,” dedi Relis. “Bu basit cezalandırma.”</p>
<p>Adolin küçümsemeyle burun kıvırdı. Sadece ondan sonra arenanın öbür tarafındaki bir şeyi fark etti. Kholin mavileri içindeki Renarin, titreyen bir Parekılıcı’yla Abrobadar’la yüzleşiyordu, o ise sanki hiç tehdit altında değilmiş gibi Kılıç’ım omzuna atmış olarak duruyordu.</p>
<p>&quot;Renarin!” diye bağırdı Adolin. “Fırtınalar adına, ne halt ediyorsun? Geri git...”</p>
<p>Abrobadar saldırdı ve Renarin beceriksizce savuşturdu. Renarin şimdiye kadar bütün antrenmanlarını Parezırhı içinde yapıyordu ama şimdi Zırh’ını almaya zamanı olmamıştı. Abrobadar’ın darbesi silahı neredeyse Renarin’in ellerinden söküp atacaktı.</p>
<p>“Bak, ” dedi Relis Adolin ’in daha da yakınına gelerek. “Şu Abrobadar genç Renarin’i sever ve onu incitmek istemiyor. O yüzden de sadece genç adamı oyalayacak, güzel bir gösteri yapacak. Sen söz verdiğin gibi devam ettiğin ve bizimle iyi bir düello yaptığın sürece. Ama eğer sen bir korkak gibi teslim olur ya da krala maçı durdurtursan, o zaman Abrobadar’ın Kılıç’ı kazara kayabilir.”</p>
<p>Adolin içinde yükselen bir panik hissetti. Yücehakeme doğru baktı. Eğer işin fazla ileri gittiğini düşünecek olursa, maçı o kendi kendine de durdurabilirdi.</p>
<p>Koltuğunda buyurgan bir havayla oturmuş, onu izliyordu. Adolin onun sakin yüz ifadesinin arkasında bir şey gördüğünü düşündü. O <span style="font-style:italic;">da onların tarafında,</span> diye düşündü. <span style="font-style:italic;">Belki rüşvetle satın almışlardır.</span></p>
<p>Adolin’in Kılıç’ındaki tutuşu sertleşti ve tekrar üç düşmanına doğru baktı. “Sizi piçler,” diye fısıldadı. “Jakamav, sen ne cüretle bu işin bir parçası olursun?”</p>
<p>Jakamav cevap vermedi ve Adolin de yeşil miğferinin arkasındaki yüzünü göre-miyordu.</p>
<p>“Ee,” dedi Relis. “Başlayalım mı?”</p>
<p>Adolin’in cevabı bir saldırı oldu.</p>
<p>♦</p>
<p>♦ ♦</p>
<p>Dalinar düello alanının birkaç santim yukarısında duran kendi küçük taş kaidesinde oturmakta olan hakemin koltuğuna ulaştı.</p>
<p>Berrakhanım İstow uzun boylu, saçları ağarmakta olan bir kadındı, elleri kucağında oturmuş, düelloyu izliyordu. Dalinar yanına gelirken dönmedi.</p>
<p>“Bu işi bitirmenin zamanı geldi, İstow,” dedi Dalinar. “Maçı bitir. Zaferi Relis ve takımına ver.”</p>
<p>Kadın gözlerini ileride tutarak düelloyu izlemeye devam etti.</p>
<p>“Beni <span style="font-style:italic;">duydun</span> mu?” diye hesap sordu Dalinar.</p>
<p>Kadın hiçbir şey demedi.</p>
<p>“Tamam,” dedi Dalinar. “O zaman ben bitiririm.”</p>
<p>“Burada yüceprens benim, Dalinar,” dedi kadın. “Bu arenada, tek kanun benim sözümdür, kralın otoritesi tarafından bana bahşedilmiştir.” Dalinar’a döndü. “Oğlun teslim olmadı ve dövüşemez hâle gelmedi. Düellonun koşulları yerine gelmiş değil ve ben de gelene kadar dövüşü bitirmeyeceğim. Senin kanuna hiç mi saygın yok?”</p>
<p>Dalinar dişlerini gıcırdattı, sonra tekrar arenaya doğru baktı. Renarin adamlardan bir tanesiyle dövüşüyordu. Oğlanın daha kılıç eğitimi yok sayılırdı. Hatta, Dalinar izlerken, Renarin’in omzu seğirmeye başladı, şiddetle başına doğru çekiliyordu. Krizlerinden birisi.</p>
<p>Adolin öbür üçüyle dövüşüyordu, kendini tekrar onların ortasına fırlatmıştı. Fevkalade dövüşüyor ama hepsine birden engel olamıyordu. Üçü onun etrafım çevirdiler ve saldırdılar.</p>
<p>Adolin’in sol omzundaki omuzluk patlayarak erimiş metalden bir sağanağa dönüştü, minik parçalar dumandan izler bırakarak uçuştu, en büyük parçası kısa bir mesafe ilerideki kumların üzerinden sekti. Bu Adolin’in derisini havaya ve karşısındakilerin Kılıçlarına karşı açık bırakmıştı.</p>
<p><span style="font-weight:bold;font-style:italic;">Yaradan... Lütfen...</span></p>
<p>Dalinar izleyen açıkgözlerle dolu banklara döndü. “Siz bunu izleyebiliyor musunuz?” diye bağırdı onlara. “Oğullarım yalnız dövüşüyor! Sizin aranızda Paredarlar var. Onların yanında savaşacak olan bir taneniz bile mi yok?”</p>
<p>Gözleriyle kalabalığı taradı. Kral ayaklarına bakıyordu. Amaram. Ya Amaram? Dalinar onu kralın yakınlarında otururken buldu. Adamın gözlerinin içine baktı.</p>
<p>Amaram bakışlarını kaçırdı.</p>
<p><span style="font-weight:bold;font-style:italic;">Hayır...</span></p>
<p>“Bize ne oldu?&quot; diye sordu Dalinar. “Şerefimiz nerede?”</p>
<p>“Şeref öldü,” dedi arkasından bir ses.</p>
<p>Dalinar döndü ve Yüzbaşı Kaladin’e baktı. Köprücünün de arkasından basamakları indiğini fark etmemişti.</p>
<p>Kaladin derin bir nefes aldı, sonra Dalinar’a baktı. “Ama ben ne yapabileceğime bir bakayım. Eğer bu iş iyi gitmezse, adamlarıma iyi bakın.” Elinde mızrak, duvarın kenarını kavradı ve üstünden atlayarak aşağıdaki arenanın kumlarına indi.</p>
<p><span style="font-style:italic;">Malchina mâni olunmuş idi, zira her</span> ne <span style="font-style:italic;">kadar savaş sanatlarında hiçbir kimseden aşağı kalmasa da, Işıkörenler için müsait değildi; o yeminlerinin yalın ve müstakim olmasını arzu ediyordu, lâkin onların sprenleri bizim idrakımıza göre, bu mesele ile alakalı tariflerde hürriyetçiydi; usulleri Malchinin asla vâsıl olamayacağı bir ferdi farkındalık seviyesine yanaşmak için hakikatlerin söylenmesini içerirdi.</span></p>
<p>-Parlayan Sözler - Bölüm 12 - Sayfa 12</p>
<p>Shallan aşağıdaki Adolin’in dövülmesini izlerken koltuğundan ayağa kalkmıştı. Neden teslim olmuyordu? Maçı bırakmıyordu?</p>
<p><span style="font-style:italic;">Dört</span> adam. Shallan’ın bu açığı görmüş olması gerekirdi. Karısı olduğu zaman, böyle entrikalara karşı dikkatli olmak onun görevi olacaktı. Şimdi, daha yeni nişanlanmışlarken, Adolin’i felaket bir şekilde yüzüstü bırakmıştı. Onun da ötesinde, bu fiyasko kendi fikriydi.</p>
<p>Adolin teslim olmak üzereymiş gibi göründü, ama sonra her nedense tekrar kendisini dövüşün içine attı.</p>
<p>“Aptal adam,” dedi yanına yayılmış oturmakta olan Sebarial, Palona da onun öbür tarafındaydı. “Yenildiğini göremeyecek kadar kibirli.”</p>
<p>“Hayır,” dedi Shallan. “Daha fazla bir şeyler var.” Gözleri zavallı Renarin’e doğru kaydı, bir Paredarla dövüşmeye çalışıyor ama hiçbir şey yapamıyordu.</p>
<p>Kısacık bir an boyunca, Shallan yardım etmek için aşağı inmeyi düşündü. Katıksız salaklıktı; o aşağıda Renarin’den bile daha işe yaramaz olurdu. Neden başka kimse onlara yardım etmiyordu? Karşıdaki toplanmış Alethi açıkgözlerine ateş püsküren gözlerle baktı, Yücebey Amaram da onların arasındaydı, sözde Parlayan Şövalye.</p>
<p>Piç.</p>
<p>Bu hissin içinde o kadar hızla yükselmesine şok olan Shallan, bakışlarını ondan çevirdi. <span style="font-style:italic;">Bunu düşünme.</span> Eh, başka kimse yardım etmeyeceğine göre, iki prensin de ölme ihtimali epey yüksekmiş gibi görünüyordu.</p>
<p>“Desen/’ diye fısıldadı. “Git bak Prens Renarin’le dövüşen Paredarın dikkatini dağıtabilecek misin.” Her nedense devam etmesinin gerekli olduğuna karar verdiği belli olan Adolin’in dövüşüne müdahale etmeyecekti. Ama eğer yapabilirse Renarin’in sakatlanmasına engel olmaya çalışacaktı.</p>
<p>Desen uğuldadı ve eteğinden aşağı kaydı, arena banklarının taşları boyunca hareket ediyordu. Shallan’a açıkta hareket ederken acı verecek kadar barizmiş gibi görünüyordu ama herkes aşağıdaki dövüşün üzerine odaklanmıştı.</p>
<p><span style="font-style:italic;">Sakın kendini öldürtmeye kalkma,</span> Adolin Kholin, diye düşündü üç rakibine karşı mücadele etmekte olan prense bakarak. <span style="font-style:italic;">Lütfen...</span></p>
<p>Başka birisi daha kumların üzerine atladı.</p>
<p>♦</p>
<p>♦ ♦</p>
<p>Kaladin arenanın zemini boyunca koştu.</p>
<p><span style="font-style:italic;">Yine,</span> diye düşündü o kadar uzun zaman önce Amaram’ı kurtarmak için gidişini hatırlayarak. “Bu sefer sonu geçen seferkinden farklı olsa iyi olur.”</p>
<p>“Olacak,” diye söz verdi Syl ışıktan bir çizgi şeklinde başının yanından uçarken. “Bana güven.”</p>
<p>Güven. Kaladin ona güvenmiş ve Dalinar’a Amaram’dan bahsetmişti. Onun sonucu harika olmuştu.</p>
<p>Paredarlardan bir tanesinin, siyah Zırh’lı olan Relis’in, sol önkolu üzerindeki kolçakta bir çatlak vardı, Fırtınaışığı sızıyordu. Yaklaşırken Kaladin’e bir göz attı, sonra tekrar umursamazca arkasını döndü. Relis belli ki sıradan bir mızrakçının bir tehdit olduğunu düşünmüyordu.</p>
<p>Kaladin gülümsedi, sonra biraz Fırtınaışığı çekti. Bu parlak günde, güneş tepelerinde bembeyaz parlarken, normalde yapacağından daha fazlasını çekme riskine girebilirdi. Kimsenin görmemesini umuyordu.</p>
<p>Hızlandı, sonra Paredarlardan iki tanesinin arasına dalarak, mızrağını Relis’in çatlak kolçağından içeri gömdü. Adam acıyla haykırdı ve Kaladin mızrağını geri çekip, saldırganların arasından bükülerek geçti ve Adolin’e yaklaştı. Mavi Zırh’lı genç adam ona bir göz attı, sonra hızla dönerek sırtını Kaladin’e verdi.</p>
<p>Kaladin de kendi sırtını Adolin’e vererek, ikisinin de arkadan saldırıya uğramalarına engel oldu.</p>
<p>“Oğlum köprücü, sen burada ne yapıyorsun?” diye tısladı Adolin miğferinin içinden.</p>
<p>“On aptallardan birini oynuyorum.”</p>
<p>Adolin homurdandı. “Partiye hoş geldin.”</p>
<p>“Ben zırhlarını aşmayı başaramam,” dedi Kaladin. “Benim için onları çatlatman gerekiyor.” Yakınlarda, Relis küfrederek kolunu sallıyordu. Kaladin’in mızrağının ucunda kan vardı. Ne yazık ki, çok fazla değildi.</p>
<p>“Sadece bir tanesinin dikkatini benden uzak tut,” dedi Adolin. “Ben iki tanesiyle başa çıkabilirim.”</p>
<p>“Ben... Tamam.” Bu büyük ihtimalle en iyi plandı.</p>
<p>“Eğer yapabilirsen, bir gözünü kardeşimin üstünde tut,” dedi Adolin. “Eğer işler bu üçü için kötüye giderse, onlar onu bize karşı koz olarak kullanmaya çalışabilir.”</p>
<p>“Tamam,” dedi Kaladin, sonra uzaklaştı ve Dalinar’ın adına Elit dediği çekiçli olan Adolin’e saldırmaya çalışırken kenara doğru sıçradı. Relis de öbür taraftan Kılıç’ını savurarak geliyordu, sanki Kaladin’i doğrudan biçip geçerek Adolin’e vuracakmış gibiydi.</p>
<p>Kalbi güm güm atıyordu ama Zahel’le eğitimi işini yapmıştı. Kaladin o Parekılıcı’na bakıp, sadece <span style="font-style:italic;">hafif</span> bir panik hissedebiliyordu. Relis’in etrafından savrularak Kılıç’tan kaçındı.</p>
<p>Siyah Zırh’lı adam Adolin’e bir bakış attı ve o yöne doğru bir adım attı ama Kaladin sanki onu tekrar kolundan vuracakmış gibi öne atıldı.</p>
<p>Relis geri döndü, sonra da gönülsüz bir şekilde Kaladin’in onu Adolin’le olan dövüşten uzaklaştırmasına izin verdi. Adam <span style="text-decoration:underline;">hızl</span>a saldırıyor, Kaladin’in şimdi Sarmaşık-duruşu olarak tanıyabildiği bir yöntem kullanıyordu, esneklik ve savunmaya odaklanan bir dövüş tarzıydı.</p>
<p>Kaladin’e karşı daha saldırgan dövüşüyordu ama Kaladin kaçınıyor ve dönüyor, her zaman saldırıların önünden <span style="font-style:italic;">ucu ucuna</span> kaçıyordu. Relis küfretmeye başladı, sonra tekrar Adolin’le dövüşmek için geri döndü.</p>
<p>Kaladin mızrağının dibiyle onun başının yanına bir darbe indirdi. Bu bir Paredarla dövüşmek için berbat bir silahtı ama darbe tekrar adamın dikkatini çekmişti. Relis döndü ve Kılıç’ını savurdu.</p>
<p>Kaladin geri çekilmekte birazcık yavaş kaldı ve Kılıç mızrağının sivri ucunu kesip attı. Bir hatırlatmaydı. Kendi eti ondan bile daha az direniş gösterirdi. Omurgayı kesmek onu öldürürdü ve dünyanın bütün Fırtınaışığı bile bunu geri alamazdı.</p>
<p>Dikkatlice, Relis’i dövüşten daha da uzağa çekmeye çalıştı. Ama onu fazla uzağa çektiği zaman, adam sadece döndü ve Adolin’e doğru hareket etti.</p>
<p>Prens iki rakibine karşı çaresizce savaşıyor, Kılıç’ım iki tarafındaki adamların arasında ileri geri sallıyordu. Ve iyi iş çıkarıyordu, fırtına kapası. Kaladin antrenman sahasında Adolin’den bu düzeydeki bir yeteneği hiç görmemişti, orada hiçbir şey onu bu kadar zorlamamıştı. Adolin Kılıç’ının savruluşları arasında hareket ediyor, yeşilli-nin Parekılıcı’nı engelliyor, sonra da çekiçliyi savuşturuyordu.</p>
<p>Sık sık düşmanlarına vurmasına da ramak kalıyordu. Adolin’e karşı ikiye bir gerçekten de adil bir dövüşmüş gibi görünüyordu.</p>
<p>Üçün onun için çok fazla olduğu belliydi. Kaladin’in Relis’in dikkatini ondan uzak tutması gerekiyordu. Ama nasıl? Bir mızrakla o Zırh’ı aşamazdı. Tek zayıf noktaları göz aralığı ve kolçağındaki küçük çatlaktı.</p>
<p>Kaladin’in bir şeyler yapması gerekiyordu. Adam silahını kaldırmış, tekrar Adolin’e doğru gidiyordu. Dişlerini sıkan Kaladin koştu.</p>
<p>Hızlı bir fırlayışla kumları aştı ve sonra, Relis’e yetişmesinden hemen önce, zıpladı ve ayaklarını Paredara doğru kaldırdı ve çabucak kendisini defalarca o yönde Çiviledi. Cesaret edebildiği kadar çok, o kadar çok ki bütün Fırtınaışığı’m tüketmişti.</p>
<p>Kaladin her ne kadar izleyenlere sıradışı görünmeyecek kadar kısa olan bir mesafeyi düşse de, çok daha yüksekten düşmenin kuvvetiyle çarptı. Ayakları Zırh’a bindirdi ve yapabildiği kadar güçlü <span style="font-style:italic;">tekmeledi.</span></p>
<p>Acı bacaklarından yukarıya düşen yıldırım gibi fırladı ve kemiklerinin kırıldığını duydu. Tekmesi siyah Paredarı sanki bir kayayla vurulmuş gibi fırlatıp attı. Relis yüz üstü yere kapaklandı, Kılıç’ı elinde uçup gitti. Sise dönüşerek kayboldu.</p>
<p>Kaladin inleyerek kumların üzerine düştü, Fırtınaışığı tükenmiş ve Çivilemeleri bitmişti. Refleks olarak cebindeki kürelerden daha fazla Işık çekti, bacaklarını iyileştirdi. ikisini birden kırmıştı, ayaklarını da.</p>
<p>iyileşme süreci sonsuza kadar sürecekmiş gibi görünüyordu ve Kaladin kendisini yuvarlanmaya ve Relis’e bakmaya zorladı. İnanılmaz bir şekilde, Kaladin’in saldırısı Parezırhı’nı çatlatmıştı. Vurduğu yer olan sırt plakasının ortasından değil ama omuzlardan ve yanlardan. Relis başını sallayarak dizlerinin üzerine kalktı. Kaladin’e bir baktığında üzerinde dehşet havasına benzer bir şey vardı.</p>
<p>Yerdeki adamın ilerisinde, Adolin döndü ve rakiplerinden birinin üzerine gitti, çekiçli Elit, ve Parekılıcı’nı iki eliyle adamın göğsüne gömdü. Oradaki göğüs zırhı patlayarak erimiş ışığa dönüştü. Adolin bunu yapmak için yeşilli adamdan miğferinin yan tarafına bir darbe almıştı.</p>
<p>Adolin kötü durumdaydı. Genç adamın giydiği Zırh’ın neredeyse her parçasından Fırtınaışığı sızıyordu. Bu gidişle, yakında hiç kalmayacak ve Zırh içinde hareket etmek için fazlasıyla ağır hâle gelecekti.</p>
<p>Şu an için, neyse ki, düşmanlarından bir tanesinin aşağı yukarı işini bitirmişti. Bir Paredar göğüs zırhı kırıkken dövüşebilirdi ama bunun son derece zor olması gerekiyordu. Gerçekten de, Elit geriye çekildi, adımları sakardı, sanki Zırh’ı bir anda çok daha ağır gelmeye başlamıştı.</p>
<p>Adolin yakınındaki öbür Paredarla dövüşmek için döndü. Arenanın öbür tarafında Renarin’le “dövüşmekte” olan üçüncü adam, her nedense Kılıç’mı yere doğru sallıyordu. Başını kaldırdı ve işlerin müttefikleri için ne kadar kötü gitmekte olduğunu gördü, sonra Renarin’i bırakarak arena zemini boyunca koşmaya başladı.</p>
<p>&quot;Dur,” dedi Syl. “O ne öyle?” Renarin’e doğru fırlayıp gitti ama Kaladin’in onun davranışını düşünecek zamanı yoktu. Turunculu adam Adolin’e ulaştığı zaman, onun yine etrafı çevrilmiş olacaktı.</p>
<p>Kaladin ayaklarının üzerinde kalktı. Neyse ki, çalışıyorlardı; kemikler Kaladin’in yürüyebileceği kadar kaynamıştı. Mızrağı bir elinde, kumları havalandırarak Elit’e doğru koştu.</p>
<p>Elit Adolin’e doğru yalpalayarak gidiyordu, arızalanmış Zırh’ına rağmen dövüşe devam etmeye niyeti vardı. Ama Kaladin ona daha önce ulaştı, adamın aceleci çekiç darbesinin altından eğilerek geçti. Kırık mızrağını iki eliyle kavrayıp, bütün gücüyle omzundan itibaren sallayarak vurdu.</p>
<p>Elit’in açıktaki göğsüne bindirerek tatmin edici bir çatırtı sesi çıkardı. Adam müthiş bir inlemeyle ikiye katlandı. Kaladin tekrar vurmak için mızrağını kaldırdı ama adam bir şeyler söylemeye çalışarak titreyen bir elini kaldırdı. “Pes...” dedi zayıf sesi.</p>
<p>“Daha yüksek!” diye haykırdı Kaladin ona.</p>
<p>Adam denedi, nefesi kesilmişti. Ancak kaldırdığı eli yeterli olmuştu, izleyen hakem konuştu. “Berrakbey Elit teslim oluyor,” dedi, sesi isteksiz geliyordu.</p>
<p>Kaladin gerileyerek sinmiş adamdan uzaklaştı, ayaklarının üzerinde hızlıydı, Fırtı-naışığı içinde gümbürdüyordu. Kalabalık kükredi, açıkgözlerin bile pek çoğu gürültü yapıyordu.</p>
<p>Uç Paredar kalmıştı. Relis şimdi yeşilli yoldaşının yanına dönmüş, ikisi birden Adolin’i oyalıyordu. Prensi gerileterek bir duvara götürmüşlerdi. Turunculu son Paredar da onlara katılmak için yetişti, Renarin’i geride bırakmıştı.</p>
<p>Renarin kumların üzerinde oturuyordu, başı eğik, Parekılıcı önünde yere saplı duruyordu. O yenilmiş miydi? Kaladin hakemin bir şey ilan ettiğin duymamıştı.</p>
<p>Endişe edecek zaman yoktu. Adolin’in bir kere daha dövüşecek üç rakibi vardı. Relis miğferine bir darbe indirdi ve o da patladı, prensin yüzü açıkta kalmıştı. O fazla uzun dayanmayacaktı.</p>
<p>Kaladin koşarak yenik bir şekilde topallayarak meydandan uzaklaşmaya çalışan Elit’e doğru gitti. &quot;Miğferini çıkar,” diye bağırdı ona.</p>
<p>Adam şok olmuş bir ifadeyle ona doğru döndü.</p>
<p>“Miğfer]” diye çığlık attı Kaladin tekrar vurmak için silahını kaldırarak.</p>
<p>Banklardaki insanlar bağırıyordu. Kaladin kuralları tam olarak bilmiyordu ama eğer bu adama vuracak olursa, hükmen yenik sayılacağı şeklinde bir şüphesi vardı. Hatta belki suçlu konuma düşerek cezalandırılırdı da. Neyse ki, Elit miğferini çıkardığı için tehdidini gerçekleştirmek zorunda kalmadı. Kaladin bunu elinden kaptı, sonra da onu bırakarak Adolin’e doğru koştu.</p>
<p>Kaladin koşarken kırık mızrağını attı ve elini altından miğferin içine soktu. Pare-zırhı hakkında bir şeyi öğrenmişti, giyene kendi kendine uyuyordu. Bunun şimdi miğfer için de işe yaramasını ummuştu ve haklı çıktı, içerisi bileğinin etrafında sıkılaştı. Bıraktığı zaman, miğfer çok garip bir eldiven gibi elinin üzerinde kalıyordu.</p>
<p>Derin bir nefes alan Kaladin, bıçağını çekti. Esirliğinden önce bir mızrakçı olduğu zamanlar yaptığı gibi, fırlatmak için bir bıçak taşımaya başlamıştı, gerçi onda çok ant-renmansızdı. O Zırh karşısında fırlatma bıçağı da bir işe yaramazdı zaten, Paredarlara karşı bu acınası bir silahtı. Yine de, mızrağı tek eliyle kullanamazdı. Tekrar Relis'e doğru koştu.</p>
<p>Bu sefer, Relis anında geriye çekildi. Silahını öne uzatarak Kaladin’i izledi. En azından Kaladin onu endişelendirmeyi başarmıştı.</p>
<p>Kaladin ilerleyerek onu geriletti. Relis rahatça gidiyor, mesafesini koruyordu. Kaladin gösteri yaparak öne doğru bariz bir şekilde atılıyor, adamı geriletiyor, sanki ikisine dövüşmeleri için yer açmaya çalışırmış gibi görünüyordu. Paredar bunun için hevesli olacaktı; o Kılıç’ıyla, etrafında büyük boş bir alan olmasını isteyecekti. Dar alanlarda Kaladin’in bıçağı daha üstün olurdu.</p>
<p>Ama bir kere yeteri kadar uzaklaştıkları zaman, Kaladin döndü ve tekrar Adolin ile dövüştüğü iki adama doğru koşmaya başladı. Relis’i geri çekilmesi karşısında bir an için afallamış hâlde, endişeli bir duruşla orada dikilirken bırakmıştı.</p>
<p>Adolin Kaladin’e bir bakış attı, sonra başını salladı.</p>
<p>Yeşilli adam şaşkınlıkla dönerek Kaladin’i karşıladı. Kılıç’ını savurdu ve Kaladin de darbeyi elindeki Parezırhı miğferiyle yakalayarak savuşturdu. Adolin bütün gücüyle öbür turunculu Paredarın üzerine atılır, tekrar ve tekrar silahıyla vururken, yeşil adam homurdandı.</p>
<p>Kısa bir süre için, Adolin’in dövüşecek sadece tek bir rakibi vardı. Bu zamanı iyi kullanacağını umuyordu, gerçi adımları halsizdi, Zırh’ından sızan Fırtınaışığı yavaşlayarak bitmeye yüz tutmuştu. Bacaklarını neredeyse kımıldatamıyordu.</p>
<p>Yeşil Zırh tekrar saldırdı ve Kaladin tekrar darbeyi miğferle karşıladığı zaman çatladı ve Fırtınaışığı sızdırmaya başladı. Relis öbür tarafından koşarak geldi ama Adolin’e karşı olan dövüşe katılmadı, bunun yerine silahını Kaladin’e doğru sapladı.</p>
<p>Kaladin dişlerini sıkarak yan tarafa doğru kaçtı, Kılıç’ın havanın içinde geçişini hissetmişti. Adolin’e zaman kazandırması gerekiyordu. Saniyeler. Saniyelere ihtiyacı vardı.</p>
<p>Etrafında rüzgâr esmeye başladı. Syl ona geri dönmüş, ışıktan bir kurdele şeklinde havada uçuşuyordu.</p>
<p>Kaladin bir diğer darbeden daha eğilerek kaçtı, sonra doğaçlama kalkanını öbürünün Kılıç’ına vurarak geriye itti. Kaladin geriye sıçrarken kumlar uçuştu, önünde bir Parekılıcı yere saplanmıştı.</p>
<p>Rüzgâr. Hareket. Kaladin aynı anda iki Paredarla dövüşüyor, miğferle Kılıçlarına vurarak savuşturuyordu. Saldırmıyordu, saldırmaya çalışmaya cüret edemezdi. Sadece hayatta kalabilirdi ve bunda rüzgârlar onu teşvik ediyormuş gibi görünüyordu.</p>
<p>içgüdü... Sonra daha da derin bir şeyler... Adımlarına kılavuzluk etti. O Kılıçların arasında dans etti, serin hava etrafını sarıyordu. Ve bir an için, imkânsız bir şekilde, gözleri kapalı olsaydı bile saldırılardan bu kadar başarıyla kaçabileceğini hissetti.</p>
<p>Paredarlar tekrar tekrar denerken küfrediyordu. Kaladin hakemin bir şeyler söylediğini duydu ama dikkat etmek için kendini dövüşe çok fazla kaptırmıştı. Kalabalığın gürültüsü gittikçe daha çok yükseliyordu. Bir saldırının üzerinden atladı, sonra bir diğerinin hemen kenarına çekildi.</p>
<p>Rüzgârı öldüremezdin. Onu durduramazdın. O insanoğlunun elinin ötesindeydi. Sonsuzdu...</p>
<p>Fırtınaışığı tükendi.</p>
<p>Kaladin tökezleyerek durdu. İçine daha fazlasını çekmeye çalıştı ama bütün küreleri boşalmıştı.</p>
<p><span style="font-style:italic;">Miğfer,</span> diye farkına vardı, Fırtınaışığı’nın çok sayıdaki çatlaktan <span style="font-style:italic;">püskürmekte</span> olduğunu fark etti ama patlamamıştı. Bir şekilde Kaladin’in Fırtınaışığı’yla beslenmişti.</p>
<p>Relis saldırdı ve Kaladin önünden zar zor kaçınabildi. Sırtı arenanın duvarına çarptı.</p>
<p>Yeşil Zırh fırsatım gördü ve Kılıç’ım kaldırdı.</p>
<p>Birisi arkadan onun üzerine atladı.</p>
<p>Kaladin afallayarak Adolin’in Yeşil Zırh’a yapışarak, onunla boğuşmasını izledi. Adolin’in Zırh’ından artık neredeyse hiç Işık sızmıyordu, Fırtınaışığı bitmişti. Görünüşe göre zar zor hareket edebiliyordu, yakındaki kumlann üzerinde sürüklenerek gelmiş ayak izleri vardı, yenilmiş bir hâlde kumların arasında yatmakta olan Turuncu Zırh’tan uzaklaşarak geliyorlardı.</p>
<p>Hakemin biraz önce söylediği şey buydu: turunculu adam pes etmişti. Adolin rakibi yenmiş, sonra da yavaş yavaş, zahmetli adım üzerine zahmetli adım atarak, yürüyüp Kaladin’in dövüştüğü yere kadar gelmişti. Görünüşe göre en son enerjisini de Yeşil Zırh’ın sırtına atlamak ve tutmak için kullanmıştı.</p>
<p>Yeşil Zırh küfrederek Adolin’e vurdu. Prens tutunmaya devam etti ve Zırh’ı kilitlenmek dedikleri şekilde ağırlaştı ve neredeyse kımıldatması imkânsız hâle geldi.</p>
<p>İkili sendeledi, sonra da yere yıkıldı.</p>
<p>Kaladin Relis’e baktı, o ise yerdeki Yeşil Zırh’tan turunculu adama göz attı, sonra da Kaladin’e.</p>
<p>Relis döndü ve kumlar boyunca Renarin’e doğru koşmaya başladı.</p>
<p>Kaladin küfrederek arkasından fırladı ve miğferi bir kenara fırlattı. Bedeni Fırtınaışığı’nın yardımı olmadan hantal geliyordu.</p>
<p>“Renarin!” diye haykırdı Kaladin. “Pes et!”</p>
<p>Oğlan başını kaldırdı. Fırtınalar, ağlıyordu. Yaralanmış mıydı? Öyle gibi görünmüyordu.</p>
<p>“Teslim ol!” dedi Kaladin daha hızlı koşmaya çalışırken, yorulmuş, Fırtınaışığı’yla doldurulmaktan tükenmiş kaslarındaki en son enerji kırıntılarını da çağırmaya çalışarak.</p>
<p>Oğlan üzerine gelmekte olan Relis’e odaklandı ama hiçbir şey söylemedi. Bunun yerine, Renarin Kılıç'ım sise çevirdi.</p>
<p>Relis kayarak durdu ve savunmasız prensin önünde Kılıç’ım başının üzerinde yükseğe kaldırdı. Renarin gözlerini kapatarak başını kaldırdı, sanki boynunu sunuyordu.</p>
<p>Kaladin zamanında varamayacaktı. Zırh içinde olan bir adamla kıyaslandığı zaman çok yavaştı.</p>
<p>Relis neyse ki tereddüt etti, sanki Renarin’e vurmaya gönülsüzmüş gibiydi.</p>
<p>Kaladin yetişti. Relis de döndü ve Kılıç’ım ona doğru savurdu.</p>
<p>Kaladin dizlerinin üstüne düşerek kumlarda kaydı, Kılıç inerken momentumu onu kısa bir mesafe ileriye taşıyordu. Kaladin ellerini kaldırdı ve avuçlarını birbirlerine vurdu.</p>
<p>Kılıç’ı yakaladı.</p>
<p>Çığlıklar.</p>
<p>Neden çığlıklar duyuyordu? Başının içinde? Bu <span style="font-style:italic;">Syl’in</span> sesi miydi?</p>
<p>Kaladin’in içinde yankılanıyorlardı. O korkunç, berbat feryat onu sarstı, kaslarını titretti. Nefesi kesilerek Parekılıcı’nı bıraktı ve arkaya doğru düştü.</p>
<p>Relis sanki ısırılmış gibi Kılıç’ı bıraktı. Geriye çekilerek ellerini başına koydu. “Ne bu? Ne bu! Hayır, seni ben öldürmedim!” Sanki çok büyük bir acı duyarmış gibi feryat etti, sonra da koşarak gidip hazırlık odasının kapısını açtı, içeriye kaçtı. Kaladin adamın gözden kaybolmasından sonra çok uzun bir süre daha içerideki koridorlarda yankılanan çığlıklarının sesini duydu.</p>
<p>Arena sessizleşti.</p>
<p>“Yücebey Relis Ruthar, düello arenasını terk etmek nedeniyle yeniliyor,” diye seslendi en sonunda hakem, sesi rahatsız olmuş gibiydi.</p>
<p>Kaladin titreyerek ayaklarının üzerinde doğruldu. Renarin’e bir baktı, oğlanın bir şeyi yoktu, sonra yavaş yavaş arenayı geçti, izleyen koyugözler bile sessizleşmişti. Kaladin onların o garip çığlığı duymadıklarından oldukça emindi. Bu sadece o ve Relis tarafından duyulmuştu.</p>
<p>Adolin ve Yeşil Zırh’ın yanına geldi.</p>
<p>“Ayağa kalk da dövüş!” diye bağırdı Yeşil Zırh. Yerde sırt üstü yatıyordu, Adolin altında gömülü kalmıştı ve bir güreş kavrayışıyla onu tutmaya devam ediyordu.</p>
<p>Kaladin diz çöktü. Yeşil Zırh debelenmeye devam ederken, Kaladin bıçağını kumların arasından aldı ve ucunu Zırh’taki açıklığın içine dayadı.</p>
<p>Adam tamamen hareketsizleşti.</p>
<p>“Pes edecek misin?” diye hırladı Kaladin. “Yoksa ikinci Paredarımı da öldürebilecek miyim?”</p>
<p>Sess<span style="text-decoration:underline;">izlik</span>.</p>
<p>“Fırtınalar lanetlesin ikinizi de!” diye bağırdı Yeşil Zırh en sonunda miğferinin içinden. &quot;Bu bir düello değildi, bir sirkti] Güreş korkağın yoludur!”</p>
<p>Kaladin bıçağı daha da bastırdı.</p>
<p>“Pes<sup>1</sup>.&quot; diye bağırdı adam elini kaldırarak. “Fırtına kapsın seni, pes]&quot;</p>
<p>“Berrakbey Jakamav pes ediyor,&quot; dedi hakem. “Zafer Berrakbey Adolin’e gidiyor.”</p>
<p>Banklardaki koyugözler tezahürat yaptılar. Açıkgözler afallamış gibi görünüyordu. Yukarıda, Syl rüzgârlarla birlikte dönüyordu ve Kaladin onun sevincini hissedebiliyordu. Adolin Yeşil Zırh’ı bıraktı, o da yuvarlanarak üzerinden çekildi ve sert adımlarla uzaklaştı. Altında, prens kumlann içindeki bir oyukta yatıyordu, başı ve omuzları kırık Zırh parçalarının arasından görünüyordu.</p>
<p>Gülüyordu.</p>
<p>Adolin kendinden geçerek, katıla katıla, gözünden yaşlar akarak gülerken, Kaladin prensin yanında yere oturdu.</p>
<p>“Bu benim hayatta yaptığım en uçuk şeydi,” dedi Adolin. “Of, vay be... Hah! Oğlum köprücü, var ya, sanırım ben az önce üç tane Zırh ve iki tane de Kılıç kazandım. Gel, şu zırhı çıkarmama yardım et.”</p>
<p>“Bunu silahtarların yapabilir,” dedi Kaladin.</p>
<p>“Zaman yok,” dedi Adolin doğrulup oturmaya çalışarak. “Fırtınalar. Tamamen tükenmiş. Çabuk, yardım et. Benim daha yapmam gereken bir şey var.”</p>
<p><span style="font-weight:bold;font-style:italic;">Sadeas’a meydan okumak,</span><span style="font-weight:bold;"> </span>diye fark etti Kaladin. Bütün bunların amacı buydu. Adolin’in zırh eldiveninin altına uzanarak oradaki kayışı çözmesine yardım etti. Eldiven yapması gerektiği gibi kendi kendine çıkmadı. Adolin gerçekten de Zırh’ı tamamen tüketmişti.</p>
<p>Eldiveni çekip çıkardılar, sonra da öbürüyle uğraşmaya başladılar. Birkaç dakika sonra, Renarin de yürüyerek geldi ve yardım etti. Kaladin ona ne olduğunu sormadı. Oğlan biraz küre verdi ve Kaladin bunları Adolin’in gevşemiş göğüs zırhının altına yerleştirdikten sonra Zırh tekrar çalışmaya başladı.</p>
<p>Adolin’i en sonunda Zırh’tan kurtarır ve ayağa kaldırırlarken kalabalık kükrüyordu. İleride, kral hakemin yanına gelmiş, bir ayağım arenayı çevreleyen parmaklığın üzerine koymuştu. Adolin’e baktı ve o da başını salladı.</p>
<p><span style="font-weight:bold;font-style:italic;">Bu Adolin'in fırsatı ama benim de fırsatım olabilir,</span><span style="font-weight:bold;"> </span>diye fark etti Kaladin.</p>
<p>Kral ellerini kaldırarak kalabalığı susturdu.</p>
<p>“Savaşçı, düello ustası,” diye bağırdı kral. “Bugün başardığın şeyler beni son derece memnun etti. Bu Alethkar’da benzeri nesiller boyunca görülmemiş bir dövüştü. Sen kralını son derece memnun ettin.</p>
<p>Tezahüratlar.</p>
<p><span style="font-weight:bold;font-style:italic;">Ben bunu yapabilirim,</span><span style="font-weight:bold;"> </span>diye düşündü Kaladin.</p>
<p>“Sana bir nimet öneriyorum,” diye ilan etti kral tezahüratlar sessizleşirken Adolin’e işaret ederek. “Benden ya da bu sarayın halkından dilediğin şeyi söyle. Senin olacak. Hiçbir adam, bu gösteriyi gördükten sonra, seni reddedemez.”</p>
<p><span style="font-weight:bold;font-style:italic;">Düello Hakkı,</span><span style="font-weight:bold;"> </span>diye düşündü Kaladin.</p>
<p>Adolin ayağa kalkmış ve kaçmak için merdivenlere doğru ilerlemekte olan Sadeas’ı aradı. O anlamıştı.</p>
<p>Sağ tarafta çok uzaklarında, altın sarısı peleriniyle Amaram oturuyordu.</p>
<p>“Nimetim olarak, ben Düello Hakkı’m talep ediyorum,” diye bağırdı Adolin sessiz arenaya. Evime karşı işlediği suçların tazminatı olarak, Yüceprens Sadeas ile düello etme fırsatı istiyorum, şimdi ve burada!”</p>
<p>Sadeas basamakların üzerinde durdu. Kalabalığın içinde bir mırıltı yayıldı. Adolin sanki başka bir şeyler daha söyleyecekmiş gibi göründü ama Kaladin de öne çıkarak yanına gelirken tereddüt etti.</p>
<p>“Ve ben de kendi nimetim olarak! Katil Amaram'a karşı Düello Hakkı talep ediyorum! O hırsızlık yaptı ve bunu gizlemek için arkadaşlarımı öldürdü. Amaram beni köle olarak damgalattı! Onunla düello edeceğim, şimdi ve burada. Benim talep ettiğim nimet bu!&quot;</p>
<p>Kralın ağzı açık kaldı.</p>
<p>Kalabalık çok, çok hareketsizdi.</p>
<p>Yanındaki Adolin inledi.</p>
<p>Kaladin ikisine de bir düşünce harcamadı. Uzakta oturan katil Berrakbey Amaram’ın gözlerinin içine baktı.</p>
<p>İçlerindeki dehşeti gördü.</p>
<p>Amaram ayağa fırladı, sonra tökezleyerek geri çekildi. O fark etmemiş, şimdiye kadar Kaladin’i tanımamıştı.</p>
<p><span style="font-style:italic;">Beni öldürmen gerekirdi,</span> diye düşündü Kaladin. Kalabalık bağırmaya ve haykırmaya başladı.</p>
<p>“Tutuklayın onu!” diye kükredi kral gürültünün üzerinden.</p>
<p>Mükemmel. Kaladin sırıttı.</p>
<p>Askerlerin Amaram’a doğru değil de, kendisine doğru geldiklerini fark edene kadar.</p>
<p><span style="font-style:italic;">Böylece Melishi çadırına çekildi Ve ertesi gün Yokelçileri imha etmeye azim etmişti, ancak o gece başka bir manevrayı takdim etti, Bağdökümcülerin emsalsiz kabiliyetleriyle alakalıydı; ve acele içinde olduğundan dolayı, niyeti hakkında teferruatlı bir kayıt bırakamamıştı; bizatihi Elçiler’in tabiatı ve onların ilahi görevleriyle alakalıydı, hitap etmesi Bağdökümcülere münhasır olan bir meseleydi.</span></p>
<p>-Parlayan Sözler - Bölüm 30 - Sayfa 18</p>
<p>“ T’ üzbaşı Kaladin şeref sahibi bir adam, Elhokar!” diye bağırdı Dalinar yakınlar-V da oturan Kaladin’e doğru işaret ederek. &quot;Oğullarıma yardım etmeye giden JL tek kişi oydu.”</p>
<p>“Bu onun işi!” diye tersleyerek cevap verdi Elhokar.</p>
<p>Kaladin donukça dinliyordu, Dalinar’ın savaş kampındaki odalarında bir sandalyeye zincirlenmişti. Saraya gitmemişlerdi. Kaladin neden olduğunu bilmiyordu.</p>
<p>Üçü yalnızdı.</p>
<p>“O bütün sarayın önünde bir yücebeye hakaret etti,” dedi Elhokar duvarın yanında volta atarken. “O kendisinden o kadar daha yüksek mevkide olan bir adama meydan okudu ki, aralarındaki açıklığa bir krallık sığar.”</p>
<p>“O sadece anlık heyecana kapılmıştı,” dedi Dalinar. “Mantıklı ol, Elhokar. O, az önce dört tane Paredarın yenilmesine yardım etmişti!”</p>
<p>“Bir düello sahasında, yardımı davet edildiği zaman,” dedi Elhokar ellerini havaya savurarak. “Ben hâlâ bir koyugözün Paredarlarla düello yapmasına izin vermeye katılmıyorum. Eğer sen beni engellemeseydin... Eeh! Ben buna katlanmayacağım, amca. Katlanmayacağım. Sıradan askerler en önemli ve en yüksek generallerimize mi meydan okuyacak? Bu delilik.”</p>
<p>“Söylediklerim doğruydu,” diye fısıldadı Kaladin.</p>
<p>“Sen hiç konuşma!” diye bağırdı Elhokar durarak ve bir parmağını Kaladin’e uzattı. “Sen her şeyi mahvettin! Sadeas’ı devirme şansımızı kaçırdık!”</p>
<p>“Adolin meydan okumasını yaptı,” dedi Kaladin. &quot;Sadeas’ın bunu görmezden gelmesi mümkün olamaz.”</p>
<p>“Olamaz tabii,” diye bağırdı Elhokar. “Cevap verdi bile!”</p>
<p>Kaladin kaşlarını çattı.</p>
<p>&quot;Adolin düellonun zamanını talep etme fırsatını bulamadı,” dedi Dalinar Kaladin’e bakarak. “Arenadan kaçar kaçmaz, Sadeas Adolin’le düello yapmayı kabul ettiğinin haberini gönderdi; bir yıl geçtikten sonra.”</p>
<p>Bir yıl mı? Kaladin içinde bir boşluk hissetti. Bir yıl geçene kadar, düellonun artık büyük ihtimalle bir önemi kalmayacaktı.</p>
<p>&quot;O ilmikten sıyrılmayı başardı,” dedi Elhokar ellerini havaya savurarak. “Bizim onu kıstırmak için arenadaki o ana ihtiyacımız vardı, onu utandırarak dövüşe zorlamak için! Sen o anı çaldın, köprücü.”</p>
<p>Kaladin başını eğdi. Onlarla yüzleşmek için ayağa kalkardı ama zincirler vardı. Bileklerinin etrafında soğuk geliyorlar, onu sandalyeye bağlıyorlardı.</p>
<p>Kaladin bunlara benzer zincirleri hatırlıyordu.</p>
<p>“Muhafızlarımızın başına bir köleyi getirirsen işte böyle olur amca. Fırtınalar! Sen ne düşünüyordun? Sana izin verirken ne düşünüyordum?”</p>
<p>“Onu dövüşürken sen de gördün, Elhokar,” dedi Dalinar hafifçe. “O iyi.”</p>
<p>“Sorun onun becerisi değil, disiplini!” Kral kollarını kavuşturdu. “İdam.”</p>
<p>Kaladin sertçe başını kaldırdı.</p>
<p>“Saçmalama,” dedi Dalinar Kaladin’in sandalyesinin yanına gelirken.</p>
<p>“Bir yücebeye iftira atmanın cezası bu,” dedi Elhokar. “Kanun böyle.”</p>
<p>“Kral olarak her suçu affedebilirsin,” dedi Dalinar. “Bana, bugün yaptıklarından sonra, bu adamın gerçekten de asıldığını görmek istediğini söyleme.”</p>
<p>“Beni durdurur musun?” dedi Elhokar.</p>
<p>“Bunu kabul etmem, orası kesin.”</p>
<p>Elhokar odayı aşarak Dalinar’ın dibine kadar girdi. Bir an için, Kaladin unutulmuş gibi görünüyordu.</p>
<p>“Kral ben miyim?” diye sordu Elhokar.</p>
<p>&quot;Elbette sensin.”</p>
<p>“Sen öyleymiş gibi davranmıyorsun. Bir şeye karar vermen gerekecek amca. Beni bir kuklaya çevirerek iktidarı elinde tutmaya devam etmene izin vermeyeceğim.” “Ben seni...”</p>
<p>“Diyorum ki, oğlan idam edilecek. Sen buna ne diyorsun?”</p>
<p>“Böyle bir şeyi yapmayı deneyerek, beni bir düşmana çevirirsin diyorum, Elhokar.” Dalinar gerginleşmişti.</p>
<p>Sen beni bir idam etmeyi dene... diye düşündü Kaladin. Bir dene.</p>
<p>İkili uzun bir an boyunca birbirlerine gözlerini diktiler. En sonunda, Elhokar arkasını döndü. “Hapis.”</p>
<p>“Ne kadar?” dedi Dalinar.</p>
<p>“Ben bitti diyene kadar!” dedi kral bir elini sallayarak ve uzun adımlarla çıkışa doğru gitti. Orada durarak Dalinar’a baktı, gözlerinde bir meydan okuma vardı. “Pekâlâ,” dedi Dalinar.</p>
<p>Kral gitti.</p>
<p>“Riyakâr,” diye tısladı Kaladin. &quot;Muhafızlarının başına benim getirilmemde ısrar eden oydu. Şimdi de seni mi suçluyor?”</p>
<p>Dalinar içini çekerek Kaladin’in yanında diz çöktü. “Senin bugün yaptığın şey bir mucizeydi. Oğullarımı korumakla, bütün Alethi sarayının önünde sana karşı olan güvenimin doğruluğunu kanıtladın. Ne yazık ki, ondan sonra da bunu fırlatıp attın.” “Bana o bir nimet önerdi!” diye tersledi Kaladin zincirlenmiş ellerini kaldırarak. &quot;Görünüşe göre verdi de.”</p>
<p>“O Adolin’e bir nimet önerdi. Bizim ne yapmaya çalıştığımızı biliyordun, asker. Bu sabah bizimle toplantıda planı sen de duymuştun. Kendi önemsiz intikamın uğruna buna gölge düşürdün.”</p>
<p>“Amaram...”</p>
<p>“Amaram hakkında bu fikre nereden kapıldın bilmiyorum,” dedi Dalinar. “Ama durman gerekiyor. Bunu ilk dikkatime sunduğun zaman, dediklerini araştırdım. On yedi tane şahit bana, Amaram’ın Parekılıcı’nı sadece dört ay önce, kayıtlara göre senin köle yapıldığın tarihten çok sonra, kazandığını söyledi.”</p>
<p>“Yalan.”</p>
<p>“On yedi adam,” diye tekrar etti Dalinar. “Açıkgözlü ve koyugözlü, üstüne benim de onlarca yıldır tanıdığım bir adamın sözü. Onun hakkında yanılıyorsun, asker. Sen basitçe haksızsın.”</p>
<p>&quot;Eğer o kadar şerefliyse, neden oğullarını kurtarmak için o savaşmadı?” diye fısıldadı Kaladin.</p>
<p>Dalinar tereddüt etti.</p>
<p>“Bu önemli değil,” dedi Kaladin başka tarafa bakarak. “Kralın beni hapse atmasına izin vereceksin.”</p>
<p>“Evet,” dedi Dalinar ayağa kalkarak. “Elhokar’ın siniri tepesinde. Bir kere o sakinleştiği zaman, seni serbest bırakacağım. Şu an için, senin de biraz düşünmek için zamanının olması en iyisi olabilir.”</p>
<p>“Beni hapse götürürken epey bir zorlanacaklar,&quot; dedi Kaladin hafifçe.</p>
<p>“Hiç mi dinlemedin?” diye bir anda kükredi Dalinar.</p>
<p>Dalinar yüzü kızararak öne eğilip, sanki sarsacakmış gibi Kaladin’i omuzlarından kavrarken, Kaladin gözleri açılarak geriye yaslandı. “Sen neyin geldiğini hiç mi hissetmedin? Bu krallığın nasıl didiştiğini hiç mi görmedin? Bizim buna zamanımız yok! Oyun oynamak için zamanımız yok! Çocuk olmayı bırak ve asker olmaya başla! Hapse gideceksin ve memnuniyetle gideceksin. Bu bir emir. Artık emir dinlemeyi de mi unuttun?”</p>
<p>“Ben...” Kaladin kendisini kekelerken buldu.</p>
<p>Dalinar ayağa kalktı, elleriyle şakaklarını ovuşturdu. “Ben Sadeas’ı köşeye kıstırdığımızı düşünmüştüm, orada. Onun belini kırmayı ve bu krallığı kurtarmayı başarabileceğimizi düşünmüştüm. Şimdi ise ne yapacağımı bilmiyorum.” Döndü ve kapıya doğru yürüdü. “Oğullarımı kurtardığın için teşekkür ederim.”</p>
<p>Kaladin’i soğuk taş odada yalnız bırakarak çıktı.</p>
<p>Torol Sadeas odasının kapısını çarparak kapattı. Masasına doğru yürüdü ve yaslandı, ellerini masanın üstüne dümdüz koymuş, ortasında Oathbringer ile açtığı kesiğe bakıyordu.</p>
<p>Bir ter damlası hemen o kesiğin yanına düştü. Savaş kampının güvenliğine geri dönene kadar bütün yol boyunca titremesine engel olmuştu, hatta suratına bir gülümseme yapıştırmayı bile başarmıştı. Hiç endişe göstermemişti, karısına meydan okumanın cevabını dikte ederken bile.</p>
<p>Ve bütün bunlar olurken, zihninin arka tarafındaki bir ses ona gülüyordu.</p>
<p>Dalinar. Dalinar onu neredeyse alt ediyordu. Eğer o meydan okuma sürdürülsey-di, Sadeas kısa süre içinde kendisini az önce bir değil, dört tane Paredarı yenmiş olan bir adamın karşısında arenaya çıkmış olarak bulurdu.</p>
<p>Oturdu. Şarap aramadı. Şarap adama unuttururdu ve o bunu unutmak istemiyordu. Bunu hiçbir zaman unutmamak zorundaydı.</p>
<p>Bir gün Dalinar’m kendi kılıcını göğsüne saplamak ne kadar tatmin edici olacaktı. Fırtınalar. Bir de eski arkadaşı için neredeyse acıma duyacaktı. Şimdi ise adam böyle bir şey çevirmişti. Nasıl bu kadar kurnaz olmuştu ki?</p>
<p>Hayır, dedi Sadeas kendi kendine. Bu kurnazlık değildi. Şanstı. Sadece basit şans.</p>
<p>Dört Paredar. Nasıl? O kölenin de yardım ettiği düşünülse bile, şimdi Adolin’in en sonunda büyüyerek babasının bir zamanlar olduğu adama dönüşmekte olduğu açıktı. Bu Sadeas’ı dehşete düşürüyordu çünkü bu krallığı fethetmiş olan şeyin büyük bir kısmı Dalinar’ın bir zamanlar olduğu bu adam, Karadiken’di.</p>
<p>Senin de istediğin bu değil miydi? diye düşündü Sadeas. Onu tekrar uyandırmak?</p>
<p>Hayır. Daha derinlerdeki gerçek, Sadeas’ın Dalinar’ı geri istemediğiydi. O eski arkadaşının yolundan çekilmesini istiyordu ve, kendisine ne söylemek isterse istesin, bu aylardır böyleydi..</p>
<p>Bir süre sonra, çalışma odasının kapısı açıldı ve İalai içeri süzüldü. Onun düşünceler içinde kaybolmuş olduğunu görünce kapının yanında durdu.</p>
<p>“Bütün muhbirlerini seferber et,&quot; dedi Sadeas başını kaldırıp tavana bakarak. “Sahip olduğun her casusu, bildiğin her kaynağı. Bana bir şeyler bul, Ialai. Onu incitecek bir şeyler.”</p>
<p>Ialai başım sallayarak onayladı.</p>
<p>“Ve ondan sonra,” dedi Sadeas, “senin yerleştirdiğin o suikastçdarı kullanmanın zamanı gelecek.”</p>
<p>Dalinar’ın çaresiz ve yaralanmış olacağından emin olmak, herkesin ona yıkılmış, mahvolmuş gözüyle bakmasını garantilemek zorundaydı.</p>
<p>Ondan sonra da bu işi bitirecekti.</p>
<p>♦</p>
<p>♦ ♦</p>
<p>Kısa bir süre sonra Kaladin için askerler geldi. Kaladin’in tanımadığı adamlar. Onu sandalyeden çözerken saygılıydılar, gerçi el ve ayaklarını bağlayan zincirleri bırakmışlardı. Bir tanesi ona yumruğunu kaldırdı, bir saygı işaretiydi. Güçlü kal, diyordu yumruk.</p>
<p>Kaladin başım eğdi ve onlarla birlikte ayaklarını sürüyerek ilerledi, izleyen asker ve kâtiplerin gözlerinin önünde kampın içinden geçirildi. Kalabalığın içinde Köprü Dört üniformalarını göz ucuyla da olsa yakalamıştı.</p>
<p>Askerlerin kavga çıkarmak ya da diğer suçlar yüzünden içeriye atıldıkları Dalinar ’ın kampının hapishanesine ulaştı. Kalın duvarları olan küçük, neredeyse penceresiz bir binaydı.</p>
<p>İçeride, Kaladin ayrılmış bir kısımdaki taş duvarları ve çelik parmaklıkları olan bir hücreye konuldu. Onu içeriye kilitlerken zincirleri üzerinde bırakmışlardı.</p>
<p>Taştan bir sıranın üzerine oturarak, Syl en sonunda odanın içine girene kadar bekledi.</p>
<p>“Açıkgözlere güvenmenin sonu işte bu,” dedi Kaladin ona bakarak. “Bir daha asla, Syl.&quot;</p>
<p>“Kaladin...”</p>
<p>Kaladin gözlerini kapattı, döndü ve soğuk taş sıranın üzerine yattı.</p>
<p>Bir kez daha bir kafese kapatılmıştı.</p>
</body>
</html>